 I henhold til bekendtgørelse af 3.januar 1972 om studenterkurser og om  

 studentereksamen for privatister, senest ændret ved bekendtgørelse af 10.  

 oktober 1979 gives der mulighed for at aflægge studentereksamen som  

 privatist.
 P.d.v.
Henrik Andreasen adjunkt DANSK Efter bekendtgørelsen af 16. juni 1971 stilles der krav om tekstlæsning  

 inden for bestemte perioder, områder, genrer og typer.
Kravene kan opfyldes  

 på forskellige måder; der foreligger ikke en normeret beskrivelse af fuldt  

 pensum, men det kan nævnes, at i den tidligere bekendtgørelse for faget var  

 tekstlæsningens omfang følgende: I løbet af de tre gymnasieår skulle læses  

 mindst 8 større værker og 350-400 sider mindre tekster.
 Der skal være en vis bredde i tekstlæsningen, f.eks. skal mange  

 forskellige teksttyper være gennemgået, ligesom bekendtgørelsen rummer krav  

 om fordeling på perioder.
 Et indtryk af mulighederne kan man få gennem ideer og forslag i  

 »Vejledning og retningslinier for undervisningen i gymnasiet« § 4  

 (Direktoratet for gymnasieskolerne og højere forberedelseseksamen, 1971).
 På pensaindberetningsskemaet skal anføres de tekster, der er læst,  

 svarende til bekendtgørelsens krav på fagets forskellige områder.
Ved mundtlig eksamen prøves eksaminanden efter en forberedelsestid på 30  

 minutter i en ulæst tekst.
Teksterne skal ifølge bekendtgørelsen svare til de  

 områder, der er arbejdet med.
 Angående eksamen henvises iøvrigt til »Vejledning vedrørende  

 praktiske forhold ved afholdelsen af studentereksamen«, der udsendes af  

 direktoratet for gymnasieskolerne og højere forberedelseseksamen.
ENGELSK Den sproglige linies nysproglige gren:
 Intensivt læses ialt ca. 275 normalsider, hovedsagelig af sproglig  

 sværere art, omfattende:
4) Enten et skuespil af Shakespeare, hvoraf det intensivt læste skal  

 udgøre ca. 40 normalsider, eller ca. 40 normalsider ræsonnerende tekster af kulturbeskrivende art,  

 fortrinsvis fra det 20. århundrede.
 Ingen enkelt tekst må indgå med mere end 50 normalsider, og indenfor hver  

 enkelt genre skal der være mindst to forskellige tekster.
 Ekstensivt læses mindst 500 normalsider, fortrinsvis af nyere dato,  

 repræsenterende forskellige genrer.
 Der prøves til eksamen kun i det intensivt læste.
 Den sproglige linies musiksproglige og samfundsfaglige grene :
 Intensivt læses ca. 225 sider prosa af forskellig sværhedsgrad,  

 omfattende:
 Ingen enkelt tekst må indgå med mere end 50 normalsider, og indenfor hver  

 enkelt genre skal der være mindst to forskellige tekster.
 Ekstensivt læses mindst 350 sider, fortrinsvis af nyere dato,  

 repræsenterende forskellige genrer.
 Den matematiske linie :
 Intensivt læses mindst 150 sider, repræsenterende forskellige genrer  

 (novelle, drama, roman), samt ikke-skønlitterære tekster (lettere essayistisk  

 eller journalistisk stof).
 Ekstensivt læses mindst 250 sider, fortrinsvis af nyere dato,  

 repræsenterende forskellige genrer.
 Der opgives til eksamen ca. 200 sider fordelt på det intensivt og det  

 ekstensivt læste.
 Ingen enkelt tekst må indgå med mere end 50 normalsider.
TYSK For alle, som indstilles til studentereksamen med fuldt pensum, såvel  

 privatister som elever, der går til eksamen på særlige vilkår, gælder  

 følgende:
På den sproglige linies nysproglige, musiksproglige og samfundssproglige  

 grene skal det til eksamen opgivne pensum opfylde kravene i bekendtgørelsens  

 § I B og i overensstemmelse hermed omfatte mindst 300 og højst 450 sider.
Der  

 kan heri ikke indgå stof, som er læst i 1. gymnasieklasse.
 På den matematiske linie skal det til eksamen opgivne pensum opfylde  

 kravene i bekendtgørelsens § 6 II og i overensstemmelse hermed omfatte mindst  

 150 og højst 225 sider.
FRANSK Prøveform a : Der skal være læst 325 normalsider.
Prøven foregår på  

 grundlag af ekstemporaltekster.
 Prøveform b : Elever på særlige vilkår opgiver 180 normalsider af det  

 pensum, der er læst i de to sidste gymnasieklasser.
 Privatister opgiver det læste pensum (325 normalsider).
RUSSISK Der skal være læst 125 normalsider.
 Eksamen for privatister og elever på særlige vilkår foregår på grundlag af  

 ekstemporaltekster.
KLASSISKE FAG For elever der går til eksamen på særlige vilkår og privatister i latin,  

 græsk og oldtidskundskab er læsepensum lig eksamenspensum.
HISTORIE Pensumskemaet skal indeholde en nøje angivelse af pensums indhold.
Hver  

 periode eller område skal anføres med en betegnelse, der tydeligt viser dets  

 indhold og tidsafgrænsning.
For hvert afsnit skal de læste bøger eller  

 bogafsnit angives med forfatter, bogtitel, udgivelsesår og de læste sider.  

 Det samme gælder de til pensum hørende kilder, der anføres under de afsnit,  

 hvor de hører hjemme.
 På pensumskemaet anføres den ønskede eksamensform.
 Vedrørende pensums omfang gælder følgende:
 A) Eksaminander, der har fulgt undervisningen på en skole eller et  kursus  

 skal som pensum have det læste pensum i den klasse, som de har gået i (dog  

 kun i et omfang svarende til det nedenfor under B anførte).
 B) Privatister, der ikke har fulgt undervisningen på en skole eller  et  

 kursus, skal have et pensum, der mindst har følgende omfang:
 Historie :
 Tiden før ca. 1930:
Tre perioder af et omfang som f.eks.
Grækenland i oldtiden,  

 verdenshistorie 1660-1789, Danmarks historie 800-1241, Danmarks historie  

 1848-1901. Mindst een periode skal ligge før 1500 og mindst een, højst to i  

 Nordens historie.
En af perioderne kan erstattes med et emne (som f.eks.  

 renæssancen, den industrielle revolution, den russiske revolution).
 Der skal til de tre afsnit læses tilsammen mindst 60 sider kildetekster,  

 hvoraf højst 1/4 kan erstattes med billeder.
 Til de tre afsnit må man regne med, at der skal læses grundbogsstof i et  

 omfang af ca. 150 sider.
 Tiden efter ca. 1930:
Ca. 25 års verdens og Nordens historie.
En mindre del af dette stof kan  

 være emner, men mindst 15 års almindelig historie må høre til pensum.
 Til dette læses mindst 60 sider kildetekster.
 Man må påregne, at der til tiden efter ca. 1930 skal læses grundbogsstof i  

 et omfang af mindst 225 sider, i de fleste tilfælde noget mere.
Som grundbøger eller fremstillinger kan i hovedsagen benyttes de i  

 gymnasiet almindeligt anvendte bøger, men enhver egnet fremstilling kan  

 bruges.
De læste værker skal ikke være videnskabelige fremstillinger (dele af  

 sådanne kan dog i visse tilfælde benyttes), men må på den anden side heller  

 ikke være forenklede populære fremstillinger, der i kvalitet ligger under  

 seriøse artikler i presse og tidsskrifter.
 Samfundskundskab .
 Fem områder udvalgt efter fordelingsreglerne i bekendtgørelsen af 16. juni  

 1971 om undervisningen i gymnasiet m.v., afsnittet om undervisningen i  

 samfundskundskab i § 12.
Til disse områder må der læses de relevante afsnit i de ved gymnasierne  

 anvendte bøger i samfundskundskab eller samfundsfag.
Andre egnede  

 fremstillinger kan også benyttes, men ellers må der gælde de samme  

 bemærkninger, som anført ovenfor vedrørende fremstillinger i historie.
Den  

 samlede mængde fremstillings- eller grundbogsstof skal mindst omfatte 150  

 sider.
SAMFUNDSFAG Eksamen på særlige vilkår .
 Fuldt pensum til mundtlig eksamen omfatter:
Skriftlig eksamen foregår efter de samme regler, der gælder for holdet  

 iøvrigt.
Hvad angår pensum henvises til skrivelse fra direktoratet af 5. juli  

 1978 (regelsamling 02-13), om de obligatoriske områder, der forudsættes  

 bekendt ved skriftlig eksamen.
 Privatister .
 Fuldt pensum til mundtlig eksamen omfatter lærebogsstof, tekst- og  

 tabelmateriale samt et speciale.
1. Af lærebogsstof skal opgives 800-900 sider med en  

 rimelig vægtning af de fire hovedområder: sociologi, økonomi, politologi og  

 international politik.
Af sociologiske lærebøger kan f.eks. nævnes Ole  

 Tonsgård: »Sociologi 1-2« (Gyldendal 1975 og 1978). I  økonomi kan  

 f.eks. nævnes Helge Nørgård: »Nationaløkonomi« (Gyldendal 1977),  

 Peter Dencik og Peter Kongshøj Madsen: »Krise og krisepolitik« samt  

 »Kriseteori« (begge Samfundsfagsnyts forlag, 1978), Peter Kuhlmann  

 og Hans-Erik Lystrup Nielsen: »Arbejdsløshed - nu eller altid?»  

 (Danmarks Radio 1979). I politologi kan bl.a.
Erik Rasmussen: »Dansk  

 politik« (Gyldendal 1975), og Jesper Due og Jørgen Steen Madsen:  

 "Staten og de sociale klasser 2, Om statsteori' (Gyldendal 1978) indgå i  

 opgivelserne.
International  politik beskrives bl.a. i Bjarne Frederiksen:  

 "International politik' (Gyldendal 1977), Niels Amstrup: »Dansk  

 udenrigspolitik« (Gyldendal 1975), Ivar Danø og Vagn Rhode: »De  

 europæiske fællesskaber, beslutningsprocesser og integrationsteorier«  

 (Forlaget Europa 1978), og Jens Erik Torp: »Økonomiske udviklingsteorier  

 for udviklingslande« (Mellemfolkeligt samvirke 1976).
Ikke alle lærebøger kan klart henføres til eet af ovennævnte fire  

 hovedområder, idet de er tværdisciplinære , dvs. de behandler emnerne på  

 tværs af to eller flere hovedområder.
Det skal derfor understreges, at  

 opgivelserne gerne må indeholde lærebøger, der går på tværs af de fire  

 hovedområder.
Opgives en eller flere af sådanne lærebøger, kan det være med  

 til at sikre en sammenhæng mellem to eller flere hovedområder.
Det gælder  

 f.eks. om følgende lærebøger: Joachim Israel: »Sociologisk grundbog I og  

 II« (Gyldendal 1974 og 1975), Povl Markussen: »Sociologiske  

 grundproblemer 1-5« (Gyldendal og samfundsnyts forlag 1978-1980), og  

 Flemming Schmidt: »Økonomiske grundproblemer I« (Gyldendal 1978).
 2. Med hensyn til tekst- og tabelmateriale opgives  

 80-120 sider, alt efter sværhedsgrad og lærebøgernes bredde.
Materiale hentes f.eks. fra forskellige statistiske puplikationer fra  

 Danmarks Statistik (Statistisk 10-årsoversigt, Levekår i Danmark o.lign.) og  

 fra forskningsinstitutter, f.eks.
Socialforskningsinstituttet, fra bøger,  

 tidsskrifter og aviser.
Materialet skal således dels supplere lærebogsstoffet  

 (f.eks. med henblik på at sikre, at forskellige teoretiske opfattelser  

 dækkes, eller for at dække områder, der ikke dækkes i lærebøgerne), dels  

 støtte fremstillingen i lærebøger og tekster i form at tidsrækker, vedtægter,  

 traktater, lovstof m.v..
 3. Specialet skal bygge på et trykt eller stencileret  

 grundlag, som i forvejen skal godkendes af fagkonsulenterne, ligesom det skal  

 stilles til rådighed for censor inden eksamen.
Specialet kan f.eks. bygge på een eller flere grundbøger (gerne i uddrag),  

 der behandler et samfundsfagligt emne, samt tekst og tabelmateriale til  

 belysning og supplering af grundbogsmaterialet.
I alt skal der opgives mellem  

 100-150 sider (afhængig af sværhedsgrad).
 I de følgende to eksempler på specialeopgivelser, er der ikke tale om  

 egentlige grundbøger, men snarere om materialesamlinger:
 Eksempel 1:
 Titel: Dansk energipolitik (1978), ialt ca. 120 sider.
 Meadows m.fl.: »Grænser for vækst?», 1972 s. 28-33.  

 »Energiøkonomi og planlægning«, Handelsministeriets  

 energioplysningsudvalg, bog 3, 1975, s. 23-28, 39 og 42-55.
 »Om grænser for vækst«, NOAH's emneserie, nr. 3.  

 Handelsministeriet: »Energi og vi«, 1975, Artikler med modsatte  

 opfattelser af dansk energipolitik, af Bent Elbek og Niels I Meyer.
 Bent Elbek: »Danmark i ligevægt år 2005«, Teknik og Miljø  

 10.10.74. »Sociale forandringer«, Open University 1973, s. 7-19.
I.
Asimov: »Kan vi sætte fremskridtet i stå?», Det Bedste, april  

 1976, s. 33-36.
Johs.
Glavind: »Haves: Politisk økonomi, Ønskes: Politisk  

 økologi«, uddrag af artikel i Information 7.6.77.
 »Operation indoktinering«, Uddrag af artikler i Information  

 19.10.74. AIM-undersøgelse om befolkningens holdning til A-kraft.
 Maja Nauer: »Ja og nej til A-kraft i alle politiske partier«,  

 Information 9.7.77.
 Handelsministeriet: »Dansk energipolitik 1976«, s. 105-116.
 »VS's energiplan«, Ny Politik, jan. 1977.
 »Et valg mellem energiplaner«, Finanstidende 23.9.77.
 Eksempel 2.
 Titel: Danmark, EF og Den tredie Verden (1979), ialt ca. 140 sider.
 Peter Dencik og Per Kongshøj Madsen »Krise og krisepolitik«,  

 1978 s. 35-55.
 Dencik og Kongshøj: »Betalingsbalance, stukturproblemer og økonomisk  

 politik«, forskningsrapport 1977.
 Bjarne Frederiksen: »International politik«, 1977, s. 45-59.
 Dan og Joachim Israel: »Oliekrisen og den nye økonomiske  

 verdensorden«, 1977, s. 115-132.
 »Internationale økonomiske udviklingstendenser«,  

 Arbejderbevægelsens Erhvervsråd, 1978.
 Ivar Danø og Vagn Rhode: »De europæiske fællesskaber,  

 beslutningsprocesser og integrationsteorier«, 1978, s. 32-77.
Pensum til skriftlig eksamen er angivet i skrivelse fra direktoratet af 5.  

 juli 1978 (regelsamling 02-13) om de obligatoriske områder, der forudsættes  

 bekendt ved skriftlig eksamen.
De obligatoriske områder præciseres som  

 følgende udvalgte punkter under de fire hovedområder:
Under sociologi: Den lille gruppes sociologi.
Interaktion.
Kommunikation  

 og meningsdannelse.
Under økonomi: Det økonomiske kredsløb.
Den økonomiske politik.  

 Arbejdsmarkedet. Økonomiske teorier.
 Under politologi: Det danske politiske system.
Under international politik: Danmarks udenrigspolitik, herunder EF.  

 Samarbejde og konfrontation på det internationale plan, såvel indenfor som  

 udenfor internationale organisationer.
Forholdet mellem i- og u-lande.
Disse punkter kan naturligvis også indgå som en delmængde af pensum til  

 mundtlig eksamen.
Det faglige niveau er angivet ved de lærebøger, der omtales  

 under pensum til mundtlig eksamen.
GEOGRAFI Pensum kan vælges på så mange forskellige måder, at det ikke er muligt  

 kort at give en beskrivelse af fuldt pensum.
Dimissor må ved henvendelse til  

 fagkonsulenten sikre sig, at der læses et pensum, der kan anses som  

 tilstrækkeligt.
BIOLOGI Pensum i biologi kan på alle sproglige og matematiske grene sammensættes  

 på mange forskellige måder.
Hvis man derfor ikke har og ikke vil komme til at  

 følge undervisningen i biologi til studentereksamen og derfor ønsker at  

 opgive et helt individuelt pensum, må man på et meget tidligt tidspunkt  

 rådføre sig med en erfaren biologilærer eller fagkonsulenterne.
 Følgende to afsnit henvender sig kun til elever/studerende, der tildeles  

 ret til eksamen på særlige vilkår efter at have deltaget i  

 biologiundervisningen i gymnasiet eller på et studenterkursus.
 Sproglig linie og matematisk linie, matematisk-fysisk gren og  

  matematisk-samfundsfaglig gren.
Det tilrådes at opgive det samme læsestof som det hold man har gået på, da  

 holdets læsepensum består af det stof, man inden for bekendtgørelsens rammer  

 har læst i løbet af året.
Dette læsestof fremgår af holdets normale  

 pensaindberetningsskema.
Det kan være umuligt at opgive enkelte rapporter/laboratoriejournaler over  

 forsøg, øvelser eller undersøgelser, som holdet har udført.
Det skal derfor  

 præciseres over for elever/studerende, der tildeles ret til eksamen på  

 særlige vilkår, at hun/han foruden læsestoffet også skal opgive et antal  

 rapporter/laboratoriejournaler, der i omfang nogenlunde svarer til holdets.
 Matematisk linie, naturfaglig gren .
Det tilrådes at opgive samme læsestof, som det holdet har læst gennem de  

 to undervisningsår.
Dette læsestof fremgår af holdets indberetningsskema.
Det  

 præciseres, at holdet kun opgiver ca. halvdelen af det læste stof.
 Med hensyn til rapporter/laboratoriejournaler over udførte forsøg, øvelser  

 eller undersøgelser, der skal opgives til eksamen, henvises til afsnittet for  

 sproglig linie og matematisk linies ikke naturfaglige grene.
FYSIK Matematisk linie, matematisk-fysisk gren :
 De i bekendtgørelsen nævnte centrale områder fastlægges i forordet til  

 »Kompendium i fysik«, Direktoratet for Gymnasieskolerne og Højere  

 forberedelseseksamen, 2. udg. 1975. Herudover skal pensum indeholde tre  

 valgfrie emner, svarende til et omfang på ca. 40 timer, samt 20 øvelser med  

 rapporter.
 Matematisk linie, matematisk-naturfaglig og  matematisk-samfundsfaglig  

 gren:
 De i bekendtgørelsen nævnte centrale områder fastlægges i  

 Cirkulæreskrivelse af 28. august 1973, j.nr. 10-31-03/72 i forbindelse med  

 »Kompendium i fysik«, Direktoratet for Gymnasieskolerne og Højere  

 forberedelseseksamen, 1975. Herudover skal pensum indeholde 20 øvelser med  

 rapporter .
KEMI Matematisk linie :
 Pensum fremgår af bekendtgørelse og undervisningsvejledning.
 Der gøres opmærksom på, at pensum foruden de teoretiske emner under 1)  

 Almen kemi, 2) Uorganisk og organisk kemi, 3) Valgfrit stof, også omfatter  

 det eksperimentelle stof.
MATEMATIK Pensumkravet for privatister og for elever, der skal til eksamen på  

 særlige vilkår, er det i bekendtgørelsen anførte pensum for den pågældende  

 linie og gren.
 Til eksamen opgives hele det ifølge bekendtgørelsen obligatoriske pensum,  

 herunder på mF-grenen et valgfrit emne.
 For elever, der skal til eksamen på særlige vilkår, bemærkes det, at  

 omfanget af eksamensopgivelserne som hovedregel vil være et ca. dobbelt så  

 stort sideantal, som det holdet iøvrigt opgiver.
MUSIK Pensumkravene er de samme som for gymnasieelever (jvf.  

 Undervisningsministeriets bekentgørelse nr. 186 af 1. april 1976). Af hensyn  

 til udvælgelsen af ekstemporalopgaven i musikkundskab er det nødvendigt med  

 en præcis angivelse af det opgivne stof, altså for hvert punkt komponist,  

 værk, sats.
Rubrikken »sang« skal foruden de 30 sange indeholde  

 oplysning om den selvvalgte sangs titel, komponist og toneart.
Eksaminationen  

 omfatter de punkter der er beskrevet i bekendtgørelsen under afsnittet  

 eksamen .
