Betænkning afgivet af Transportudvalget den 1. juni 2021 Betænkning over Forslag til folketingsbeslutning om færgebetjening af Bornholm [af Hans Kristian Skibby (DF) m.fl.]:
1. Indstillinger Et flertal i udvalget (S, V, SF, RV, KF, LA og Susanne Zimmer (UFG)) indstiller beslutningsforslaget til forkastelse ved 2. (sidste) behandling.
 Et mindretal i udvalget (DF og EL) indstiller beslutningsforslaget til vedtagelse uændret.
 Et andet mindretal i udvalget (NB) vil ved 2. (sidste) behandling af beslutningsforslaget redegøre for sin stilling til beslutningsforslaget.
 Et tredje mindretal i udvalget (KD) vil ved 2. (sidste) behandling af beslutningsforslaget redegøre for sin stilling til beslutningsforslaget.
 Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget anerkender, at færgeforbindelserne er det helt centrale bindeled til det øvrige Danmark for Bornholm, og at den svenske grænselukning har vist sårbarheden i mobiliteten til og fra Bornholm via Sverige.
V er helt på linje med forslagsstillerne om, at udfordringen med den manglende transit gennem Sverige skal afklares hurtigt.
V forventer, at man i løbet af det tidlige efterår i forligskredsen kan godkende det kommissorium, der kan danne baggrund for en undersøgelse af mulighederne for en rute med destination på Sjælland.
Den mest optimale rute for Bornholm og Bornholms udvikling må dog være den nuværende, der tager højde for bedst udnyttelse af ressourcer og har fokus på regularitet og komfort.
Men da transit gennem Sverige har været udfordret, og da der på nuværende tidspunkt er stilstand i dialogen mellem de to lande om en korridor, ser V ingen anden mulighed end at iværksætte en tilbundsgående undersøgelse af mulighederne for en alternativ rute med destination på Sjælland, dog inden for rammen af forliget bag besejlingen af Bornholm.
 V forudsætter og regner det som en selvfølge, at Trafikkontaktrådet også på dette så væsentlige område involveres i hele processen.
Dansk Folkeparti Dansk Folkepartis forslag om en direkte forbindelse mellem Bornholm og hovedstadsområdet er foranlediget af den pludselige svenske grænselukning i december 2020 i forbindelse med coronakrisen, hvorved svenskerne lukkede transitforbindelsen mellem to landsdele i Danmark.
Den svenske grænselukning afslørede ikke blot en stor sårbarhed i forbindelsen mellem to danske landsdele, men viste også, at Danmark ikke har fuld suverænitet over rejseruten mellem danske landsdele.
 Det er tillige et udbredt bornholmsk ønske, at der er en daglig direkte færgebetjening mellem Rønne og hovedstadsområdet, og beslutningsforslaget går derfor i sin enkelthed ud på, at mulighederne herfor skal undersøges nærmere.
DF har imidlertid kunnet konstatere, at et flertal af Folketingets partier ikke mener, at der er grundlag for at genindføre en daglig afgang mellem Bornholm og københavnsområdet, og flertallet henviser til regeringens udspil »Danmark fremad  Infrastrukturplan 2035«, hvor der foreslås en undersøgelse af eventuelle alternative transportmuligheder mellem Bornholm og det øvrige Danmark  ikke hovedstadsområdet.
Det er det, man kalder et hjørnespark.
 DF konstaterer, at der desværre ikke er flertal for at undersøge mulighederne for en direkte færge mellem Rønne og københavnsområdet.
3. Udvalgsarbejdet Beslutningsforslaget blev fremsat den 23. februar 2021 og var til 1. behandling den 29. april 2021. Beslutningsforslaget blev efter 1. behandling henvist til behandling i Transportudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 1 bilag på beslutningsforslaget.
Henrik Møller (S) Tanja Larsson (S) Jeppe Bruus (S) fmd.
Bjarne Laustsen (S) Lennart Damsbo-Andersen (S) Malte Larsen (S) Orla Hav (S) Thomas Jensen (S) Andreas Steenberg (RV) Jens Rohde (KD) Rasmus Helveg Petersen (RV) Anne Valentina Berthelsen (SF) Karsten Hønge (SF) Rasmus Vestergaard Madsen (EL) Eva Flyvholm (EL) Susanne Zimmer (UFG) Kristian Pihl Lorentzen (V) Hans Andersen (V) Hans Christian Schmidt (V) nfmd.
Ellen Trane Nørby (V) Peter Juel-Jensen (V) Martin Geertsen (V) Hans Kristian Skibby (DF) Dennis Flydtkjær (DF) Mette Hjermind Dencker (DF) Niels Flemming Hansen (KF) Mads Andersen (KF) Mette Thiesen (NB) Ole Birk Olesen (LA) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
