Det i medfør af lov nr. 145 af 21. april 1965 med senere ændringer om  

 Danmarks Erhvervsfond nedsatte Eksportfremmeråd iagttager ved anvendelse af  

 midler fra Danmarks Erhvervsfond til fremme af eksporten følgende  

 bestemmelser: 1. Alle ansøgninger, der indgives til Eksportfremmerådet,  

 forelægges enten det af industriministeren nedsatte Bevillingsudvalg eller  

 det af industriministeren nedsatte Projektudvalg, medmindre disse udvalg i  

 medfør af forretningsordenens § 6 har bemyndiget udvalgenes sekretariat til i  

 nærmere fastsat omfang at træffe afgørelser på udvalgenes vegne. 2. En  

 ansøgning må normalt være indgivet, forinden det arrangement, der ønskes  

 støtte til, iværksættes.
Hvis der i forvejen er tilsagt støtte af andre  

 offentlige midler, ydes der som hovedregel ikke støtte af Erhvervsfondens  

 midler. 3. En ansøgning må indeholde en redegørelse for det enkelte  

 arrangements indhold, formål og form samt et budget for de dermed forbundne  

 udgifter.
Efter nærmere regler afgiver bevillingsmodtageren efter  

 arrangementets gennemførelse en rapport om dettes forløb samt en vurdering af  

 resultaterne. 4. Midlerne fra Erhvervsfonden kan alene anvendes til  

 arrangementer, som ikke strider mod Danmarks internationale forpligtelser. 5.  

 Støtte ydes til arrangementer, der gennemføres af virksomheder på kollektivt  

 grundlag, eller som på bredere grundlag tilsigter at fremme dansk eksport i  

 almindelighed. 6. Arrangementer må direkte tage sigte på at fremme dansk  

 eksport af varer og tjenesteydelser, og støtten ydes fortrinsvis til nye  

 initiativer.
Der ydes normalt ikke støtte til løbende eksportarbejde og  

 arrangementer af længere varighed eller periodisk tilbagevendende karakter.  

 7. Tilskud til arrangementer, der gennemføres af virksomheder på kollektivt  

 grundlag, ydes efter princippet om hjælp til selvhjælp.
Til arrangementer,  

 der tilsigter at fremme eksporten i almindelighed, kan der ydes støtte  

 svarende til fuld omkostningsdækning.
8. Tilskud kan ydes til grupper af virksomheder til  

 udarbejdelse af tilbudsmateriale i forbindelse med tilbudsgivning på større  

 projekter, herunder til nødvendige forundersøgelser.
Tilskud tilbagebetales,  

 såfremt der opnås kontrakt eller omkostningsdækning.
9. Tilskud kan ydes til grupper af virksomheder til  

 gennemførelse af et markedsudviklingsprojekt i forbindelse med fremstød på et  

 bestemt marked.
Tilskud tilbagebetales med en fast procentsats af den  

 fakturerede omsætning på det pågældende marked i en bestemt periode.
 10. Basistilskud til et af erhvervsorganisationer  

 etableret organ til gennemførelse af arrangementer fastsættes af  

 industriministeren efter indstilling af Eksportfremmerådet eller  

 Bevillingsudvalget.
 11. Disse bestemmelser træder i stedet for dem, der  

 fastsattes den 25. februar 1982.
