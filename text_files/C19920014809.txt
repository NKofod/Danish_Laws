 I medfør af afskrivningslovens § 30, stk.3, varelagerlovens § 7 og  

 husdyrbesætningslovens § 5 bemyndiger Ligningsrådet hermed de lignende  

 myndigheder til at tillade ændring af afskrivninger og nedskrivninger efter  

 følgende retningslinier:
 1.1 Påtænker ligningsmyndigheden at forhøje eller nedsætte den selvangivne  

 eller ansatte indkomst, har den skattepligtige efter ansøgning adgang til  

 inden for lovens rammer at få ændret af- og nedskrivninger i et sådant  

 omfang, at den påtænkte ændring udlignes helt eller delvist.
 1.2 Den skattepligtige skal gøres opmærksom på adgangen til at få ændret  

 af- og nedskrivninger.
 1.3 Er ansættelsen påklaget til skatteankenævnet og anmoder klageren under  

 behandling af klagesagen om ændring af af- og nedskrivninger, gennemfører  

 skatteankenævnet ændringen efter samme retningslinier som anført under punkt  

 1.1.
 1.4 Er ansættelsen påklaget til Landsskatteretten og anmoder klageren  

 under behandlingen af klagesagen om ændring af af- og nedskrivninger,  

 gennemfører den ligningsmyndighed, der har foretaget den påklagede  

 ansættelse, ændringen efter samme retningslinier som anført i punkt 1.1.  

 Landsskatteretten underrettes om ændringen.
1.5 Hvor ligningsmyndigheden ikke fuldt ud imødekommer ansøgningen kan  

 afgørelsen påklages til Ligningsrådet.
Klagen indsendes til  

 ligningsmyndigheden, som afgiver sin udtalelse til told- og skatteregionen.
 1.6 Der kan ikke gives tilladelse til efterfølgende ændring af af- og  

 nedskrivninger, hvis det pågældende aktiv er afhændet, virksomheden er ophørt  

 eller der foreligger bødegivende forhold.
 1.7 Bemyndigelsen omfatter ikke forskudsafskrivninger efter  

 afskrivningslovens afsnit IV A.
2.1 Efterfølgende af- og nedskrivninger kan i andre tilfælde kun tillades  

 af Ligningsrådet.
Ansøgninger til Ligningsrådet skal indsendes til  

 ligningsmyndigheden, som afgiver sin udtalelse til told- og skatteregionen.
 2.2 Ansøgninger kan ikke forventes imødekommet, hvis de alene er begrundet  

 i ændringer af skattelovgivningen eller i hensyn til udbetalinger fra de  

 sociale myndigheder.
3. Cirkulæret har virkning for ansøgninger, der  

 modtages 1. januar 1993 eller senere.
Samtidig ophæves cirkulære 1982-22.
