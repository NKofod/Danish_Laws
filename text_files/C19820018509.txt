1. I Meddelelser fra skattedepartementet nr. 36 af  

 april 1976 er der givet vejledende retningslinjer for værdiansættelserne af  

 aktiver og passiver.
For faste ejendomme er der i maj 1981 gennemført en  

 ændring af de principper, hvorefter ejendommene vurderes.
Fra og med den 17.  

 almindelige vurdering pr. 1. april 1981 opgøres ejendomsværdien efter et  

 kontantprincip.
Kontantværdien opgøres på basis af en gennemsnitlig,  

 kursansat prioritering.
 Dette har gjort det nødvendigt at ændre reglerne om værdiansættelsen af  

 faste ejendomme væsentligt.
Skattedepartementet har herefter udarbejdet nye retningslinjer for  

 værdiansættelsen af faste ejendomme.
Disse retningslinjer samt  

 retningslinjerne i øvrigt for værdiansættelsen af aktiver og passiver er  

 samlet i nærværende cirkulære, der afløser Meddelelser fra  

 skattedepartementet nr. 36 af april 1976.
 I øvrigt ajourfører cirkulæret de tidligere vejledende regler under  

 hensyntagen til senere lovændringer og ændringer i administrativ praksis.
A.
Aktiver 2. De aktiver, der omfattes af skatte- og  

 afgiftsberegningen, ansættes normalt til deres værdi i handel og vandel på  

 det tidspunkt, der er afgørende for afgiftsberegningen.
Ved værdien i handel  

 og vandel forstås det beløb, som aktivet vil kunne indbringe ved et salg i  

 det åbne marked.
 Boet og parterne i gaveoverdragelsen skal selv ansætte denne værdi i  

 overensstemmelse med reglerne i lov om afgift af arv og gave  

 (lovbekendtgørelse nr. 443 af 28. september 1972) og under ansvar over for  

 myndighederne.
Fast ejendom 3. Hvis en fast ejendom er solgt under bobehandlingen,  

 og salget er sket i det åbne marked, skal værdien beregnes på grundlag af  

 salgssummen, som denne indgår i boet.
Salgsomkostninger kan fradrages, og  

 eventuelle sælgerpantebreve ansættes til kursværdi.
4. Er ejendommen solgt til arvinger eller disses nære  

 pårørende, eller udlægges ejendommen til en arving, skal den ansættes til  

 værdien i handel og vandel.
Det fremgår af §§ 17-19 i arve- og  

 gaveafgiftsloven, der henviser til kildeskattelovens § 16, stk. 3 og 4.
 Skatte- og afgiftsmyndighederne skal påse, at værdien i boopgørelsen eller  

 gaveanmeldelsen svarer til værdien i handel og vandel på det tidspunkt, der  

 er afgørende for værdiansættelsen.
 Til brug herfor fastsættes følgende regler om, inden for hvilke grænser  

 skatte- og afgiftsmyndighederne skal acceptere værdiansættelsen.
 5. Den nominelle værdi, der er ansat i boopgørelsen  

 eller gaveanmeldelsen, omregnes til kontantværdi ved at kursregulere hver  

 enkelt gældspost, der indgår i boets eller parternes værdiansættelse.
 Det kontante vederlag, den kapitaliserede værdi af en aftægtsforpligtelse  

 samt arv eller gave, der indgår i den ansatte nominelle værdi, skal dog ikke  

 kursreguleres, men medregnes til den pålydende værdi.
 De øvrige poster, der indgår i den ansatte nominelle værdi, omregnes til  

 kursværdi efter de regler, der er fastsat i ministeriet for skatter og  

 afgifters bekendtgørelse nr. 511 af 22. september 1982 om beskatning af  

 fortjeneste ved afståelse af fast ejendom.
 6. Den efter punkt 5 opgjorte kontantværdi  

 sammenlignes med kontantejendomsværdien ved den senest forud for arveudlægget  

 eller gaveoverdragelsen for boet eller parterne bekendtgjorte almindelige  

 vurdering, årsomvurdering, vurdering efter vurderingslovens § 4 eller § 4A  

 eller årsregulering i henhold til vurderingslovens § 2A.
 Hvis boets eller parternes værdiansættelse omregnet til kontantværdi højst  

 er 15 pct. højere eller lavere end den nævnte kontantejendomsværdi, skal  

 værdiansættelsen lægges til grund ved beregningen af arve- eller  

 gaveafgiften.
Hvis værdiansættelsen omregnet til kontantværdi er mere end 15 pct. over  

 eller under kontantejendomsværdien, bør værdiansættelsen ændres, således at  

 den holdes inden for denne ramme, medmindre boet eller parterne har oplyst  

 særlige omstændigheder, som begrunder, at man ikke følger denne  

 fremgangsmåde.
Som eksempel herpå kan nævnes en stærkt faldende prisudvikling  

 for fast ejendom siden den senest bekendtgjorte ansættelse af  

 kontantejendomsværdien.
 7. Omfatter arveudlægget eller gaveoverdragelsen såvel  

 fast ejendom som løsøre, skal den til kontantværdi omregnede værdiansættelse  

 fordeles forholdsmæssigt på den faste ejendom og løsøret, medmindre boet  

 eller parterne har fastsat en anden fordeling.
 8. Ved efterprøvelsen må der tages hensyn til faktiske  

 og retlige ændringer, der måtte være indtruffet ved ejendommen, såsom  

 bygningsforandringer, udstykninger eller ændret zonestatus, som endnu ikke  

 har givet sig udslag i kontantejendomsværdien.
 9. Hvis en ejerlejlighed ved den seneste  

 ejendomsvurdering er ansat som en udlejet ejerlejlighed under hensyn til  

 huslejerestriktioner, er den seneste kontantejendomsværdi ikke et brugbart  

 sammenligningsgrundlag, hvis ejerlejligheden ved arveudlægget eller  

 gaveoverdragelsen er overdraget som "fri" ejerlejlighed.
 I sådanne tilfælde bør skattemyndigheden foretage supplerende  

 undersøgelser, f.eks. ved at indhente en udtalelse fra  

 statsskattedirektoratet om ejerlejlighedens værdi i handel og vandel på det  

 tidspunkt, der er afgørende for værdiansættelsen.
 10. Skattemyndighedens ansættelse af ejendommens værdi  

 benævnes den skatte- og afgiftsmæssige værdi.
 Denne værdi betragtes som afståelsessum for giveren og anskaffelsessum for  

 gavemodtager i forbindelse med beskatningen af en eventuel fortjeneste på  

 ejendommen efter lov om beskatning af fortjeneste ved afståelse af fast  

 ejendom, efter at der er sket omregning til kontantværdi efter lovens § 4.
 Endvidere betragtes den skatte- og afgiftsmæssige værdi som købesum og som  

 salgssum efter afskrivningsloven, efter at der er sket omregning til  

 kontantværdi efter lovens § 19A.
 11. Fastsættelsen af den skatte- og afgiftsmæssige  

 værdi er belyst ved eksempler i bilaget til nærværende cirkulære.
12. Efter kildeskattelovens § 16, stk. 3 og 4, kan  

 myndighederne lade aktiver vurdere af personer udmeldt af skifteretten.
Denne  

 adgang må benyttes i tvivlstilfælde.
Når sådan vurdering skal afholdes, må  

 det tilkendegives de udmeldte vurderingsmænd, at vurderingsresultatet skal  

 være udtryk for den skatte- og afgiftsmæssige værdi, således som denne skal  

 ansættes efter de foran anførte retningslinjer.
Der skal tages hensyn til de  

 vilkår, på hvilke ejendommen er udlagt i boet eller overdraget til  

 gavemodtageren.
Vurderingen skal udtrykke værdien på det tidspunkt, der skal  

 lægges til grund for ejendommens værdiansættelse i medfør af punkterne 4 og 5  

 i skattedepartementets cirkulære nr. 144 af 17. juni 1970.
Hvis boet eller de afgiftspligtige har ladet en vurdering foretage efter  

 kildeskattelovens § 16, stk. 3, 2. pkt., kan vurderingen enten være foretaget  

 før eller efter, at vilkårene for arveudlægget eller gaveoverdragelsen var  

 kendt.
I sidstnævnte fald må det påses, at vurderingen er foretaget efter de  

 retningslinjer, der er angivet ovenfor.
 Er vurderingen derimod foretaget, før vilkårene for arveudlægget eller  

 gaveoverdragelsen var kendt, må det for det første undersøges, om der er gået  

 så lang tid mellem det tidspunkt, der er lagt til grund ved vurderingen, og  

 det tidspunkt, der skal lægges til grund for afgiftsberegningen, at  

 vurderingen ikke kan antages at være udtryk for værdien på dette tidspunkt.  

 For det andet må det undersøges, om vilkårene for arveudlægget eller  

 gaveoverdragelsen giver anledning til regulering af den ved vurderingen i  

 henhold til kildeskattelovens § 16, stk. 3, 2. pkt., ansatte værdi i  

 overensstemmelse med de foran anførte retningslinjer.
 Det må dog antages, at der skal foreligge ganske særlige omstændigheder,  

 for at vurderingen skal kunne fraviges.
13. Ved fastsættelsen af den skatte- og afgiftsmæssige  

 værdi skal der tages hensyn til byrder, der ikke tages hensyn til ved  

 ansættelsen af ejendomsværdien, f.eks. leje- og forpagtningskontrakter, der  

 er ufordelagtige for ejeren.
De forhold, der er medtaget i  

 vurderingsmyndighedens værdiskøn, fremgår af afsnit B og C i vurderingsloven  

 (lovbekendtgørelse nr. 362 af 7. juli 1981). Det bemærkes herved, at  

 bopælsrettigheder og aftægtsrettigheder fradrages med den kapitaliserede  

 værdi på samme måde som andre prioriteter.
14. Ved ansættelsen af den skatte- og afgiftsmæssige  

 værdi tages ikke hensyn til forkøbsrettigheder eller tilbagekøbsrettigheder,  

 der kun kan gøres gældende under visse omstændigheder, hvis indtræden ejeren  

 til en vis grad selv er herre over.
Bliver retten aktuel, kan der efter  

 indgivet andragende til skattedepartementet foretages en regulering med  

 hjemmel i arveafgiftslovens § 13, stk. 2, og for gaveafgiftens vedkommende  

 tillige § 48, stk. 2.
 Man gør opmærksom på forskellen mellem en køberet, der er en ret til at  

 købe den pågældende ejendom uafhængig af ejerens vilje, og en forkøbsret, der  

 alene er en ret til at købe, såfremt ejeren vil sælge.
Hvor der på dødsfaldstidspunktet hviler en aktuel køberet på en afdøde  

 tilhørende ejendom, kan ejendommens værdi sættes til den ved køberetsaftalen  

 fastsatte købesum, såfremt der på det tidspunkt, da køberetten tidligst kunne  

 være gjort gældende, ikke var misforhold mellem denne købesum og ejendommens  

 værdi.
I modsat fald skal ejendommen optages til den afgiftsmæssige værdi på  

 det tidspunkt, der er afgørende for skatte- og afgiftsberegningen.
Dette  

 sidste gælder også, hvis køberetten først opstår ved dødsfaldet, f.eks. ved  

 at en forkøbsret ved dødsfaldet ændres til en egentlig køberet.
Det samme gælder ved afgørelsen af, om der skal betales gaveafgift ved  

 udnyttelsen af en køberet.
Der skal ikke betales gaveafgift, hvis der ikke  

 var misforhold mellem den aftalte købesum og ejendommens værdi på det  

 tidspunkt, da køberetten tidligst kunne være gjort gældende.
Når en ejendom overdrages på grundlag af en forkøbsret, skal der derimod  

 betales gaveafgift, hvis den aftalte købesum er lavere end den afgiftsmæssige  

 værdi på overdragelsestidspunktet.
Det forudsættes, at modtageren hører til  

 den gaveafgiftspligtige personkreds.
Når en forkøbsret eller en ubetinget køberet er udnyttet under  

 bobehandlingen, vil ejendommen ofte alene være optaget i boopgørelsen til den  

 i sin tid aftalte købesum med en henvisning til den trufne aftale.
I sådanne  

 tilfælde må ligningskommissionen være opmærksom på, at handelsværdien meget  

 ofte vil være højere, og at skifteretten, hvis værdien ikke forhøjes, vil  

 være afskåret fra at beregne arveafgift af den fordel, den berettigede har  

 opnået ved udnyttelsen af køberetten eller forkøbsretten.
15. Når afdøde i levende live har overdraget en fast  

 ejendom, men forbeholdt sig brugen eller indtægten, skal modtageren ofte i  

 medfør af arveafgiftslovens § 5b betale arveafgift i forbindelse med  

 dødsfaldet.
I disse tilfælde forekommer det ofte i privat skiftede boer, at  

 gaven alene opføres med friværdien efter det i sin tid oprettede skøde.  

 Oplysningen anføres i boopgørelsens rubrik for andre afgiftspligtige beløb.  

 Arveafgiften af en sådan ejendom skal imidlertid beregnes på grundlag af  

 ejendommens værdi ved dødsfaldet, jfr. skattedepartementets cirkulære nr. 144  

 af 17. juni 1970, pkt. 5. Når det fremgår, at overdragelsen angår en fast  

 ejendom, må ligningskommissionen derfor foretage en effektiv efterprøvelse af  

 værdiansættelsen af denne gave.
16. Hvor boet kun ejer en anpart af en fast ejendom,  

 eller hvor gavemodtageren kun erhverver en anpart, skal værdien af denne  

 anpart beregnes som en brøkdel af hele ejendommens værdi.
En eventuel  

 vurdering må derfor omfatte hele ejendommen.
Værdipapirer 17. Aktier og obligationer, der er børsnoterede,  

 ansættes til kursværdien svarende til den noterede kurs (køberkurs) på det  

 for skatte- og afgiftsberegningen afgørende tidspunkt, eventuelt den nærmest  

 forud for dette noterede kurs.
Til børsnoterede kurser henregnes de på  

 fondsbørsen fastsatte kurser.
Værdiansættelsen for unoterede aktier skal ske efter aktiernes  

 handelsværdi.
Ofte vil der ikke kunne fremskaffes oplysninger om  

 handelsværdien ud fra stedfundne omsætninger, eller omsætningerne har fundet  

 sted under forhold, som bevirker, at den anvendte overdragelseskurs er uegnet  

 som udtryk for handelsværdien.
I så fald vil en kurs udregnet efter de af  

 ligningsrådet fastsatte retningslinjer for beregning af formueskattekursen  

 kunne anvendes ved værdiansættelsen.
Denne kursberegning foretages i  

 almindelighed på grundlag af selskabets regnskab for det regnskabsår, der er  

 udløbet nærmest forud for det tidspunkt, der er afgørende for skatte- og  

 afgiftsberegningen.
I særlige tilfælde må beregningen dog foretages på  

 grundlag af regnskabet for regnskabsåret, der udløber efter  

 afgiftstidspunktet, navnlig i tilfælde, hvor den afgiftspligtige begivenhed  

 er indtruffet ganske kort tid forud for regnskabsårets udløb.
Beregningen af  

 kursen sker med anvendelse af de beregningsregler, herunder  

 beregningsfaktorerne, som var kendt på afgiftstidspunktet, hvilket ved  

 gaveoverdragelser vil sige beregningsreglerne for beregning af  

 formueskattekursen pr. 1. januar i det kalenderår, hvori afgiftspligten  

 indtræder.
Ved værdiansættelsen tages der ikke hensyn til vedtægtsmæssige  

 begrænsninger i aktiernes omsættelighed, idet den byrde, der består i, at  

 aktierne skal tilbydes medaktionærer eller selskabet til en vis kurs,  

 modsvares af værdien af en tilsvarende ret til at erhverve til salg udbudte  

 aktier på tilsvarende vilkår.
Såfremt en medaktionær, der ikke er lodtager i  

 et bo, udnytter en forkøbs- eller køberet, må man dog acceptere salgssummen.
Ved værdiansættelsen tages der normalt heller ikke hensyn til, om de  

 afgiftspligtige aktier er majoritets- eller minoritetsaktier.
Der kan kun  

 undtagelsesvis tages hensyn til en forringelse af selskabets økonomiske  

 forhold i perioden fra udløbet af det regnskabsår, der skal anvendes ved  

 kursberegningen, til det afgørende tidspunkt for skatte- og  

 afgiftsberegningen.
Parterne må eventuelt henvises til at lade aktierne  

 vurdere efter reglerne i kildeskattelovens § 16, stk. 3 og 4.
18. Unoterede konvertible obligationer.
Når et selskab  

 med unoterede aktier har udstedt konvertible obligationer, er den kurs, der  

 er anvendt ved den seneste formueansættelse, vejledende for værdiansættelsen  

 af både aktierne og de konvertible obligationer, jfr. retningslinjerne herfor  

 i ligningsvejledningen.
I øvrigt finder de almindelige regler om  

 værdiansættelse af unoterede aktier tilsvarende anvendelse på sådanne aktier  

 og konvertible obligationer.
19. Private pantebreve og gældsbreve kan ansættes til  

 kursværdi.
Normalt anerkender man en kursværdi beregnet af et anerkendt  

 vekselererfirma eller en bank, men en sådan er dog ikke bindende for  

 skattemyndighederne.
Den kursværdi, som afdøde har anvendt i sine  

 selvangivelser uden indsigelser, kan ikke uden videre lægges til grund.
Arvingsgæld, dvs. en fordring, som afdøde havde på en arving, kan både i  

 opgørelsen efter kildeskattelovens § 14, stk. 3, og i selve boopgørelsen  

 indtægtsføres til en kursværdi.
Denne kursværdi kan lægges til grund ved  

 afgiftsberegningen.
Det gør ingen forskel, at fordringen udlægges i arv til  

 debitorarvingen, jfr. skattedepartementets cirkulæreskrivelse af 27. maj  

 1980. Det samme gælder, dersom fordringen overdrages som gave til debitor.
20. Udestående fordringer, som ikke kan inddrives,  

 medregnes ikke.
Såfremt en dubiøs eller næsten værdiløs fordring udlægges til  

 arvingerne, skal den ansættes til kursværdien, evt. 0 kr.
Uerholdelighed kan  

 dokumenteres på flere måder.
Det er ikke altid en betingelse, at der er  

 foretaget forgæves udlæg.
 Besætning, avl, maskiner, inventar og lignende driftsmidler, varelagre.
 21. De nævnte aktiver ansættes til værdien i handel og  

 vandel.
22. For landbrugsbesætninger er der ved lov nr. 208 af  

 13. maj 1981 fastsat regler om den skattemæssige behandling af  

 husdyrbesætninger.
Loven forudsætter, at ligningsrådet fastsætter en  

 normalhandelsværdi ved udgangen af hvert kalenderår for hver kategori af dyr.  

 Ved normalhandelsværdi forstås den gennemsnitlige handelsværdi for de  

 pågældende kategorier af dyr.
Disse normalhandelsværdier kan være vejledende  

 ved værdiansættelsen i dødsboer eller ved gaveoverdragelser.
23. De til en landbrugsejendom hørende beholdninger af  

 avl og afgrøder, der er nødvendige for at holde ejendommen i normal  

 driftstilstand indtil det tidspunkt på foråret, hvor jorden er tilsået, og  

 kreaturerne kan sættes på græs, anses som omfattet af ejendommens  

 værdiansættelse.
Det er alene beholdninger herudover, der skal opføres med en  

 særlig værdi i boet.
24. Maskiner, inventar og lignende driftsmidler kan  

 ikke ansættes til den skattemæssige værdi, såfremt denne ikke kan anses for  

 et passende udtryk for salgsværdien.
Værdien skal altså ansættes uafhængigt  

 af foretagne skattemæssige afskrivninger.
 25. De under 22-24 nævnte aktiver og beholdninger kan  

 ansættes til den pris, der kan forventes opnået ved et samlet salg, f.eks.  

 ved salg af erhvervsvirksomheden.
26. Varelagre skal principielt ansættes til  

 salgsværdien ved samlet salg, men i almindelighed accepteres en vis  

 nedskrivning i forhold til dags-, indkøbs- eller fremstillingsprisen.
Denne  

 pris kan normalt ikke opnås ved et samlet salg af et større varelager, og  

 myndighederne er ofte afskåret fra en efterfølgende vurdering af lageret på  

 grund af stedfundne bevægelser.
Der må her anlægges et skøn.
Løsøre i øvrigt, indbo, kunstgenstande 27. Handelsværdien af disse effekter kan ikke ansættes  

 til værdien ved samlet salg, idet de kan sælges enkeltvis ved auktion.
 Det er sædvanligt, at der i boer antages en vurderingsmand til at vurdere  

 løsøre og indbo, og at dette sker uden særlig udmeldelse af skifteretten.
Disse vurderinger lægges normalt til grund i skatte- og afgiftsmæssig  

 henseende, men vurderingen er ikke bindende.
Kunstgenstande, malerier,  

 antikviteter eller andre værdifulde effekter, bør dog vurderes af særligt  

 sagkyndige.
Foreligger der ikke en sådan vurdering, kan det være nødvendigt  

 at lade genstandene vurdere efter reglerne i kildeskattelovens § 16, stk. 3  

 og 4.
 I opgørelsen i henhold til kildeskattelovens § 14 medregnes privat løsøre  

 og indbo ikke i formuen.
28. Hvis løsøregenstande, som afdøde havde købt med  

 ejendomsforbehold, tages tilbage af sælgeren efter reglerne herom, skal boet  

 kun indtægtsføre det overskud, der fremkommer, efter at sælgeren er  

 fyldestgjort.
Det samme gælder ved realisation af løsøre, som afdøde havde  

 håndpantsat.
Hvis de nævnte genstande ikke tages tilbage eller realiseres,  

 skal de medtages til fuld handelsværdi, og gælden eller hæftelsen optages  

 under passiverne.
Forfatter- og kunstnerrettigheder, ophavs- og patentrettigheder m.v.  

 (immaterielle rettigheder) 29. Udbetalinger, hidrørende fra sådanne rettigheder,  

 der indgår under boets behandling, skal indtægtsføres i boet som indtægt af  

 et af boets aktiver.
Endvidere skal værdien af rettigheden som sådan medtages med en skønnet  

 værdi.
Ved ansættelsen af denne værdi vil man i reglen være henvist til at  

 foretage beregninger over de fremtidige indtægter på grundlag af ydelser, som  

 afdøde har modtaget.
Der kan bl.a. lægges vægt på, om indtægten gennem årene har været stigende  

 eller faldende.
I mangel af andet grundlag kan rettigheden sættes til 2/3 af  

 det samlede afkast i de sidste 3 år før dødsfaldet.
 Beløb, der efter boets afslutning udbetales til den eller dem, der har  

 arvet retten, er ikke arveafgiftspligtige, men indkomstskattepligtige.
Goodwill 30. Hvis et bo ejer en erhvervsvirksomhed, der ved  

 salg må antages at indbringe et vederlag for good-will, må det påses, at  

 denne er ansat til et passende beløb i boet.
 Det må herved tages i betragtning, at ved lov nr. 248 af 9. juni 1982 er  

 beskatningen af fortjeneste og tab ved afståelse af goodwill som hovedregel  

 blevet ophævet fra 1. juli 1982. Endvidere er adgangen til at afskrive  

 anskaffelsessummen for goodwill blevet ophævet.
Denne ophævelse af beskatningen og afskrivningsadgangen må antages at  

 ville kunne føre til lavere handelsværdier for goodwill end tidligere.
Særlig  

 ved store virksomheder kan der være grund til at lade værdien fastsætte ved  

 en vurdering efter reglerne i kildeskattelovens § 16, stk. 3 og 4.
 Er en good-will alene knyttet til en efterlevende ægtefælles person, er  

 den ikke et aktiv for boet.
Indestående i interessentskaber 31. Hvis afdøde var deltager i et interessentskab,  

 skal alle interessentskabets aktiver principielt opgøres til deres  

 salgsværdi, og boets anpart efter fradrag af passiver skal medtages i  

 boopgørelsen.
Det er imidlertid en meget almindelig bestemmelse i  

 interessentskabskontrakter, at boet, når en af interessenterne afgår ved  

 døden, ikke kan kræve afdødes anpart i interessentskabets formue inddraget  

 under bobehandlingen.
Boet kan da alene kræve afdødes kapitalkonto efter  

 sidste status udbetalt.
Det skal ofte ske på en måde, der er lempelig for  

 interessentskabet.
Afdødes kapitalkonto viser kun hans indestående efter foretagne afog  

 nedskrivninger, og den svarer som regel ikke til handelsværdien af afdødes  

 anpart af nettoformuen.
Da bestemmelsen er led i en gensidigt bebyrdende  

 kontrakt, kan afdødes anpart dog ikke kræves medtaget i boet til højere værdi  

 end kapitalkontoens udvisende.
Renter, udbytte og anden indtægt 32. Renter, herunder også vedhængende renter, udbytte  

 og anden indtægt af aktiver skal indtægtsføres med de faktiske beløb i tiden  

 indtil skæringsdagen.
Hvis aktivet er udlagt inden skæringsdagen, medtages  

 renter m.v., dog kun til udlægsdagen.
 Har boet indkomst af fast ejendom, er det alene nettoindtægten, der skal  

 opføres som et aktiv i boet.
Brugs-, rente- og indtægtsnydelser 33. Når der i et bo er tillagt en arving eller legatar  

 en brugs-, rente- eller indtægtsnydelse, f. eks. brugsret til fast ejendom  

 eller løsøre eller retten til at oppebære renter af en kapital eller  

 indtægter af en fast ejendom eller løsøre, skal skattemyndigheden efterprøve  

 ansættelsen af rettens årlige værdi, medens skifteretten påser, om der er  

 anvendt den rette kapitaliseringsfaktor.
 34. For så vidt angår gaveafgiftspligtige brugs-,  

 rente- og indtægtsnydelser efterprøver amtsskatteinspektoratet såvel den  

 årlige værdi som kapitaliseringen.
35. Den årlige værdi af brugsret til fast ejendom  

 ansættes til den leje, der kan opnås ved udleje til anden side.
I de  

 kommuner, hvor der er et huslejenævn, kan der indhentes en udtalelse fra  

 nævnet om denne værdi.
I andre kommuner kan kommunalbestyrelsen ofte udtale  

 sig herom.
Hvis brugsretten er indrømmet mod afholdelse af udgifter til  

 vedligeholdelse, skatter og prioritetsydelser, kan disse fradrages.  

 Vedligeholdelsesudgifterne kan normalt højst godkendes med et beløb svarende  

 til 1 pct. af ejendommens værdi.
I øvrigt må der anlægges et skøn.
 36. Den årlige værdi af brugsret til indbo og andet  

 løsøre opgøres til 6 pct. af effekternes værdi.
37. Den årlige værdi af retten til at oppebære renter  

 af en kapital, der er anbragt i rentebærende værdipapirer, f.eks.  

 obligationer og pantebreve, eller som indestår på konti i bank, sparekasse  

 eller lignende, ansættes til det faktiske afkast på det tidspunkt, hvor  

 ydelsen begynder at løbe.
Foreligger kapitalen kontant, opgøres indtægten  

 heraf til 6 pct.
38. Selv om en kapital, der er afsat til rentenydelse,  

 foreligger kontant eller indestår på en konto, når boopgørelsen udfærdiges,  

 forekommer det, at kapitalen i henhold til testamente skal anbringes i  

 værdipapirer.
I så fald lægges værdipapirernes faktiske renteafkast til grund  

 ved afgiftsberegningen, når papirerne købes inden udløbet af 3  

 månedersfristen i kildeskattelovens § 16, stk. 4, jfr. skattedepartementets  

 cirkulære af 6. januar 1981. Det samme gælder i andre tilfælde, hvor  

 anbringelse i værdipapirer må anses for tilsigtet.
 39. Renteafkastet af beløb, som i henhold til  

 arveafgiftslovens § 21, stk. 2, skal anvendes til betaling af afgift, kan dog  

 beregnes som foran anført vedrørende kontant kapital eller kapital  

 indestående på konti.
40. For aktier og lignende skal opgørelsen foretages  

 på grundlag af gennemsnittet af de to sidste års udbytte i henhold til  

 selskabets regnskaber.
Er det således beregnede udbytte mindre end 4 pct. af  

 aktiernes kursværdi, beregnes afkastet dog med 4 pct. af denne værdi.
Består  

 kapitalen af forskellige aktieposter, skal beregningen foretages for hver  

 enkelt post for sig.
41. Indtægtsnydelsen af en virksomhed, eller en fast  

 ejendom - f.eks. ret til overskud af en udlejningsejendom eller  

 landbrugsejendom - opgøres på grundlag af gennemsnittet af de to sidste års  

 udbytte, dog mindst til 4 pct. af kapitalindeståendet, hvorved forstås  

 samtlige aktiver ansat efter handelsværdi med fradrag af gæld.
Det samme  

 gælder for indtægtsnydelse af løsøre - f.eks. indtægter fra skibe eller  

 driftsmateriel.
 42. I andre tilfælde opgøres indtægten eller renten  

 til 6 pct.
43. Hvis en indtægtsnydelse er fastsat til et bestemt  

 beløb, der er undergivet pristalsregulering, skal værdien ansættes uden  

 hensyn til påregnede senere ændringer.
Det samme gælder ved ansættelsen af  

 den årlige værdi af en rentenydelse, hvori indgår afkastet af et pantebrev  

 med variabel rente.
B.
Passiver 44. Ved opgørelsen af et bo kan afdødes  

 gældsforpligtelser, de øvrige byrder på den efterladte formue og de  

 omkostninger, der er forbundet med erhvervelsen, fradrages før  

 arveafgiftsberegningen, jfr. arveafgiftslovens § 16, stk. 2.
Værdiansættelsen af passiver giver som regel ikke anledning til tvivl,  

 idet de normalt kan ansættes efter pålydende.
Dette gælder således egentlige  

 gældsforpligtelser, herunder prioritetsgæld i fast ejendom.
 45. Aftægts- og underholdsforpligtelser, der kan  

 fradrages i et bo eller ved opgørelse af en gaveafgiftspligtig gave, opgøres  

 efter samme regler som brugs- og indtægtsnydelser.
 46. Det henhører under skifteretten at afgøre, om en  

 udgift bør godkendes som fradragsberettiget i boet, men hvis  

 ligningsmyndigheden finder, at en udgift ikke kan godkendes eller i hvert  

 fald kun delvis, må den henlede skifterettens opmærksomhed på forholdet.
 47. Udover selve værdiansættelsesspørgsmålet kan  

 vedrørende enkelte passivposter anføres følgende:
 Udgifter til begravelsen godkendes normalt med det faktisk afholdte beløb.  

 Det samme gælder udgifter til køb af gravsted og dettes vedligeholdelse,  

 selvom der er indgået kontrakt herom på længere tid.
 Udgifter til videreførsel og afvikling af afdødes husholdning kan kun  

 godkendes i et kort tidsrum, og da kun med de beløb, som må anses for  

 nødvendige.
Udgifter til bekendtgørelser, indkaldelser, udskrifter, porto m.v.  

 tillades fradraget med de faktiske beløb.
Det samme gælder sædvanligt salær  

 til eksekutor, kurator og skifterettens medhjælper.
Advokatsamfundets  

 salærtakster kan normalt godkendes.
Særligt vederlag til repartitør, såfremt  

 en sådan har medvirket, kan godkendes med 10 pct. af advokatens salær.
Er der  

 flere eksekutorer, hvoraf kun en er advokat, kan der kun fradrages fuldt  

 salær til advokaten.
For de øvrige eksekutorer kan kun godkendes fradrag af  

 et samlet salær svarende til 50 pct. af advokatens.
 Er en boet tilhørende fast ejendom prioriteret under bobehandlingen,  

 eventuelt ved tillægslån, kan det faktiske kurstab og omkostningsbeløb  

 normalt fratrækkes.
Kautionsforpligtelser, som afdøde havde påtaget sig, men som ikke er  

 blevet aktuelle før eller under bobehandlingen, kan ikke føres til udgift i  

 boet.
Bliver kautionen aktuel på et senere tidspunkt, kan der eventuelt  

 foretages en regulering med hjemmel i arveafgiftslovens § 13, stk. 2.
 I henhold til § 10, stk. 4, i investeringsfondsloven kan det tillades, at  

 henlæggelser til investeringsfonds, som afdøde har foretaget, overtages af en  

 enearving efter afdøde.
Disse henlæggelser kan ikke anses for at være omfattet af  

 kildeskattelovens § 33A, stk. 2. Derfor kan der ikke beregnes passivposter i  

 boopgørelserne vedrørende henlæggelsen.
Derimod kan der ved værdiansættelsen  

 i boopgørelsen foretages et fradrag for den latente skattebyrde, beregnet som  

 25 pct. af den samlede henlæggelse.
48. Anvisningerne i dette cirkulære er vejledende ved  

 efterprøvelsen af værdiansættelser i den enkelte boopgørelse eller  

 anmeldelse.
Særlige spørgsmål kan forelægges for statsskattedirektoratet  

 eller skattedepartementet, jfr. pkt. 16 i skattedepartementets cirkulære af  

 17. juni 1970.
C.
Overgangsbestemmelser 49. Reglerne i cirkulæret anvendes, når myndighederne  

 efterprøver den skatte- og afgiftsmæssige værdi efter den 1. januar 1983.
 Hvis cirkulærets regler fører til en højere værdiansættelse end de  

 hidtidige retningslinjer, skal disse dog anvendes, hvis det tidspunkt, der  

 skal lægges til grund for værdiansættelsen, ligger før den nævnte dato.
Skattedepartementet, den 17. november  

 1982 JENS ROSMAN / Ebbe Willumsen Bilag Eksempel 1 Enfamilieshus arves af enearving eller gaveoverdrages til et barn.
 Den kontantejendomsværdi, der skal benyttes ved efterprøvelsen af  

 værdiansættelsen af ejendommen, er 700.000 kr.
Det interval, inden for hvilket den til kontantværdi omregnede  

 værdiansættelse kan godkendes, er herefter 700.000 kr. + 15 pct. heraf eller 805.000 kr.
og 700.000 kr. - 15 pct. heraf eller 595.000 kr.
 I boopgørelsen eller gaveanmeldelsen er den nominelle værdi fastsat til  

 925.000 kr., der berigtiges som angivet i venstre kolonne nedenfor.
 Da den beregnede kontantværdi 640.000 kr. ligger inden for intervallet  

 805.000 kr.-595.000 kr., kan den nominelle værdi på 925.000 kr. godkendes.
 Beløbet 925.000 kr. er herefter den skatte- og afgiftsmæssige værdi.
Der betales arve- eller gaveafgift Eksempel 2 En landbrugsejendom arves af enearving eller gaveoverdrages til et barn.
 Den kontantejendomsværdi, der skal benyttes ved efterprøvelsen af  

 værdiansættelsen af ejendommen, er 1.000.000 kr.
Det interval, inden for hvilket den til kontantværdi omregnede  

 værdiansættelse kan godkendes, er herefter 1.000.000 kr. + 15 pct. heraf eller 1.150.000 kr.
og 1.000.000 kr. - 15 pct. heraf eller 850.000 kr.
 I boopgørelsen eller gaveanmeldelsen er den nominelle værdi fastsat til  

 1.050.000 kr., der berigtiges som angivet i venstre kolonne nedenfor.
 Da den beregnede kontantværdi 814.000 kr. ligger under den nederste grænse  

 på 850.000 kr., skal den nominelle værdi 1.050.000 kr. forhøjes med  

 differencen mellem de to førstnævnte beløb eller med 36.000 kr. til 1.086.000  

 kr.
 Beløbet 1.086.000 kr. er herefter den skatte- og afgiftsmæssige værdi.
Eksempel 3 En landbrugsejendom arves af enearving eller gaveoverdrages til et barn.  

 Arven eller gaveoverdragelsen omfatter tillige besætning og løsøre.
 Den kontantejendomsværdi, der skal benyttes ved efterprøvelsen af  

 værdiansættelsen af ejendommen, er 900.000 kr.
Det interval, inden for hvilket den til kontantværdi omregnede  

 værdiansættelse kan godkendes, er herefter 900.000 kr. + 15 pct. heraf eller 1.035.000 kr.
og 900.000 kr. - 15 pct. heraf eller 765.000 kr.
I boopgørelsen eller gaveanmeldelsen er den nominelle værdi af den faste  

 ejendom fastsat til 1.200.000 kr.
Den nominelle værdi af besætning og løsøre  

 er fastsat til 300.000 kr., hvilket skattemyndigheden godkender.
Den samlede  

 overdragelsessum på 1.500.000 kr. er berigtiget som angivet i venstre kolonne  

 nedenfor.
 Da den beregnede kontantværdi for den faste ejendom 844.000 kr. ligger  

 inden for intervallet 1.035.000 kr. - 765.000 kr., kan den nominelle værdi på  

 1.200.000 kr. godkendes.
 Dette beløb 1.200.000 kr. er herefter den skatte- og afgiftsmæssige værdi.
Der betales arve- eller gaveafgift af den samlede Eksempel 4 En landbrugsejendom arves af enearving eller gaveoverdrages til et barn.  

 Arven eller gaveoverdragelsen omfatter tillige besætning og løsøre.
 Den kontantejendomsværdi, der skal benyttes ved efterprøvelsen af  

 værdiansættelsen af ejendommen, er 1.000.000 kr.
Det interval, indenfor hvilket den til kontantværdi omregnede  

 værdiansættelse kan godkendes, er herefter 1.000.000 kr. + 15 pct. heraf eller 1.150.000 kr.
og 1.000.000 kr. - 15 pct. heraf eller 850.000 kr.
I boopgørelsen eller gaveanmeldelsen er den nominelle værdi af den faste  

 ejendom fastsat til 1.250.000 kr.
Den nominelle værdi af besætning og løsøre  

 er fastsat til 350.000 kr., hvilket skattemyndigheden godkender.
Den samlede  

 overdragelsessum på 1.600.000 kr. er berigtiget som angivet i venstre kolonne  

 nedenfor.
 Da den beregnede kontantværdi for den faste ejendom, 820.000 kr., ligger  

 under den nederste grænse på 850.000 kr., skal den nominelle værdiansættelse  

 for ejendommen, 1.250.000 kr., forhøjes med differencen mellem de to  

 førstnævnte beløb eller med 30.000 kr. til 1.280.000 kr.
 Beløbet 1.280.000 kr. er herefter den skatte- og afgiftsmæssige værdi.
