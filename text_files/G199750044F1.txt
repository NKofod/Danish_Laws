Formålet med registeret er på grundlag af registrering og løbende ajourføring af oplysninger om statsgaranterede studielån at kunne tjene som støtte for sagsbehandlingen under den løbende administration, herunder at danne grundlag for administration og beregning af tilskud til personer, som søger herom i henhold til lov om tilskud til afvikling af studiegæld og om eftergivelse af studiegæld, at anvise tilskud til konto for statsgaranterede studielån i pengeinstitutter, at fremstille standardbreve til pengeinstitutter og låntagere, at tilvejebringe statistiske oplysninger samt at postere ind- og udbetalinger.
Personkreds: Registeret må kun indeholde oplysninger om personer, som har optaget statsgaranterede studielån og om personer, der ansøger om tilskud i henhold til lov om tilskud til afvikling af studiegæld og om eftergivelse af studiegæld.
Registeret må endvidere indeholde oplysninger om personer, som af Hypotekbanken får indfriet deres statsgaranterede lån i pengeinstitutter i perioden fra 1. januar i det kalenderår, hvori tilskudsåret begynder, til den årlige tilskudsberegning finder sted.
 Ikrafttrædelsesdato: 01/03/1997. Erstatter tidligere forskrifter.
