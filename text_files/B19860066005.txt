 I henhold til § 17, stk. 3, § 22, stk. 1, § 35, § 39, § 41, stk. 1, § 43,  

 § 46, § 49, § 49a, § 49b, § 49c, § 57, § 59, stk.3, § 63, § 73, § 74 og § 84  

 i lov om arbejdsmiljø, jfr. lovbekendtgørelse nr. 646 af 18. december 1985,  

 og i henhold til § 6 og § 83 i lov nr. 372 af 13. juni 1973 om  

 miljøbeskyttelse, jfr. lovbekendtgørelse nr. 85 af 8. marts 1985, samt under  

 henvisning til De Europæiske Fællesskabers Råds direktiv 83/477/EØF af 19.  

 september 1983 om beskyttelse af arbejdstagere mod farerne ved under arbejdet  

 at være udsat for asbest (andet særdirektiv i henhold til artikel 8 i  

 direktiv 80/1107/EØF) og direktiv 83/478/EØF af 19. september 1983 om femte  

 ændring (asbest), samt direktiv 85/610/EØF af 20. december 1985 om syvende  

 ændring (asbest) af direktiv 76/769/EØF om indbyrdes tilnærmelse af  

 medlemsstaternes administrativt eller ved lov fastsatte bestemmelser om  

 begrænsning af markedsføringen og anvendelsen af visse farlige stoffer og  

 præparater, samt efter forhandling med miljøministeren, fastsættes:
Område § 1.  Bekendtgørelsen omfatter fremstilling, import,  

 anvendelse og bortskaffelse af asbest eller asbestholdigt materiale, ethvert  

 arbejde hermed, samt ethvert arbejde i øvrigt, der kan være forbundet med  

 fare for påvirkning fra asbest eller asbestholdige materialer.
Også arbejde,  

 der ikke udføres for en arbejdsgiver og arbejde nævnt i arbejdsmiljølovens §  

 2, stk. 2, er omfattet.
 Stk. 2.  Bekendtgørelsen indeholder supplerende  

 detailregler i forhold til bekendtgørelse nr. 540 af 2. september 1982 om  

 stoffer og materialer og bekendtgørelse nr. 323 af 7. juli 1983 om arbejdets  

 udførelse.
§ 2.  Direktøren for arbejdstilsynet kan bestemme, at  

 § 18, § 24, § 27, § 30, § 32, stk. 3, § 33, § 34, stk. 1, § 37, stk. 1, § 40,  

 § 41, § 44 og § 45 ikke kommer til anvendelse på nærmere angivne former for  

 arbejde, og fastsætter betingelserne herfor.
Det er en forudsætning, at  

 udsættelsen vurderes til ikke at overskride et niveau på 15 fiberdage/cm3  

 over en 3 måneders periode.(* 1) Forbud § 3.  Det er forbudt at fremstille, importere, anvende  

 eller arbejde med asbest eller asbestholdigt materiale under enhver form,  

 jfr. dog stk. 2-7.
 Stk. 2.  Indtil 31. december 1986 er det til udvendigt  

 brug tilladt at fremstille tagbeklædning og facadebeklædning af asbestcement.
 Anvendelsen af disse materialer er tilladt indtil den 30. juni 1987.
 Stk. 3.  Indtil den 31. december 1987 er det tilladt at  

 importere og anvende asbest, bortset fra crocidolit (blå asbest) og amosit  

 (brun asbest) til de materialer, som er nævnt under pkt. 1 i bilag 1 til  

 denne bekendtgørelse.
 Anvendelsen af disse materialer er tilladt indtil den 30. juni 1988.
 Stk. 4.  Indtil den 31. december 1989 er det tilladt at  

 importere eller anvende asbest, bortset fra crocidolit og amosit, til de  

 materialer, som er nævnt under pkt. 5 i bilag 1. Anvendelsen af disse  

 materialer er tilladt indtil samme dato.
 Stk. 5.  Indtil videre er det tilladt at fremstille,  

 importere eller anvende asbest eller asbestholdigt materiale, bortset fra  

 crocidolit og amosit, til de materialer, som er nævnt under punkterne 2, 3 og  

 4 i bilag 1. Anvendelse af disse materialer er tilladt indtil videre med de  

 begrænsninger, der følger af stk. 6, § 5 og § 7, nr. 5.
 Stk. 6.  Anvendelse af asbestholdige pakninger er  

 forbudt til vandsystemer med en temperatur på under 110 grader C.
Stk. 7.  Nedrivningsarbejde samt arbejde med reparation  

 og vedligeholdelse af bygninger, anlæg og tekniske hjælpemidler, hvortil der  

 er anvendt asbestholdigt materiale, er tilladt.
Reparation og ombygning kan  

 foretages med materialer, der lovligt kan anvendes efter stk. 2-6.
 § 4.  Asbest eller asbestholdigt materiale må ikke  

 påføres ved sprøjtning eller bearbejdes med vinkelsliber.
 § 5.  Motordrevne køretøjer og påhængskøretøjer  

 hertil, der fra fabrikantens side er forsynet med asbestfri  

 friktionsbelægninger, skal genmonteres med sådanne ved udskiftning af  

 belægningerne.
 Stk. 2.  Bestemmelsen i stk. 1 finder tilsvarende  

 anvendelse for andre tekniske hjælpemidler.
 Stk. 3.  Motordrevne køretøjer og påhængskøretøjer  

 hertil, der ifølge erklæring fra fabrikanten eller ifølge prøvningsrapport  

 fra et anerkendt prøvningslaboratorium kan forsynes med asbestfri  

 friktionsbelægninger, skal monteres med sådanne ved udskiftning af  

 belægningerne.
 Stk. 4.  Andre tekniske hjælpemidler, der ifølge  

 erklæring fra fabrikanten eller ifølge prøvningsrapport fra anerkendt  

 prøvningslaboratorium, kan forsynes med asbestfri friktionsbelægninger, skal  

 efter den 30. juni 1988 være forsynet med sådanne.
Stk. 5.  Elevatorer må efter den 30. juni 1988 ikke være  

 forsynet med asbestholdige friktionsbelægninger.
For elevatorer, fremstillet  

 efter 1. januar 1951, er fristen dog 30. juni 1989.
 § 6.  Arbejde med asbest eller asbestholdigt materiale  

 må ikke udføres i den ansattes hjem.
Almindelige bestemmelser § 7.  Asbest og asbestholdige materialer anses for at  

 være farlige for eller i øvrigt forringende for sikkerhed eller sundhed, og  

 de særlige bestemmelser om disse i bekendtgørelsen om stoffer og materialer  

 finder herefter anvendelse.
Det er:
 Sidstnævnte paragraf kommer dog ikke til anvendelse på materialer, som det  

 ifølge § 3, stk. 2-4, eller dispensation efter § 47 er tilladt at anvende.
§ 8.  Råasbest skal leveres i støvtæt og holdbar  

 emballage.
Emballagen må ikke genanvendes.
Emballagen er asbestaffald, jfr. §  

 16.
 Stk. 2.  Halvfabrikata og andre asbestholdige materialer  

 til forarbejdning og montering skal være rengjorte, emballeret eller  

 præpareret således, at oplagring, transport og håndtering kan ske, uden at  

 der frigøres asbestholdigt støv.
§ 9.  Færdigmaterialer skal leveres tilpasset til den  

 påtænkte anvendelse.
Nødvendig tilpasning kan ske, men materialerne må ved  

 almindelig brug ikke afgive asbestholdigt støv.
 § 10.  Leverandøren skal mærke asbest og asbestholdigt  

 materiale om indholdet, samt forsyne det med et løbenummer eller  

 produktregistreringsnummer (PR-nr.), tildelt af arbejdstilsynet.
 Stk. 2.  Mærkningen skal foretages i overensstemmelse  

 med reglerne i bilag 2.
 § 11.  Asbest og asbestholdigt materiale må ikke  

 anvendes, medmindre det er mærket som fastsat i § 10 og forsynet med  

 brugsanvisning.
Fællesregler for arbejde med asbest § 12.  Arbejde omfattet af denne bekendtgørelse skal  

 tilrettelægges og udføres på en sådan måde, at det i videst muligt omfang  

 sikres, at personer på arbejdspladsen og i omgivelserne ikke udsættes for  

 eller kan blive udsat for støv fra asbest eller asbestholdige materialer.
 Stk. 2.  Der skal anvendes arbejdsmetoder og værktøj,  

 der begrænser støvudviklingen mest muligt.
§ 13.  De ansatte skal ved ansættelsen have en grundig  

 information om de sundhedsmæssige risici, der er forbundet med arbejdet.
Før  

 arbejdet skal de ansatte instrueres omhyggeligt i, hvorledes dette kan  

 udføres på farefri måde, herunder om hvilke tekniske hjælpemidler og  

 personlige værnemidler der skal anvendes, og om reglerne for bortskaffelse af  

 asbestaffald, herunder emballage.
 § 14.  Unge under 18 år, herunder også unge af  

 arbejdsgiverens familie, som hører til hans husstand, må ikke beskæftiges ved  

 arbejde med asbest eller ved arbejde, hvor de kan udsættes for  

 asbeststøvpåvirkninger.
§ 15.  På arbejdssteder, hvor der kan være risiko for  

 påvirkning fra asbest eller asbestholdige materialer, skal rengøring udføres  

 ved hjælp af afvaskning eller støvsugning.
Støvsugeren skal være forsynet med  

 et særligt filter beregnet til at tilbageholde asbeststøv.
Rengøring skal  

 foretages regelmæssigt og så ofte, at der ikke opstår risiko for  

 støvforurening.
Særlige regler om asbestaffald § 16.  Asbeststøv samt stærkt støvende asbestholdigt  

 affald, filtre og lignende skal i befugtet tilstand opbevares og bortskaffes  

 i lukket, tæt emballage, der mærkes med oplysning om, at den indeholder  

 asbest.
Bortskaffelse skal ske til en kommunal modtagestation for olie- og  

 kemikalieaffald.
Stk. 2.  Asbestholdigt affald, der kan støve, som f.eks.  

 bløde lofts- og vægplader, skal under opbevaring og transport være befugtet  

 og overdækket, så afgivelse af støv til omgivelserne hindres.
Bortskaffelse  

 skal ske til specialdepot, der er godkendt i henhold til  

 miljøbeskyttelsesloven til at modtage asbestholdigt affald.
 Stk. 3.  Ikke støvende asbestholdigt affald, hvor  

 asbesten er fast bundet, kan bortskaffes til fyldpladser.
 Stk. 4.  På fyldpladser, som modtager asbestholdigt  

 affald som nævnt i stk. 3, skal uvedkommende forhindres adgang, og der skal  

 fortløbende ske overdækning med mineraljord.
Stk. 5.  Asbestholdigt affald skal anmeldes til  

 kommunalbestyrelsen.
Kommunalbestyrelsen anviser hvor bortskaffelsen kan ske  

 i overensstemmelse med reglerne i stk. 1 og 2.
 Stk. 6.  Kommunalbestyrelsen fører tilsyn med  

 bortskaffelsen af asbestaffald efter reglerne i miljøbeskyttelseslovens  

 kapitel 7.
Særlige regler for fremstilling og bearbejdning § 17.  Dette kapitel gælder for fremstilling og  

 bearbejdning af asbest og asbestholdigt materiale.
For nedrivnings- og  

 reparationsarbejder gælder reglerne i kapitel 7.
 § 18.  Virksomheder, der fremstiller eller bearbejder  

 asbestholdige materialer, skal give arbejdstilsynet meddelelse herom efter  

 retningslinierne i bilag 4.
 § 19.  Arbejde med asbest eller asbestholdigt  

 materiale må ikke finde sted, medmindre forureningen er søgt fjernet på det  

 sted, hvor den opstår, normalt ved hjælp af mekanisk ventilation.
 Stk. 2.  Hvis det undtagelsesvis ikke er muligt at  

 fjerne luftforureningen efter stk. 1, skal egnet åndedrætsværn anvendes under  

 iagttagelse af § 28.
 § 20.  Opskæring og tømning af råasbestsække og anden  

 emballage samt enhver klargøring af asbestmasse skal ske med lukket,  

 automatisk arbejdende anlæg forsynet med effektiv ventilation, så spredning  

 af asbeststøv ved åbninger m.v. undgås.
 Stk. 2.  Intern transport af råasbestmasse skal ske i  

 transportarrangementer, der sikrer, at der ikke afgives asbestholdigt støv.
 Stk. 3.  Iblanding af tilsatsmateriale, presning,  

 tørring, hærdning m.v. skal foregå i effektivt indkapslet apparatur, forsynet  

 med effektiv ventilation.
 § 21.  Forarbejdning af pladematerialer, formgods m.v.  

 og udskiftning af bremse- og andre friktionsbelægninger skal foretages ved  

 særligt indrettede arbejdspladser, hvor der er foretaget foranstaltninger,  

 der effektivt fjerner støv.
§ 22.  Værktøj, der frembringer asbestholdigt støv, må  

 kun undtagelsesvis anvendes.
I disse tilfælde skal værktøjet være forsynet  

 med effektiv afsugning.
 § 23.  Rengøring af maskindele, bremse- og  

 friktionsbelægning m.v. for asbest må ikke udføres ved hjælp af trykluft,  

 medmindre det finder sted i lukket apparatur med effektiv ventilation.
 § 24.  Til kontrol af arbejdsstedets  

 arbejdshygiejniske standard skal der foretages asbeststøvmålinger i  

 nødvendigt omfang, mindst hver 3. måned og hver gang, der er foretaget  

 tekniske ændringer, som påvirker støvforholdene.
 Stk. 2.  Hvis to på hinanden følgende målinger viser  

 resultater, der er under halvdelen af den gældende grænseværdi, og hvis  

 forholdene på arbejdsstedet i det væsentlige er uforandrede, kan antallet af  

 målinger indskrænke sig til een om året.
 Stk. 3.  Arbejdsgiveren skal udlevere kopi af  

 prøveresultater m.v. til sikkerhedsorganisationen og skal i samarbejde med  

 sikkerhedsorganisationen vurdere resultaterne.
 Stk. 4.  Rapport over måleresultaterne skal indsendes  

 til den stedlige arbejdstilsynskreds.
 § 25.  Prøveudtagning, analyse og vurdering skal ske  

 efter metoder, der er fastlagt i bilag 3, eller anerkendt af direktøren for  

 arbejdstilsynet.
§ 26.  Såfremt asbeststøvmålinger viser, at gældende  

 grænseværdier overskrides, skal årsagen til overskridelsen påvises.
Der skal  

 hurtigst muligt træffes foranstaltninger til afhjælpning af situationen og  

 foretages en ny asbeststøvmåling til kontrol af foranstaltningernes  

 effektivitet.
 Stk. 2.  Arbejdet i det berørte område må kun fortsætte,  

 hvis der træffes egnede foranstaltninger til beskyttelse af de pågældende.
Arbejdstøj og personlige værnemidler § 27.  Under arbejdet skal de beskæftigede være iført  

 særligt støvafvisende arbejdstøj og hovedbeklædning. Åndedrætsværn skal  

 udleveres til de ansatte og skal anvendes i nødvendigt omfang, jfr. § 19,  

 stk. 2.
Stk. 2.  Det særlige arbejdstøj skal skiftes hyppigt og  

 må ikke bæres under spisepauser.
Det særlige arbejdstøj må ikke bæres uden  

 for det sted, hvor arbejdet med asbest foregår.
Før arbejdstøjet tages af,  

 skal det rengøres for støv.
Det skal opbevares adskilt fra dagligt tøj.
 Stk. 3.  Hvis der ikke benyttes personrenser, skal  

 åndedrætsværn anvendes, når det særlige arbejdstøj tages af.
 Stk. 4.  Når særligt arbejdstøj kasseres, skal det  

 samles i støvtæt emballage og bortskaffes som asbestholdigt affald, jfr. §  

 16.
Stk. 5.  Det særlige arbejdstøj skal vaskes adskilt fra  

 andet tøj.
Det skal ved transport til vask være pakket i støvtæt emballage,  

 der er tydeligt mærket om, at indholdet kan afgive asbestholdigt støv.
 Stk. 6.  Defekt særligt arbejdstøj og defekte  

 værnemidler skal repareres eller udskiftes.
 § 28.  Hvis anvendelsen af særligt arbejdstøj eller  

 personlige værnemidler medfører fysiske eller psykiske belastninger som følge  

 af arbejdets art, temperaturforhold eller lignende, skal beskæftigelsen ved  

 det omhandlede arbejde begrænses, f.eks. ved særlige hvilepauser i det  

 daglige arbejde.
 Stk. 2.  Arbejdet med åndedrætsværn med luftforsyning må  

 for den enkelte ansatte ikke overstige 6 timer pr. dag, jfr. dog § 39, stk.  

 3.
 Stk. 3.  Arbejde med filtrerende åndedrætsværn  

 (støvmaske) må for den enkelte ansatte ikke overstige 3 timer pr. dag.
Indretning af faste arbejdssteder § 29.  Alle ventilationsanlæg skal være forsynet med  

 en anordning, der reagerer ved nedsat effektivitet og driftsstop.  

 Produktionsmaskineriet skal være indrettet således, at det kun kan fungere,  

 når den ventilation, der er installeret af hensyn til arbejdet med asbest,  

 fungerer tilfredsstillende.
§ 30.  Effektiviteten af ventilationsanlæg samt alle  

 komponenter heri skal kontrolleres ved lufthastighedsmålinger i nødvendigt  

 omfang og mindst 4 gange årligt.
Målerapporten skal være tilgængelig for  

 arbejdstilsynet.
 § 31.  Recirkulation af udsuget luft må ikke finde  

 sted.
 § 32.  Arbejdsstedet skal være indrettet således, at  

 rengøring kan udføres sikkerheds- og sundhedsmæssigt fuldt forsvarligt.
 Stk. 2.  Inventar og tekniske hjælpemidler skal udformes  

 således, at der ikke findes unødvendige flader, revner, lister og lignende,  

 der kan vanskeliggøre rengøring.
 Stk. 3.  Støvsugning skal ske til centralt  

 støvsugeanlæg.
§ 33.  På arbejdsstedet må ikke andre personer end de,  

 der udfører arbejdet med asbest eller asbestholdigt materiale eller  

 nødvendigt arbejde i forbindelse hermed, opholde sig så nær arbejdet, at de  

 udsættes for sundhedsfarlig påvirkning.
Der skal opsættes advarselsskilte med  

 teksten »PAS PÅ.
ASBESTARBEJDE.
INGEN ADGANG FOR UVEDKOMMENDE«.
Der  

 henvises til reglerne om sikkerhedsskiltning.
 Stk. 2.  Det skal markeres, at tobaksrygning i disse  

 områder frarådes.
§ 34.  Der skal på arbejdsstedet i umiddelbar nærhed  

 af, hvor arbejdet med asbest eller asbestholdigt materiale foregår, indrettes  

 2 omklædningsrum, et til arbejdstøj og et til dagligt tøj, samt et baderum  

 med bruser.
Omklædningsrummene skal være placeret således, at færdsel mellem  

 dem kun kan ske gennem baderummet.
 Stk. 2.  Der skal indrettes spiserum, der ikke må  

 anvendes til arbejdsmæssige formål.
Særlige regler om nedrivnings- og reparationsarbejde § 35.  Dette kapitel gælder for nedrivningsarbejde på  

 samt arbejde med reparation og vedligeholdelse af bygninger, strukturer,  

 apparater og installationer samt skibe under værftsarbejde, medmindre det kan  

 godtgøres, at der ikke indgår asbest eller asbestholdigt materiale i  

 konstruktionen.
Reglerne i dette kapitel, bortset fra § 39, stk. 3, omfatter  

 rengøringsarbejde i forbindelse med nævnte arbejder.
 § 36.  Inden et nedrivningsarbejde påbegyndes, skal  

 der udarbejdes en arbejdsplan, der kan sikre, at arbejdet, herunder  

 rengøringsarbejdet, udføres i overensstemmelse med reglerne i denne  

 bekendtgørelse.
 Stk. 2.  Arbejdsplanen skal angive, hvilke  

 foranstaltninger der er nødvendige for de beskæftigedes sikkerhed og sundhed  

 på arbejdspladsen, herunder navnlig angive, hvorledes asbest eller  

 asbestholdige materialer i rimeligt omfang skal fjernes, inden  

 nedrivningsteknikken bringes i anvendelse, og hvilke personlige værnemidler  

 der skal stilles til rådighed for de beskæftigede.
 § 37.  Nedrivning af asbestholdigt materiale  

 indvendigt i bygninger og i skibe, tog, maskiner m.v., hvor dette materiale  

 har været anvendt som isolering mod varme, kulde, støj, fugt og brand, skal  

 før arbejdet påbegyndes meddeles til arbejdstilsynet.
 Stk. 2.  Meddelelsen skal være udarbejdet efter  

 retningslinjerne i bilag 5.
 Stk. 3.  Personer, beskæftiget med arbejde nævnt i stk.  

 1, skal have gennemgået en særlig uddannelse, udarbejdet af arbejdsmarkedets  

 organisationer og godkendt af direktoratet for arbejdstilsynet.
 Stk. 4.  Indtil den 1. april 1987 kan personer, der ikke  

 har gennemgået den i stk. 3 nævnte uddannelse, dog beskæftiges ved det i stk.  

 1 nævnte arbejde, såfremt de er tilmeldt uddannelsen.
 § 38.  Der skal anvendes arbejdsmetoder og værktøj,  

 der begrænser støvudviklingen mest muligt.
Stk. 2.  Værktøj, der frembringer asbestholdigt støv, må  

 kun undtagelsesvis anvendes.
I disse tilfælde skal værktøjet være forsynet  

 med effektiv afsugning.
 Stk. 3.  Højtryksspuling af asbestholdige materialer er  

 forbudt.
 § 39.  Nedrivningsarbejde samt reparation og  

 vedligeholdelsesarbejde må ikke finde sted, medmindre luftforureningen i  

 indåndingszonen er søgt fjernet, normalt ved hjælp af mekanisk ventilation.
 Stk. 2.  Hvis det undtagelsesvis ikke er muligt at  

 fjerne luftforureningen efter stk. 1, skal egnet åndedrætsværn anvendes under  

 iagttagelse af § 28.
Stk. 3.  Ved nedrivningsarbejde må arbejde med  

 åndedrætsværn med luftforsyning dog ikke overstige 4 timer pr. dag.
Der skal  

 holdes passende hvilepause senest efter 2 timers uafbrudt arbejde.
§ 40.  Der skal foretages forsvarlig afgrænsning af  

 arbejdsstedet, således at uvedkommende ansatte eller andre ikke færdes her.  

 Der skal opsættes advarselsskilte med teksten »PAS PÅ.
ASBESTARBEJDE.  

 INGEN ADGANG FOR UVEDKOMMENDE«.
Der henvises til reglerne om  

 sikkerhedsskiltning.
Stk. 2.  Ved nedrivningsarbejder, hvor asbest forekommer  

 i væsentligt omfang, skal det pågældende arbejdssted afskærmes fra  

 omgivelserne ved hjælp af et telt eller lignende, der er uigennemtrængeligt  

 for støv.
Adgang til teltet skal ske gennem en luftsluse.
Stk. 3.  Ventilation af teltet skal foretages således,  

 at et undertryk hindrer spredning af støv til andre områder.
Recirkulation af  

 udsuget luft må ikke finde sted.
 § 41.  Under arbejdet skal de beskæftigede være iført  

 særligt støvafvisende arbejdstøj og hovedbeklædning, om nødvendigt skal der  

 endvidere anvendes åndedrætsværn, jfr. § 39, stk. 2 og 3.
 Stk. 2.  Alle beskæftigede skal have udleveret en egnet  

 støvmaske, uanset om luftforureningen er søgt fjernet efter § 39, stk. 1.
 Stk. 3.  For arbejdstøjets og værnemidlernes anvendelse  

 gælder reglerne i § 27, stk. 2-6, § 28 samt § 39, stk. 2 og 3.
§ 42.  Ved nedrivningsarbejde indvendigt i bygninger  

 og i skibe, tog, maskiner m.v. skal der i umiddelbar nærhed af arbejdsstedet  

 indrettes 2 omklædningsrum, et til arbejdstøj og et til dagligt tøj, samt et  

 baderum med bruser.
Omklædningsrummene skal være placeret således, at færdsel  

 mellem dem kun kan ske gennem baderummet.
Stk. 2.  Ved andet nedrivningsarbejde og ved  

 reparationsarbejde skal der i umiddelbar nærhed af arbejdsstedet være adgang  

 til lokaler til opbevaring af arbejdstøj adskilt fra dagligt tøj samt  

 håndvask med varmt og koldt vand.
Der skal herudover være adgang til bruserum  

 med varmt og koldt vand.
 Stk. 3.  Der skal være adgang til spiserum, der ikke må  

 anvendes til arbejdsmæssige formål.
§ 43.  Arbejdsstedet skal rengøres forsvarligt, såvel  

 under arbejdet som efter dets ophør.
Rengøring udføres ved hjælp af støvsuger  

 med et særligt filter beregnet til at tilbageholde asbeststøv.
Hvis det er  

 nødvendigt for at undgå støvforurening, holdes gulve og lignende fugtige  

 under arbejdets udførelse.
Helbredsundersøgelser og registrering af  

 asbesteksponerede § 44.  Ansatte, der beskæftiges ved arbejde, der  

 omfattes af kapitel 6 og 7, skal have adgang til en helbredsundersøgelse,  

 inden de påbegynder arbejdet.
Der skal desuden være adgang til en sådan  

 undersøgelse mindst een gang hvert 3. år, så længe påvirkningen varer.
 Stk. 2.  Arbejdsgiveren skal meddele lægen alle  

 nødvendige oplysninger til brug for lægeundersøgelserne.
Stk. 3.  Lægen skal sende sin erklæring om resultaterne  

 af undersøgelserne til den stedlige arbejdstilsynskreds og skal orientere de  

 undersøgte om resultatet.
Resultatet af lægeundersøgelserne skal opbevares i  

 mindst 30 år, efter at asbestpåvirkningen er ophørt.
 Stk. 4.  Resultatet af undersøgelserne må ikke overlades  

 til arbejdsgiveren.
 Stk. 5.  Udgifterne ved de nævnte lægeundersøgelser  

 påhviler arbejdsgiveren.
 Stk. 6.  Arbejdsgiveren skal sørge for, at  

 undersøgelserne kan foregå uden tab af indtægt for de ansatte og normalt i  

 arbejdstiden.
§ 45.  Arbejdsgiveren skal registrere de ansatte i en  

 protokol med angivelse af arten og varigheden af deres arbejde samt den  

 påvirkning for asbest, der er forbundet hermed.
Arbejdstilsynet og den læge,  

 der har lægetilsynet iflg. § 44, har adgang til denne protokol.
De ansatte  

 har adgang til de oplysninger, der for deres egen person er indført i  

 protokollen.
De ansatte og deres repræsentanter inden for virksomheden eller  

 anlægget har adgang til de kollektive og anonyme oplysninger i protokollen.
 Stk. 2.  Protokollen skal opbevares i mindst 30 år,  

 efter at asbestpåvirkningen er ophørt.
Bemyndigelse, dispensation og klage § 46.  Direktøren for arbejdstilsynet kan efter  

 indhentet udtalelse fra arbejdsmiljørådet foretage ændringer i bilagene og  

 fastsætte tidsfrister.
 § 47.  Direktøren for arbejdstilsynet kan i særlige  

 tilfælde tillade afvigelser fra § 3, stk. 1, § 5, stk. 2, 4 og 5, § 18, § 21,  

 § 24, § 27, § 30, § 32, stk. 3, § 33, stk. 1, § 34, § 37, stk. 3, § 38, stk.  

 3, § 40, § 41, stk. 1, § 42, § 44 og § 45, når det skønnes rimeligt og fuldt  

 forsvarligt.
 Stk. 2.  For crocidolit kan afvigelse fra § 3, stk. 1  

 dog kun tillades, for så vidt angår anvendelse til rør af asbestcement,  

 pakninger, muffer og fleksible kompensatorer, der er syre- og  

 temperaturbestandige, samt hydrauliske koblinger.
 § 48.  Afgørelser efter bekendtgørelsen kan påklages  

 efter arbejdsmiljølovens § 81, jfr. dog § 16, stk. 6.
Straf og ikrafttræden § 49.  Med bøde eller hæfte straffes den, der Stk. 2.  For overtrædelse af §§ 3-7, § 12, § 16, §§  

 19-34, § 37 og §§ 38-44 kan der pålægges en arbejdsgiver bødeansvar, selv om  

 overtrædelsen ikke kan tilregnes ham som forsætlig eller uagtsom.
For  

 bødeansvaret fastsættes ingen forvandlingsstraf.
 Stk. 3.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 50.  Bekendtgørelsen træder i kraft den 1. november  

 1986.
 Stk. 2.  Samtidig ophæves arbejdsministeriets  

 bekendtgørelse nr. 468 af 13. november 1979 om anvendelse m.v. af asbest, som  

 ændret senest ved arbejdstilsynets bekendtgørelse nr. 188 af 4. april 1986.
Arbejdsministeriet, den 24. september  

 1986 Henning DYREMOSE /Henrik Grove Bilag 1 Liste over asbestholdige materialer, der er tilladt efter § 3.
 1.( BAsbestcementprodukter til udvendig brug) B(med maksimalt 10  

 vægtprocent asbest):
 Bølgeplader »B5«, bølgeprofil 130 x 30 mm.
Bølgeplader »B9«, bølgeprofil 177 x 51 mm Håndgods til tagdækning 2. Bundne pakningsmaterialer (der samtidig skal kunne modstå høj  

 temperatur og tryk):
 Lukkede metalasbestpakninger (eksempelvis kobberasbestpakninger).
 Gummiasbestpakninger o.l. (eksempelvis »it« pakninger).
3. Friktionsbelægninger Friktionsbelægninger (med maksimalt 70 vægtprocent asbest).
 4. Lejeforinger.
 Phenolharpiks-baserede lejeforinger indeholdende maksimalt 50 vægtprocent  

 asbest til anvendelse i skibe i henhold til klassifikationsselskabernes krav.
 5. Kommutatorer.
 Kommutatorer (med maksimalt 60 vægtprocent asbest).
Bilag 2 Regler for mærkning efter § 10 1. Mærkningsforpligtelsen og udformning af etiketten.
 Asbestholdige materialer eller deres emballage skal være forsynet med den  

 nedenfor beskrevne etiket:
- den øverste del (hl=40 pct.
H) består af bogstavet »a« i hvidt  

 på sort bund, - den nederste del (h2=60 pct.
H) indeholder en klart læselig tekst i sort  

 og/eller hvidt på rød bund; 2. Etikettens anbringelse Etiketten skal anbringes i overensstemmelse med nedenstående regler:
3 Mærkning af emballerede, asbestholdige materialer 3.1. Emballerede, asbestholdige materialer skal forsynes med et klart  

 læseligt, uforgængeligt mærke med følgende oplysninger:
3.2. Den under punkt 3.1. omhandlede mærkning skal - ske på en etiket, der påklæbes solidt på emballagen, eller - på en løs etiket, der er forsvaligt fastgjort til emballagen, eller - ske ved trykning dirkte på emballagen.
 3.3. Asbestholdige materialer, der kun er emballeret i plast eller  

 lignende, anses for at være emballerede og skal mærkes i overensstemmelse med  

 punkt 3.2. Når materialerne udtages særskilt fra sådanne emballager og  

 markedsføres uemballerede, skal hver enkelt af de mindste leverede enheder  

 ledsages af en notits mærket i overensstemmelse med punkt 3.1.
4. Mærkning af uemballerede, asbestholdige materialer For så vidt angår uemballerede, asbestholdige materialer, skal mærkningen  

 i overensstemmelse med punkt 3.1. foregå ved hjælp af - en etiket, der påklæbes solidt på det asbestholdige materiale, eller - en løs etiket, der er forsvarligt fastgjort til dette materiale, eller - ved trykning direkte på materialet, eller, når ovennævnte fremgangsmåder ikke på rimelig vis kan anvendes, som  

 for eksempel på grund af begrænsede dimensioner, almindelig uegnethed eller  

 visse tekniske vanskeligheder, en medfølgende notits mærket i  

 overensstemmelse med punkt 3.1.
5. Brugsanvisning Brugsanvisninger efter § 7 skal udarbejdes for asbest og asbestholdige  

 materialer.
 Som minimum skal følgende elementer tages i betragtning:
- arbejdet skal så vidt muligt foregå i fri luft eller i et godt  

 ventileret lokale; - der skal fortrinsvis anvendes håndværktøj eller værktøj med lavt  

 omdrejningstal, der om nøvendigt er udstyret med en anordning til opsamling  

 af støv; når der anvendes værktøj med høj omdrejningstal, skal det altid være  

 udstyret med sådanne anordninger; - fugtes om muligt, inden der skæres eller bores; - støvet fugtes og opsamles i en beholder, der lukkes omhyggeligt og  

 bortskaffes på en sikkerhedsmæssigt forsvarlig måde.
Bilag 3 Metode for måling af luftens asbestindhold efter § 25 1. Der skal udtages prøver inden for åndingszonen for  

 hver beskæftiget: dvs. inden for en halvkugle med en radius på 30 cm foran  

 ansigtet og målt fra midtpunktet af en linie, der forbinder ørerne.
 2. Der anvendes membranfiltre (blandede estere af  

 cellulose eller cellulosenitrat) med en porestørrelse på 0,8 til 1,2  

 micrometer, påtrykt net og med en diameter på 25 mm.
3. Der anvendes en åben filterholder med et mellem 33  

 og 44 mm langt cylindrisk rør med munding på mindst 20 mm diameter.
Under  

 brugen skal dette rør vende nedad.
4. Der anvendes en batteridrevet bærbar pumpe, som den  

 beskæftigede bærer i bæltet eller i en lomme.
Luftgennemtaget skal være jævnt  

 og indledningsvis indstilles på 1 liter pr. minut +/- 5 pct.
Luftgennemtaget  

 under prøveudtagningen må ikke afvige mere end +/- 10 pct. fra  

 luftgennemtaget ved målingens begyndelse.
 5. Prøveudtagningstiden skal måles med en nøjagtighed  

 på 2 pct.
 6. Optimal fibertæthed i filtrene: 100 til 400  

 fibre/mm2.
 7. Hele filteret eller, om ønsket, et udsnit af dette  

 anbringes på objektglasset, gøres gennemsigtigt ved anvendelse af  

 acetone-triacetin-metoden og forsynes med dækglas.
 8. Der anvendes et binokulært mikroskop til tællingen,  

 som skal have følgende specifikationer:
- Koehler-belysning; - anordningen under objektbordet består af en Abbe-kondensator eller en  

 akromatisk kondensator med fasekontakt, som er anbragt i en fokuserings- og  

 centreringsanordning; indstilling af fasekontrastens centrering er uafhængig  

 af kondensatorens centreringsmekanisme; - et 40 x parfocalt akromatisk positiv fasekontrastobjekt med N.A.  

 0,65-0,70; faseringen bør have en absorption på 65 til 85 pct.; - 12,5 x kompensationsokular; der skal kunne indsættes en måleskala i  

 mindst et okular, som skal kunne fokuseres på skalaen; - en Walton-Beckett cirkulær okularmålskala med en diameter i objektplanet  

 på 100 mikrometer +/- 2 mikrometer ved brug af det foreskrevne objekt og  

 okular, og kalibreret med et objektmikrometer.
9. Mikroskopet opstilles i henhold til fabrikantens  

 forskrifter, og opløsningsevnen kontrolleres med et  

 standardfasekontrastobjekt.
Kode 5 AIA-test-objekter eller op til blok 5 på  

 HSE/NPL Mark 2-testobjekt skal være synlig ved anvendelse som foreskrevet af  

 fabrikanten.
Denne procedure skal gennemføres ved begyndelsen af den dag,  

 hvor mikroskopet skal anvendes.
 10. Prøver tælles efter reglerne i Dansk Standard  

 2169, 1. udgave, november 1981.
 11. Koncentrationen i luften beregnes i henhold til  

 afsnit 7. i den i punkt 10. nævnte standard.
Bilag 4 Meddelelse af arbejdspladser efter § 18 Meddelelse af arbejdspladser efter § 18 skal indsendes til det stedlige  

 arbejdstilsyn og skal indeholde følgende oplysninger:
 Generelt.
 1. Virksomhedens navn og adresse.
 2. Virksomhedens art.
 3. Arbejdsstedets adresse.
 Arbejdsområder.
 4. Afdeling(er), hvor der arbejdes med asbest og/eller  

 asbestholdige materialer.
 5. Kortfattet beskrivelse af  

 sikkerhedsforanstaltninger herunder personlige værnemidler, afskærmning af  

 arbejdssted, sluser m.v.
 Arbejdsmetoder m.v.
 6. Anvendte arbejdsmetoder.
 7. Maskiner/værktøj.
 8. Antal personer.
 Materialer.
 9. Anvendt type asbest eller asbestholdigt materiale.
 10. PR-nr.
Produktion 11. Årlig mængde.
 12. Fremstillede asbestholdige materialer.
 13. Dato og underskrift for henholdsvis virksomheden  

 og sikkerhedsorganisationen.
Bilag 5 Meddelelse af nedrivningsarbejde efter § 37 Meddelelse af nedrivningsarbejde efter § 37 skal indsendes til det  

 stedlige arbejdstilsyn (hvor arbejdsstedet er beliggende) og indeholde  

 følgende oplysninger:
 1. Virksomhedens navn, adresse og telefonnummer.
 2. Arbejdsstedets adresse.
 3. Arbejdsstedets forventede begyndelsestidspunkt og  

 slutningstidspunkt.
 4. Beskrivelse af arbejdets omfang, arbejdsmetoder.
 5. Anvendte arbejdsmetoder.
 6. Antal personer beskæftiget med arbejdet, herunder  

 oplysning om uddannelse i nedrivning af asbestholdigt materiale.
 7. Kortfattet beskrivelse af  

 sikkerhedsforanstaltninger, herunder personlige værnemidler.
 8. Beskrivelse af rengøringsarbejdet, herunder hvem  

 der udfører dette.
 9. Angivelse af asbesttype (hvis kendt).
 10. Dato og underskrift for henholdsvis virksomheden  

 og sikkerhedsorganisationen.
(* 1) Antallet af fiberdage kan findes på grundlag af følgende  

 oplysninger: 1) Asbestkoncentrationen i luften (fibre/cm3). 2) Antallet af  

 perioder med faktisk udsættelse eller af perioder med mulighed for  

 udsættelse.
Fiberniveauet F er da: F=0.125 sigma Ci x Ti, hvor Ci er  

 koncentrationen (f/cm3) i perioder med varigheden Ti (timer), inden for en 3  

 måneders (12 ugers) periode.
