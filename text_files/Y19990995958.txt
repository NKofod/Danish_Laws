Moms MV 1998 G.1.3.1  G.1.4.
 Sagen drejer sig om leverandørernes  

 momsmæssige behandling af den bonus, som Forbrugsforeningen af 1886  

 udbetaler til sine medlemmer.
 Hidtil har medlemmernes opnåelse af bonus for deres  

 køb hos de leverandører, der har indgået aftaler med  

 Forbrugsforeningen af 1886, være betinget af rettidig indbetaling til  

 foreningen og af repræsentantskabets fastsættelse af det  

 forløbne års bonus.
Da opnåelse af bonus var betinget af vilkår,  

 som ikke var opfyldt ved leveringen, skulle leverandørerne medregne  

 den fulde salgspris til afgiftsgrundlaget.
Når bonussen blev effektiv  

 kunne leverandørerne fradrage bonussen i afgiftsgrundlaget, jf.  

 momslovens § 27, stk. 4 Forbrugsforeningen af 1886 har nu ændret deres  

 kortbestemmelser og vedtægter, så medlemmernes opnåelse af  

 bonus ikke længere er betinget af rettidig betaling til foreningen og  

 af repræsentantskabets fastsættelse af det forløbne  

 års bonus.
 Bonussen vil herefter med virkning fra 1. januar 1999  

 kunne anses som en ubetinget rabat, der ikke skal medregnes i  

 leverandørernes afgiftsgrundlag, jf. momslovens § 27, stk. 3, nr.  

 2.
 Det vederlag, som leverandørerne betaler til  

 Forbrugsforeningen af 1886, kan ikke holdes uden for afgiftsgrundlaget.
 I forbindelse med leverandørernes salg til  

 medlemmer af Forbrugsforeningen af 1886, som er momsregistreret, skal  

 leverandørerne ved udstedelsen af faktura til den  

 pågældende enten angive størrelsen af det  

 momsbeløb, som leverandøren skal angive som udgående  

 afgift, eller på fakturaen anføre, at momsen udgør 20  

 pct. af den samlede salgspris efter fradrag af bonus.
