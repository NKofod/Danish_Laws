Bekendtgørelse om diplomuddannelse i  

 Innovation og Entrepreneurship ved ingeniørhøjskolerne I medfør af § 2, stk. 7, og § 18, stk. 2, i lov nr. 508 af 30.  

 juni 1993 om åben uddannelse (erhvervsrettet voksenuddannelse) m.v.,  

 som ændret ved lov nr. 1050 af 23. december 1998, og ved lov nr. 1122  

 af 29. december 1999, og § 6a i lov om teknika, jf. lovbekendtgørelse  

 nr. 865 af 27. september 1996, fastsættes:
Kapitel 1 Formål, udbud og adgangskrav § 1. Formålet med diplomuddannelsen i  

 Innovation og Entrepreneurship er at kvalificere de studerende til at arbejde  

 med udviklingsopgaver i eksisterende virksomheder eller ved etablering af ny  

 virksomhed.
Stk. 2. Uddannelsen skal give de studerende  

 forudsætninger for at udvikle forretningsmuligheder til  

 virksomhedsaktiviteter.
Den studerende skal være i stand til  

 forestå idéudvikling og -vurdering, ressourcetilvejebringelse,  

 udvikling, herunder planlægning og etablering af team,  

 gennemførelse, herunder projektledelse og organisering, samt drift og  

 økonomisk opfølgning.
 § 2. Uddannelsen udbydes af  

 Ingeniørhøjskolen Horsens Teknikum.
 Stk. 2. Undervisningsministeren kan godkende, at uddannelsen  

 udbydes af andre institutioner.
 § 3. Adgang til uddannelsen forudsætter, at  

 ansøgeren har gennemført en videregående uddannelse af  

 mindst 3 års varighed og har mindst 2 års relevant  

 erhvervserfaring.
Stk. 2. Institutionen kan på grundlag af en individuel  

 vurdering give adgang til uddannelsen for ansøgere, der ikke opfylder  

 betingelserne i stk. 1, men som på andet grundlag skønnes  

 at have de nødvendige forudsætninger for at kunne  

 gennemføre uddannelsen.
Kravet om erhvervserfaring kan dog ikke  

 fraviges.
Kapitel 2 Struktur, varighed og indhold § 4. Uddannelsen er en erhvervsrettet,  

 videregående deltidsuddannelse, der udbydes som åben  

 uddannelse.
 Stk. 2. Uddannelsen har et omfang, der svarer til 1  

 studenterårsværk. 1 studenterårsværk er en  

 fuldtidsstuderendes arbejde i et år. 1 studenterårsværk  

 svarer til 60 points i European Credit Transfer System (ECTS-point).
 Stk. 3. Uddannelsen er sammensat af enkeltfag (moduler), som  

 kan følges enkeltvis, jf. dog § 8, stk. 2, nr. 3.  

 Uddannelsen skal være afsluttet inden for 6 år.
 § 5. Uddannelsens indhold omfatter undervisning,  

 projektarbejde m.v. med hovedvægt på følgende  

 fagområder:
 1)	Produktudvikling.
 2)	Organisation, strategi og ledelse.
 3)	Personlighedsudvikling.
 4)	Kommunikation.
 5)	Afsætning.
 6)	Økonomi.
Stk. 2. Fagområdernes indhold, omfang og placering i  

 uddannelsesforløbet fremgår af studieordningen Stk. 3. I undervisningen indgår i det omfang, det er  

 relevant for det pågældende fagområde,  

 miljømæssige problemstillinger og internationale forhold samt  

 samspillet mellem forskellige kulturformer.
 § 6. En gennemført uddannelse giver ret  

 til betegnelsen diplom i Innovation & Entrepreneurship  

 (I&E). Ved oversættelse til engelsk er titlen Diploma of Innovation  

 & Entrepreneurship (I&E).
Kapitel 3 Eksamen § 7. For eksamen, herunder prøveformer,  

 bedømmelse, eksamensbevis, klage over eksamen m.v. gælder  

 reglerne i bekendtgørelse om eksamen ved visse videregående  

 uddannelser under Undervisningsministeriet, bekendtgørelse om  

 censorinstitutionen for visse videregående uddannelser under  

 Undervisningsministeriet (Censorbekendtgørelsen) samt  

 bekendtgørelse om karakterskala og anden bedømmelse.
Kapitel 4 Studieordning § 8. Institutionen fastsætter inden for  

 bekendtgørelsens rammer nærmere regler om uddannelsen i en  

 studieordning.
 Stk. 2. Studieordningen skal indeholde:
 1)	Mål og indhold af de enkelte fag.
 2)	Omfang af fag og øvrige studieelementer opgjort i ECTS  

 point.
 3)	Rækkefølge af fag inden for det enkelte fagområde  

 samt angivelse af forudsætninger for at påbegynde et fag.
 4)	Eventuelle særlige krav til undervisningsformer defineret som  

 klasseundervisning, forelæsninger, øvelser, seminarer,  

 projektarbejde m.v.
 5)	Tidsfrister for gennemførelse af dele af  

 uddannelsen.
 Stk. 3. Det skal af studieordningen fremgå, at  

 institutionen, hvor det er begrundet i usædvanlige forhold, kan  

 dispensere fra de regler i studieordningen, som alene er fastsat af  

 institutionen.
Stk. 4. Inden en studieordning vedtages og ved  

 væsentlige ændringer af studieordningen, tager institutionen  

 kontakt til aftagerrepræsentanter.
Andre udbydere af uddannelsen, jf.  

 § 2, stk. 2, orienteres med henblik på koordinering af  

 uddannelsen.
Derudover indhentes en udtalelse fra censorformandskabet, jf.  

 Censorbekendtgørelsen.
 Stk. 5. Ved udstedelse af ny studieordning og ved  

 væsentlige ændringer af studieordningen fastsættes  

 overgangsregler i studieordningen.
 Stk. 6. Studieordningen og ændringer af studieordningen  

 sendes til orientering til censorer, Undervisningsministeriet og relevante  

 uddannelsesinstitutioner.
Kapitel 5 Andre regler § 9. Institutionen kan i hvert enkelt  

 tilfælde eller ved regler i studieordningen godkende, at  

 gennemførte uddannelseselementer fra en dansk eller udenlandsk  

 videregående uddannelsesinstitution træder i stedet for  

 uddannelseselementer, der er omfattet af denne bekendtgørelse.  

 Afgørelsen træffes på grundlag af en faglig vurdering af  

 ækvivalensen mellem de berørte uddannelsesdele.
 Stk. 2. Ved godkendelse efter stk. 1 anses  

 uddannelseselementet for gennemført, hvis det er bestået efter  

 reglerne om den pågældende uddannelse.
§ 10. Undervisningsministeriet kan tillade  

 fravigelse af bekendtgørelsen som led i forsøg.
Samtidig  

 fastsættes forsøgets varighed og rapporteringsform.
 Stk. 2. Ministeriet kan dispensere fra bekendtgørelsen,  

 når det findes begrundet i usædvanlige forhold, bortset fra de  

 tilfælde, der er nævnt i § 3, stk. 2, og § 9.
§ 11. Institutionens afgørelser i henhold  

 til bekendtgørelsen kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen.
Institutionen videresender klagen til  

 Undervisningsministeriet ledsaget af en udtalelse.
Institutionen giver  

 klageren lejlighed til inden for en frist af 1 uge at kommentere udtalelsen.  

 Kommentarerne medsendes til Undervisningsministeriet.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
 § 12. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 6 Ikrafttræden m.v.
 § 13. Bekendtgørelsen træder i kraft den 1.  

 februar 2000.
