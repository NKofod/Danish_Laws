 På samme måde som de tilsynsførende dyrlæger fører kontrol med de anvendte  

 råvarer og fremstilling af kødvarer til U.S.A. er kontrollen med kogningen af  

 U.S.A. varer blevet underlagt Veterinærdirektoratet.
 Da denne kontrol for en væsentlig del foregår centralt har de  

 kontrollerende dyrlæger ikke hidtil været draget ind i arbejdet.
Kogekontrollens opbygning og vurderingsprincipper.
Kontrollens opbygning  

 hviler på hoslagte cirkulære nr. 10.08 af 7. april 1972 fra Slagteri-og  

 Konserveslaboratoriet.
Den fungerer dels som en central kontrol på  

 Slagteri-og Konserveslaboratoriet omfattende godkendelse af kogetider og  

 temperaturer samt kontrol med indsendte termografskiver og kogejournalblade  

 dels som en decentraliseret kontrol med kogeaggregaterne på virksomhederne og  

 lejlighedsvise varmegennemtrængningsmålinger til kontrol med om foreslåede  

 kogetider og -temperaturer sikrer opnåelse af den nødvendige  

 minimumstemperatur i dåserne.
 Den centrale kontrol foregår i samarbejde med Veterinærdirektoratet,  

 således at alle uregelmæssigheder der konstateres ved kogediagramkontrollen  

 meddeles afdelingen på Slagteri-og Konserveslaboratoriet, ligesom godkendelse  

 eller ændring af kogetider og-temperaturer foregår under  

 Veterinærdirektoratets medvirken.
 Den centrale kontrol udøves således i det væsentlige uden de  

 tilsynsførende dyrlægers medvirken.
 Påvises der ved kontrollen på Slagteri-og Konserveslaboratoriet  

 uregelmæssigheder, vil de tilsynsførende dyrlæger imidlertid straks i  

 fornødent omfang blive underrettet herfra.
 Den pågældende virksomhed underrettes i øvrigt telefonisk om  

 uregelmæssigheder og om hvilke forholdsregler, der skal foretages, og  

 bekræftelse i form af brev udsendes af Slagteri-og Konserveslaboratoriet til  

 virksomheden med kopi til den tilsynsførende dyrlæge.
 Den tilsynsførende dyrlæge vil iøvrigt fremover få skriftlig meddelelse,  

 når der sker godkendelse af nye kogetider og - temperaturer.
 Ved den centrale kontrol med termografskiverne er følgende retningslinier  

 gældende for om varmebehandlingsmetoderne er overholdt:
I.
Kølerumskonserves: Varmebehandlingen anses for overholdt når:
 1. Godkendt temperatur og tid er overholdt.
 2. Temperatur og/eller tid afviger fra det godkendte,  

 men det skønnes, at den aktuelle varmebehandlingsmetode har medført en  

 centrumstemperatur på mindst 68.9 grader C.
 Skønnes varmebehandlingsmetoden at medføre en centrumstemperatur mindre  

 end 68.9 grader C skal varen omkoges.
II.
Helkonserves.
Varmebehandlingen anses for overholdt, når følgende er  

 opfyldt for de angivne varekategorier:
A.
Farsvarer (Luncheon meat og lignende) 1. Godkendt temperatur og tid er overholdt.
 2. Temperatur og/eller tid afviger fra det godkendte,  

 men det skønnes, at den aktuelle varmebehandlingsmetode har medført en  

 centrumstemperatur på 104 grader C og 102 grader C for henholdsvis  

  konsumstørrelse og slicestørrelse.
 Skønnes varmebehandlingsmetoden at medføre en centrumstemperatur mindre  

 end henholdsvis 104 grader C og 102 grader C for de nævnte varekategorier med  

 større end 100 grader C foretages på Slagteri-og Konserveslaboratoriet  

 termostatprøve og bakteriologisk undersøgelse af mindst 50 dåser.
Såfremt denne undersøgelse ikke giver anledning til bemærkninger godkendes  

 det pågældende kog.
Skønnes den opnåede centrumstemperatur at være 100 grader  

 C eller derunder, skal varen omkoges.
B.
Hele kødstykker (skinker, forender og lignende) 1. Godkendt temperatur og tid er overholdt.
2. Temperatur og/eller tid afviger fra det godkendte,  

 men det skønnes, at den aktuelle varmebehandlingsmetode har medført en  

 centrumstemperatur på 95 grader C, når der er tale om  overtrykskogning eller  

 ved dampkogning den fastsatte temperatur for varekategorien.
Skønnes  

 varmebehandlingsmetoden ved overtrykskogning at medføre en centrumstemperatur  

 mindre end 95 grader C, men større end 90 grader C foretages termostatprøve  

 og bakteriologisk undersøgelse af mindst 50 dåser før godkendelse af koget  

 finder sted.
 Skønnes centrumstemperaturen at være 90 grader C eller derunder, skal  

 varen omkoges.
 Ved dampkogning skal omkogning finde sted hvis centrumstemperaturen  

 skønnes at være lavere end det fastsatte.
 For specielle varer som leverpostej, "Deviled ham", bøf og  

 lignende, fastlægges varmebehandlingsmetoden i samråd med bakteriologisk  

 afdeling på Slagteri-og Konserveslaboratoriet i forbindelse med  

 Veterinærdirektoratets afdeling der.
 Ved Slagteri-og Konserveslaboratoriets decentraliserende kontrol med  

 kogeaggregaterne undersøges disses funktion, betjening m.m., ligesom der  

 efter behov foretages kontrolkogninger og varmetransmissionsmålinger.
Såfremt der ved undersøgelser på virksomhederne konstateres mindre fejl  

 eller mangler som skønnes at være uden betydning for varmebehandlingens  

 tilstrækkelighed, det vil sige op til 0.5 grader C skønnet afvigelse i opnået  

 centrumstemperatur, foretages om muligt rettelse eller justering straks.
Er  

 dette ikke muligt påbydes snarlig reparation.
For kølekonserves gælder dog, at kogeaggregatet, såfremt den opnåede  

 centrumstemperatur på grund af de konstaterede mangler skønnes at være under  

 68.9 grader C med en tolerance på 0.5 grader C, straks skal udtages af daglig  

 drift for U.
S.
A. varer, såfremt reparation eller justering ikke umiddelbart  

 kan finde sted.
For helkonserves vil ved vurdering af om en påvist fejl ved  

 kogeaggregaterne har medført utilstrækkelig varmebehandling det under  

 kontrollen med termografskiverne under II.
Helkonserves blive lagt til grund.
Ved besøg på virksomhederne orienteres den tilsynsførende dyrlæge om dette  

 samt om resultatet af undersøgelserne.
Alle krav eller påbud om justering  

 eller reparation af kogeaggregater bekræftes snarest muligt med brev til  

 virksomheden og kopi heraf til dyrlægen og Veterinærdirektoratets afdeling på  

 Slagteri- og Konserveslaboratoriet.
 De tilsynsførende dyrlægers funktion.
De tilsynsførende dyrlæger skal sikre sig, at varmebehandling af  

 konservesvarer til U.
S.A. kun sker i de til dette formål godkendte  

 kogeaggregater.
Man skal daglig sikre sig, at der er overensstemmelse mellem den på  

 kogeaggregaternes termometer aflæste temperatur og den tilsvarende  

 registrering på termografskiven med den i cirkulære nr. 10. 08 af 7. april  

 1972 angivne tolerance.
Der skal dog gøres opmærksom på, at der ikke altid  

 f.ex. under stigetiden kan påregnes, at der er fuld overensstemmelse mellem  

 de to aflæste værdier selv om termografskive registrering og termometer  

 virker korrekt.
Der bør føres en passende journal over de aflæste værdier.
Man skal  

 ligeledes påse, at der anvendes indikationsfarve til kontrol med, at  

 varmebehandling har fundet sted.
 Konstateres fejl ved kogningen, der skønnes at være af væsentlig  

 betydning, skal Veterinærdirektoratets afdeling på Slagteri-og  

 Konserveslaboratoriet straks underrettes såfremt de af virksomheden eventuelt  

 foretagne forholdsregler ikke umiddelbart kan anses for at være  

 tilstrækkelige.
 Opmærksomheden henledes på, at der som ovenanført kun accepteres 0.5  

 grader C afvigelse forsåvidt angår kølekonserves.
 Forholdsregler når der påvises fejl ved Slagteri-og  

  Konserveslaboratoriets kogekontrol.
 Hvis der ved en kontrolkogning på en virksomhed konstateres for lave  

 centrumstemperaturer, når den ordinære kogetid er udløbet, fortsættes  

 kogningen til den krævede centrumstemperatur er nået eller der foretages  

 omkogning.
 Er der ved kontrollen med kogeaggregaterne påvist fejl der kan have  

 medført utilstrækkelig varmebehandling af lagerpartier af hel-og  

  halvkonserves påhviler det dyrlægen, blandt andet ved hjælp af  

 kogejournalerne, så vidt det er muligt, at lokalisere partierne og disse må  

 ikke disponeres før sagen har været forelagt Veterinærdirektoratets afdeling  

 på Slagteri-og Konserveslaboratoriet, idet det efter omstændighederne kan  

 blive nødvendigt at foretage termostatprøve og/eller omkogning.
 Skal der foretages termostatafprøvning af et kog som skønnes at være  

 underkogt, påhviler det dyrlægen at udtage og fremsende det nødvendige antal  

 dåser til Slagteri-og Konserveslaboratoriet bilagt nødvendige oplysninger.
 Dyrlægen skal have let adgang til de godkendte termografskiver,  

 kogejournaler og kogetider på virksomheden, således at han ved sin  

 attestudstedelse m.m. i fornødent omfang kan støtte sig til disse  

 oplysninger.
 For kølekonservesvarer gælder endvidere, at dyrlægen skal være i  

 besiddelse af eller have let adgang til resultater fra forsøgskogninger med  

 varmetransmissionsmålinger, der viser at den pågældende vare ved den anvendte  

 kogetid og-temperatur opnår en centrumstemperatur på 68.9 grader C.
 Ovenstående, der er udarbejdet i samarbejde med Slagteri-og  

 Konserveslaboratoriet, skulle sikre, at Veterinærdirektoratet i fuldt omfang  

 har indsigt med kogekontrollen i videste forstand, idet man straks lokalt  

 eller centralt modtager oplysninger om påviste fejl ved de tekniske  

 undersøgelser og derved har mulighed for at tage de nødvendige kontrolmæssige  

 forholdsregler.
P.
V.
V.
V.
E.
Albertsen /N.
Skovgaard Kogning af kødkonserves til USA.
 Følgende bestemmelser gælder kogning af al kødkonserves til USA, og er  

 fastlagt for at sikre opfyldelsen af de amerikanske myndigheders krav.
A.
De tekniske minimumskrav til kogeaggregater.
 a. Åbne kar.
 1. Der skal være påmonteret termograf og  

 kviksølvtermometer.
 2. Vandcirkulationsanordning skal være påmonteret.
 Kar skal være tydelig identificerede ved nummer, bogstav eller lignende.
Termografen skal opstilles uafhængigt af karret og være af en sådan  

 kvalitet, at en temperatursvingning på 1 grad C skal kunne registreres.  

 Termografskiven skal have delestreg for mindst hver femte grad Celsius.  

 lnddelingen skal være 1 mm per grad Celsius.
Termografen skal vise korrekt  

 temperatur inden for det benyttede område og skal kunne registrere  

 temperatur, som er mindst 5 grader C under og over holdetemperaturen.  

 Termografskiven skal foretage mindst et omløb på 24 timer.
Termografskivens  

 tidsinddeling skal være i overensstemmelse med omløbshastigheden.
Foruden termografen skal kogekarret forsynes med kviksølvtermometer, eller  

 et andet stabilt temperaturmåleinstrument.
Termometrets skala skal have  

 inddeling for hver hel grad Celsius, og justering skal foretages med en  

 nøjagtighed på + 1/2 grad C.
Stilken skal være mindst 10 cm.
Vandcirkulationen skal være så kraftig, og stablingen af dåserne under  

 kogningen så hensigtsmæssig at temperaturforskellen ved et givet tidspunkt,  

 målt på forskellige steder i kogekarret under en normal kogning, efter at  

 kogetemperaturen er nået, ikke må være mere end l grad C.
Hvert kog skal  

 mærkes med en dertil egnet indikatorfarve, cook-check eller lignende.
b.
Dampautoklaver .
 1. Der skal være påmonteret termograf og  

 kviksølvtermometer.
 Dampautoklaver skal være tydelig identificerede ved nummer, bogstav eller  

 lignende.
 Dampautoklaver må kun anvendes til kogning af helkonserves til USA ved  

 temperaturer over 100 grader C, og under hele kogeperioden skal  

 udluftningsventilen i toppen af autoklaven være åben.
Kravene til termograf og kviksølvtermometer er de samme som nævnt under  

 punkt a.
Hvert kog skal mærkes med en dertil egnet indikationsfarve, cook  

 check eller lignende.
c.
Vandfyldte overtryksautoklaver.
 1. Der skal være påmonteret termograf og  

 kviksølvtermometer.
 2. Vandcirkulationsanordning skal være påmonteret.
 3. Tilstedeværelse af tilstrækkelig mængde vand i  

 autoklaven under kogeperioden skal sikres.
Kravene til termograf og kviksølvtermometer er de samme som nævnt under  

 punkt a.
Herudover kommer et krav om fyldning af termometerlommen på  

 autoklaven for eksempel med glycerin, olie eller anden tungtfordampelig  

 væske.
 Kravene til vandcirkulation er de samme som nævnt under punkt a.
Sikring af tilstrækkelig mængde vand i autoklaven under hele kogeperioden  

 vil udelukke muligheden af at anvende autoklaven som dampkogeskab.
Ved  

 tilstrækkelig mængde vand i autoklaven forstås en sådan vandstand, at  

 samtlige dåser i autoklaven under kogningen er fuldstændig dækket af vand.  

 Forskellige muligheder til konstatering af vandstanden er: Vandstandsglas,  

 skueglas, prøvehaner eller lignende.
 Hvert kog skal mærkes med en dertil egnet indikationsfarve, cook- check  

 eller lignende.
d.
Damp- og luftkogeskabe.
 Disse kogeaggregater må overhovedet ikke anvendes til kogning af varer til  

 USA.
e.
Overtryksluftkogeskabe Overtryksluftkogeskabe skal være tydelig  

 identificerede ved nummer, bogstav eller lignende.
 Overtryksluftkogeskabe må kun anvendes såfremt tilladelse foreligger fra  

 Slagteri- og Konserveslaboratoriet.
B.
Virksomhedernes kogemester eller den, der i det daglige er ansvarlig  

 for kogningen, drager omsorg for, at følgende opgaver udføres.
 1. Kontrollerer det daglige arbejdes udførelse i  

 kogeriet. 2. Kontrollerer termografskiverne med hensyn til:
a. kogetemperatur b. kogetid c. pånotering af dato d. pånotering af kogeaggregatnummer e. pånotering af kogenummer f. justering efter klokkeslet g. pånotering af firmanavn 3. Kontrollerer termografens visning med  

 kviksølvtermometret dagligt.
Er afvigelsen l grad C eller derover, skal  

 justering af termografen og termometret foretages.
 4. Kontrollerer, at indikationsfarve anvendes  

 (kødfarve, cookcheck eller lignende).
 5. Kontrollerer, at køb af nye kogeaggregater eller  

 eventuelle forandringer ved bestående kogeaggregater meddeles til Slagteri-  

 og Konserveslaboratoriet.
C.
Termografskivekontrollen på Slagteri- og Konserveslaboratoriet 1. Samtlige kogetemperaturer og -tider, der anvendes  

 til kogning af kødkonserves til USA, skal godkendes af Slagteri- og  

 Konserveslaboratoriet, hvilket sker i samarbejde med veterinærdirektoratets  

 afdeling der.
 2. Samtlige termografskiver, der registrerer kogning  

 af kødkonserves til USA, skal indsendes til Slagteri- og  

 Konserveslaboratoriet senest andendagen efter, at produktionen har fundet  

 sted.
3. Samtlige kogninger af kødkonserves til USA, skal  

 opføres på et  kogejournalblad , som udleveres af Slagteri- og  

 Konserveslaboratoriet, og samtlige rubrikker på journalbladet skal udfyldes  

 med data for hvert enkelt kog.
Journalen føres i umiddelbar tilslutning til  

 kogningen og med kopi.
Der anvendes nyt journalblad for hver dag, således at  

 der på et journalblad kun findes data for een dagsproduktion.
Original af  

 kogejournalblad og tilhørende termo- og manografskiver indsendes til  

 Slagteri- og Konserveslaboratoriet senest andendagen efter, at produktionen  

 har fundet sted.
Skiverne returneres i kontrolstemplet stand og skal  

 arkiveres af virksomheden i mindst 1 år.
Kogejournalbladene arkiveres af  

 laboratoriet i mindst 1 år.
Føres specielt kogeskema eller kagejournal kan  

 indsendelse heraf ske efter aftale med laboratoriet.
 4. Samtlige termografskiver skal mærkes med:
firmanavn dato kogeaggregatnummer kognummer 5. Ved opståelse af uregelmæssigheder under kogningen  

 anføres forklaring herpå på termografskiven eller på en indlægsseddel, og  

 samtidig skal der gives meddelelse om virksomhedens anvendelse eller påtænkte  

 anvendelse af det pågældende parti.
 6. Såfremt tidligere anvendte kogetider eller  

 -temperaturer ændres, skal disse ændrede kogetider eller -temperaturer  

 godkendes af Slagteri- og Konserveslaboratoriet i samarbejde med  

 veterinærdirektoratets afdeling der, før ændringen indføres ved kogning af  

 kødkonserves til USA.
 7. Såfremt Slagteri- og Konserveslaboratoriet ved  

 kontrolkogning på en virksomhed konstaterer for lave centrumstemperaturer,  

 når den ordinære kogetid er udløbet, fortsættes kogningen til den krævede  

 centrumstemperatur er nået.
 8. Såfremt der ved kontrolkogning eller inspektion på  

 virksomheden konstateres fejl eller mangler ved kogeaggregater,  

 kontrolinstrumenter eller betjening skal rettelse af fejl eller mangler  

 foretages, og kogeaggregatet må kun anvendes til kogning af konserves til USA  

 efter aftale med Slagteri- og Konserveslaboratoriet.
 9. Når produktionen af ikke tidligere fremstillede  

 varer til USA optages, skal kogemetoden meddeles til Slagteri- og  

 Konserveslaboratoriet, og være godkendt af dette, før produktionen  

 igangsættes.
10. Såfremt kogeuregelmæssigheder giver anledning til  

 mistanke om underkogning 3 gange inden for 14 dage, erklæres virksomheden for  

 værende ude af løbende produktion med hensyn til den pågældende varegruppe,  

 hvilket bevirker, at hvert enkelt kog skal godkendes, før afsendelse må finde  

 sted.
Almindelig praksis genindføres for virksomhedens vedkommende, når der  

 derefter ikke har fundet kogeuregelmæssigheder sted i 2 på hinanden følgende  

 uger.
 11. I indtil 5 dage efter at kogningen af  

 kølekonserves har fundet sted, skal det enkelte kog kunne identificeres (for  

 eksempel ved mærkning af kartonerne med kognummer), således at koget kan  

 tilbageholdes i tilfælde af kogeuregelmæssigheder, der giver anledning til  

 mistanke om underkogning.
D.
Slagteri- og Konserveslaboratoriet kontrollerer sammen med  

 veterinærdirektoratet, at ovennævnte retningslinier følges og giver den  

 tilsynsførende dyrlæge og veterinærdirektoratets afdeling på Slagteri- og  

 Konserveslaboratoriet meddelelse om forefundne uregelmæssigheder, om  

 godkendelse af kogetider og -temperaturer, om godkendte og ikke godkendte  

 kogeaggregater, foretagne kontrolmålinger og andre relevante forhold.
 Laboratoriet er i øvrigt til rådighed med rådgivning vedrørende tekniske  

 spørgsmål i forbindelse med de ovennævnte kravs gennemførelse.
 Ovenstående bestemmelser er fastsat af administrationsudvalget 28. marts  

 1972 og godkendt af veterinærdirektoratets afdeling på Slagteri- og  

 Konserveslaboratoriet.
