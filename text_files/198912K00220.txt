Nr LSF 220 Forslag til Lov om ændring af realkreditloven og om ændring af lov om  

 Dansk Landbrugs Realkreditfond (Jordbrugslåneordningen m.m.) Fremsat af landbrugsministeren (Tørnæs) den 26. april 1990 Vedtaget ved tredjebehandling den 30. maj 1990 Lov nr. 417 af 13/06/1990 § 1 I realkreditloven, jf. lov nr. 841 af 20. december 1989, som ændret ved §  

 2 i lov nr. 269 af 2. maj 1990, foretages følgende ændringer:
 1. § 24, stk. 5, ophæves.
 2. § 36 affattes således:
 » § 36. Lån til landbrugs- og skovejendomme, gartnerier m.v.  

 ydes efter bestemmelserne i stk. 2-9.
Stk. 2. Uanset låneformål kan der ydes nominallån eller indekslån,  

 type I, inden for en lånegrænse på 45 pct.
Såfremt der samtidig optages  

 indekslån, type IJ, på mindst 20 pct. af ejendommens værdi, jf. stk. 3 og 4,  

 kan der ydes nominallån inden for 70 pct. af ejendommens værdi.
Den maksimale  

 løbetid er 30 år.
Stk. 3. Uanset låneformål kan der ydes indekslån, type IJ, inden  

 for en lånegrænse på 50 pct.
Den maksimale løbetid er 30 år.
Lånet kan ydes  

 som stående lån inden for en lånegrænse på 25 pct.
Lånet kan ydes som  

 serielån inden for en lånegrænse på 50 pct.
Stk. 4. Uanset låneformål kan der ydes indekslån, type IJ, med en  

 løbetid på 10 år.
Lån efter 1. pkt. kan refinansieres med lån med en løbetid  

 på maksimalt 20 år.
Ved refinansiering af lån efter 1. pkt. bevares den  

 hidtidige prioritetsstilling for nye lån.
Stk. 5. Lån efter stk. 4 kan ydes som stående lån.
Lån efter stk.  

 4 kan ydes som serielån, der amortiseres som et indekslån med en løbetid på  

 30 år, men hvor restgælden forfalder efter 10 år.
 Stk. 6. Ved ydelse af indekslån, type IJ, skal provenuet mindst  

 udgøre 59.000 kr. for den enkelte ejendom, hvilket beløb reguleres efter  

 bestemmelsen i § 33, stk. 4.
 Stk. 7. Finansministeren bemyndiges til at lade indestående  

 statslån og statsgaranterede lån rykke for indekslån, type IJ, og til at  

 fastsætte regler om automatisk tilbagerykning inden for visse økonomiske  

 grænser m.v.
Stk. 8. Indekslån, type IJ, der er ydet som stående lån, skal  

 refinansieres senest ved afslutningen af lånets løbetid.
Lån efter 1. pkt.  

 refinansieres ved realkreditinstituttets salg af den fornødne mængde  

 obligationer i en på refinansieringstidspunktet åben serie.
De ved lånenes  

 optagelse udstedte pantebreve indestår på sådanne vilkår, at nye lån stilles,  

 som om nye lån efter stk. 3 optages med bevarelse af den hidtidige  

 prioritetsstilling. 1.-3. pkt. kan ikke fraviges ved aftale.
Stk. 9. Nominallån, der er ydet samtidig med et indekslån, type  

 IJ, og som på belåningstidspunktet er ydet ud over 45 pct. af ejendommens  

 værdi, forfalder til indfrielse, hvis det pågældende indekslån, type IJ,  

 indfries ekstraordinært helt eller delvis og herefter udgør mindre end 20 pct  

 af ejendommens værdi.
I pantebrevet skal optages bestemmelse herom.
Stk. 10. Boligministeren kan fastsætte regler om långivningen  

 efter stk. 2-9.« 3. § 103, stk. 3, ophæves.
 Stk. 4-12 bliver herefter stk. 3-11.
§ 2 I lov om Dansk Landbrugs Realkreditfond, jf. lov nr. 850 af 20. december  

 1989, foretages følgende ændringer:
 1. § 6 affattes således:
 » § 6. Instituttet kan yde indekslån, herunder jordbrugslån.
 Stk. 2. Indekslån ydes efter § 22, stk. 1, og § 24 i  

 realkreditloven.
Stk. 3. Jordbrugslån ydes efter § 22, stk. 3, § 24 og § 36, stk.  

 3-8, i realkreditloven.« 2. I § 19, stk. 3, sidste pkt., ændres »§ 103, stk. 5  

 og 7« til: »§ 103, stk. 4 og 6«.
 3. I § 19, stk. 4, ændres »§ 103, stk. 7« til:  

 »§ 103, stk. 6«.
§ 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Lån i henhold til lånetilbud afgivet efter de hidtidige  

 regler skal være udbetalt senest et år efter lovens ikrafttræden.
Stk. 3. Bestemmelserne i § 24, stk. 5, § 36 og § 103, stk. 3, i  

 realkreditloven, jf. lov nr. 841 af 20. december 1989, gælder fortsat for lån  

 ydet af institutter omfattet af realkreditloven.
Bestemmelserne i § 6 i lov  

 nr. 850 af 20. december 1989 om Dansk Landbrugs Realkreditfond gælder fortsat  

 for lån ydet af Dansk Landbrugs Realkreditfond.
Oprindeligt fremsat forslag § 1 I realkreditloven, jf. lov nr. 841 af 20. december 1989, foretages  

 følgende ændringer:
 1. § 24, stk. 5, ophæves.
 2. § 36 affattes således:
 » § 36. Lån til landbrugs- og skovejendomme, gartnerier m.v.  

 ydes efter bestemmelserne i stk. 2-9.
Stk. 2. Uanset låneformål kan der ydes nominallån eller indekslån, type I,  

 inden for en lånegrænse på 45 pct.
Såfremt der samtidig optages indekslån,  

 type IJ, på mindst 20 pct. af ejendommens værdi, jf. stk. 3 og 4, kan der  

 ydes nominallån inden for 70 pct. af ejendommens værdi.
Den maksimale løbetid  

 er 30 år.
Stk. 3. Uanset låneformål kan der ydes indekslån, type IJ, inden for en  

 lånegrænse på 50 pct.
Den maksimale løbetid er 30 år.
Lånet kan ydes som  

 stående lån inden for en lånegrænse på 25 pct.
Lånet kan ydes som serielån  

 inden for en lånegrænse på 50 pct.
Stk. 4. Uanset låneformål kan der ydes indekslån, type IJ, med en løbetid  

 på 10 år.
Lån efter 1. pkt. kan refinansieres med lån med en løbetid på  

 maksimalt 20 år.
Ved refinansiering af lån efter 1. pkt. bevares den  

 hidtidige prioritetsstilling for nye lån.
Stk. 5. Lån efter stk. 4 kan ydes som stående lån.
Lån efter stk. 4 kan  

 ydes som serielån, der amortiseres som et indekslån med en løbetid på 30 år,  

 men hvor restgælden forfalder efter 10 år.
 Stk. 6. Ved ydelse af indekslån, type IJ, skal provenuet mindst udgøre  

 59.000 kr. for den enkelte ejendom, hvilket beløb reguleres efter  

 bestemmelsen i § 33, stk. 4.
 Stk. 7. Finansministeren bemyndiges til at lade indestående statslån og  

 statsgaranterede lån rykke for indekslån, type IJ, og til at fastsætte regler  

 om automatisk tilbagerykning inden for visse økonomiske grænser m.v.
Stk. 8. Indekslån, type IJ, der er ydet som stående lån, skal  

 refinansieres senest ved afslutningen af lånets løbetid.
Lån efter 1. pkt.  

 refinansieres ved realkreditinstituttets salg af den fornødne mængde  

 obligationer i en på refinansieringstidspunktet åben serie.
De ved lånenes  

 optagelse udstedte pantebreve indestår på sådanne vilkår, at nye lån stilles,  

 som om nye lån efter stk. 3 optages med bevarelse af den hidtidige  

 prioritetsstilling. 1.-3. pkt. kan ikke fraviges ved aftale.
Stk. 9. Nominallån, der er ydet samtidig med et indekslån, type IJ, og som  

 på belåningstidspunktet er ydet ud over 45 pct. af ejendommens værdi,  

 forfalder til indfrielse, hvis det pågældende indekslån, type IJ, indfries  

 ekstraordinært helt eller delvist og herefter udgør mindre end 20 pct af  

 ejendommens værdi.
I pantebrevet skal optages bestemmelse herom.
 Stk. 10. Boligministeren kan fastsætte regler om långivningen efter stk.  

 2-9«.
 3. § 103, stk. 3, ophæves.
 Stk. 4-12 bliver herefter stk. 3-11.
§ 2 I lov om Dansk Landbrugs Realkreditfond, jf. lov nr. 850 af 20. december  

 1989, foretages følgende ændringer:
 1. § 6 affattes således:
 » § 6. Instituttet kan yde indekslån, herunder jordbrugslån.
 Stk. 2. Indekslån ydes efter § 22, stk. 1 og § 24 i realkreditloven.
 Stk. 3. Jordbrugslån ydes efter § 22, stk. 3, § 24 og § 36, stk. 3-8 i  

 realkreditloven«.
 2. I § 19, stk. 3, sidste pkt. ændres »§ 103, stk. 5 og  

 7« til: »§ 103, stk. 4 og 6«.
 3. I § 19, stk. 4, ændres »§ 103, stk. 7« til: »§  

 103, stk. 6«.
§ 3 Stk. 1. Loven træder i kraft dagen efter bekendtgørelsen i Lovtidende.
 Stk. 2. Lån i henhold til lånetilbud afgivet efter de hidtidige regler  

 skal være udbetalt senest et år efter lovens ikrafttræden.
Stk. 3. Bestemmelserne i § 24, stk. 5, § 36 og § 103, stk. 3, i  

 realkreditloven, jf. lov nr. 841 af 20. december 1989, gælder fortsat for lån  

 ydet af institutter omfattet af realkreditloven.
Bestemmelserne i § 6 i lov  

 nr. 850 af 20. december 1989 om Dansk Landbrugs Realkreditfond gælder fortsat  

 for lån ydet af Dansk Landbrugs Realkreditfond.
Bemærkninger til lovforslaget Almindelige bemærkninger 1. Baggrunden for lovforslaget Lovgrundlaget for jordbrugslåneordningen er lov nr. 133 af 19. marts 1986  

 om ændring af lov om indeksregulerede realkreditlån m.fl.  

 (finansieringsreformen for landbruget m.v.), realkreditloven, jf. lov nr. 841  

 af 20. december 1989 og lov om Dansk Landbrugs Realkreditfond, jf. lov nr.  

 850 af 20. december 1989.
Siden april 1986 har der kunnet ydes jordbrugslån med og uden  

 afdragsbidrag.
Jordbrugslån uden afdragsbidrag kan ydes uanset låneformål.  

 Jordbrugslån med afdragsbidrag kan, hvis lånsøger opfylder visse betingelser,  

 ydes til investeringer, førstegangsetablering, køb af suppleringsjord og  

 omprioritering.
Jordbrugslån er særlige indekslån, der ydes til landbrug m.m.
Ved ydelse  

 af jordbrugslån med afdragsbidrag reguleres lånets hovedstol og restgæld i de  

 første 15 år af lånets løbetid kun med 70 pct. af den halvårlige procentvise  

 stigning i nettoprisindekset, mens de resterende 30 pct. (afdragsbidraget)  

 udredes af statskassen.
Ved faldende nettoprisindeks reguleres med hele  

 faldet i nettoprisindekset.
Afdragsbidraget betales af staten til de  

 långivende realkreditinstitutter.
I perioden 1986-89 er der i alt udbetalt jordbrugslån med en samlet  

 hovedstol på ca. 5 mia. kr., hvoraf ca. 1/3 er ydet som jordbrugslån med  

 afdragsbidrag.
Det samlede omfang varierer noget over perioden.
Således blev  

 der i 1986 udbetalt jordbrugslån med en samlet hovedstol på ca. 1,6 mia. kr.  

 I 1987 øgedes udlånet til 2,2 mia. kr.
I 1988 faldt udlånet til 951 mio. kr.  

 I 1989 er der sket et yderligere fald i optagelsen af jordbrugslån, således  

 at der kun er ydet lån med en hovedstol på 408 mio. kr. (810 lån), heraf ca.  

 118 mio. kr. (183 lån) med afdragsbidrag.
Tabel 1. Udbetalte jordbrugslån I perioden 1986-88 er der optaget jordbrugslån med afdragsbidrag til  

 bygningsinvesteringer m.v. i et omfang af ca. 14 pct. af det totale antal  

 udbetalte jordbrugslån med afdragsbidrag. 4 pct. blev optaget til køb af  

 suppleringsjord, 7 pct. til førstegangsetablering og 75 pct. til  

 omprioritering.
 Den tilsvarende andel udgjorde for jordbrugslån uden afdragsbidrag ca. 20  

 pct. til bygningsinvesteringer m.v., 1 pct. til køb af suppleringsjord, 5  

 pct. til køb af ejendom og ca. 74 pct. til omprioritering.
 Ordningen med afdragsbidrag til jordbrugslån er godkendt af  

 EF-Kommissionen, der forbeholdt sig sin stilling ved revision af ordningen.
Jordbrugslåneordningens fremtid har været overvejet af det af regeringen  

 nedsatte udvalg vedrørende struktur, finansiering og ejerforhold i  

 landbruget.
Udvalget afgav sin 3. delrapport den 30. oktober 1989.  

 (Landbrugets finansiering - realkredit og etablering.
Landbrugsministeriet,  

 oktober 1989).
Det er udvalgets opfattelse, at der ikke er behov for at fortsætte  

 ordningen med jordbrugslån med afdragsbidrag.
Udvalget lægger vægt på, at  

 afdragsbidragsordningen kun har været anvendt i mindre omfang og næsten  

 udelukkende i forbindelse med omprioritering.
Udvalget rejser spørgsmålet, om man ikke snarere bør støtte den aktivitet,  

 der ligger bag låneoptagelsen, end at aktiviteten bliver støttet i kraft af,  

 at den finansieres med en bestemt type lån.
Investeringer og  

 førstegangsetablering kan således i stedet støttes gennem de i forvejen  

 eksisterende tilskudsordninger, f.eks. forbedringsordningen og yngre  

 jordbrugerordningen.
 Endvidere synes behovet for omprioritering at være stærkt faldende,  

 hvilket formentlig skyldes, at de grupper af landmænd, som oprindeligt havde  

 behov for at omlægge gæld, bl.a. de såkaldte  

 »sølvbryllupslandmænd«, har foretaget omlægningen, herunder i  

 forbindelse med refinansieringsordningen, eller har solgt bedriften.
 Jordbrugslån uden afdragsbidrag har derimod tiltrukket sig en vis  

 interesse, hvorfor udvalget finder, at jordbrugslån uden afdragsbidrag  

 fortsat skal være en lånetype, som kan tilbydes landbruget.
 Erfaringen med jordbrugslåneordningen giver dog udvalget anledning til at  

 foreslå en række ændringer af de gældende regler, herunder at der ligesom i  

 refinansieringsordningen skabes mulighed for at yde 10-årige jordbrugslån med  

 refinansiering efter 10 år.
Regeringen kan tilslutte sig anbefalingerne fra udvalget.
Lovforslaget  

 omfatter de nødvendige ændringer i lovgivningen for at gennemføre udvalgets  

 forslag.
Endvidere foreslås en konsekvensændring i reglerne om indekslån,  

 type I, samt enkelte justeringer i jordbrugslåneordningen som følge af  

 erfaringerne med ordningen.
 Om behandlingen af realkreditloven, lov nr. 841 af 20. december 1989,  

 henvises til Folketingstidende 1989/90 spalte 662, 3297, 4060.
 Om behandlingen af lov nr. 850 af 20. december 1989 om Dansk Landbrugs  

 Realkreditfond, henvises til Folketingstidende 1989/90 spalte 1403, 3515,  

 3966.
2. Lovforslagets indhold De vigtigste ændringer i jordbrugslåneordningen m.v. er følgende:
 - Ordningen med jordbrugslån med afdragsbidrag ophæves.
- Den øvre grænse for ydelse af jordbrugslån på 1,5 mio. kr. ophæves.
Det  

 foreslås ligeledes, at den øvre grænse på 1,5 mio. kr. for ydelse af  

 indekslån til andre låneformål end opførelse samt om- og tilbygning m.v.  

 ophæves.
 - Kravet om, at jordbrugslån forfalder ved ejerskifte, ophæves.
- Der skabes mulighed for at yde 10-årige seriejordbrugslån, der  

 amortiseres som et 30-årigt indekslån, men hvor restgælden forfalder efter 10  

 år, og med mulighed for, at jordbrugslånet kan refinansieres med et  

 realkreditlån (indekslån eller nominallån) med maksimal løbetid på 20 år og  

 med bevarelse af prioritetsstillingen.
Endvidere foreslås, at der skabes  

 mulighed for at yde 10-årige stående jordbrugslån med tilsvarende  

 refinansieringsmuligheder.
 De foreslåede ændringer i jordbrugslåneordningen har kun konsekvens for  

 jordbrugslån, der ydes efter lovens ikrafttræden.
3. Lovforslagets administrative og økonomiske konsekvenser Lovforslagets gennemførelse vil ikke have udgifts- eller personalemæssige  

 konsekvenser for kommunerne.
Statens udgifter til afdragsbidrag var i 1986 på ca. 0,3 mio. kr., i 1987  

 på ca. 1,8 mio. kr. og i 1988 på ca. 21,8 mio. kr.
Udgiften udgjorde i 1989  

 ca. 29,1 mio. kr.
Ved udarbejdelsen af Finansloven for 1990 med tilhørende BO-år er der  

 beregningsmæssigt forudsat en nyoptagelse af jordbrugslån med afdragsbidrag  

 på ca. 200 mio. kr. i gennemsnit pr. år og en inflationstakt på ca. 5 pct.  

 pr. år.
På grundlag af disse forudsætninger skønnes mindreudgiften til  

 afdragsbidrag i medfør af forslaget i forhold til de på finanslov for 1990  

 med tilhørende BO-år anførte beløb at udgøre henholdsvis 0,5, 3,5, 7,2 og  

 10,3 mio. kr. i 1990, 1991, 1992 og 1993.
 Vedtagelsen af jordbrugslåneordningen ved lov nr. 133 af 19. marts 1986  

 indebar en tilførsel af personalemæssige ressourcer til såvel  

 Boligministeriet som Landbrugsministeriet.
 Landbrugsministeriet blev tilført 11/2 medarbejder med henblik på at  

 varetage administrationen af og tilsynet med ordningen.
Boligministeriet fik tilført 2 medarbejdere med henblik på at udvikle og  

 administrere et fælles edb-system til brug for såvel Boligministeriet som  

 Landbrugsministeriet.
Disse 2 medarbejdere er pr. 1. januar 1990 overført til  

 Industriministeriet (Finanstilsynet) som følge af overførelsen af tilsynet  

 med realkreditinstitutter til Finanstilsynet.
Det administrative edb-system opbyggedes først og fremmest til at varetage  

 tilsynsfunktioner såsom en edb-mæssig kontrol af institutternes låneudmåling  

 sammenholdt med den offentlige ejendomsvurdering og opregulering heraf i takt  

 med prisudviklingen for landbrugsejendomme.
Herudover blev systemet  

 tilrettelagt således, at administration og kontrol af støtteudbetaling m.v.  

 kunne varetages via fælles, rationelle edb-procedurer.
 Lovforslaget forventes at indebære administrative besparelser for det  

 offentlige, svarende til 1 medarbejder, fordelt med 1/2 medarbejder i  

 Landbrugsministeriet (Jordbrugsdirektoratet) og 1/2 medarbejder i  

 Industriministeriet (Finanstilsynet). Det skal i den forbindelse bemærkes, at  

 kontrolfunktionen vedrørende udbetaling af afdragsbidrag stadig vil finde  

 sted fremover for så vidt angår allerede udbetalte jordbrugslån med  

 afdragsbidrag.
4. Høring Lovforslaget har været forelagt Realkreditrådet, Dansk Landbrugs  

 Realkreditfond, De danske Landboforeninger, Danske Husmandsforeninger, Dansk  

 Erhvervsgartnerforening, Den danske Bankforening og Danmarks  

 Sparekasseforening.
Bemærkninger til de enkelte bestemmelser Til § 1 Til nr. 1 Den foreslåede ophævelse af reglerne i § 24, stk. 5, om amortisering af  

 jordbrugslån med afdragsbidrag er en konsekvens af ophævelsen af adgangen til  

 at yde jordbrugslån med afdragsbidrag.
Til nr. 2 Den foreslåede ændring af § 36, stk. 4, der bliver stk. 6, indebærer, at  

 den øvre grænse for ydelse af jordbrugslån på 1,5 mio. kr. ophæves.
Denne  

 beløbsgrænse tjener ikke noget formål, når adgangen til at yde jordbrugslån  

 med afdragsbidrag ophæves.
 Som konsekvens af ophævelsen af den øvre beløbsgrænse for jordbrugslån  

 foreslås det, at den øvre beløbsgrænse for ydelse af indekslån, type I, i  

 stk. 2, 2. pkt., ligeledes ophæves.
De foreslåede stk. 4 og 5 giver realkreditinstitutterne mulighed for at  

 yde 10-årige jordbrugslån med adgang til refinansiering ved løbetidens udløb.  

 De 10-årige jordbrugslån ydes enten som stående lån eller serielån.
Et  

 10-årigt seriejordbrugslån amortiseres som et 30-årigt indekslån, men hvor  

 restgælden forfalder efter 10 år.
Jordbrugslånet kan refinansieres med et  

 realkreditlån (indekslån eller nominallån) med maksimal løbetid på 20 år og  

 med bevarelse af prioritetsstillingen.
 Refinansieringen sker i samme institut som ydede det oprindelige  

 jordbrugslån.
 Refinansiering af et 10-årigt jordbrugslån efter dettes udløb anses ikke  

 for en ekstraordinær indfrielse, jf. § 36, stk. 8, der bliver stk. 9.
 Disse 10-årige seriejordbrugslån og stående jordbrugslån svarer til, hvad  

 der er gennemført i forbindelse med refinansieringsordningen.
Den foreslåede ændring af stk. 6, der bliver stk. 8, indebærer, at  

 jordbrugslån ikke længere skal indfries ved ejerskifte, men kan overtages af  

 den nye ejer efter realkreditinstituttets bestemmelse, ligesom det er  

 tilfældet med andre realkreditlån.
Som konsekvens heraf foreslås stk. 7,  

 ophævet.
Ændringen af stk. 6, der bliver stk. 8, indebærer desuden, at stående  

 jordbrugslån fremover kan indestå ved indskrænkninger i  

 produktionsgrundlaget.
Bestemmelsen er en konsekvens af forslaget om  

 ophævelse af ordningen med jordbrugslån med afdragsbidrag.
Da landmanden  

 således fremover - såfremt et jordbrugslån ydet efter de nye regler fortsat  

 skulle forfalde til indfrielse - ville kunne optage et nyt jordbrugslån til  

 indfrielse af det gamle, anses det ikke for at være hensigtsmæssigt at  

 opretholde et krav om indfrielse.
Ved produktionsindskrænkninger kan  

 instituttet naturligvis af sikkerhedsmæssige årsager altid kræve lånet helt  

 eller delvist nedbragt.
Efter de gældende regler i § 36, stk. 8, der bliver stk. 9, skal  

 nominallån, der er ydet som enhedsprioriteringslån i forbindelse med ydelse  

 af jordbrugslån, indfries, hvis jordbrugslånet indfries ekstraordinært helt  

 eller delvist.
Dette foreslås ændret, således at nominallån ydet som  

 enhedsprioritetslån kun forfalder til indfrielse, såfremt jordbrugslånet  

 udgør mindre end 20 pct. af ejendommens værdi.
Til nr. 3 Bestemmelsen er en konsekvens af ophævelsen af adgangen til at yde  

 jordbrugslån med afdragsbidrag.
Til § 2 De foreslåede bestemmelser indebærer, at de foreslåede ændringer i lov om  

 Dansk Landbrugs Realkreditfond svarer til de foreslåede ændringer i  

 realkreditloven.
Til § 3 Loven træder i kraft dagen efter bekendtgørelsen i Lovtidende, jf. stk. 1.  

 Lån kan udbetales i henhold til de hidtidige regler, såfremt der er afgivet  

 lånetilbud inden lovens ikrafttræden, jf. stk. 2. Lån efter de hidtidige  

 regler skal dog senest være udbetalt et år efter lovens ikrafttræden.
De hidtidige regler gælder desuden fortsat for lån, der er ydet efter  

 disse regler.
Dette indebærer eksempelvis, at jordbrugslån ydet efter disse  

 regler fortsat skal indfries ved ejerskifte.
