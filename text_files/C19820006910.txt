 Cirkulæreskrivelse om behandling af sager om pensionsalderforhøjelse i  

 medfør af tjenestemandspensionslovens § 4a.
(Til samtlige ministerier og styrelser) I en af rigsrevisor til statsrevisoratet afgivet beretning nr. 13 1980 om  

 pensionskassernes beregning og indbetaling af udtrædelsesgodtgørelse ved  

 overenskomstansattes udnævnelse til tjenestemænd er det anført, at  

 rigsrevisionen finder det af væsentlig betydning, at de enkelte sager om  

 pensionsalderforhøjelse til tjenestemænd efter tjenestemandspensionslovens §  

 4a fremmes mest muligt, da en hurtig afklaring af den pensionsretlige  

 stilling for den nyansatte tjenestemand må anses for nødvendig af hensyn til  

 tjenestemanden selv og eventuelle efterladte.
 I denne anledning skal finansministeriet henlede styrelsernes opmærksomhed  

 på, at det i cirkulære nr. 215 af 27. oktober 1977 om forhøjelse af  

 pensionsalderen for tjenestemænd i staten, folkeskolen og folkekirken er  

 anført, at det er af betydning, at der straks ved enhver  

 tjenestemandsansættelse indhentes oplysninger om den pågældendes tidligere  

 ansættelsesforhold i således at der umiddelbart i forbindelse med ansættelsen  

 kan ske fastsættelse af den pågældendes pensionsalder i henhold til  

 tjenestemandspensionslovens regler.
 Som anført i cirkulæret må der ved enhver forelæggelse for  

 finansministeriet af spørgsmål vedrørende pensionsalderforhøjelse vedlægges  

 de for sagen relevante bilag samt kopi af et for den pågældende udfyldt skema  

 C til brug ved fastsættelse/forhøjelse af pensionsalderen i henhold til  

 tjenestemandspensionsloven.
 De oplysninger, som især er relevante ved forelæggelse af forslag for  

 finansministeriet om forhøjelse af pensionsalderen i henhold til  

 tjenestemandspensionslovens § 4a på grundlag af forudgående  

 pensionsberettigende ansættelse på overenskomstvilkår, er som anført i  

 cirkulæreskrivelse herfra af 29. juni 1972 følgende:
 Finansministeriet, den 14. april 1982.
P.
M.
V.
E.
B.
