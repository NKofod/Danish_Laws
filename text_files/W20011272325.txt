 Der blev klaget over, at lægerne på røntgenafdelingen  

 og skadestuen ikke foretog en korrekt og tilstrækkelig  

 undersøgelse og behandling af patienten, idet de overså to brud  

 på lårbenet.
Klage over oversete brud ved  

 røntgenundersøgelse Patientklagenævnet fandt ikke grundlag for kritik af  

 afdelingslægens vurdering af røntgenbillederne af patientens  

 venstre hofte.
Det var nævnets opfattelse, at  

 røntgenoptagelserne var af acceptabel kvalitet og ikke viste tegn  

 på brud på venstre hofte.
Patientklagenævnet fandt endvidere ikke grundlag for kritik af  

 reservelægen.
Nævnet lagde vægt på, at  

 røntgenafdelingens speciallæger ikke kunne iagttage noget brud,  

 samt at reservelægen i skadekortet anførte, at der ikke kunne  

 påvises større knogleømhed svarende til venstre ben eller  

 bækkenet, at det venstre ben var normalt lejret, at der ikke kunne  

 påvises hævelse eller misfarvning, men at der blev fundet let  

 ømhed af muskulaturen i venstre balle.
