1. Erhvervede optioner skal ifølge den tidligere  

 udsendte vejledning medtages med optionens markedsværdi under aktivpost 11.  

 »Andre aktiver/debitorer«, mens skrevne optioner skal medtages med  

 optionens markedsværdi under passivpost 7. »Andre passiver/  

 kreditorer«.
Er risikoen på en skrevet option dækkes af en identisk  

 erhvervet option, skal optionerne dog ikke medtages under aktivpost 11. og  

 passivpost 7.
 2. Optioner og futures skal opgøres til markedsværdi.  

 For optioner og futures handlet i forbindelse med Garantifonden for Danske  

 Optioner og Futures kan børsmæglerselskabet under iagttagelse af  

 forsigtighedsprincippet anvende Garantifondens reguleringskurser pr. 30.  

 december 1988.
 3. Værdipapirer i fremmed valuta kan i  

 1988-årsregnskabet optages efter dispositionsprincippet eller efter  

 afviklingsprincippet.
 4. Indtil årsregnskabet for 1988 er godkendt på  

 generalforsamlingen, skal den egenkapital, der fremgår af den månedlige  

 egenkapitaldækningsopgørelse, være egenkapitalen ifølge 1987-årsregnskabet  

 med tillæg af kapitaludvidelser.
 Er 1988-resultatet gjort op, og er der ingen usikkerhed om resultatet, kan  

 børsmæglerselskabet dog i 1989 frem til afholdelse af generalforsamlingen i  

 sin interne opgørelse af opfyldelsen af egenkapitalkravende medtage et  

 positivt 1988-resultat efter skat og udbytte.
 Som nævnt i tilsynets skrivelse af 29. juli 1988 skal  

 egenkapitalbestemmelserne også være opfyldt, når der tages hensyn til et  

 eventuelt tab i årets løb.
