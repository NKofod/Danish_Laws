I henhold til § 138 b i lov om social bistand, jf. lovbekendtgørelse nr. 817 af 6. december 1990 meddeles:
 § 1.  Socialministeren har den 20. marts 1991 tilladt,  

 at der i Herlev Kommune gennemføres en forsøgsordning, således at der,  

 samtidig med at der indføres tilbud om pasning af børn i en daginstitution i  

 flere moduler, fastsættes regler om, at børn af forældre, der ikke har  

 arbejde eller er under uddannelse, får tilbud om børnepasning i 26 timer  

 ugentlig, med mindre barnet efter en konkret vurdering af sociale eller  

 pædagogiske grunde skønnes at have behov for pasning i flere timer ugentlig.
 Ændringer i pasningstilbuddet skal gives med 3 måneders varsel, og  

 forældrene skal samtidig have garanti for et pasningstilbud på fuldtid, hvis  

 de får arbejde eller kommer i uddannelse.
 § 2.  Forsøgsgodkendelsen indebærer, at principperne  

 for tildeling af dagtilbud efter § 69, jf. § 72, ikke fuldt ud gælder i  

 Herlev Kommune.
 § 3.  Forsøgsgodkendelsen har virkning fra den 1.  

 november 1990 og gælder til og med den 31. oktober 1992.
Stk. 2.  Forsøgsgodkendelsens nærmere indhold fremgår af  

 Socialministeriets skrivelse af 20. december 1990 til Herlev Kommune.  

 Skrivelsen kan rekvireres i Socialministeriet, Slotsholmsgade 6, 1216  

 København K.
Tlf. 33 92 33 77.
