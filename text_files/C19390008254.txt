 I Skrivelse af 8. Februar 1939 har Overformynderiet forelagt  

 Justitsministeriet Spørgsmaalet om, hvorvidt Hvervet for en paa Skifte for  

 umyndig Arving beskikket Værge ad hoc alene vedrører Forholdene paa Skiftet  

 eller ogsaa omfatter tiden efter dette.
 Foranlediget heraf skal man efter Brevveksling med Den danske  

 Dommerforening meddele, at Justitsministeriet med Overformynderiet er enigt  

 i, at en under eller i Anledning af Skifte beskikket ad hoc Værges  

 Funktionstid udløber ved Skiftets Slutning, saafremt den paagældende  

 Værgebeskikkelse ikke udtrykkelig angiver en videregaaende Beføjelse.
 Der er imidlertid intet til Hinder for, at Skifteretten, saafremt særlige  

 Grunde, derunder navnlig Hensynet til en Interessemodsætning mellem den  

 myndige og den faste Værge med Hensyn til den paagældende Arv, gør dette  

 ønskeligt, kan udvide ad hoc-Værgemaalet til at omfatte den senere  

 Administration af Arven gennem en særlig ad hoc Beskikkelse eller ved  

 Paategning paa den til Brug ved Skiftet udfærdigede Beskikkelse.
