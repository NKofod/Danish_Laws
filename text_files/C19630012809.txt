 Ved en i Oslo den 23. marts 1962 indgået konvention mellem Danmark,  

 Finland, Island, Norge og Sverige er der fastsat nye regler vedørende  

 inddrivelse af underholdsbidrag i de nordiske lande, jfr. justitsministeriets  

 bekendtgørelse af dags dato.
 Til gennemførelse af konventionens bestemmelser fastsætter  

 justitsministeriet i medfør af § 2 i lov nr. 150 af 24. april 1963 om  

 inddrivelse af underholdsbidrag følgende:
 Inddrivelse i Danmark.
 § 1.  Begæring om inddrivelse af underholdsbidrag her  

 i landet på grundlag af et bidragsdokument, der er udfærdiget i et af de  

 andre nordiske lande, kan, såfremt den bidragsberettigede opholder sig her,  

 af denne fremsættes direkte over for de danske inddrivelsesmyndigheder  

 (overøvrigheden eller politimesteren) på det sted, hvor den  

 bidragsberettigede opholder sig.
 Stk. 2.  Endvidere kan begæring fremsættes af  

 inddrivelsesmyndighederne i de øvrige lande samt af de myndigheder, der - i  

 Danmark eller et af de andre nordiske lande~ har udbetalt bidraget  

 forskudsvis.
§ 2.  Forinden inddrivelsen iværksættes, skal det  

 påses, at bidragsdokumentet opfylder de i konventionens artikel 1 fastsatte  

 betingelser for fuldbyrdelse.
Der kræves fremtidig ingen attestation herom.  

 Er der tvivl om, hvorvidt dokumentet kan danne grundlag for inddrivelse her i  

 landet, kan attestation dog kræves, jfr. konventionens artikel 3, stk. 1.  

 Inddrivelsesmyndigheden skal i så fald selv tilvejebringe den fornødne  

 attestation ved direkte henvendelse til myndighederne i det land, hvor  

 dokumentet er udfærdiget.
Det samme gælder, såfremt attestation af bidragets  

 størrelse må anses for nødvendig, jfr. konventionens artikel 3, stk. 2.
 § 3.  Inddrivelsen sker i overensstemmelse med dansk  

 rets regler om inddrivelse af underholdsbidrag, jfr. konventionens artikel 4,  

 stk. 1. Er fristerne for anvendelse af de særlige inddrivelsesmidler, jfr.  

 inddrivelseslovens § 23, overskredet, kan bidraget således ikke inddrives.
Stk. 2.  Såfremt den bidragsberettigede opholder sig her  

 i landet og selv har begæret bidraget inddrevet, udbetales de inddrevne beløb  

 direkte til denne.
I øvrigt udbetales beløbet til den myndighed, der har  

 begæret bidraget inddrevet, eller til den, som denne myndighed bestemmer.
Stk. 3.  Overførelse af inddrevne beløb til udlandet  

 sker ved indbetaling til postvæsenet eller til et pengeinstitut med anmodning  

 om at drage omsorg for beløbets overførelse.
Samtidig underrettes modtageren  

 om beløbets indbetaling.
 Stk. 4.  De af politiet inddrevne bidrag udbetales  

 direkte af politiet i overensstemmelse med foranstående regler.
 § 4.  Samtidig med indbetalingen underrettes  

 modtageren og den myndighed, der måtte have fremsat begæring om inddrivelsen,  

 om hvorvidt det indbetalte beløb skal tjene til fuld opfyldelse af  

 begæringen, og i benægtende fald om inddrivelsen fortsættes, eller om  

 yderligere inddrivelse har været forgæves.
 Stk. 2.  Såfremt der ikke i løbet af 3 måneder fra  

 begæringens modtagelse er inddrevet noget beløb, underrettes den, der har  

 fremsat begæringen, herom med oplysning om grunden hertil samt så vidt muligt  

 om muligheden for, at beløbet senere kan inddrives.
§ 5.  Opholder den bidragsberettigede sig ikke her i  

 landet, skal inddrivelsen, såfremt den udenlandske myndighed anmoder herom,  

 fortsættes, så længe bidragsdokumentet yder hjemmel herfor.
Det er således  

 ikke nødvendigt, at den udenlandske myndighed fremsætter begæring om  

 inddrivelse, hver gang et nyt bidrag forfalder.
 § 6.  Samtidig med at overøvrigheden videresender en  

 fra udlandet modtaget begæring om inddrivelse til politimestern, underrettes  

 den udenlandske myndighed herom, således at eventuel fremtidig brevveksling i  

 sagen sker direkte mellem politimesteren og den udenlandske myndighed.
 Inddrivelse i udlandet.
 § 7.  Opholder den bidragsberettigede sig her i  

 landet, skal de danske inddrivelsesmyndigheder yde bistand ved inddrivelsen,  

 selv om bidragsdokumentet er udfærdiget i et af de andre nordiske lande.  

 Endvidere skal de danske myndigheder på begæring yde bistand ved inddrivelse  

 i udlandet på grundlag af et dansk bidragsdokument, uanset hvor den  

 bidragsberettigede opholder sig, jfr. konventionens artikel 2.
Stk. 2.  Begæring om inddrivelse af bidrag, der er  

 udbetalt forskudsvis af det offentlige, kan af det sociale udvalg  

 (magistraten) fremsættes direkte over for de i konventionens artikel 2, stk.  

 2, nævnte myndigheder i de andre lande.
På steder, hvor der jævnlig  

 forekommer spørgsmål om inddrivelse af sådanne bidrag, bør overøvrigheden  

 eventuelt henlede socialudvalgets opmærksomhed herpå, ligesom overøvrigheden  

 bør yde udvalget fornøden vejledning om fremgangsmåden ved inddrivelsen.
 § 8.  Forinden der af overøvrigheden eller et socialt  

 udvalg (magistraten) rettes henvendelse til en udenlandsk myndighed om  

 inddrivelse af bidrag på grundlag af et dansk bidragsdokument, skal det  

 påses, at konventionens betingelser for inddrivelse er opfyldt, herunder at  

 bidragsdokumentet ville kunne danne grundlag for inddrivelse her i landet.  

 Det bør navnlig påses, at ingen del af bidraget er forældet efter dansk ret,  

 og at de i lovgivningen om inddrivelse af underholdsbidrag fastsatte frister  

 for anvendelse af de særlige inddrivelsesmidler er iagttaget.
 Stk. 2.  Betalingsresolutioner udfærdiget i medfør af  

 lov om offentlig forsorg kan ikke danne grundlag for inddrivelse i henhold  

 til konventionen.
§ 9.  Begæringen skal være ledsaget af bekræftet  

 afskrift eller fotokopi af bidragsdokumentet, medens det originale  

 bidragsdokument eller andre originale dokumenter ikke bør medsendes.
Begæring  

 til svenske myndigheder fremsendes i to eksemplarer.
 Stk. 2.  Med begæringen skal endvidere følge en nøjagtig  

 opgørelse af de beløb, der begæres inddrevet, med angivelse af, hvilke  

 tidsrum de vedrører.
Stk. 3.  Begæringer til Finland, Norge og Sverige  

 fremsendes så vidt muligt direkte til de i konventionens artikel 2, stk. 2,  

 nævnte lokale inddrivelsesmyndigheder på det sted, hvor den bidragsskyldige  

 bor eller opholder sig.
Normalt bør den udenlandske myndighed anmodes om at  

 sende inddrevne beløb direkte til den bidragsberettigede, og den  

 bidragsberettigede skal i så fald underrettes herom.
 § 10.  Såfremt den udenlandske myndighed meddeler, at  

 inddrivelsen har været forgæves, underrettes den bidragsberettigede herom.  

 Fornyet begæring bør i sådanne tilfælde først fremsættes efter en passende  

 tid, således at det ikke er overvejende sandsynligt, at forholdene er  

 uforandrede.
 Forskellige bestemmelser.
§ 11.  Konventionen omfatter ikke inddrivelse af  

 bidrag i det land, hvor bidragsdokumentet er udfærdiget.
Det er dog en  

 selvfølge, at inddrivelsesmyndighederne bør yde bistand til inddrivelse af  

 bidrag her i landet på grundlag af et dansk bidragskokument, uanset om den  

 bidragsberettigede opholder sig i udlandet.
På tilsvarende måde bør der på  

 begæring ydes bidragsberettigede, der opholder sig her i landet, bistand med  

 hensyn til inddrivelse i udlandet, selv om inddrivelsen skal ske i det land,  

 hvor bidragsdokumentet er udfærdiget.
 § 12.  Dette cirkulære træder i kraft den 1. juli  

 1963. Samtidig ophæves justitsministeriets cirkulære nr. 15 af 10. februar  

 1954.
 Justitsministeriet, den 28. juni 1963.
 Hans Hækkerup.
 /Kjøgx.
