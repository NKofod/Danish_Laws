Forældelse, kompetence Ankenævnet har behandlet Deres klage på møde den 2008.
Nævnet traf denne A F G Ø R E L S E De kan ikke få udbetalt feriegodtgørelse fra optjeningsåret 2003.
 Ankenævnet tiltræder således direktoratets afgørelse af 26. august 2008.
B E G R U N D E L S E Ankenævnet har lagt til grund for afgørelsen, at De den 31. marts 2005 fratrådte et arbejde ved Aalborg Kommune.
De havde ved dette arbejde optjent ferie som skulle afholdes i det ferieår, der løb fra den 1. maj 2004 til og med den 30. april 2005.
Muligheden for udbetaling af feriegodtgørelse fortabes, hvis lønmodtageren ikke inden 3 år efter ferieårets udløb, retter henvendelse til direktøren for Arbejdsdirektoratet.
Det fremgår af ferielovens § 41, stk. 2, 2. punktum.
 3 års dagen efter ferieårets udløb var den 30. april 2008. De skulle således have rettet henvendelse til Arbejdsdirektoratet senest den 30. april 2008.
 De rettede henvendelse til Arbejdsdirektoratet den 15. august 2008, og kan derfor ikke få udbetalt feriegodtgørelsen.
Der findes ikke mulighed for at dispensere fra den frist, der er fastsat i lovens § 41, stk. 2, 2. punktum.
Nævnet kan derfor ikke se bort fra, at Deres anmodning om feriegodtgørelse er kommet for sent.
Ankenævnet finder, at Ankenævnet har kompetence til at træffe afgørelse i sagen.
Der henvises i den forbindelse til § 44, stk. 4 og § 45, stk. 1, i ferieloven, jf. lovbekendtgørelse nr. 407 af 28. maj 2004.
R E G L E R Ankenævnet henviser til  § 41, stk. 2, 2. punktum i ferieloven, jf. lov nr. 396 af 31. maj 2000 med de ændringer, der følger af lov nr. 1200 af 27. december 2003  § 2, stk. 1 i lov nr. 1200 af 27. december 2003 om ændring af ferieloven.
  § 44, stk. 4 og § 45, stk. 1 i ferielov, jf. lovbekendtgørelse nr. 407 af 28. maj 2004.
O P L Y S N I N G E R N E I S A G E N Sagen er afgjort på grundlag af de akter som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Stormgade 10, Postboks 1103, 1009 København K Regler Ferielov, jf. lov nr. 396 af 31. maj 2000 med de ændringer, der følger af lov nr. 1200 af 27. december 2003 Kapitel 6 Forældelse og modregning Fravigelsesmuligheder og bemyndigelser § 41. Direktøren for Arbejdsdirektoratet fastsætter regler om, hvornår en lønmodtager på grund af særlige forhold er afskåret fra at holde ferie, jf. § 38, stk. 1.
 Stk. 2. Direktøren for Arbejdsdirektoratet fastsætter regler om udbetaling af feriegodtgørelse, løn under ferie eller ferietillæg, der er omfattet af §§ 36 og 38. Muligheden for udbetaling fortabes, hvis lønmodtageren ikke inden 3 år efter ferieårets udløb, jf. dog § 34 b, stk. 5, retter henvendelse til direktøren for Arbejdsdirektoratet.
Lov nr. 1200 af 27. december 2003 om ændring af ferieloven § 2 Stk. 1. Loven træder i kraft den 1. januar 2004. § 1, nr. 19, træder dog først i kraft den 1. januar 2005. § 1, nr. 5, 6, 7, 8, 10, 12, 13*) og 24, har virkning for ferie, som er optjent efter den 31. december 2001.
 *) ændringen til § 41, stk. 2, 2. punktum.
Ferielov, jf. lovbekendtgørelse nr. 407 af 28. maj 2004 Kapitel 8 Kompetence og klageadgang § 44.
 Stk. 2.
 Stk. 3.
 Stk. 4. Direktøren for Arbejdsdirektoratet træffer afgørelse i tvister om forældelse og indbetaling af beløb, der i medfør af § 36 tilfalder statskassen eller Arbejdsmarkedets Feriefond eller et andet ferieformål.
 Stk. 5.
 § 45. Direktøren for Arbejdsdirektoratets afgørelser kan af den, afgørelsen vedrører, indbringes for Arbejdsmarkedets Ankenævn inden 4 uger efter, at sagens parter har fået meddelelse om afgørelsen.
 Stk. 2.
