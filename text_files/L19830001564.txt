 Den 26. maj 1981 undertegnedes i Nicosia en overenskomst mellem Danmark og  

 Cypern til undgåelse af dobbeltbeskatning for så vidt angår indkomst- og  

 formueskatter.
 Overenskomsten har følgende ordlyd:
Oversættelse OVERENSKOMST mellem Kongeriget Danmarks regering og Republikken Cyperns regering til  

 undgåelse af dobbeltbeskatning for så vidt angår indkomst- og formueskatter.
 Kongeriget Danmarks regering og Republikken Cyperns regering, der ønsker  

 at afslutte en overenskomst til undgåelse af dobbeltbeskatning for så vidt  

 angår skatter på indkomst og formue, er blevet enige om følgende:
Artikel 1 De af overenskomsten omfattede personer Denne overenskomst skal finde anvendelse på personer, der er hjemmehørende  

 i en af eller begge de kontraherende stater.
Artikel 2 De af overenskomsten omfattede skatter 1. Denne overenskomst skal finde anvendelse på  

 indkomst- og formueskatter, der pålignes på en kontraherende stats, dens  

 politiske underafdelingers eller dens lokale myndigheders vegne, uden hensyn  

 til hvorledes de opkræves.
 2. Som indkomst- og formueskatter skal anses alle  

 skatter, der pålignes hele indkomsten, hele formuen eller dele af indkomsten  

 eller formuen, herunder skatter af fortjeneste ved afhændelse af rørlig  

 formue eller fast ejendom, skatter der oplignes den samlede lønsum, der  

 udbetales af foretagender, såvel som skatter på formueforøgelse.
 3. De gældende skatter, på hvilke overenskomsten skal  

 finde anvendelse, er især:
(herefter omtalt som "dansk skat"); (herefter omtalt som "cypriotisk skat").
4. Overenskomsten skal også finde anvendelse på alle  

 skatter af samme eller væsentlig samme art, der efter denne overenskomsts  

 underskrivelse pålignes som tillæg til eller i stedet for de gældende  

 skatter.
Ved udgangen af hvert år skal de kompetente myndigheder i de  

 kontraherende stater give hinanden underretning om væsentlige ændringer, som  

 er foretaget i deres respektive skattelove.
Artikel 3 Almindelige definitioner 1. Medmindre andet fremgår af sammenhængen, har i  

 denne overenskomst følgende udtryk den nedenfor angivne betydning:
 2. Ved anvendelsen af denne overenskomst i en  

 kontraherende stat skal, medmindre andet følger af sammenhængen, ethvert  

 udtryk, som ikke er defineret deri, tillægges den betydning, som det har i  

 denne stats lovgivning om de skatter, hvorpå overenskomsten finder  

 anvendelse.
Artikel 4 Skattemæssigt hjemsted 1. I denne overenskomst betyder udtrykket "en  

 person, der er hjemmehørende i en kontraherende stat" enhver person, som  

 i henhold til lovgivningen i denne stat er skattepligtig der på grund af  

 hjemsted, bopæl, ledelsens sæde eller ethvert andet lignende kriterium.
Dette  

 udtryk omfatter dog ikke en person, hvis skattepligt i denne stat er  

 begrænset til indkomst fra kilder i denne stat eller til der beroende formue.
 2. I tilfælde, hvor en fysisk person efter  

 bestemmelserne i stykke 1 er hjemmehørende i begge de kontraherende stater,  

 bestemmes hans status efter følgende regler:
 3. I tilfælde, hvor en ikke-fysisk person efter  

 bestemmelserne i stykke 1 er hjemmehørende i begge de kontraherende stater,  

 skal den anses for at være hjemmehørende i den stat, i hvilken dens virkelige  

 ledelse har sit sæde.
Artikel 5 Fast driftssted 1. I denne overenskomst betyder udtrykket "fast  

 driftssted" et fast forretningssted, gennem hvilket et foretagendes  

 virksomhed helt eller delvis udøves.
 2. Udtrykket "fast driftssted" omfatter  

 navnlig:
 3. Et bygnings-, anlægs- eller monteringsarbejde udgør  

 kun et fast driftssted, hvis det varer mere end seks måneder.
 4. Uanset de foranstående bestemmelser i denne artikel  

 skal udtrykket "fast driftssted" anses for ikke at omfatte:
 5. Uanset bestemmelserne i stykke 1 og 2 skal et  

 foretagende i tilfælde, hvor en person, der ikke er en sådan uafhængig  

 repræsentant, som omhandles i stykke 6, handler på foretagendets vegne og har  

 og sædvandligvis udøver i en kontraherende stat en fuldmagt til at indgå  

 aftaler i foretagendets navn, anses for at have et fast driftssted i denne  

 stat med hensyn til hele den virksomhed, som denne person påtager sig for  

 foretagendet, medmindre denne persons virksomhed er begrænset til sådanne  

 forhold, som er nævnt i stykke 4, og som, hvis de var udøvet gennem et fast  

 forretningssted, ikke ville gøre dette faste forretningssted til et fast  

 driftssted efter bestemmelserne i nævnte stykke.
 6. Et foretagende skal ikke anses for at have et fast  

 driftssted i en kontraherende stat, blot fordi det driver erhvervsvirksomhed  

 i denne stat gennem en mægler, kommissionær eller anden uafhængig  

 repræsentant, forudsat at disse personer handler inden for deres sædvanlige  

 erhvervsvirksomheds rammer.
 7. Den omstændighed, at et selskab, der er  

 hjemmehørende i en kontraherende stat, behersker eller beherskes af et  

 selskab, der er hjemmehørende i den anden kontraherende stat, eller som  

 (enten gennem et fast driftssted eller på anden måde) udøver  

 erhvervsvirksomhed i denne anden stat, skal ikke i sig selv medføre, at et af  

 de to selskaber anses for et fast driftssted for det andet.
Artikel 6 Indkomst af fast ejendom 1. Indkomst, som en person, der er hjemmehørende i en  

 kontraherende stat, oppebærer af fast ejendom (herunder indkomst af land-  

 eller skovbrug), der er beliggende i den anden kontraherende stat, kan  

 beskattes i denne anden stat.
2. Udtrykket "fast ejendom" skal tillægges  

 den betydning, som det har i lovgivningen i den kontraherende stat, hvori  

 ejendommen er beliggende.
Udtrykket skal i alle tilfælde omfatte tilbehør til  

 fast ejendom, besætning og redskaber, der anvendes i land- og skovbrug,  

 rettigheder på hvilke civilretten om fast ejendom finder anvendelse,  

 brugsrettigheder til fast ejendom, samt rettigheder til varierende eller  

 faste ydelser, der betales for udnyttelsen af eller retten til at udnytte  

 mineralforekomster, kilder og andre naturforekomster; skibe og luftfartøjer  

 skal ikke anses for fast ejendom.
 3. Bestemmelserne i stykke 1 skal finde anvendelse på  

 indkomst, der hidrører fra direkte brug, udlejning eller fra enhver anden  

 form for benyttelse af fast ejendom.
 4. Bestemmelserne i stykke 1 og 3 skal også finde  

 anvendelse på indkomst af fast ejendom, der tilhører et foretagende, og på  

 indkomst af fast ejendom, der anvendes ved udøvelsen af frit erhverv.
Artikel 7 Fortjeneste ved erhvervsvirksomhed 1. Fortjeneste indvundet af et foretagende i en  

 kontraherende stat kan kun beskattes i denne stat, medmindre foretagendet  

 driver erhvervsvirksomhed i den anden kontraherende stat gennem et der  

 beliggende fast driftssted.
Såfremt foretagendet driver en sådan virksomhed,  

 kan dets fortjeneste beskattes i den anden stat, men dog kun for så vidt  

 angår den del deraf, som kan henføres til dette faste driftssted.
 2. Under iagttagelse af bestemmelserne i stykke 3 skal  

 der i tilfælde, hvor et foretagende i en kontraherende stat driver  

 erhvervsvirksomhed i den anden kontraherende stat gennem et der beliggende  

 fast driftssted, i hver kontraherende stat til dette faste driftssted  

 henføres den fortjeneste, som det kunne forventes at ville have opnået, hvis  

 det havde været et frit og uafhængigt foretagende, som udøvede den samme  

 eller lignende virksomhed på samme eller lignende vilkår, og som under  

 fuldstændig frie forhold afsluttede forretninger med det foretagende, hvis  

 faste driftssted det er.
 3. Ved fastsættelsen af et fast driftssteds  

 fortjeneste skal det være tilladt at fradrage omkostninger, som er afholdt  

 for det faste driftssted, herunder generalomkostninger til ledelse og  

 administration, hvad enten de er afholdt i den stat, hvori det faste  

 driftssted er beliggende, eller andre steder.
 4. Såfremt det har været sædvane i en kontraherende  

 stat at fastsætte den fortjeneste, der kan henføres til et fast driftssted,  

 på grundlag af en fordeling af foretagendets samlede fortjeneste mellem dets  

 forskellige afdelinger, skal intet i stykke 2 udelukke denne kontraherende  

 stat fra at fastsætte den skattepligtige fortjeneste på grundlag af en sådan  

 sædvanemæssig fordeling; den valgte fordelingsmetode skal imidlertid være  

 sådan, at resultatet bliver i overensstemmelse med de principper, der er  

 fastlagt i denne artikel.
 5. Ingen fortjeneste skal kunne henføres til et fast  

 driftssted, blot fordi dette faste driftssted har foretaget indkøb af varer  

 for foretagendet.
 6. Ved anvendelsen af de foranstående stykker skal den  

 fortjeneste, der henføres til det faste driftssted, fastsættes efter samme  

 metode hvert år, medmindre der er god og fyldestgørende grund til at anvende  

 en anden fremgangsmåde.
 7. I tilfælde, hvor en fortjeneste omfatter  

 indkomster, som er omhandlet særskilt i andre artikler i denne overenskomst,  

 skal bestemmelserne i disse andre artikler ikke berøres af bestemmelserne i  

 denne artikel.
Artikel 8 Skibs- og luftfart 1. Fortjeneste ved skibs- eller luftfartsvirksomhed i  

 international trafik kan kun beskattes i den kontraherende stat, hvori  

 foretagendets virkelige ledelse har sit sæde.
 2. Såfremt den virkelige ledelse for et foretagende,  

 der driver skibsfartsvirksomhed, har sit sæde om bord på et skib, skal  

 foretagendet anses for at have sit sæde i den kontraherende stat, i hvilken  

 skibet har sit hjemsted, eller, såfremt et sådant ikke findes, i den  

 kontraherende stat, i hvilken skibets reder er hjemmehørende.
 3. I denne artikel omfatter fortjeneste ved skibs-  

 eller luftfartsvirksomhed i international trafik fortjeneste oppebåret ved  

 udleje af et bemandet eller ubemandet skib eller luftfartøj, hvis det  

 anvendes i international trafik af lejeren, eller hvis sådan lejeindtægt  

 udgør en del af anden fortjeneste, der er omfattet af stykke 1.
 4. Fortjeneste, som et foretagende i en kontraherende  

 stat oppebærer ved brug, anvendelse eller udlejning af containere (herunder  

 anhængere, pramme og lignende udstyr til brug ved transport af containere),  

 der anvendes til transport i international trafik af varer, kan kun beskattes  

 i denne stat.
 5. Bestemmelserne i stykke 1 og 4 skal også finde  

 anvendelse på fortjeneste ved deltagelse i en pool, i et konsortium eller i  

 en international driftsorganisation.
 6. Uanset de foranstående bestemmelser kan fortjeneste  

 ved skibsfart i international trafik, der oppebæres af et selskab eller  

 interessentskab hjemmehørende i Cypern, og hvoraf mere end 25 pct. af  

 kapitalen i virksomheden direkte eller indirekte ejes af personer, som ikke  

 er hjemmehørende i Cypern, beskattes i Danmark, medmindre selskabet eller  

 interessentskabet godtgør, at den cypriotiske skat, der kan henføres til  

 sådan indkomst, er af samme størrelse som den cypriotiske skat, som ville  

 være blevet henført til sådan indkomst, hvis den cypriotiske skat blev  

 beregnet uden hensyntagen til nogen bestemmelse identisk med eller svarende  

 til de bestemmelser i "The Merchant Shipping (Taxing Provisions)  

 Law", der er gældende ved denne aftales undertegnelse.
 7. Med hensyn til fortjeneste oppebåret af det danske,  

 norske og svenske luftfartskonsortium Scandinavian Airlines System (SAS) skal  

 bestemmelserne i stykke 1 og 5 i denne artikel kun finde anvendelse på den  

 del af fortjenesten, som svarer til den andel i konsortiet, som ejes af den  

 danske partner i Scandinavian Airlines System (SAS), Det Danske  

 Luftfartsselskab (DDL).
Artikel 9 Indbyrdes forbundne foretagender 1. I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 der afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, men som på grund  

 af disse vilkår ikke er tilfaldet dette, medregnes til dette foretagendes  

 fortjeneste og beskattes i overensstemmelse hermed.
2. I tilfælde, hvor en kontraherende stat til  

 fortjenesten for et foretagende i denne stat medregner - og i  

 overensstemmelse hermed beskatter - fortjeneste, som et foretagende i den  

 anden kontraherende stat er blevet beskattet af i denne anden stat, og den  

 således medregnede fortjeneste er fortjeneste, som ville være tilfaldet  

 foretagendet i den førstnævnte stat, hvis vilkårene mellem de to foretagender  

 havde været de samme, som ville være blevet aftalt mellem uafhængige  

 foretagender, skal denne anden stat foretage en dertil svarende regulering af  

 det skattebeløb, som er beregnet der af fortjenesten.
Ved reguleringen skal  

 der tages hensyn til de øvrige bestemmelser i denne overenskomst, og de  

 kontraherende staters kompetente myndigheder skal om nødvendigt rådføre sig  

 med hinanden.
Artikel 10 Udbytte 1. Udbytte, som udbetales af et selskab, der er  

 hjemmehørende i en kontraherende stat, til en person, der er hjemmehørende i  

 den anden kontraherende stat, kan beskattes i denne anden stat.
 2. Sådant udbytte kan imidlertid også beskattes i den  

 kontraherende stat, hvori det selskab, der betaler udbyttet, er  

 hjemmehørende, og i henhold til lovgivningen i denne stat, men den skat der  

 pålignes må, såfremt modtageren er udbyttets retmæssige ejer, ikke overstige:
 De kontraherende staters kompetente myndigheder skal ved gensidig aftale  

 fastsætte de nærmere regler for gennemførelsen af disse begrænsninger.
 Dette stykke berører ikke adgangen til at beskatte selskabet af den  

 fortjeneste, hvoraf udbyttet er udbetalt.
3. Sålænge Cypern ikke pålægger kildeskat på udbytter,  

 kan udbytter, der udbetales fra et selskab, der er hjemmehørende i Cypern,  

 til en i Danmark hjemmehørende person, uanset bestemmelserne i stykke 2, ikke  

 pålægges nogen skat i Cypern udover skatten på den fortjeneste eller de  

 indtægter, hvoraf udbyttet er udbetalt.
En fysisk person hjemmehørende i  

 Danmark skal være berettiget til refusion af enhver skat på fortjeneste eller  

 indtægter, hvoraf udbyttet er udbetalt, i det omfang denne skat overstiger  

 den pågældendes personlige skat heraf i Cypern.
 4. Udtrykket "udbytte" betyder i denne  

 artikel indkomst af aktier, eller andre rettigheder, der ikke er  

 gældsfordringer, og som giver ret til andel i fortjeneste, såvel som indkomst  

 af andre selskabsrettigheder, der er undergivet samme skattemæssige  

 behandling som indkomst af aktier i henhold til lovgivningen i den stat, i  

 hvilken det selskab, der foretager udlodningen, er hjemmehørende.
5. Bestemmelserne i stykke 1 og 2 skal ikke finde  

 anvendelse, såfremt udbyttets modtager, der er hjemmehørende i en  

 kontraherende stat, i den anden kontraherende stat, i hvilken det selskab,  

 der udbetaler udbyttet, er hjemmehørende, driver erhvervsvirksomhed gennem et  

 der beliggende fast driftssted elle udøver frit erhverv i denne anden stat  

 fra et der beliggende fast sted, og den aktiebesiddelse, som ligger til grund  

 for udlodningen af udbyttet, har direkte forbindelse med et sådant fast  

 driftssted eller fast sted.
I så fald skal bestemmelserne henholdsvis i  

 artikel 7 eller i artikel 14 finde anvendelse.
 6. I tilfælde, hvor et selskab, der er hjemmehørende i  

 en kontraherende stat, oppebærer fortjeneste eller indkomst fra den anden  

 kontraherende stat, må denne anden stat ikke påligne nogen skat på udbytte,  

 som udbetales af selskabet, medmindre udbyttet udbetales til en person, der  

 er hjemmehørende i denne anden stat, eller den aktiebesiddelse, som ligger  

 til grund for udlodningen af udbyttet, har direkte forbindelse med et fast  

 driftssted eller et fast sted, der er beliggende i denne anden stat, eller  

 undergive selskabets ikke-udloddede fortjeneste nogen skat på ikke-udloddet  

 fortjeneste, selv om det udbetalte udbytte eller den ikke-udloddede  

 fortjeneste helt eller delvis består af fortjeneste eller indkomst hidrørende  

 fra denne anden stat.
Artikel 11 Renter 1. Renter, der hidrører fra en kontraherende stat og  

 betales til en person, der er hjemmehørende i den anden kontraherende stat,  

 kan beskattes i denne anden stat.
2. Sådan rente kan imidlertid også beskattes i den  

 kontraherende stat, hvorfra den hidrører, og i overensstemmelse med  

 lovgivningen i denne stat, men den skat der pålignes må, såfremt modtageren  

 er rentebeløbets retmæssige ejer, ikke overstige 10 pct. af bruttobeløbet af  

 renten.
De kontraherende staters kompetente myndigheder skal ved gensidig  

 aftale fastsætte de nærmere regler for gennemførelsen af denne begrænsning.
 3. Uanset bestemmelserne i stykke 2 kan sådan rente  

 som omhandlet i stykke 1 kun beskattes i den stat, hvori modtageren er  

 hjemmehørende, såfremt denne modtager er den retmæssige ejer af renten, og  

 sådan rente betales:
4. Udtrykket "rente" betyder i denne artikel  

 indkomst af gældsfordringer af enhver art, hvad enten de er sikrede ved pant  

 i fast ejendom eller ikke, og hvad enten de indeholder en ret til andel i  

 skyldnerens fortjeneste eller ikke, og især indkomst af statsgældsbeviser og  

 indkomst af obligationer eller forskrivninger, herunder agiobeløb og  

 gevinster, der knytter sig til sådanne gældsbeviser, obligationer eller  

 forskrivninger.
Straftillæg som følge af for sen betaling skal ikke anses for  

 renter i denne artikel.
5. Bestemmelserne i stykke 1 og 2 skal ikke finde  

 anvendelse, såfremt renternes modtager, der er hjemmehørende i en  

 kontraherende stat, i den anden kontraherende stat, hvorfra renterne  

 hidrører, driver erhvervsvirksomhed gennem et der beliggende fast driftssted  

 eller udøver frit erhverv i denne anden stat fra et der beliggende fast sted,  

 og den fordring, som ligger til grund for den udbetalte rente, har direkte  

 forbindelse med et sådant fast driftssted eller fast sted.
I så fald skal  

 bestemmelserne henholdsvis i artikel 7 eller i artikel 14 finde anvendelse.
6. Renter skal anses for at hidrøre fra en  

 kontraherende stat, hvis de betales af denne stat selv, af en af dens  

 politiske underafdelinger eller lokale myndigheder, eller af en person, der  

 er hjemmehørende i denne stat.
I tilfælde, hvor den person, der betaler  

 renten, hvad enten han er hjemmehørende i en kontraherende stat eller ej,  

 imidlertid har et fast driftssted eller et fast sted i en kontraherende stat,  

 i forbindelse med hvilket den gæld, hvoraf renten betales, er stiftet, og  

 sådan rente afholdes af dette faste driftssted eller faste sted, skal sådan  

 rente anses for at hidrøre fra den stat, hvori det faste driftssted eller det  

 faste sted er beliggende.
7. I tilfælde, hvor en særlig forbindelse mellem den,  

 der betaler renten, og modtageren, eller mellem disse og en tredje person,  

 har bevirket, at renten set i forhold til den gældsfordring, for hvilken den  

 er betalt, overstiger det beløb, som ville være blevet aftalt mellem  

 skyldneren og modtageren, såfremt den nævnte forbindelse ikke havde  

 foreligget, skal bestemmelserne i denne artikel alene finde anvendelse på det  

 sidstnævnte beløb.
I så fald skal det overskydende beløb kunne beskattes i  

 overensstemmelse med lovgivningen i hver af de kontraherende stater under  

 hensyntagen til de øvrige bestemmelser i denne overenskomst.
Artikel 12 Royalties 1. Royalties, der hidrører fra en kontraherende stat  

 og betales til en person, der er hjemmehørende i den anden kontraherende  

 stat, kan, hvis denne person er den retmæssige ejer af royaltybeløbet, kun  

 beskattes i denne anden stat.
 2. Udtrykket "royalties" betyder i denne  

 artikel betalinger af enhver art, der modtages som vederlag for anvendelsen  

 af eller retten til at anvende enhver ophavsret til et litterært, kunstnerisk  

 eller videnskabeligt arbejde, herunder spillefilm, ethvert patent, varemærke,  

 mønster eller model, tegning, hemmelig formel eller fremstillingsmetode,  

 eller for anvendelsen af eller retten til at anvende industrielt, kommercielt  

 eller videnskabeligt udstyr, eller for oplysninger om industrielle,  

 kommercielle eller videnskabelige erfaringer.
3. Bestemmelserne i stykke 1 skal ikke finde  

 anvendelse, såfremt royaltybeløbets modtager, der er hjemmehørende i en  

 kontraherende stat, i den anden kontraherende stat, hvorfra royaltybeløbet  

 hidrører, driver erhvervsvirksomhed gennem et der beliggende fast driftssted  

 eller udøver frit erhverv i denne anden stat fra et der beliggende fast sted,  

 og den rettighed eller ejendom, som ligger til grund for de udbetalte  

 royalties, har direkte forbindelse med et sådant fast driftssted eller fast  

 sted.
I så fald skal bestemmelserne henholdsvis i artikel 7 eller i artikel  

 14 finde anvendelse.
4. I tilfælde, hvor en særlig forbindelse mellem den,  

 der betaler royalties, og modtageren, eller mellem disse og en tredje person,  

 har bevirket, at de betalte royalties, når hensyn tages til den anvendelse,  

 rettighed eller oplysning, for hvilken de er betalt, overstiger det beløb,  

 som ville være blevet aftalt mellem skyldneren og modtageren, såfremt den  

 nævnte forbindelse ikke havde foreligget, skal bestemmelserne i denne artikel  

 alene finde anvendelse på det sidstnævnte beløb.
I så fald skal det  

 overskydende beløb kunne beskattes i overensstemmelse med lovgivningen i hver  

 af de kontraherende stater under hensyntagen til de øvrige bestemmelser i  

 denne overenskomst.
Artikel 13 Kapitalgevinster 1. Fortjeneste, som en person, der er hjemmehørende i  

 en kontraherende stat, erhverver ved afhændelse af fast ejendom som omhandlet  

 i artikel 6, og som er beliggende i den anden kontraherende stat, kan  

 beskattes i denne anden stat.
 2. Fortjeneste ved afhændelse af rørlig formue, der  

 udgør en del af erhvervsformuen i et fast driftssted, som et foretagende i en  

 kontraherende stat har i den anden kontraherende stat, eller ved afhændelse  

 af rørlig formue, der hører til et fast sted, som en person, der er  

 hjemmehørende i en kontraherende stat, har til rådighed til udøvelse af frit  

 erhverv i den anden kontraherende stat, herunder også fortjeneste ved  

 afhændelse af et sådant fast driftssted (særskilt eller sammen med hele  

 foretagendet), eller af et sådant fast sted, kan beskattes i denne anden  

 stat.
 3. Fortjeneste ved afhændelse af skibe eller  

 luftfartøjer, der anvendes i international trafik, eller af rørlig formue,  

 som er knyttet til driften af sådanne skibe eller luftfartøjer, kan kun  

 beskattes i den kontraherende stat, hvori foretagendets virkelige ledelse har  

 sit sæde.
 4. Fortjeneste ved afhændelse af alle andre aktiver  

 end de i stykke 1, 2 og 3 omhandlede kan kun beskattes i den kontraherende  

 stat, hvori afhænderen er hjemmehørende.
Artikel 14 Frit erhverv 1. Indkomst ved frit erhverv eller ved andet arbejde  

 af selvstændig karakter oppebåret af en person, der er hjemmehørende i en  

 kontraherende stat, kan kun beskattes i denne stat, medmindre han har et fast  

 sted, som til stadighed står til rådighed for ham i den anden kontraherende  

 stat med henblik på udøvelse af hans virksomhed.
Såfremt han har et sådant  

 fast sted, kan indkomsten beskattes i den anden stat, men kun i det omfang  

 den kan henføres til dette faste sted.
 2. Udtrykket "frit erhverv" omfatter især  

 selvstændig videnskabelig, litterær, kunstnerisk, uddannende eller  

 undervisende virksomhed samt selvstændig virksomhed som læge, advokat,  

 ingeniør, arkitekt, tandlæge og revisor.
Artikel 15 Personligt arbejde i tjenesteforhold 1. Såfremt bestemmelserne i artiklerne 16, 18 og 19  

 ikke medfører andet, kan gage, løn og andet lignende vederlag for personligt  

 arbejde i tjenesteforhold oppebåret af en person, der er hjemmehørende i en  

 kontraherende stat, kun beskattes i denne stat, medmindre arbejdet er udført  

 i den anden kontraherende stat.
Er arbejdet udført der, kan det vederlag, som  

 oppebæres herfor, beskattes i denne anden stat.
 2. Uanset bestemmelserne i stykke 1 kan vederlag, som  

 en person, der er hjemmehørende i en kontraherende stat, oppebærer for  

 personligt arbejde i tjenesteforhold, udført i den anden kontraherende stat,  

 kun beskattes i den førstnævnte stat, såfremt:
 3. Uanset de foranstående bestemmelser i denne artikel  

 kan vederlag for personligt arbejde i tjenesteforhold, som udføres om bord på  

 et skib eller luftfartøj, der anvendes i international trafik, beskattes i  

 den kontraherende stat, i hvilken foretagendets virkelige ledelse har sit  

 sæde.
 4. I tilfælde, hvor en i Danmark hjemmehørende person  

 modtager vederlag for personligt arbejde, udført på et af Scandinavian  

 Airlines System (SAS) i international trafik drevet luftfartøj, kan et sådant  

 vederlag kun beskattes i Danmark.
Artikel 16 Bestyrelseshonorarer Bestyrelseshonorarer og lignende vederlag, som oppebæres af en person, der  

 er hjemmenhørende i en kontraherende stat, i hans egenskab af medlem af  

 bestyrelsen for et selskab, der er hjemmehørende i den anden kontraherende  

 stat, kan beskattes i denne anden stat.
Artikel 17 Kunstnere og sportsfolk 1. Uanset bestemmelserne i artiklerne 14 og 15 kan  

 indkomst, som en person, der er hjemmehørende i en kontraherende stat,  

 oppebærer som optrædende kunstner, såsom teater-, film-, radio- eller  

 fjernsynskunstner eller musiker, eller som sportsmand, ved hans i denne  

 egenskab i den anden kontraherende stat udøvede virksomhed, beskattes i denne  

 anden stat.
 2. I tilfælde, hvor indkomst ved den virksomhed, som  

 udøves af en optrædende kunstner eller en sportsmand i hans egenskab som  

 sådan, ikke tilfalder kunstneren eller sportsmanden selv, men en anden  

 person, kan denne indkomst, uanset bestemmelserne i artiklerne 7, 14 og 15,  

 beskattes i den kontraherende stat, i hvilken kunstnerens eller sportsmandens  

 virksomhed udøves.
 3. Bestemmelserne i stykke 1 og 2 skal ikke finde  

 anvendelse på optræden af kunstnere og sportsfolk, hvis deres besøg i en  

 kontraherende stat helt eller væsentligst er støttet af offentlige midler fra  

 den anden kontraherende stat.
Artikel 18 Pensioner Pensioner, livrenter og sociale ydelser, der hidrører fra en kontraherende  

 stat og betales til en person, der er hjemmehørende i den anden kontraherende  

 stat, kan kun beskattes i den stat, hvorfra de hidrører.
Artikel 19 Offentlige hverv 1. a) Vederlag, undtagen pensioner, der udbetales af  

 en kontraherende stat, dens politiske underafdelinger eller lokale  

 myndigheder til en fysisk person for udførelse af hverv for denne stat, dens  

 underafdelinger eller myndigheder, kan kun beskattes i denne stat.
 2. Bestemmelserne i artiklerne 15 og 16 skal finde  

 anvendelse på vederlag, der udbetales for hverv i forbindelse med  

 erhvervsvirksomhed, der drives af en kontraherende stat, dens politiske  

 underafdelinger eller lokale myndigheder.
Artikel 20 Studerende Beløb, som en studerende eller en erhvervspraktikant, der er, eller som,  

 umiddelbart før han besøger en kontraherende stat, var hjemmehørende i den  

 anden kontraherende stat, og som opholder sig i den førstnævnte stat  

 udelukkende i studie- eller uddannelsesøjemed, modtager til sit underhold,  

 sit studium eller sin uddannelse, skal ikke beskattes i denne stat under  

 forudsætning af, at sådanne beløb hidrører fra kilder uden for denne stat.
Artikel 21 Andre indkomster 1. Indkomster, der oppebæres af en i en kontraherende  

 stat hjemmehørende person, og som ikke er behandlet i de foranstående  

 artikler i denne overenskomst, kan, uanset hvorfra de hidrører, kun beskattes  

 i denne stat.
2. Bestemmelserne i stykke 1 skal ikke finde  

 anvendelse på anden indkomst end indkomst af fast ejendom som defineret i  

 artikel 6, stk. 2, såfremt den i en kontraherende stat hjemmehørende modtager  

 af sådan indkomst driver erhvervsvirksomhed i den anden kontraherende stat  

 gennem et der beliggende fast driftssted, eller udøver frit erhverv i denne  

 anden stat fra et der beliggende fast sted, og den rettighed eller ejendom,  

 som ligger til grund for den udbetalte indkomst, har direkte forbindelse med  

 et sådant fast driftssted eller fast sted.
I så fald skal bestemmelserne  

 henholdsvis i artikel 7 eller i artikel 14 finde anvendelse.
Artikel 22 Formue 1. Fast ejendom, omhandlet i artikel 6, som ejes af en  

 person, der er hjemmehørende i en kontraherende stat, og som er beliggende i  

 den anden kontraherende stat, kan beskattes i denne anden stat.
 2. Rørlig formue, der udgør en del af erhvervsformuen  

 i et fast driftssted, som et foretagende i en kontraherende stat har i den  

 anden kontraherende stat, eller rørlig formue, der hører til et fast sted,  

 som en person, der er hjemmehørende i en kontraherende stat, har til rådighed  

 til udøvelse af frit erhverv i den anden kontraherende stat, kan beskattes i  

 denne anden stat.
 3. Skibe og luftfartøjer, der anvendes i international  

 trafik, og rørlig formue, som er knyttet til driften af sådanne skibe og  

 luftfartøjer, kan kun beskatts i den kontraherende stat, hvori foretagendets  

 virkelige ledelse har sit sæde.
 4. Al anden formue tilhørende en person, der er  

 hjemmehørende i en kontraherende stat, kan kun beskattes i denne stat.
Artikel 23 Metoder til ophævelse af dobbeltbeskatning Dobbeltbeskatning skal ophæves på følgende måde:
 1. I Danmark:
 2. I Cypern:
 Fradraget skal imidlertid ikke kunne overstige den del af den cypriotiske  

 skat, beregnet før sådant fradrag, der kan henføres til sådan indkomst eller  

 formue.
 3. I tilfælde, hvor indkomst i henhold til nogen  

 bestemmelse i denne overenskomst skal fritages for beskatning i en af de  

 kontraherende stater, og en person, for så vidt angår sådan indkomst, i  

 henhold til gældende lov i den anden kontraherende stat er skattepligtig af  

 den del af indkomstbeløbet, som er overført til eller oppebåret i denne anden  

 kontraherende stat og ikke af hele indkomstbeløbet, skal den fritagelse, der  

 i henhold til denne overenskomst skal indrømmes i den førstnævnte  

 kontraherende stat, kun gælde for så stor en del af indkomsten, som er  

 overført til eller oppebåret i den anden kontraherende stat.
Artikel 24 Ikke-diskriminering 1. Statsborgere i en kontraherende stat skal ikke i  

 den anden kontraherende stat kunne undergives nogen beskatning eller dermed  

 forbundne krav, som er anderledes eller mere byrdefulde end den beskatning og  

 dermed forbundne krav, som statsborgere i denne anden stat under samme  

 forhold er eller måtte blive undergivet.
Uanset bestemmelserne i artikel 1  

 skal denne bestemmelse også finde anvendelse på personer, der ikke er  

 hjemmehørende i en af eller begge de kontraherende stater.
 2. Udtrykket "statsborgere" betyder:
3. Beskatningen af et fast driftssted, som et  

 foretagende i en kontraherende stat har i den anden kontraherende stat, må  

 ikke være mindre fordelagtig i denne anden stat end beskatningen af  

 foretagender i denne anden stat, der driver samme virksomhed.
Denne  

 bestemmelse skal ikke kunne fortolkes som forpligtende en kontraherende stat  

 til at indrømme personer, der er hjemmehørende i den anden kontraherende  

 stat, de personlige skattemæssige begungstigelser, lempelser og nedsættelser,  

 som den som følge af ægteskabelig stilling eller forsørgerpligt over for  

 familie indrømmer personer, der er hjemmehørende inden for dens eget område.
4. Medmindre bestemmelserne i artikel 9, stykke 1,  

 artikel 11, stykke 7, eller artikel 12, stykke 4, finder anvendelse, skal  

 renter, royalties og andre betalinger, der udredes af et foretagende i en  

 kontraherende stat til en person hjemmehørende i den anden kontraherende  

 stat, kunne fratrækkes ved opgørelsen af et sådant foretagendes  

 skattepligtige indkomst under samme betingelser, som hvis betalingerne var  

 sket til en person hjemmehørende i den førstnævnte stat.
På samme måde skal  

 enhver gæld, som et foretagende i en kontraherende stat har til en person  

 hjemmehørende i den anden kontraherende stat, kunne fratrækkes ved opgørelsen  

 af et sådant foretagendes skattepligtige formue under samme betingelser, som  

 hvis gælden var blevet stiftet over for en person hjemmehørende i den  

 førstnævnte stat.
 5. Foretagender i en kontraherende stat, hvis formue  

 helt eller delvis ejes eller kontrolleres, direkte eller indirekte, af en  

 eller flere personer, der er hjemmehørende i den anden kontraherende stat,  

 skal ikke i den førstnævnte stat kunne undergives nogen beskatning eller  

 dermed forbundne krav, som er anderledes eller mere byrdefulde end den  

 beskatning og dermed forbundne krav, som andre tilsvarende foretagender i den  

 førstnævnte stat er eller måtte blive undergivet.
Artikel 25 Fremgangsmåden ved indgåelse af gensidige aftaler 1. I tilfælde, hvor en person mener, at  

 foranstaltninger, truffet af en af eller begge de kontraherende stater, for  

 ham medfører eller vil medføre en beskatning, som ikke er i overensstemmelse  

 med bestemmelserne i denne overenskomst, kan han, uanset hvilke retsmidler  

 der måtte være fastsat i disse staters interne lovgivning, indbringe sin sag  

 for den kompetente myndighed i den kontraherende stat, i hvilken han er  

 hjemmehørende eller, såfremt tilfældet er omfattet af artikel 24, stykke 1,  

 for den kompetente myndighed i den af de kontraherende stater, i hvilken han  

 er statsborger.
Sagen skal forelægges inden tre år fra den dag, hvor der er  

 givet ham underretning om den foranstaltning, der medfører en beskatning, som  

 ikke er i overenstemmelse med bestemmelserne i overenskomsten.
2. Den kompetente myndighed skal, hvis indsigelsen  

 synes at være begrundet, og hvis den ikke selv kan nå til en rimelig løsning,  

 søge at løse sagen ved gensidig aftale med den kompetente myndighed i den  

 anden kontraherende stat med henblik på at undgå en beskatning, der ikke er i  

 overensstemmelse med overenskomsten.
Enhver indgået aftale skal gennemføres  

 uden hensyn til frister, der måtte gælde ifølge de kontraherende staters  

 interne lovgivning.
3. De kompetente myndigheder i de kontraherende stater  

 skal søge ved gensidig aftale at løse vanskeligheder eller tvivlsspørgsmål,  

 der måtte opstå med hensyn til fortolkningen eller anvendelsen af  

 overenskomsten.
De kan også forhandle om undgåelse af dobbeltbeskatning i  

 tilfælde, som ikke er omhandlet i overenskomsten.
4. De kontraherende staters kompetente myndigheder kan  

 træde i direkte forbindelse med hinanden med henblik på indgåelse af aftaler  

 i overensstemmelse med de foranstående stykker.
Når det for tilvejebringelsen  

 af en aftale skønnes ønskeligt, at der finder en mundtlig forhandling sted,  

 kan en sådan finde sted i et udvalg bestående af repræsentanter for de  

 kompetente myndigheder i de kontraherende stater.
Artikel 26 Udveksling af oplysninger 1. De kontraherende staters kompetente myndigheder  

 skal udveksle sådanne oplysninger, som er nødvendige for at gennemføre  

 bestemmelserne i denne overenskomst eller i de kontraherende staters interne  

 lovgivning vedrørende skatter, der omfattes af overenskomsten, i det omfang  

 denne beskatning ikke strider mod overenskomsten.
Udvekslingen af oplysninger  

 er ikke begrænset af artikel 1. Alle oplysninger, der modtages af en  

 kontraherende stat, skal behandles som hemmelige på samme måde som  

 oplysninger, der modtages i henhold til denne stats interne lovgivning, og må  

 kun meddeles til personer eller myndigheder (herunder domstole og  

 forvaltningsmyndigheder), der er beskæftiget med påligning, opkrævning,  

 inddrivelse, retsforfølgelse eller klagebehandling i forbindelse med de  

 skatter, der er omfattet af overenskomsten.
Sådanne personer eller  

 myndigheder må kun benytte oplysningerne til de nævnte formål.
De kan meddele  

 oplysningerne under offentlige retshandlinger eller i retsafgørelser.
 2. Bestemmelserne i stykke 1 skal i intet tilfælde  

 kunne fortolkes således, at der pålægges en kontraherende stat pligt til:
Artikel 27 Personer ansat ved diplomatiske og konsulære repræsentationer Intet i denne overenskomst berører de skattemæssige begunstigelser, som  

 ansatte ved diplomatiske eller konsulære repræsentationer måtte nyde i kraft  

 af folkerettens almindelige regler eller særlige aftaler.
Artikel 28 Territorial udvidelse 1. Denne overenskomst kan enten i sin helhed eller med  

 de nødvendige ændringer udvides til ethvert område, for hvis internationale  

 forbindelser Danmark er ansvarlig, og som påligner skatter af væsentlig samme  

 art som de skatter, overenskomsten finder anvendelse på.
Enhver sådan  

 udvidelse skal have virkning fra det tidspunkt og være undergivet sådanne  

 ændringer og betingelser, herunder betingelser vedrørende opsigelse, som  

 måtte blive fastsat mellem de kontraherende stater i noter, der skal  

 udveksles ad diplomatisk vej, eller på enhver anden måde, der er i  

 overensstemmelse med deres forfatningsmæssige regler.
 2. Medmindre de kontraherende stater har aftalt andet,  

 skal opsigelsen af overenskomsten af en af dem i henhold til artikel 30 også  

 - på den måde, som er angivet i nævnte artikel - bringe anvendelsen af  

 overenskomsten til ophør på enhver del af de kontraherende staters område,  

 til hvilken den er blevet udvidet i henhold til denne artikel.
Artikel 29 Ikrafttræden 1. Regeringen i de kontraherende stater skal give  

 hinanden meddelelse om, at de forfatningsmæssige betingelser for denne  

 overenskomsts ikrafttræden er opfyldt.
 2. Denne overenskomst skal træde i kraft på datoen for  

 den sidste af de i stk. 1 nævnte meddelelser, og dens bestemmelser skal have  

 virkning:
 3. Såfremt bestemmelserne i denne artikels stykke 4  

 ikke medfører andet, skal den hidtil gældende ordning ophøre med at have  

 virkning for så vidt angår skatter, på hvilke denne overenskomst i  

 overensstemmelse med bestemmelserne i denne artikels stykke 2 finder  

 anvendelse.
 4. I tilfælde, hvor nogen bestemmelse i den hidtil  

 gældende ordning ville have givet en person større skattefritagelse, end  

 denne overenskomst giver, skal en sådan bestemmelse fortsat have virkning i  

 et år efter den dato, på hvilken bestemmelserne i denne overenskomst i medfør  

 af denne artikels stykke 2 ellers ville træde i kraft, men skal derefter  

 ophøre med at have virkning.
 5. Den hidtil mellem Danmark og Cypern gældende  

 ordning skal ophøre på den sidste dato, på hvilken den i overensstemmelse med  

 denne artikels foranstående bestemmelser har virkning.
 6. I denne artikel betyder udtrykket "den hidtil  

 gældende ordning" den ordning til undgåelse af dobbeltbeskatning og  

 forhindring af beskatningsunddragelse for så vidt angår indkomstskat, som var  

 i kraft mellem regeringen i Danmark og regeringen i Cypern umiddelbart før  

 den 16. august 1960, da den uafhængige, suveræne republik Cypern blev  

 oprettet, og som fra denne dato har været i kraft mellem regeringen i Danmark  

 og regeringen i republikken Cypern.
Artikel 30 Opsigelse Denne overenskomst skal forblive i kraft, indtil den opsiges af en af de  

 kontraherende stater.
Hver af de kontraherende stater kan ad diplomatisk vej  

 opsige overenskomsten ved senest seks måneder før udgangen af ethvert  

 kalenderår, der begynder efter udløbet af en femårs periode regnet fra datoen  

 for overenskomstens ikrafttræden, at give meddelelse om opsigelsen.
 I så fald skal overenskomsten ophøre at have virkning:
 Til bekræftelse heraf har de undertegnede dertil behørigt befuldmægtigede  

 underskrevet denne overenskomst.
 Udfærdiget i Nicosia den 26. maj 1981 i to eksemplarer på engelsk.
For Kongeriget Danmarks regering Villads Villadsen For Republikken Cyperns regering Charalombos Hadjipanayiotou Overenskomsten, der ikke omfatter Grønland og Færøerne, trådte i medfør af  

 artikel 29 i kraft den 10. august 1981.
