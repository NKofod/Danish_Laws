Betænkning afgivet af  

 Uddannelsesudvalget den 28. november 2002 Betænkning over Forslag til lov om ændring af lov om  

 Arbejdsgivernes Elevrefusion og lov om erhvervsuddannelser (Omlægning af tilskud m.v. fra Arbejdsgivernes  

 Elevrefusion (AER)) [af  

 undervisningsministeren (Ulla Tørnæs)] 1. Ændringsforslag Der er af undervisningsministeren stillet 5  

 ændringsforslag til lovforslaget.
2. Udvalgsarbejdet Lovforslaget blev fremsat den 6. november 2002 og var til  

 1. behandling den 19. november 2002. Lovforslaget blev efter 1. behandling  

 henvist til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring.
Den 15. november 2002 sendte  

 undervisningsministeren de indkomne høringssvar samt et notat herom  

 til udvalget.
Spørgsmål Udvalget har stillet 3 spørgsmål til  

 undervisningsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, S, DF, KF, RV og KRF)  

 indstiller lovforslaget til vedtagelse med de stillede  

 ændringsforslag.
Socialdemokratiet bemærker, at dette lovforslag  

 sigter mod at forbedre mulighederne for praktikpladsopsøgende  

 virksomhed, især i 2003. Der er særdeles gode erfaringer med  

 hensyn til, at de skoler, hvor man har satset på denne form for  

 opsøgende virksomhed, skaffer flere praktikpladser.
Således er  

 antallet af praktikpladser øget med ca. 10 pct. i de regioner, der har  

 gennemført såkaldte »spydspidsprojekter«   vel at mærke i  

 en periode, hvor der på landsplan blev oprettet stadig færre  

 praktikpladser.
Socialdemokratiet introducerede allerede i maj 2002 gennem  

 et beslutningsforslag om tilskud til oprettelse af flere praktikpladser ideen  

 om at give bedre vilkår for praktikpladsopsøgende virksomhed.  

 Dette kunne ikke samle opbakning.
Da sigtet med nærværende  

 lovforslag er det samme, kan Socialdemokratiet støtte forslaget, men  

 skal samtidig beklage, at det ikke allerede i foråret var muligt at  

 gennemføre bedre vilkår for praktikpladsopsøgende  

 virksomhed.
Socialdemokratiet bemærker endvidere, at det  

 målrettede statstilskud er begrænset til 1 år   2003   og  

 at det derfor vil være nødvendigt på et senere tidspunkt  

 igen at se på erhvervsskolernes reelle muligheder for at lave  

 praktikpladsopsøgende virksomhed.
 Et mindretal i udvalget (SF) indstiller  

 lovforslaget til forkastelse ved 3. behandling og stemmer imod de  

 stillede ændringsforslag.
 Et andet mindretal i udvalget (EL) indstiller lovforslaget til  

forkastelse ved 3. behandling og vil stemme hverken for eller imod de  

 stillede ændringsforslag.
Som en del af flerårsaftalen om erhvervsskolerne  

 indgår, at der »frigøres« ca. 70 mio. kr. ved at ophæve  

 AER-præmiering af skoler, der laver delaftaler eller  

 restuddannelsesaftaler.
Det betyder, at de penge, skolerne får ved at  

 ændre skolepraktikordninger til delvis almindelig praktik inde i et  

 skolepraktikforløb, forsvinder.
Det vil betyde, at unge, der er tvunget til at tage  

 skolepraktik, idet der er stor mangel på rigtige praktikpladser, ikke  

 længere får samme mulighed for, at en del af  

 skolepraktikforløbet konverteres til rigtig praktik.
Efter  

 Enhedslistens opfattelse er det en klar forringelse.
 De »frigjorte« 70 mio. kr. bruges til gengæld ganske  

 fornuftigt, nemlig til at afkorte den periode, man skal vente på at  

 få ret til skolepraktik, fra 3 til 2 måneder samt give tilskud  

 til faglige udvalg og lokale uddannelsesudvalg til at vejlede elever om  

 praktikpladser.
 På trods af at de sparede   frigjorte   penge bruges  

 fornuftigt, betyder dette lovforslag samlet set en forringelse for de unge,  

 der mangler praktikpladser, og Enhedslisten kan derfor ikke støtte  

 det.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	undervisningsministeren, tiltrådt af et flertal  

 (V, S, DF, KF, RV og KRF):
Til § 1 1) Den under nr. 1 foreslåede § 12 c  

 affattes således:
§ »§ 12 c.
Staten yder i 2003 tilskud til institutioner  

 for erhvervsrettet uddannelse til praktikpladsopsøgning og vejledning  

 af elever om praktik- og beskæftigelsesmuligheder.
Der ydes et tilskud  

 på 1.000 kr. pr. elev, der i 2003 indgår og påbegynder  

 uddannelsesaftale inden for lov om erhvervsuddannelser, herunder  

 kombinationsaftale, eller som i 2003 kommer i praktik i udlandet, jf. § 31,  

 stk. 3, i lov om erhvervsuddannelser.
Der ydes dog ikke tilskud for  

 uddannelsesaftaler i henhold til § 66 f i lov om erhvervsuddannelser.
Retten  

 til tilskud bortfalder, hvis uddannelsesaftalen eller praktikken i udlandet  

 ikke får en varighed på mindst 3 måneder.
Stk. 2. Bestyrelsen for Arbejdsgivernes Elevrefusion  

 administrerer ordningen og fastsætter nærmere regler om  

 udbetalingen.
Undervisningsministeren kan fastsætte nærmere  

 regler om institutionernes regnskabsaflæggelse og revision.
Stk. 3. Undervisningsministeren udbetaler et  

 foreløbigt beløb til dækning af udgiften til tilskud  

 efter stk. 1 og administrationsudgifter til Arbejdsgivernes Elevrefusion.  

 Beløbet udbetales kvartalsvis forud.
Der gennemføres en  

 efterfølgende regulering efter årets afslutning.
 Stk. 4. Bestyrelsen for Arbejdsgivernes Elevrefusion  

 udarbejder et særligt regnskab for udbetalinger i løbet af  

 året, jf. § 24. Regnskabet revideres efter bestemmelserne i § 25.
Stk. 5. Ansøgning om tilskud efter stk. 1 skal  

 være modtaget af Arbejdsgivernes Elevrefusion senest den 1. maj 2004.« [Præcisering af, hvornår tilskud kan  

 udbetales.
Forskudsvis udbetaling af beløb til AER.
Regnskab og  

 revision] 2) Efter nr. 3 indsættes som nyt nummer:
 01. I § 20, stk. 4, udgår »og § 17 a«.
[Teknisk konsekvensændring] Til § 3 3) I stk. 1 ændres »stk. 2« til: »stk. 4«.
[Ændringsforslaget er en teknisk ændring] 4) Efter stk. 1 indsættes som nyt stykke:
»Stk. 2. Der kan ikke udbetales tilskud efter § 17 a i lov om  

 Arbejdsgivernes Elevrefusion, som ophævet ved § 1, nr. 3, for perioden  

 efter den 31. december 2002, uanset om uddannelsesaftalen er indgået  

 før den 1. januar 2003.« Stk. 2 og 3 bliver herefter stk. 3 og 4.
[Ved forslaget præciseres tidspunktet for  

 ophævelsen af tilskud til arbejdsgivere] 5) I  stk. 2, der bliver stk. 3, ændres »1. april«  

 til: »1. maj«.
[Administrativ/teknisk ændring] Bemærkninger Til nr. 1 Følgende ændringer og præciseringer  

 foreslås til § 12 c: A) I stk. 1, 2. pkt., præciseres, at  

 uddannelsesaftalen både skal være indgået og  

 påbegyndt, før tilskuddet kan udbetales til institutionerne.
B)  

 Det foreslås i stk.1, 3. pkt., præciseret, at tilskud ikke ydes  

 for aftaler om praktikuddannelse for elever i skolepraktik i medfør af  

 § 66 f i erhvervsuddannelsesloven.
C) Retten til tilskud bortfalder,  

 hvis uddannelsesaftalen eller praktikopholdet i udlandet ikke får en  

 varighed på mindst 3 måneder, og tilskuddet kan derfor tidligst  

 udbetales, når uddannelsesforholdet eller praktikopholdet i udlandet  

 har varet 3 måneder regnet fra uddannelsesforholdets eller  

 praktikopholdets begyndelse, jf. forslaget til stk. 1, 4. pkt.
D) I stk. 2  

 indsættes en hjemmel for undervisningsministeren til at fastsætte  

 nærmere regler om institutionernes regnskabsaflæggelse og  

 revision.
E) Bestemmelsen i stk. 3 skaber endvidere hjemmel for  

 undervisningsministeren til at foretage en forskudsvis udbetaling til  

 Arbejdsgivernes Elevrefusion af den udgift, som staten skal afholde efter  

 forslaget.
Beløbet udbetales kvartalsvis forud.
I beløbet vil  

 indgå en andel af Arbejdsgivernes Elevrefusions  

 administrationsomkostninger.
Slutreguleringen vil finde sted i løbet  

 af 2004. F) Bestyrelsen for Arbejdsgivernes Elevrefusion skal ifølge  

 forslagets stk. 4 udarbejde et særligt regnskab for de beløb,  

 som er udbetalt til institutionerne i årets løb.
Regnskabet skal  

 opfylde de betingelser, der i øvrigt gælder for Arbejdsgivernes  

 Elevrefusions udarbejdelse af regnskab, og revisionen skal følge de  

 krav, der stilles i forbindelse med revisionen af Arbejdsgivernes  

 Elevrefusions regnskaber.
G) Ifølge stk. 5 skal ansøgning fra  

 institutionerne om tilskud være modtaget af Arbejdsgivernes  

 Elevrefusion senest den 1. maj 2004.
Til nr. 2 Ændringen er en konsekvensrettelse.
Til nr. 3-5 Ifølge § 17 a, der foreslås ophævet,  

 kan der ydes et årligt tilskud for ansættelse af visse elever.  

 Størrelsen af det årlige tilskud fastsættes i de  

 årlige finanslove, jf. § 17 a, stk. 3. I forslag til finanslov for 2003  

 er der ikke fastsat noget nyt tilskud, idet tilskuddet efter § 17 a  

 ifølge aftalen om bedre uddannelse m.v. helt skal bortfalde fra og med  

 2003. Der foretages ikke udbetaling af tilskud til arbejdsgivere for perioden  

 efter den 1. januar 2003.
Else Winther Andersen (V) fmd.  

  Gitte Lillelund Bech (V)  Peter Christensen (V)  

  Tina Nedergaard (V)  Louise Frevert (DF)  

 Karina Sørensen (DF)  Helle Sjelle (KF)  

  Else Theill Sørensen (KF)  

  Bodil Kornbek (KRF)  Carsten Hansen (S)  

  Frank Jensen (S)  Nicolai Wammen (S)  

 Lene Jensen (S)  Thomas Adelskov (S)  

  Aage Frandsen (SF)  

  Marianne Jelved (RV) nfmd.  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 70 Bilagsnr.
