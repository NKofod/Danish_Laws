Nr LSF 3 Forslag til Lov om Grønlands centrale Lønanvisnings overførsel til  

 Grønlands hjemmestyre Fremsat af statsministeren (Poul Schluter) den 5. oktober 1988 Vedtaget ved tredjebehandling den 8. december 1988 Lov nr. 848 af 21/12/1988 § 1. Grønlands hjemmestyre overtager Grønlands centrale Lønanvisnings virksomhed.
 § 2. Hjemmestyret kan bestemme, at andre helt eller delvis skal udøve den  

 virksomhed, der ved lovens ikrafttræden udøves af Grønlands centrale  

 Lønanvisning på sagsområder, der er overtaget af hjemmestyret, jf. dog stk.  

 2.
 Stk. 2. Ændringer i Grønlands centrale Lønanvisnings virksomhed, der  

 berører rigsmyndighederne, kan kun gennemføres efter aftale med  

 rigsmyndighederne.
 § 3. Grønlands hjemmestyre tilbyder de pr. 31. december 1988 ved Grønlands  

 centrale Lønanvisning tjenstgørende statstjenestemænd, der er ansat efter den  

 danske tjenestemandslov, ansættelse som tjenestemænd under hjemmestyret fra  

 1. januar 1989 at regne med løn- og pensionsvilkår, der svarer til de for de  

 pågældende tjenestemænd under ansættelsen i staten gældende.
 Stk. 2. Såfremt en tjenestemand tjenstgørende ved Grønlands centrale  

 Lønanvisning og ansat efter den danske tjenestemandslov ikke måtte ønske at  

 overgå til ansættelse under Grønlands hjemmestyre, opretholder den pågældende  

 sit ansættelsesforhold til staten og fortsætter sin tjeneste under  

 hjemmestyret.
 Stk. 3. Statstjenestemænd, der i henhold til stk. 2 opretholder deres  

 ansættelsesforhold til staten, har ikke krav på ventepenge, rådighedsløn  

 eller pension som følge af, at Grønlands centrale Lønanvisning overgår til  

 hjemmestyret.
 Stk. 4. De statstjenestemænd, der er nævnt i stk. 2, er pligtige at  

 underkaste sig de forandringer i deres tjenesteforretningers omfang og  

 beskaffenhed, som er en følge af opgaveomlægningen.
 Stk. 5. De statstjenestemænd, der er nævnt i stk. 2, kan indtil 1. januar  

 1994 søge overgang til ansættelse under Grønlands hjemmestyre på vilkår som  

 anført i stk. 1.
 Stk. 6. Staten udbetaler løn og pension m.v. til de statstjenestemænd, der  

 er nævnt i stk. 2.
 Stk. 7. Grønlands hjemmestyre refunderer fra 1. januar 1989 staten løn  

 m.v. for de statstjenestemænd, der er nævnt i stk. 2.
 Stk. 8. For de tjenestemænd, der ansættes under hjemmestyret efter stk. 1,  

 finder kapitel 7 a i lov om pension til statens tjenestemænd m.v. i Grønland  

 anvendelse for beregning og udredning af pension m.v.
 Stk. 9. Til dækning af statens pensionsbyrde for de tjenestemænd, der er  

 nævnt i stk. 1 og stk. 2, indbetaler hjemmestyret løbende pensionsbidrag.  

 Nærmere regler herom fastsættes af finansministeren efter forhandling med  

 Grønlands hjemmestyre.
 Stk. 10. Den endelige administrative afgørelse af tvivlsspørgsmål i  

 henhold til stk. 1-9 træffes af finansministeren efter forhandling med  

 statstjenestemændenes centralorganisationer og Grønlands hjemmestyre.
 § 4. Loven træder i kraft den 1. januar 1989.
Stk. 2. Grønlands hjemmestyre indtræder i de kontraktlige rettigheder og  

 forpligtelser, som ved lovens ikrafttræden tilkommer eller påhviler Grønlands  

 centrale Lønanvisning.
Staten hæfter dog fortsat for forpligtelser, der er  

 påtaget før den 1. januar 1989. Staten har regres mod hjemmestyret for  

 udgifter, der er afholdt som følge af denne hæftelse.
Oprindeligt fremsat forslag § 1. Grønlands hjemmestyre overtager Grønlands centrale Lønanvisnings virksomhed.
 § 2. Hjemmestyret kan bestemme, at andre helt eller delvist skal udøve den  

 virksomhed, der ved lovens ikrafttræden udøves af Grønlands centrale  

 Lønanvisning på sagsområder, der er overtaget af hjemmestyret, jf. dog stk.  

 2.
 Stk. 2. Ændringer i Grønlands centrale Lønanvisnings virksomhed, der  

 berører rigsmyndighederne, kan kun gennemføres efter aftale med  

 rigsmyndighederne.
 § 3. Grønlands hjemmestyre tilbyder de pr. 31. december 1988 ved Grønlands  

 centrale Lønanvisning tjenstgørende statstjenestemænd, der er ansat efter den  

 danske tjenestemandslov, ansættelse som tjenestemænd under hjemmestyret fra  

 1. januar 1989 at regne med løn- og pensionsvilkår, der svarer til de for de  

 pågældende tjenestemænd under ansættelsen i staten gældende.
 Stk. 2. Såfremt en tjenestemand tjenstgørende ved Grønlands centrale  

 Lønanvisning og ansat efter den danske tjenestemandslov ikke måtte ønske at  

 overgå til ansættelse under Grønlands hjemmestyre, opretholder den pågældende  

 sit ansættelsesforhold til staten og fortsætter sin tjeneste under  

 hjemmestyret.
 Stk. 3. Statstjenestemænd, der i henhold til stk. 2 opretholder deres  

 ansættelsesforhold til staten, har ikke krav på ventepenge, rådighedsløn  

 eller pension som følge af, at Grønlands centrale Lønanvisning overgår til  

 hjemmestyret.
 Stk. 4. De statstjenestemænd, der er nævnt i stk. 2, er pligtige at  

 underkaste sig de forandringer i deres tjenesteforretningers omfang og  

 beskaffenhed, som er en følge af opgaveomlægningen.
 Stk. 5. De statstjenestemænd, der er nævnt i stk. 2, kan indtil 1. januar  

 1994 søge overgang til ansættelse under Grønlands hjemmestyre på vilkår som  

 anført i stk. 1.
 Stk. 6. Staten udbetaler løn og pension m.v. til de statstjenestemænd, der  

 er nævnt i stk. 2.
 Stk. 7. Grønlands hjemmestyre refunderer fra 1. januar 1989 staten løn  

 m.v. for de statstjenestemænd, der er nævnt i stk. 2.
 Stk. 8. For de tjenestemænd, der ansættes under hjemmestyret efter stk. 1,  

 finder kapitel 7 a i lov om pension til statens tjenestemænd m.v. i Grønland  

 anvendelse for beregning og udredning af pension m.v.
 Stk. 9. Til dækning af statens pensionsbyrde for de tjenestemænd, der er  

 nævnt i stk. 1 og stk. 2, indbetaler hjemmestyret løbende pensionsbidrag.  

 Nærmere regler herom fastsættes af finansministeren efter forhandling med  

 Grønlands hjemmestyre.
 Stk. 10. Den endelige administrative afgørelse af tvivlsspørgsmål i  

 henhold til stk. 1-9 træffes af finansministeren efter forhandling med  

 statstjenestemændenes centralorganisationer og Grønlands hjemmestyre.
 § 4. Loven træder i kraft den 1. januar 1989.
Stk. 2. Grønlands hjemmestyre indtræder i de kontraktlige rettigheder og  

 forpligtelser, som ved lovens ikrafttræden tilkommer eller påhviler Grønlands  

 centrale Lønanvisning.
Staten hæfter dog fortsat for forpligtelser, der er  

 påtaget før den 1. januar 1989. Staten har regres mod hjemmestyret for  

 udgifter, der er afholdt som følge af denne hæftelse.
Bemærkninger til lovforslaget Almindelige bemærkninger Ifølge § 5 i lov nr. 577 af 29. november 1978 om Grønlands hjemmestyre kan  

 rigsmyndighederne efter forhandling med Grønlands hjemmestyre ved lov  

 bemyndige hjemmestyret til at overtage den regelfastsættende myndighed for  

 samt administrationen af et sagsområde eller en del af et sagsområde, der er  

 nævnt i bilaget til loven.
Tilskud til således overtagne sagsområder  

 fastsættes ved lov.
 Efter aftale med Grønlands hjemmestyre foreslås det i nærværende  

 lovforslag, at Grønlands centrale Lønanvisning overføres til hjemmestyret som  

 nævnt i bestemmelsen i hjemmestyrelovens § 5.
 I forbindelse med Grønlands centrale Lønanvisnings overførsel til  

 hjemmestyret søges ydet et statstilskud til hjemmestyret til varetagelse af  

 sagsområdet svarende til statens besparelse ved Lønanvisningens overførsel,  

 jf. det samtidig hermed fremsatte forslag til lov om tilskud til Grønlands  

 hjemmestyre og de grønlandske kommuner.
 Som det er sket ved tidligere overførsler af sagsområder til hjemmestyret,  

 vil det edb-udstyr m.v., der anvendes af Grønlands centrale Lønanvisning,  

 blive søgt overført vederlagsfrit til hjemmestyret.
 Overførslen af Grønlands centrale Lønanvisning påregnes at medføre en  

 reduktion af det statslige administrative personale i Danmark med ca. 45  

 personer.
Bemærkninger til lovforslagets enkelte bestemmelser Til § 1 I bestemmelsen foreslås det, at Grønlands hjemmestyre overtager Grønlands  

 centrale Lønanvisnings virksomhed.
Bestemmelsen medfører, at hjemmestyret  

 overtager udøvelsen af den virksomhed, der ved lovens ikrafttræden udøves af  

 Grønlands centrale Lønanvisning såvel på sagsområder, der er overtaget eller  

 samtidig hermed overtages af hjemmestyret som på sagsområder, der fortsat  

 henhører under rigsmyndighederne.
Grønlands centrale Lønanvisning, der er en administrativ enhed i  

 Grønlandsdepartementet, varetager bl.a. anvisning af løn m.v. til  

 månedslønnet personale ansat under staten (excl. forsvaret), hjemmestyret  

 eller kommunerne i Grønland samt anvisning af pension fra det offentlige til  

 personer med bopæl i Grønland.
Af administrative grunde må det af hensyn til  

 de særlige overenskomst- og aftaleforhold samt til de særlige skatteregler i  

 Grønland anses for hensigtsmæssigt, at der indtil videre opretholdes en  

 central lønanvisning for staten, hjemmestyret og kommunerne i Grønland.
Da  

 hovedparten af det offentligt ansatte personale i Grønland er ansat under  

 hjemmestyret eller kommunerne, og da Grønlands centrale Lønanvisnings øvrige  

 virksomhed i alt væsentligt vedrører anvisning af ydelser på områder, der  

 henhører under hjemmestyret, er det med hjemmestyret aftalt, at hjemmestyret  

 ved Grønlandsdepartementets nedlæggelse overtager Grønlands centrale  

 Lønanvisnings virksomhed.
 Det forudsættes, at lønanvisningen m.v. sker efter de til enhver tid  

 gældende overenskomster, aftaler og øvrige regler om løn- og  

 ansættelsesvilkår samt de til enhver tid gældende love m.v. vedrørende  

 opgaver, som naturligt administreres i tilknytning til lønanvisningen, f.eks.  

 love om skat, ATP m.v.
Det forudsættes endvidere, at rigsmyndighederne som hidtil kan opnå  

 bistand fra den i Grønlands centrale Lønanvisning værende sagkundskab og som  

 hidtil efter anmodning kan få udført særlige opgaver, herunder tilvejebragt  

 statistiske oplysninger.
I det omfang, der er tale om særlige opgaver, der  

 ikke før Grønlands centrale Lønanvisnings overførsel har været udført for  

 rigsmyndighederne, forudsættes udførelsen af sådanne opgaver at kunne ske mod  

 betaling.
Til § 2 Da Grønlands centrale Lønanvisnings virksomhed på de sagsområder, der  

 henhører under hjemmestyret, må afhænge af, hvorledes hjemmestyret til enhver  

 tid ønsker, at de pågældende opgaver skal varetages, foreslås det i stk. 1,  

 at hjemmestyret kan bestemme, at andre helt eller delvist skal udøve den  

 virksomhed, der ved lovens ikrafttræden udøves af Grønlands centrale  

 Lønanvisning på de sagsområder, der er overtaget af hjemmestyret.
Såfremt de  

 påtænkte ændringer berører rigsmyndighederne, f.eks. rigsmyndighedernes  

 beregning og udredning af pension til hjemmestyrets og kommunernes personale,  

 foreslås det dog i stk. 2, at ændringerne kun kan gennemføres efter aftale  

 med rigsmyndighederne.
 Bestemmelsen i stk. 2 medfører endvidere, at hjemmestyret ikke uden aftale  

 med rigsmyndighederne kan gennemføre ændringer i Grønlands centrale  

 Lønanvisnings virksomhed for så vidt angår statens personale.
Til § 3 Det samlede antal besatte stillinger ved Grønlands centrale Lønanvisning  

 udgjorde pr. 1. april 1988 i alt 4 tjenestemænd og 42 overenskomstansatte og  

 andre ansatte.
De ansatte har af Grønlands hjemmestyre fået tilbudt  

 ansættelse under hjemmestyret pr. 1. januar 1989 på løn- og  

 ansættelsesvilkår, der svarer til de for ansættelsen under staten gældende.
De tjenestemænd, der er ansat i Danmark efter dansk  

 tjenestemandslovgivning, har et ret snævert ansættelsesområde, typisk  

 Statsministeriet.
I overensstemmelse med gældende hovedaftale har der været  

 ført forhandlinger med tjenestemændenes centralorganisationer om de  

 tjenestemandsretlige spørgsmål i forbindelse med statstjenestemænds overgang  

 til ansættelse under Grønlands hjemmestyre pr. 1. januar 1989. Udgangspunktet  

 for disse forhandlinger har været, at tjenestemænd, der måtte vælge at overgå  

 til ansættelse under Grønlands hjemmestyre, skulle tilbydes ansættelse på  

 ikke-forringede løn-, ansættelses- og pensionsvilkår.
 For så vidt angår de statstjenestemænd, der ikke måtte ønske at modtage  

 tilbudet om tjenestemandsansættelse under hjemmestyret, har udgangspunktet i  

 lighed med principperne for tidligere opgaveomlægninger været, at de  

 pågældende - såfremt de kunne opnå ansættelse som tjenestemænd i  

 hjemmestyrets regie uden forringelse af deres hidtidige løn-, ansættelses- og  

 pensionsvilkår - ikke skal have mulighed for som følge af opgaveomlægningen  

 at kunne gøre noget juridisk holdbart krav gældende på ventepenge,  

 rådighedsløn eller pension.
 Ved Den kongelige grønlandske Handels og Grønlands tekniske Organisations  

 overførsel fra forvaltning under staten til forvaltning under Grønlands  

 hjemmestyre pr. henholdsvis 1. januar 1986 og 1. januar 1987 blev der ved lov  

 nr. 469 af 6. november 1985 for Grønland om forsyning, trafik, postbesørgelse  

 m.v., henholdsvis lov nr. 943 af 23. december 1986 for Grønland om el, vand,  

 varme, brandvæsen, havne, veje, telekommunikation m.v. fastsat regler,  

 hvorefter de statstjenestemænd, der i forbindelse med overførslen ikke  

 ønskede at modtage tilbudet om tjenestemandsansættelse under hjemmestyret,  

 bevarede deres ansættelsesforhold til staten samtidig med, at de forrettede  

 tjeneste ved de hidtidige arbejdsområder, som overførtes til hjemmestyret.
 Da de problemer, der knytter sig til statstjenestemænds overgang til  

 ansættelse under Grønlands hjemmestyre, er fælles for en række  

 opgaveoverførsler fra statsregie til andet offentligt regie, har  

 bestemmelserne og de dertil knyttede bemærkninger været forelagt  

 Finansministeriet, Administrations- og personaledepartementet.
 Personalet og de berørte lønmodtagerorganisationer er blevet orienteret om  

 den påtænkte overdragelse af Grønlands centrale Lønanvisning til Grønlands  

 hjemmestyre.
Ad stk. 1 Bestemmelsen i stk. 1 forudsætter, at statstjenestemænd tilbydes  

 ansættelse som tjenestemænd under Grønlands hjemmestyre med løn- og  

 pensionsvilkår, der svarer til de regler, der på dette område er gældende for  

 statens tjenestemænd i Danmark.
En tjenestemand i Danmark, der før opgaveomlægningen ikke havde  

 forflyttelsespligt til Grønland, vil ikke kunne pålægges en sådan efter  

 overgangen til ansættelse under Grønlands hjemmestyre.
Hvis en sådan  

 tjenestemand derimod senere søger og får en anden stilling under  

 hjemmestyret, vil en pligt til forflyttelse kunne være tilknyttet et sådant  

 stillingsskift, idet den pågældende i så fald ikke længere vil være omfattet  

 af bestemmelserne i nærværende lov.
Ad stk. 2 I bestemmelsen fastslås, at de statstjenestemænd, som herefter ikke måtte  

 ønske at modtage tilbudet om ansættelse som tjenestemænd under Grønlands  

 hjemmestyre, opretholder deres ansættelsesforhold til staten, og fortsætter  

 deres tjeneste under hjemmestyret.
De vil således fortsat oppebære løn og  

 pension efter den danske tjenestemandslovgivning m.v., ligesom de fortsat vil  

 være repræsenteret af de centralorganisationer, der har indgået en  

 hovedaftale med staten, jf.
Lønnings- og pensionsdepartementets  

 bekendtgørelse af 28. november 1969 af hovedaftale i henhold til lov nr. 291  

 af 18. juni 1969 om tjenestemænd i staten, folkeskolen og folkekirken.
Ad stk. 3 Bestemmelsen fastslår, at de statstjenestemænd, der ikke ønsker at modtage  

 tilbudet om ansættelse som tjenestemænd under Grønlands hjemmestyre, men  

 opretholder deres ansættelsesforhold til staten, ikke har krav på ventepenge,  

 rådighedsløn eller pension som følge af opgaveomlægningen.
Ad stk. 4 De statstjenestemænd, som ønsker at opretholde deres ansættelsesforhold  

 til staten, er efter reglerne i tjenestemandslovgivningen pligtige at tåle  

 forandringer i deres tjenesteforretningers omfang og beskaffenhed.
Ved mere  

 omfattende forvaltningsreformer, der gennemføres ved lov, er det efter de  

 gældende tjenestemandsretlige regler antaget, at statstjenestemændene er  

 pligtige at tåle endog meget indgående ændringer i deres stillinger.
Selv om  

 de pågældende statstjenestemænd allerede efter de gældende  

 tjenestemandsregler må anses for at være forpligtet til at underkaste sig  

 forandringer i deres tjenesteforretningers omfang og beskaffenhed, som er en  

 følge af opgaveomlægningen, har man dog fundet det hensigtsmæssigt i selve  

 lovteksten at indføje en bestemmelse herom for at tydeliggøre deres  

 retsstilling i denne henseende.
 En tjenestemand i Danmark, der før opgaveomlægningen ikke havde  

 forflyttelsespligt til Grønland, vil dog ikke kunne pålægges en sådan efter  

 opgaveomlægningen.
Ad stk. 5 De pågældende stillinger vil ved ledighed blive nedlagt som  

 statstjenestemandsstillinger.
Det er fundet hensigtsmæssigt at fastsætte, at  

 de pågældende statstjenestemænd indtil den 1. januar 1994 kan søge overgang  

 til ansættelse under Grønlands hjemmestyre på de vilkår, som er anført i stk.  

 1.
 Hvis en tjenestemand søger og får en anden stilling under hjemmestyret end  

 den, den pågældende beklædte pr. 31. december 1988, vil tjenestemanden ikke  

 være omfattet af bestemmelserne i nærværende lov.
Ad stk. 6 I bestemmelsen fastsættes, at staten udbetaler løn og pension m.v. til de  

 statstjenestemænd, som ikke måtte ønske at overgå til tjenestemandsansættelse  

 under Grønlands hjemmestyre, og som opretholder ansættelsesforholdet til  

 staten, jf. bestemmelsen i stk. 2.
Ad stk. 7 I bestemmelsen fastslås, at hjemmestyret refunderer staten udgifter til  

 løn, herunder eventuelle senere udgifter til ventepenge og rådighedsløn, for  

 de i stk. 2 nævnte tjenestemænd.
Ad stk. 8 og 9 Mellem staten, Grønlands hjemmestyre og de grønlandske kommuner er der,  

 jf. kapitel 7 a i lov om pension til statens tjenestemænd i Grønland, den 2.  

 juli 1982 indgået aftale om pension til tjenestemænd m.v. ansat under  

 hjemmestyret og de grønlandske kommuner m.v.
Ifølge aftalen vil pension til  

 disse tjenestemænd blive beregnet og udbetalt gennem Finansministeriet.
Til  

 gengæld for denne pensionsydelse indbetaler Grønlands hjemmestyre og de  

 grønlandske kommuner til staten et pensionsbidrag for den enkelte  

 tjenestemand.
Pensionsbidraget fastsættes som procentsatser af den  

 pensionsgivende løn.
Disse procentsatser fastsættes af finansministeren efter forhandling med  

 hjemmestyret og De grønlandske kommuners Landsforening.
Satserne kan  

 reguleres hvert 3. år.
Ifølge kapitel 7 a kan statsministeren træffe beslutning om, at staten  

 beregner og udreder den pension, der tilkommer bl.a. tjenestemænd ansat under  

 Grønlands hjemmestyre.
Denne kompetence overføres pr. 1. januar 1989 til  

 finansministeren.
Kapitel 7 a forudsættes efter forhandling mellem  

 finansministeren og Grønlands hjemmestyre anvendt for beregning og udredning  

 af den pension, der tilkommer tjenestemænd i Danmark, der pr. 1. januar 1989  

 eller senere modtager ansættelse under Grønlands hjemmestyre, jf. stk. 1 og  

 stk. 5, samt de tjenestemænd, der vælger at opretholde deres  

 ansættelsesforhold til staten, jf. stk. 2.
 Da de omhandlede tjenestemænd alle er ansat eller gør tjeneste under  

 Grønlands hjemmestyre, skal forhandlingerne efter kapitel 7 a, § 24 b, stk.  

 2, kun finde sted mellem finansministeren og Grønlands hjemmestyre.
 Aftalen af 2. juli 1982 forudsættes efter forhandling mellem  

 finansministeren og Grønlands hjemmestyre tilsvarende anvendt, idet det  

 forudsættes, at der tages særskilt stilling til procentsatsen for  

 hjemmestyrets tjenestemænd, der gør tjeneste i Danmark efter regler svarende  

 til den danske tjenestemandslovgivning.
 Udgift til den del af pensionerne, som er optjent under  

 tjenestemandsansættelse i Danmark indtil 1. januar 1989, afholdes af staten.
Ad stk. 10 Det er fundet hensigtsmæssigt i nærværende lov at optage en bestemmelse  

 om, at tvivlsspørgsmål i henhold til lovens § 3 afgøres af finansministeren  

 efter forhandling med statstjenestemændenes centralorganisationer og  

 Grønlands hjemmestyre.
Til § 4 Bestemmelsen i stk. 2 indebærer, at hjemmestyret overtager de kontraktlige  

 rettigheder og forpligtelser, som ved lovens ikrafttræden tilkommer  

 henholdsvis påhviler Grønlands centrale Lønanvisning.
Om en medkontrahent kan frigøre sig fra en kontrakt på grund af denne  

 overgang afhænger af de almindelige formueretlige regler.
Bestemmelsen om, at  

 staten fortsat hæfter for opfyldelsen af de kontrakter, som Grønlands  

 centrale Lønanvisning tidligere har indgået, medfører dog, at en  

 medkontrahent i almindelighed ikke kan frigøre sig fra kontrakten.
Grønlands  

 centrale Lønanvisning vil iøvrigt ved indgåelsen af fremtidige kontrakter -  

 således som det allerede er tilfældet for en række løbende kontrakters  

 vedkommende - søge at opnå medkontrahentens tilslutning til, at Grønlands  

 centrale Lønanvisnings forpligtelser overtages af hjemmestyret.
I det omfang  

 medkontrahentens tilslutning hertil foreligger, bortfalder statens hæftelse.
