 I medfør af § 25, stk. 1, jf. stk. 3 og § 42, stk. 1 og stk. 2 i lov nr.  

 306 af 4. juni 1986 om saltvandsfiskeri fastsættes:
 § 1.  Ved Elling Å's udløb i Kattegat fastsættes et  

 udvidet fredningsbælte afgrænset af kystlinien og nedennævnte båkelinier:
 Stk. 2.  Båkerne består af gule pæle forsynet med gule  

 kryds.
 § 2.  Indenfor det i § 1 nævnte fredningsbælte er  

 fiskeri forbudt.
 Stk. 2.  Undtaget fra forbudet er dog i august,  

 september, oktober og november måned, fiskeri med ovenvandsruser, der er  

 bestemt til fangst af blankål, og hvis munding og fangarme vender mod  

 strømmen, og som er anmeldt til fiskerikontrollen.
 § 3.  Overtrædelse af bestemmelserne i § 2 straffes  

 med bøde.
 § 4.  Bekendtgørelsen træder i kraft den 1. februar  

 1991 og samtidig ophæves bekendtgørelse nr. 433 af 18. juni 1973.
