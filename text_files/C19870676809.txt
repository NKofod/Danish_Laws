 Det meddeles herved, at Finansministeriet og Foreningen af Konsulenter i  

 Arbejdstilsynet den 28. juli 1987 har indgået medfølgende overenskomst, der  

 afløser overenskomsten af 15. november 1983 vedrørende konsulenters  

 ansættelse i Direktoratet for Arbejdstilsynet.
 Der gøres opmærksom på, at der med henblik på at skabe en større grad af  

 ensartethed i overenskomstbestemmelsernes rækkefølge er foretaget en  

 ombrydning i denne overenskomst i forhold til den tidligere, ligesom der er  

 påbegyndt et arbejde med at forenkle og harmonisere de enkelte bestemmelser.  

 Derfor er ændringer i forhold til den hidtidige overenskomst ikke markeret  

 med streger i margenen.
 Bemærkninger til overenskomstens enkelte bestemmelser:
ad § 2, stk. 2. Anciennitet Bestemmelsen er i forhold til den hidtil gældende overenskomst (jf. § 2,  

 stk. 3) ændret således, at fastsættelse af anciennitet efter andre regler  

 aftales mellem Direktoratet for Arbejdstilsynet (tidligere Finansministeriet)  

 og Foreningen af Konsulenter i Arbejdstilsynet. Ændringen medfører ingen  

 realitetsændring for så vidt angår kriterierne for fastsættelse af  

 anciennitet efter andre regler.
ad § 4. Ulempetillæg Det hidtil gældende dyrtidstillæg er indregnet i ulempetillægget.
ad § 12. Befordringsgodtgørelse og time- og dagpenge Med virkning fra 1. april 1988 bortfalder sats B, således at der herefter  

 kun er en sats.
 Eventuelle tvivlsspørgsmål forelægges Finansministeriet.
OVERENSKOMST FOR KONSULENTER ANSAT I DIREKTORATET FOR ARBEJDSTILSYNET § 1.  Dækningsområde Konsulenter, der i Direktoratet for Arbejdstilsynet er ansat i henhold til  

 Arbejdsministeriets bekendtgørelse af 2. juli 1974 om internt  

 sikkerhedsarbejde ved bygge- og anlægsarbejde § 13, aflønnes i  

 overensstemmelse med de i nærværende overenskomst indeholdte regler.
 Stk. 2.  Tjenestemænd og pensionerede tjenestemænd fra  

 staten, folkeskolen, kommuner og statsfinansierede eller koncessionerede  

 virksomheder og andre, der oppebærer egenpension fra en pensionsordning,  

 hvortil det offentlige har ydet bidrag, samt personer, der er fyldt 70 år, er  

 undtaget fra overenskomsten.
§ 2.  Løn Konsulenterne aflønnes efter skalatrinsforløbet 18, 19, 20, 21, 23, 26 og  

 27 tilsvarende det for statens tjenestemænd gældende i samme  

 stedtillægsområder.
Alle skalatrin er et-årige, bortset fra skalatrin 23, som  

 er to-årigt.
Medarbejdere, der er indplaceret på den hidtil gældende overenskomsts  

 lønskalas 1. år (jf. § 2, stk. 1), overføres med virkning fra 1. april 1987  

 til skalatrin 18, medarbejdere placeret på lønskalaens 2. år overføres til  

 skalatrin 19, etc.
Alle bevarer hidtidig oprykningsdato.
Stk. 2.  Ancienniteten regnes fra ansættelsen som  

 konsulent.
Hvor forholdene taler derfor, kan der mellem Direktoratet for  

 Arbejdstilsynet og Foreningen af Konsulenter i Arbejdstilsynet træffes aftale  

 om fastsættelse af anciennitet efter andre regler.
§ 3.  Lønberegning/-fradrag Lønberegning/-fradrag foretages i overensstemmelse med de for statens  

 tjenestemænd gældende regler, jf. cirkulære af 24. maj 1985, Lp.nr. 029/85.
§ 4.  Ulempetillæg Konsulenter oppebærer et ulempetillæg, der ydes som erstatning for  

 godtgørelse for overarbejde, særlige ydelser m.v., og som udgør følgende  

 årlige beløb: 13.528,00 kr. (1. oktober 1984-niveau).
 Tillægget udgør pr. 1. april 1987 15.021,49 kr. pr. år, svarende til  

 1.251,79 kr. pr. måned.
 Tillægget reguleres tilsvarende tjenestemændenes særlige tillæg.
§ 5.  Kvalifikationstillæg Med virkning pr. 1. april 1988 ydes til medarbejdere med mere end 1 års  

 anciennitet et kvalifikationstillæg på 70,31 kr. pr. måned (1. oktober  

 1984-niveau).
 Tillægget reguleres tilsvarende tjenestemændenes særlige tillæg.
 Stk. 2.  Der kan i overenskomstperioden - efter  

 forhandling mellem overenskomstens parter - aftales personlige tillæg til de  

 af overenskomsten omfattede medarbejdere, når kvalifikationer og/eller  

 særlige arbejdsområder taler herfor.
§ 6.  Arbejdstid De i § 2 fastsatte lønninger er beregnet på grundlag afen ugentlig  

 arbejdstid på 39 timer.
Pr. 1. september 1988 nedsættes arbejdstiden til 38  

 timer ugentligt og pr. 1. september 1990 til 37 timer ugentligt.
 Stk. 2.  Den ugentlige arbejdstid kan, hvis der mellem  

 institutionen og tillidsrepræsentanten er enighed herom, tilrettelægges  

 således, at arbejde ud over ugenormen kan opspares som fritimer til senere  

 afvikling.
 Stk. 3.  For ansatte med deltidsbeskæftigelse reduceres  

 lønnen (§ 2) og de i § 4 og § 5 nævnte tillæg i forhold til den nedsatte  

 arbejdstid.
§ 7.  Øvrige ansættelsesvilkår Konsulenterne følger de i funktionærloven fastsatte regler.
§ 8.  Ferie Konsulenter, der er ansat i henhold til nærværende overenskomst, er  

 omfattet af ferieloven.
 Stk. 2.  Til konsulenter, der holder ferie med løn, ydes  

 en særlig feriegodtgørelse på 11/2 pct., der træder i stedet for det i  

 ferielovens § 14, stk. 1 omhandlede ferietillæg.
 Godtgørelsen beregnes af samtlige de i optjeningsåret oppebårne  

 indkomstskattepligtige beløb for tjenstligt arbejde, men der bortses fra  

 udbetalt feriegodtgørelse.
§ 9.  Tjenestefrihed Der kan af Direktoratet for Arbejdstilsynet gives overenskomstansatte  

 adgang til ekstraordinær tjenestefrihed uden løn, hvor det ikke strider mod  

 direktoratets interesse.
 Tjenestefrihed kan gives i indtil 1 år ad gangen, dog længst i 3 år, og  

 det er Direktoratet for Arbejdstilsynets ansvar, at der er en stilling ledig  

 til den pågældende ved tjenestefrihedens ophør.
 Stk. 2.  Der skal så vidt muligt ske ansættelse i den  

 kreds, hvor den pågældende tidligere gjorde tjeneste.
 Stk. 3.  Ansatte tillægges ret til tjenestefrihed uden  

 løn til formål og af den varighed, der er nævnt i Finansministeriets  

 bekendtgørelse af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
§ 10.  Fridage Der tilkommer konsulenter frihed efter de for tjenestemænd gældende  

 regler.
§ 11.  Afskedigelse Det påhviler arbejdstilsynet skriftligt at meddele enhver opsigelse til  

 den ansatte og foreningen.
 Denne meddelelse skal indeholde begrundelse for opsigelsen.
 Stk. 2.  Skønner foreningen og den afskedigede, at en  

 afskedigelse af en konsulent ikke kan anses for rimeligt begrundet i  

 pågældendes eller arbejdstilsynets forhold, kan foreningen inden for en frist  

 af 1 måned efter opsigelsen kræve spørgsmålet forhandlet med arbejdstilsynet.
 Opnås der ikke enighed ved forhandling, kan spørgsmålet inden for en frist  

 af 1 måned efter forhandlingen af foreningen kræves gjort til genstand for  

 behandling i et i denne anledning nedsat nævn, der består af en repræsentant  

 valgt af hver af parterne, samt en af parterne i fællesskab udpeget formand.  

 Såfremt der ikke kan opnås enighed om valget af formanden, retter parterne i  

 fællesskab henvendelse til arbejdsretten og anmoder denne om at udpege en  

 formand.
Nævnet fastsætter selv sin forretningsorden.
For nævnet kan foretages  

 afhøring af parter og vidner.
Nævnet afsiger en motiveret kendelse, og i de  

 tilfælde, hvor nævnet måtte finde, at den foretagne opsigelse ikke er  

 rimeligt begrundet i den pågældendes eller Direktoratet for ArbejdstilsYnets  

 forhold, kan det pålægges Arbejdstilsynet, såfremt den pågældende og  

 Arbejdstilsynet ikke begge ønsker ansættelsesforholdet opretholdt, da at  

 betale den pågældende en erstatning, hvis størrelse fastsættes af nævnet og  

 skal være afhængig af sagens omstændigheder og pågældendes anciennitet ved  

 Arbejdstilsynet.
Nævnets omkostninger i forbindelse med sagen fastsættes af  

 nævnet og fordeles mellem parterne eller pålægges den tabende part.
 Stk. 3.  BeStemmelsen om afskedigelsessagens eventuelle  

 indbringelse for foranstående nævn finder ikke anvendelse ved opsigelse af en  

 konsulent, som ikke har været uafbrudt beskæftiget i arbejdstilsynet i mindst  

 1 år før afskedigelsen, eller ved opsigelse af en konsulent, med hvem der er  

 truffet aftale om, at arbejdet er af rent midlertidig karakter, og  

 arbejdsforholdet ikke vedvarer ud over 2 år.
§ 12.  Befordringsgodtgørelse og time- og dagpenge På tjenesterejser og ved udstationering ydes befordringsgodtgørelse og  

 time- og dagpenge efter de for tjenestemænd til enhver tid gældende regler.  

 Timeog dagpenge ydes efter sats B.
§ 13.  Flyttegodtgørelse Såfremt en af nærværende overenskomst omfattet konsulent uden at have  

 ansøgt derom forflyttes til et andet tjenestested og i denne anledning er  

 nødsaget til at foretage flytning af husstand og bohave, tilstås der ham  

 flyttegodtgørelse efter de for tjenestemænd i staten, folkeskolen og  

 folkekirken gældende regler.
§ 14.  Diskretionspligt Konsulenten skal iagttage tavshed med hensyn til de forhold, som han i  

 medfør af sin stilling bliver bekendt med, og hvis hemmeligholdelse ifølge  

 sagens natur er påkrævet eller bliver ham foreskrevet af hans foresatte.  

 Tavshedspligten ophører ikke med udtrædelse af Arbejdstilsynets tjeneste.
§ 15.  Forsikring mod arbejdsløshed Arbejdstilsynet forpligter sig til fortrinsvis at antage konsulenter, som  

 er medlemmer af en statsanerkendt arbejdsløshedskasse.
§ 16.  Ikrafttræden og opsigelse Overenskomsten har virkning fra 1. april 1987 og kan af parterne opsiges  

 skriftlig med 3 måneders varsel til en 31. marts, dog tidligst 31. marts  

 1989.
 Stk. 2.  Parterne er enige om, at aftalerne omkring den  

 ugentlige arbejdstid, reguleringsordningen og den for statens tjenestemænd  

 gældende stedtillægsordning (med ændringerne pr. 1. april 1988) tidligst kan  

 opsiges med virkning fra 31. marts 1991.
 Stk. 3.  Aflønningen af de ansatte sker - fra det  

 tidspunkt, da en opsigelse af overenskomsten får gyldighed, og indtil en ny  

 overenskomst indgås - på grundlag af den på overenskomstens sidste  

 gyldighedsdag gældende lønjusteringsaftale for statens tjenestemænd.
PROTOKOLLAT Mellem Finansministeriet og Foreningen af Konsulenter i Arbejdstilsynet er  

 der i forbindelse med overenskomsten af 1983 indgået følgende aftale:
 I medfør af Arbejdsministeriets bekendtgørelse af 15. august 1980 om  

 hviletid og fridøgn, kapitel 4, § 10, stk. 1, aftales for konsulenter i  

 arbejdstilsynet, at den daglige hvileperiode kan udskydes for den enkelte  

 medarbejder 5 gange pr. år i forbindelse med rutinemæssige undersøgelser på  

 arbejdspladser, hvor der arbejdes i holddrift eller uden for normal  

 arbejdstid, samt 20 gange pr. år i forbindelse med rejsevirksomhed.
 Såfremt der måtte blive behov for yderligere fravigelse af hviletids- og  

 fridøgnsbestemmelserne i arbejdsmiljøloven og ovennævnte bekendtgørelse,  

 forelægges sådanne spørgsmål til forhandling mellem denne aftales parter.
Inden for hvert skalatrin angiver første linie årsbeløbene 1. april 1987 og anden linie de månedlige beløb.
Løn i alt, inkl. procentregulering skalatrin Stedtillægssats I II III IV V kr. kr. kr. kr. kr. kr.
