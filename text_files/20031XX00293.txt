Skriftlig fremsættelse (25. februar 2004) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om forbud  

 mod slagtning og aflivning af drægtige produktionsdyr og heste i den sidste  

 tiendedel af drægtighedsperioden (Lovforslag nr.
L 174).
 Den 8. april 2003 vedtog Folketinget efter forslag fra  

 Socialistisk Folkeparti et beslutningsforslag, som bl.a. opfodrer regeringen  

 til, i forlængelse af de tiltag, som Retsudvalget i beretning af 31. maj 2002  

 over B 62, B 67 og B 82 om transport af dyr pålægger regeringen, at forbyde  

 slagtning af drægtige produktionsdyr og heste i den sidste tiendedel af  

 drægtighedsperioden.
Beslutningsforslaget lægger desuden op til et forbud mod  

 transport af højdrægtige dyr.
Denne del af beslutningsforslaget vil blive  

 gennemført administrativt ved ændring af henholdsvis bekendtgørelse nr. 208  

 af  

 17. juni 1964 om transport af dyr, som ændret senest ved bekendtgørelse nr.  

 810  

 af 29. oktober 1997, og bekendtgørelse nr. 201 af 16. april 1993 om  

 beskyttelse  

 af dyr under transport, som ændret senest ved bekendtgørelse nr. 941 af 25.  

 november 2002. Disse ændringer forventes gennemført i løbet af foråret 2004.
 Lovforslaget fremsættes for at opfylde den del af  

 folketingsbeslutningen, der vedrører indførelse af et slagte- og  

 aflivningsforbud.
 I bemærkningerne til beslutningsforslaget angives som  

 begrundelse for  

  

 slagteforbuddet,  

  

 at det  

  

 hverken veterinærfagligt, dyrevelfærdsmæssigt eller dyreetisk er  

 forsvarligt at slagte højdrægtige dyr med den konsekvens, at  

 fosteret/fostrene  

 lider en langsom kvælningsdød.  

  

 Heroverfor står Det Veterinære Sundhedsråds  

 udtalelse af 17. marts 2003, hvorefter fostret ikke oplever smerte, lidelse  

 og  

 væsentlig ulempe ved en regelret slagtning eller aflivning af moderdyret.
 Efter lovforslaget forbydes slagtning og aflivning af  

 drægtige produktionsdyr og heste i den sidste tiendedel af  

 drægtighedsperioden.  

 Slagteforbuddet gælder ikke, hvis der er tale om nødslagtning, eller hvis  

 dyret  

  i strid med det kommende transportforbud  er blevet  

 transporteret til et  

 slagteri med henblik på slagtning.
 Den praktiske konsekvens af slagteforbuddet vil således  

 være, at alene hjemmeslagtning bliver forbudt.
 Aflivningsforbuddet gælder ikke, hvis dyret aflives ved  

 intravenøs injektion af en dødelig dosis af bedøvelsesmiddel, eller hvor  

 aflivningen af moderdyret sker som led i offentlig sygdomsbekæmpelse eller i  

 forbindelse med tekniske og videnskabelige undersøgelser, der udføres under  

 tilsyn af Dyreforsøgstilsynet.
Lovforslaget indeholder endvidere de nærmere retningslinjer  

 for, hvordan slagtning og aflivning af moderdyret skal ske i de tilfælde,  

 hvor  

 dette er tilladt, ligesom det er nærmere fastlagt, hvad der skal ske med  

 fosteret, hvis moderdyret skal slagtes.
Efter lovforslaget skal slagtningen  

 udføres af en dyrlæge eller under dyrlægetilsyn.
 Transportforbuddet,  

  

 der som nævnt vil blive  

 gennemført administrativt i løbet af foråret 2004, indebærer, at de  

 højdrægtige  

 dyr ikke længere lovligt kan transporteres hen til slagterierne.
I den sammenhæng vil jeg gerne fremhæve, at en dyrlæge, der  

 bliver bekendt med, at et dyr behandles uforsvarligt, ifølge dyreværnslovens  

 §  

 20, stk. 1, skal anmelde forholdet til politiet (medmindre forholdet ikke er  

 groft og i øvrigt straks rettes). Når det bliver forbudt at transportere  

 højdrægtige produktionsdyr og heste af hensyn til moderdyrenes velfærd, må  

 det  

 anses for uforsvarlig behandling af disse dyr at transportere dem i strid med  

 transportforbuddet.
Fødevaredirektoratet har derfor også tilkendegivet, at  

 man  

 efter ikrafttrædelsen af transportforbuddet vil sende en instruks til  

 embedsdyrlægerne på slagterierne om, at enhver overtrædelse af forbuddet skal  

 politianmeldes.
Når transportforbuddet kombineres med en instruks om  

 obligatorisk politianmeldelse af overtrædelser af forbuddet mod transport af  

 højdrægtige produktionsdyr og heste, må transportforbuddet forventes at få en  

 væsentlig præventiv virkning.
Hertil kommer, at der ved den seneste ændring  

 af  

 dyreværnsloven i 2003 er lagt op til en betydelig skærpelse af bødeniveauet i  

 sager om overtrædelse af dyreværnslovgivningen.
Det foreslåede slagteforbud  

 vil  

 som nævnt alene få praktisk betydning, når der er tale om hjemmeslagtning.
 Idet jeg i øvrigt henviser til lovforslaget og de ledsagende  

 bemærkninger, skal jeg herved fremlægge forslaget til Det Høje Tings  

 behandling.
