Klager  

 har påstået indklagede tilpligtet at betale for mangler ved entreprisen,  

 ekstraarbejder og kreditomkostninger samt dagbod for forsinkelse.
Indklagede  

 har påstået frifindelse.
Indklagede har ved modkrav til selvstændig kendelse  

 påstået klager tilpligtet at honorere krav for længere byggeperiode.
Klager  

 har  

 påstået frifindelse.
Grundlaget for parternes aftale er AB 92.
Voldgiftsretten  

 tager klagers påstand vedrørende erstatning for mangler/ ikke udførte  

 entreprisearbejder delvist til følge.
Vedrørende klagers påstand om  

 tilbagebetaling  

 for ekstraarbejder finder voldgiftsretten, at en udtrykkelig bestemmelse i  

 entreprisekontrakten om, at ekstraarbejder kun bliver betalt ved skriftlig  

 godkendelse normalt skal overholdes, jf.
AB 92 § 46, jf. § 7, stk. 3. Men da  

 ekstraarbejderne i foreliggende sag skyldes bygherrens forhold, har de ikke  

 karakter af uforudsete følgearbejder.
Klager har ydermere udvist  

 passivitet  

 ved ikke straks at godkende eller afvise indklagedes fremsendte aftalesedler,  

 da disse vedrørte ekstraarbejder, der skulle udføres straks.
Klager kan  

 derfor  

 ikke påberåbe sig bestemmelsen i entreprisekontrakten om skriftlig  

 godkendelse  

 af ekstraarbejder, og indklagede var således berettiget til at afkræve  

 klageren  

 betaling for de aftalesedler, der vedrører ekstraarbejder.
 Vedrørende  

 klagers krav om betaling af dagbod som følge af væsentlig forsinkelse udtaler  

 voldgiftsretten, at klager i henhold til entreprisekontrakten som  

 udgangspunkt  

 er berettiget til at opkræve dagbod for forsinkelse med færdiggørelse af  

 entreprisens afsnit 1. Voldgiftsretten lægger dog til grund, at bygherrens  

 forhold delvist har medvirket til forsinkelsen, og der er derfor ikke  

 grundlag  

 for opkrævning af dagbod som følge af overskridelse af tidsfristen for  

 færdigggørelse af afsnit 1.
Ud fra  

 byggemødereferater fremgår det, at der ved færdiggørelsen af afsnit 2 og 3  

 stadig var bygherreleverancer og projektændringer, der ikke var endeligt  

 besluttet.
Voldgiftsretten udtaler på den baggrund, at det må have stået  

 klart  

 for klager, at projektændringer af en sådan karakter har måttet medføre  

 væsentlige forsinkelser.
Der kan derfor ikke kræves dagbod som følge af disse  

 forsinkelser.
Indklagede  

 har dog medvirket til forsinkelsen ved ikke at indsætte det nødvendige  

 mandskab  

 til entreprisens færdiggørelse, og i det klager opfordrer indklagede til at  

 søge at indhente opståede forsinkelser, jf.
AB 92 § 24, stk. 2, og denne ikke  

 tager opfordringen til følge, finder voldgiftsretten, at klagerens krav om  

 dagbod må tages til følge med et mindre beløb.
Angående  

 indklagedes modkrav om godtgørelse for forlænget byggeperiode, udtaler  

 voldgiftsretten, at selvom ovennævnte væsentlige projekteringsfejl kunne tale  

 for at tillægge entreprenøren erstatning, afvises kravet efter AB 92 § 24,  

 stk.  

 2, da denne ikke har overholdt sin forpligtelse til at begrænse forsinkelsen  

 af  

 den samlede entreprise.
Klagers påstand om forsinkelse tages således til  

 følge.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
Vedrører AB 92 §§ 46, 7, stk. 3, 24, stk. 3, 2. pkt.  

 og 24, stk. 2 Mellem klageren og indklagede er der opstået tvist i anledning  

 af en hovedentrepriseaftale om renovering og ombygning af klagers  

 erhvervsejendom.
Tvisten drejer sig om erstatning m.v. for manler/ikke  

 udførte  

 entreprisearbejder, om klagers tilbagebetalingskrav i anledning af hævdet  

 uretmæssig hævning under bygherregarantistillelsen til dækning af betaling af  

 påståede ekstraarbejder, om betaling af dagbod som følge af væsentlig  

 forsinkelse og om indklagedes modkrav vedrørende godtgørelse for forlænget  

 byggeperiode.
I den anledning er der nedsat en voldgift i henhold til Regler  

 for behandling af sager ved de af Voldgiftsnævnet for bygge- og  

 anlægsvirksomhed nedsatte voldgiftsretter bestående af murermester,  

 ingeniør  

 Jørn Buch Andersen, arkitekt m.a.a.
Tom A.
Poulsen og højesteretsdommer  

 Asbjørn  

 Jensen, med sidstnævnte som formand.
Ved interventionsklageskrift modtaget den 16. april 1999, er  

 klagers nye byggetilsyn v/advokat indtrådt i sagen og har nedlagt selvstændig  

 påstand over for klager.
Påstanden går ud på, at klager skal betale  

 338.462,18  

 kr. som vederlag for teknisk rådgivning og byggeledelse fra 11. april 1995.  

 Klageren har påstået frifindelse med henvisning til, at tilsynet har pådraget  

 sig et erstatningsansvar, der overstiger vederlagskravet bl.a. som følge af  

 mangelfuld byggeledelse og tilsyn.
Det er aftalt mellem parterne, at  

 interventionssagen sættes i bero, indtil afgørelse i hovedsagen foreligger.
 Mundtlig forhandling af hovedsagen har fundet sted den 5. og 6.  

 november 2001.
 Hovedsagen blev genoptaget den 24. januar 2002, hvor parterne  

 præciserede deres påstande.
 Klager har endeligt nedlagt følgende påstande:
 Indklagede tilpligtes at betale klageren et beløb stort kr.  

 4.148.496,45 med tillæg af sædvanlig procesrente af kr. 1.200.000,00 fra  

 tidspunktet for indlevering af klageskrift til Voldgiftsretten at regne (11.  

 oktober 1995) og indtil betaling sker, og med tillæg af sædvanlig procesrente  

 af kr. 2.948.496,45 fra tidspunktet for indlevering af replik til  

 Voldgiftsnævnet for bygge- og anlægsvirksomhed at regne (9. februar 1999) og  

 indtil betaling sker.
 Kravet er sammensat således:
I) Mangler kr.  

 397.905,00 II) Tilbagesøgningskrav  træk på  

 bygherregaranti  ekstraarbejder og kreditomkostninger kr.  

 990.591,45 III) Dagbodskrav/forsinkelse kr.  

 2.760.000,00 I alt kr.  

 4.148.496,45 Over for indklagedes modkrav til selvstændig kendelse:
 Frifindelse.
 Indklagede har nedlagt følgende påstande:
 Påstand over for klagers krav:
 Frifindelse.
 Indklagedes modkrav til selvstændig kendelse:
 Klager tilpligtes til indklagede at betale kr. 215.204,99 med  

 procesrente fra den 10. november 1995 til betaling sker (IV).
 Klagers advokat forelagde og dokumenterede sagen.
 Følgende afgav forklaringer: Klager, tilsynsførende ingeniør,  

 fra klagers nye tilsyn, ingeniør fra klagers nye tilsyn, byggepladslederen  

 fra  

 indklagedes virksomhed, og regnskabschefen fra indklagedes virksomhed.
 Skønsmanden kom til stede og blev afhjemlet.
 Kort sagsfremstilling:
Klager indgik den 30. november 1994 en hovedentrepriseaftale med  

 indklagede om renovering og ombygning af klagers ejendom.
Entreprisesummen  

 var  

 fastsat til 3.429.175 kr. excl. moms.
Byggeriet skulle ifølge aftalen  

 påbegyndes den 21. december 1994 og være afsluttet den 31. marts 1995.  

 Byggeriet var projekteret af klagers rådgivere, en ingeniør og en arkitekt.  

 Ingeniøren forestod endvidere byggeledelse og tilsyn.
Klager boede i Sverige  

 i  

 byggeperioden.
I april måned 1995 ophævede klagers advokat aftalen med  

 rådgiverne som følge af manglende ansvarsforsikring samt påståede væsentlige  

 mangler ved projekteringen og byggeledelsen.
I samme måned indgik klager  

 herefter aftale med et andet selskab om, at dette selskab overtog  

 byggeledelsen  

 og i øvrigt udførte de justeringer og ændringer i det foreliggende materiale,  

 der var nødvendiggjorte for, at hovedentreprenøren kunne færdiggøre arbejdet.  

 Byggeriet blev af indklagede færdigmeldt den 17. august 1995, og  

 afleveringsforretning  

 blev afholdt den 23. august 1995.
 Arkitekten og ingeniøren har ikke ytret sig i sagen.
 Ad hovedspørgsmål I   

 mangler/ikke udførte entreprisearbejder.
 Klagers krav om erstatning for mangler og ikke udførte  

 entreprisearbejder udgør samlet excl. moms 250.780 kr.
 Klager har oplyst, at han kan afløfte 1/3 moms i forbindelse med  

 udlejning af en del af ejendommen og kræver derfor beløbene tillagt 2/3 moms.
 Kravet om erstatning vedrørende de enkelte forhold opgjort på  

 grundlag af skønsmandens udtalelser om udgifter til udbedring m.v. udgør:
 Lydforhold:
Manglende  

 nedhængt loft 32.500  

 kr.
Manglende  

 lydgips 48.000  

 kr.
Manglende vandtryk 20.000  

 kr.
Bagfald på gulve i badeværelser 90.000  

 kr.
Tapetopsætning 11.500  

 kr.
Manglende maling af vindue 3.000 kr.
Mangler ved varmeanlæg 3.500 kr.
Maling af facader 42.280  

 kr.
 Om de enkelte krav  

  

 udtaler  

 voldgiftsretten:
 Manglende nedhængt loft:
Det må lægges til grund, at der som påstået af indklagede mellem  

 det daværende tilsyn og indklagede må være indgået aftale om, at det  

 eksisterende nedhængte loft i det ene lokale ikke retableres, men at loftet i  

 stedet skulle repareres og males.
Det understøttes af, at tilsynet på stedet  

 måtte have set, at en så omfattende del af arbejdet  det nedhængende  

 loft   

 ikke blev udført, men at det oprindelige loft i stedet blev repareret og  

 malet.
 Indklagede frifindes derfor for dette krav.
 Manglende lydgips:
Tillægget til hovedentreprisekontrakten må efter  

 voldgiftsrettens opfattelse mest naturligt forstås således, at alene  

 parketgulvet skulle erstattes af gulvplader til tæpper, således at lydgipsen  

 skulle bibeholdes.
Dette understøttes også af størrelsen af fradraget herfor  

 i  

 entreprisesummen.
 Indklagede er derfor som udgangspunkt forpligtet til at erstatte  

 omkostningen ved udbedringen.
Det er imidlertid oplyst, at bygherrens nye tilsyn inden  

 arbejdets udførelse alene på grundlag af indklagedes oplysninger om, at  

 bestemmelsen skulle forstås således, at lydgipslagene også udgik, accepterede  

 denne forståelse af arbejdets omfang.
Som følge af, at tilsynet var blevet  

 antaget på grund af svigt hos det tidligere tilsyn, finder voldgiftsretten,  

 at  

 tilsynet burde have foretaget en selvstændig fortolkning af entrepriseaftalen  

 set i sammenhæng med det tekniske behov for lydisolering og ikke alene lagt  

 entreprenørernes oplysninger til grund.
Voldgiftsretten har ikke tillagt det  

 betydning, at bygningsmyndigheden ikke efterfølgende har gjort indsigelser  

 imod  

 lydisoleringen.
 På denne baggrund finder voldgiftsretten, at erstatningskravet  

 må nedsættes til det halve.
 Kravet anerkendes således med 24.000 kr.
 Manglende vandtryk:
 Det må lægges til grund, at bygherrens tidligere tilsyn var  

 gjort bekendt med, at der kunne være problem med vandtryk m.v. i området og  

 på  

 formødet den 19. september 1994 havde tilkendegivet bl.a. over for  

 indklagede,  

 at han ville undersøge størrelsen på vandstikledningen til ejendommen.
 Det må endvidere lægges til grund, at indklagede ikke herefter  

 fik oplysninger om, at der ved valg af armaturer og udførelse af  

 vandledninger  

 i ejendommen skulle tages særlige forholdsregler.
Indklagede findes på den baggrund ikke selv at skulle have  

 foretaget undersøgelser heraf.
Det er endvidere ikke godtgjort, at indklagede  

 i  

 øvrigt var bekendt med, at vandtrykket kun var 2.6 bar.
 Hertil kommer, at indkøb og opsætning af en trykforøgepumpe som  

 foreslået af skønsmanden under disse omstændigheder ville få karakter af en  

 tillægsydelse, der ikke er omfattet af entrepriseaftalens § 3, pkt. 4.3 om  

 uforudsete arbejdsydelser.
 På denne baggrund frifindes indklagede for dette krav.
 Bagfald på gulve i badeværelser:
 Efter skønsmandens erklæring må det lægges til grund, at gulvene  

 i badeværelserne, der alle har gulvafløb, ikke har det fastsatte fald mod  

 gulvafløbet, idet nogle af gulvene har et mindre bagfald, og der er en enkelt  

 lunke i gulvet på 2. sal.
 Skønsmanden har anslået, at omkostningerne ved udbedring i form  

 af fliser vil være 90.000 kr.
 Fejlene er af en sådan karakter, at de ikke blev konstateret ved  

 afleveringsforretningen.
 Voldgiftsretten finder, at der er tale om mangler, som efter  

 deres art udløser et forholdsmæssigt afslag, der skønsmæssigt ansættes til  

 50.000 kr.
 Tapetopsætningen:
 Skønsmanden har anført, at det er en faglig ukorrekt opsætning,  

 der har medført revnedannelsen.
 Voldgiftsretten finder på denne baggrund, at indklagede må  

 betale udgiften ved udbedringen på 11.500 kr.
 Manglende reparation af vindue:
 Indklagedes nye tilsyn har forklaret, at der var en del råd i  

 vinduestræet, hvorfor man var usikker på, om det var forsvarligt at male det  

 uden udskiftning af træet.
 På denne baggrund har indklagede ikke som del af entreprisen,  

 jf. undtagelsen i pkt. 4.3 om råd, været forpligtet til at male  

 vinduespartiet.
 Forholdet burde imidlertid have medført et fradrag i  

 entreprisesummen som skønsmæssigt kan ansættes til 2.000 kr.
 Varmeanlæg:
 Det må efter skønsmandens erklæring lægges til grund, at der  

 grundlæggende ikke skulle være mangler ved anlægget, men at det skal justeres  

 og renses.
 Indklagede frifindes for dette krav.
 Maling af facader:
 Indklagede har godskrevet klageren for entreprisesummen for  

 facademaling på 40.220 kr. excl. moms.
 Ud fra skønsmandens og farveproducentens oplysninger må det  

 lægges til grund, at facaderne hidtil har været for fugtige til, at den  

 foreskrevne malerbehandling kunne udføres.
 Ifølge skønsmandens forklaring må den væsentligste del af  

 fugtproblemerne hidrøre fra et fejlprojekteret gesimsbånd på  

 tårnet og  

 optrængning af fugt fra fundamentet formentlig som følge af manglende  

 omfangsdræn.
 Indklagede har under disse omstændigheder efter voldgiftsrettens  

 opfattelse ikke været forpligtet til at udføre malerarbejdet og frifindes for  

 erstatningskravet.
 Erstatninger vedrørende lydgips og tapetopsætningen i alt 35.500  

 kr. skal tillægges 2/3 moms og udgør herefter i alt 41.416,67 kr.
 Det forholdsmæssige afslag vedrørende bagfald og reduktion af  

 entreprisesummen for vinduesmaling 52.000 kr. skal tillægges moms og udgør  

 herefter i alt 65.000 kr.
 Indklagede skal således til klager vedrørende hovedspørgsmål I  

 betale 106.416,67 kr. incl. moms som ovenfor anført.
 Ad hovedspørgsmål II:  

 Klagers tilbagebetalingskrav i anledning af hævdet uretmæssig hævning under  

 bygherregarantien til dækning af betaling for ekstraarbejder.
 I entreprisekontraktens § 3 under Andre forhold pkt. 4.3  

 hedder det:
 Hovedentreprenøren udfører netreprisen med fast pris i hele  

 byggeperioden, uden regulering af entreprisesummen.
 Med fast pris menes at hovedentreprenøren ikke har mulighed for  

 at beregne ekstra betaling for arbejdsydelser som normalt benævnes  

 uforudsete  

 arbejdsydelser.
 Der vil således kun blive godtgjort ekstra betaling til  

 hovedentreprenøren hvis bygherren eller dennes repræsentant foretager  

 bygningsmæssige ændringer som indvirker på kontraktmaterialet, dog undtaget  

 ikke bæredygtig jordbundsforhold, råd og svamp samt konstatering af  

 asbestholdige materialer som skal bortskaffes.
Ved konstatering af nævnte undtagelser som medfører  

 ekstrabetaling, må hovedentreprenøren ikke iværksætte disse ydelser, uden at  

 der foreligger en aftale herom, i form af underskrevet aftaleseddel med  

 bygherren eller dennes repræsentant. I Almindelige bestemmelser, der er en del af aftalegrundlaget,  

 hedder det bl.a.:
   

  

 Ekstraarbejder:
-skal aftales skriftligt med tilsynet forinden igangsættelse.  

 Ingen ekstraregninger vil blive udbetalt uden denne dokumentation Generelt gælder for alle fag, at arbejdet omfatter alle arbejder  

 og leverancer til entreprisens komplette færdiggørelse, herunder udførelse af  

 nødvendige følgearbejder, efterreparationer og leverancer, selvom disse ikke  

 er  

 medtaget i nærværende beskrivelse.
Omfanget fås ved besigtigelse på stedet samt i henhold til  

 tegninger. I tillæg til hovedentreprisekontrakt side 2 hedder det bl.a.:
 Indeholdt i hovedentreprisekontraktsummen er følgende desuden  

 aftalt:
 4. Levering og montering af rørføring for lyd og sikringsanlæg i  

 konstruktioner.
 Klager gør gældende, at indklagede uretmæssigt den 17. oktober  

 1995 og den 31. oktober 1995 trak henholdsvis 1.054.141,13 kr. og 74.903,47  

 kr.  

 på bygherregarantistillelsen til dækning af påstået restkrav på grundlag af  

 aftalesedler samt morarenter i anledning af for sent betalte  

 acontoopkrævninger  

 på 44.998,47 kr. i alt 1.129.044,60 kr.
Beløbet blev trukket, selv om klager  

 rettidigt havde fremsat begæring om sagkyndig beslutning, jf.
AB 92 § 46, jf.  

 §  

 7, stk. 3. Klager gør som udgangspunkt gældende, at indklagede skal  

 tilbagebetale et beløb på 855.333,47 kr. med fradrag af de beløb, som  

 voldgiftsretten finder, at klager skal betale på grundlag af aftalesedlerne.  

 Det må være indklagede, der har bevisbyrden for, at sådanne krav består, når  

 henses til hovedentreprisekontraktens bestemmelser herom.
Hertil kommer de  

 kreditomkostninger, som klager har haft som følge af det uretmæssige træk, og  

 som indtil den 2. oktober 1997 er opgjort til 135.257,98 kr.
Indklagede gør gældende, at trækket på bygherregarantistillelsen  

 var berettiget under hensyn til de udførte tillægsarbejder.
Rentekravet som  

 følge af for sent betalte aconto-fakturaer udgør opgjort efter reglerne i AB  

 92  

 56.634,57 kr.
De er imidlertid alene opkrævet med 44.998,47 kr.
 Ekstraarbejder:
Det fremgår af sagen, at indklagede samlet har afleveret omkring  

 166 aftalesedler, der efter indklagedes opfattelse angår ekstraarbejder.  

 Aftalesedlerne er løbende overgivet til bygherrens tilsyn.
Det fremgår af  

 byggemødereferaterne, at en del af aftalesedlerne må være afleveret efter, at  

 de omfattede arbejder er påbegyndt eller udført.
Det fremgår endvidere, at  

 indklagede gentagne gange har rykket for godkendelse af de afleverede  

 aftalesedler.
Som følge af indklagedes tilkendegivelse om at ville stoppe  

 arbejdet godkendte klagers advokat i skrivelse af 19. juni 1995 uden  

 præjudice hovedparten af aftalesedlerne 1  85 for et beløb på  

 345.295,50 kr.  

 Efter en gennemgang af samtlige aftalesedler den 6. oktober 1995 med  

 deltagelse  

 af indklagede og klagers tilsyn trak indklagede aftalesedler for et beløb på  

 14.675 kr. tilbage.
Klagers tilsyn afviste aftalesedlerne: 33, 35, 36, 56,  

 79,  

 107, 110 og170. Klagers tilsyn indstillede ifølge det oplyste de øvrige  

 aftalesedler  

 til bygherrens godkendelse.
For voldgiftsretten har klageren endeligt gjort  

 gældende, at han ikke er forpligtet til at betale 95 nærmere angivne  

 aftalesedler med et samlet beløb på kr. 439.914,00 kr. excl. moms.
Klageren har til støtte for sin påstand om afvisning af  

 hovedparten af kravet på grundlag af aftalesedlerne navnlig henvist til  

 entrepriseaftalens § 3, pkt. 4.3 om, at hovedentreprenøren ikke kan beregne  

 sig  

 ekstra betaling for arbejdsydelser, som normalt benævnes uforudsete  

 arbejdsydelser.
Efter bestemmelsen vil ekstra betaling kun blive  

 godtgjort,  

 hvis det skyldes bygherrens eller tilsynets bygningsmæssige ændringer, som  

 indvirker på kontraktsmaterialet, og sådanne ydelser må ifølge bestemmelsen i  

 aftalen ikke iværksættes, uden at der foreligger aftale herom, i form af  

 underskrevet aftaleseddel med bygherren eller dennes repræsentant.
Klageren  

 mener, at en stor del af aftalesedlerne angår sådanne uforudsete  

 arbejdsydelser.
Andre af de udførte arbejder er ikke krævet udført af  

 bygherren  

 eller dennes tilsyn.
Hertil kommer, at aftalesedlerne ikke  som  

 udtrykkelig  

 fastsat i entrepriseaftalen  er blevet godkendt af bygherren eller  

 dennes  

 tilsyn i form af en underskrift på hver enkelt aftaleseddel.
Klagers tilsyns  

 gennemgang og godkendelse af hovedparten af aftalesedlerne den 6. oktober  

 1995  

 var af rent teknisk karakter, og indklagede var bekendt med, at den endelige  

 godkendelse af aftalesedlerne efterfølgende skulle foretages af bygherren ud  

 fra en juridisk vurdering.
 Indklagede har navnlig gjort gældende, at hovedparten af  

 aftalesedlerne er blevet godkendt af bygherrens tilsyn på mødet den 6.  

 oktober  

 1995. Indklagede er ikke gjort bekendt med, klagers tilsyn ikke  som  

 det  

 fulgte af entreprisekontrakten  var bemyndiget til at godkende  

 ekstraarbejder.  

 Der blev således heller ikke gjort indsigelser mod indklagedes  

 bekræftelsesskrivelse af 6. oktober 1995.
Indklagede har endvidere gjort gældende, at samtlige arbejder  

 skyldtes de af bygherren krævede ændringer i projektet eller direkte  

 projektfejl, og arbejderne er krævet udført af bygherren eller dennes tilsyn.  

 Indklagede har afleveret aftalesedler på samtlige arbejder så snart det var  

 muligt og rykket for deres godkendelse.
Det er rigtigt, at arbejderne i nogle  

 tilfælde er påbegyndt eller udført, før der var fremsendt aftaleseddel.  

 Sådanne  

 arbejder blev udført, som følge af krav fra tilsynet, og fordi det var  

 nødvendigt at udføre arbejderne på grund af tidsfristerne i  

 entrepriseaftalen,  

 som bygherrens advokat siden 28. februar 1995 sideløbende krævede overholdt  

 under trussel om dagbod.
Bestemmelsen om forudgående skriftlig godkendelse  

 kan  

 ikke påberåbes, når hverken bygherren eller dennes tilsyn ser sig i stand til  

 at tage stilling til, om ekstraarbejderne skal udføres, inden for de  

 tidsmæssige  

 rammer, som entrepriseaftalens tidsfrister forudsætter.
 Under den mundtlige forhandling har parterne på ny gennemgået  

 aftalesedlerne, og klagers tilsyn har tilkendegivet baggrunden for  

 indstillingen om godkendelse eller afvisning af den enkelte aftaleseddel.
 Voldgiftsretten  

  

 finder, at indklagede på baggrund af forløbet af byggesagen ikke har haft  

 grundlag for at gå ud fra, at klagers tilsyns indstilling den 6. oktober 1995  

 til hovedparten af aftalesedlerne var en endelig godkendelse af disse krav.
En udtrykkelig bestemmelse i en entreprisekontrakt, om at  

 ekstraarbejder kun vil blive betalt, hvis bygherren eller dennes tilsyn forud  

 for arbejdets udførelse skriftligt har godkendt dets udførelse, skal normalt  

 overholdes, for at entreprenøren er berettiget til betaling for  

 ekstraarbejder.  

 Af byggemødereferaterne i den foreliggende sag fremgår det imidlertid, at  

 størstedelen af de pågældende arbejder skyldes ændringer i projektet, som  

 følge  

 af projektfejl eller som følge af ønsker fra bygherren om ændringer i forhold  

 til de arbejder, der kan udledes af projektbeskrivelsen, rumskemaer,  

 bygningstegningerne og el- og VVS-diagramtegninger.
Sådanne arbejder har ikke  

 karakter af uforudsete følgearbejder.
Det fremgår endvidere af  

 byggemødereferaterne, at indklagede, normalt så snart ændringerne var  

 besluttet  

 på byggemøderne, har afleveret de pågældende aftalesedler til tilsynet med  

 henblik på godkendelse, men at aftalesedlerne ikke blev returneret, selv det  

 var åbenbart, at det samlede entreprisearbejdes rettidige færdiggørelse  

 forudsatte, at de pågældende arbejder i en eller anden form blev udført med  

 det  

 samme.
F.eks. angår aftaleseddel nr. 1 og 2 af 2. januar 1995 tømning af  

 butikken, hvilket var en forudsætning for, at arbejdet kunne påbegyndes i  

 denne  

 del af ejendommen.
Aftaleseddel nr. 3 af 2. januar 1995 angår ændring af  

 entreprisen, således at skillevægskonstruktioner ændres fra  

 letvægskonstruktioner til gasbetonskillevægge.
De pågældende aftalesedler er  

 først  og uden præjudice  godkendt i klagers advokats  

 skrivelse af 19. juni  

 1995, dvs. 2 ½ måned efter den aftalte byggeperiodes udløb.
På den baggrund  

 kan  

 bygherren efter voldgiftsrettens opfattelse ikke påberåbe sig bestemmelsen i  

 entrepriseaftalen om forudgående skriftlig godkendelse, som betingelse for  

 betaling for ekstraarbejder.
Det kan i den forbindelse ikke medføre nogen  

 ændring, at klagers advokat i skrivelsen af 28. februar 1995 indskærpede  

 bestemmelsen i hovedentrepriseaftalens § 3, pkt. 4.3, når indskærpelsen ikke  

 samtidig blev fulgt op af en ændring af bygherrens godkendelsesprocedure.
Det  

 er herefter tilstrækkeligt for at opnå ret til tillægsbetaling, at indklagede  

 godtgør, at tilsynet har krævet eller godkendt, at arbejdet blev udført, og  

 det  

 klart følger af hovedentreprisekontrakten, at arbejdet ikke er omfattet af  

 entreprisen.
Voldgiftsretten finder, at de arbejder, der er udført i  

 forbindelse med installeringen af et stereoanlæg ikke efter en naturlig  

 læsning  

 af bestemmelsen i pkt. 4 i tillæg til hovedentreprisekontrakten om lyd  

 og  

 sikringsanlæg i konstruktioner kan anses for omfattet af entreprisen.  

 Det  

 understøttes af, at det i byggemødereferat af 17. marts 1995 hedder:  

 Stereoanlæg: Rør til dette anlæg udføres i regning. På denne baggrund har voldgiftsretten gennemgået de af klageren  

 afviste aftalesedler.
 Følgende af disse aftalesedler må herefter betales som  

 ekstraarbejder: 7, 12, 22, 29, 30, 34, 35, 44b, 56, 59, 60, 61, 72b, 75, 79  

 (med 4.180 kr.), 87  89, 90b, 94, 98 (med 510 kr.), 99b, 103, 104, 106,  

 108b,  

 109, 112, 114, 117, 118, 119 (med 3.696 kr.), 120, 121, 125, 126 (med 1.935  

 kr.), 127  132, 133b  155, 157  168, 169 (med 4.925 kr.),  

 170 (med 1.800  

 kr.), 171 og 172.
Af de bestridte ekstraarbejder er således godkendt aftalesedler  

 for et beløb på 418.160 kr. excl. moms.
Ekstraarbejder, der kan kræves betalt  

 af det på garantistillelsen trukne beløb, udgør herefter 418.160 kr. excl.  

 moms  

 eller 522.700 kr. incl. moms.
 Følgende af de bestridte aftalesedler har voldgiftsretten afvist  

 med den begrundelse, at arbejdet må anses for omfattet af hovedentreprisen  

 eller en del af andet aftalt ekstraarbejde: 33, 36, 62, 105, 107, 110, 111,  

 113  

 og 122.
 Voldgiftsretten bemærker særligt for så vidt angår de godkendte  

 aftalesedler nr. 34 og 35 følgende:
For så vidt angår aftaleseddel nr. 34, der angår levering og  

 montering af 5 døre med indfatninger og nedtagning af de eksisterende døre  

 for  

 33.485 kr. excl. moms har klager gjort gældende, at en medarbejder hos  

 indklagede tidligere har tilbudt dette arbejde leveret og udført for samlet  

 10.000 kr. excl. moms.
Det er bestridt fra indklagedes side.
Voldgiftsretten har under hensyn til værdien af et sådant  

 arbejde ikke mod indklagedes bestridelse fundet det bevist, at et sådan  

 tilsagn  

 er givet.
Voldgiftsretten har derfor godkendt indklagedes krav på beløbet.
 For så vidt angår aftaleseddel nr. 35 på 35.430 kr. excl. moms  

 om konstruktionsændring som følge af bygherrens ønske om, at kvistene blev  

 forsynet med runde vinduer, har klageren henvist til, at det fremgår  

 bygningsbeskrivelsen afsnit C. 22, at Kviste leveres og monteres, som  

 færdigkvist, Se vedlagt bilag: D, E og F (princip).
I bilag E (produktbeskrivelse) hedder det bl.a.: Halvbuet kvist  

 er en enkel kvist bestående af det valgte frontvindue samt 2 flunkrammer med  

 glas I.
Flunk kan også vælges lukket. Klager gør derfor gældende, at flunkerne under alle  

 omstændigheder skulle være leveret med glas, hvorfor bygherrens ønske om  

 runde  

 vinduer i flunkerne ikke kan udløse ekstra betaling.
Indklagede har bestridt, at det fulgte af beskrivelsen, at der  

 skulle være vinduer i flunkerne, idet der ikke er vinduer i flunkerne på  

 bygningstegningerne, hvorfor indklagede ud fra den pågældende  

 produktbeskrivelse havde valgt flunker uden vinduer.
Disse kviste var   

 som det  

 fremgår af notitser fra indklagede til tilsynet  allerede bestilt og  

 delvis  

 udført, da bygherren fremkom med sit ønske om runde vinduer.
Beløbet på  

 aftalesedlen omfatter alene merudgifterne ved denne ændring.
 Voldgiftsretten finder, at indklagede ud fra bygningstegningerne  

 sammenholdt med beskrivelsens henvisning til bl.a. bilag E havde været  

 berettiget til at isætte kviste uden glas i flunkerne, hvorfor udgifterne ved  

 bygherrens ønske om ændring kan kræves betalt som ekstraarbejde.
 For så vidt angår aftaleseddel 87, der angår ændring af trappe  

 m.v. (på 59.290 kr.), er arbejdet efter voldgiftsrettens opfattelse en følge  

 af  

 projektændring.
 Indklagedes rentekrav:
For så vidt angår indklagedes rentekrav finder voldgiftsretten,  

 at det må reduceres for den del af krav om ekstrabetaling, som ikke er  

 godkendt.
Rentekravet reduceres derfor skønsmæssigt til 40.000 kr.
 Som følge heraf har indklagede været berettiget til at afkræve  

 klageren 522.700 kr. + 40.000 kr. = 562.700 kr.
 Klagers kreditomkostninger:
I det omfang, der er hævet beløb, som indklagede ikke har været  

 berettiget til at afkræve klager, kan klager kræve erstatning for sine herved  

 forøgede kreditomkostninger.
I mangel af egentlig opgørelse heraf finder  

 voldgiftsretten, at klager må tillægges en erstatning på 46.000 kr.  

 Erstatningen er beregnet, som en forholdsmæssig andel af kreditomkostningen.
 Klageren har herefter krav på tilbagebetaling af 855.333,47 kr.  

  

   562.700,00 kr.  

 med tillæg af kreditomkostninger på 46.000 kr., i alt 338.633,47 kr.
 Ad hovedspørgsmål III:  

 Dagbod, forsinkelse og tidsfristforlængelse.
 Hovedentrepriseaftalens § 2 TID OG STED har følgende ordlyd:
 Hovedentreprisen udføres med fast pris og tid.
 Hovedentreprenøren påbegynder byggeriet den 94.12.01.
 Byggeriet skal færdiggøres i henhold til detailtidsplan, som udarbejdes  

 i samråd med hovedentreprenøren inden byggeriets start.
 Afsnit 1.
 Ombygning af ekst. lager til administration, lager, m.v. (rum  

 nr. 1.6, 1.7, 1.8, 1.9, 1.10, 1.11 og 1.12) samt garage skal være færdiggjort  

 den  

  

 95.01.31  

                                                                         .
 Afsnit 2.
 Ombygning af butik incl. lager m.v., med de arbejder som  

 medfølger for at dette kan fungere, herunder i installationsmæssig henseende,  

 skal være færdiggjort den  

  

 31.03.1995  

                                                                         .
 Hovedentreprenøren skal derfor planlægge det samlede arbejde,  

 således at ombygningen efter den  

  

 31.03.1995  

  

 ikke er til væsentlig gene  

 for butikken.
Arbejdet skal udføres på en sådan måde, at butikken, i hele  

 udførelsesfasen, kan holde åbent for salg, og i øvrigt til mindst mulig gene  

 for butikkens drift.
Dog i øvrigt i henhold til vedhæftede aftale af  

 25.11.1994  

 mellem klageren og materialisten.
 Afsnit 3.
 Den samlede hovedentreprise skal være færdiggjort til aflevering  

 senest 31.03.1995.
 Generelt.
Såfremt hovedentreprenøren overskrider tidsfristen for etape 1.,  

 2. og 3., betaler hovedentreprenøren en dagbod for hver påbegyndt dag   

 alle  

 hverdage på kr. 10.000 skriver kroner  

  

 TITUSINDEKRONER  

  

  Klageren har under henvisning til  

 aftalens § 2 påstået sig tilkendt 2.760.000 kr.
Beløbet fremkommer således:
 Forsinkelse  

 vedrørende etape 1, der først reelt var færdiggjort den 2. juni 1995, udgør  

 82  

 hverdage, svarende til et dagbodskrav på 820.000 kr.
 Forsinkelse  

 vedrørende etape 2, der først faktisk var færdiggjort den 23. august 1995,  

 udgør 97 hverdage, svarende til et dagbodskrav på 970.000 kr.
 Forsinkelse  

 vedrørende etape 3, der var færdiggjort ved afleveringsforretningen den 23.  

 august 1995, udgør 97 hverdage, svarende til et dagbodskrav på 970.000 kr.
Klager har til støtte  

 for påstanden bl.a. gjort gældende, at krav om dagbod rettidig er gjort  

 gældende over for indklagede.
Kravet blev således første gang gjort gældende  

 i  

 klagers advokats skrivelse af 28. februar 1995 til indklagede, hvori der blev  

 gjort krav på dagbod på kr. 10.000 pr. hverdag for den igangværende  

 forsinkelse i perioden fra den 31. januar 1995 og indtil etape 1 er  

 færdiggjort.
Klager forbeholdt sig endvidere i samme skrivelse at  

 beregne  

 dagbod, såfremt den samlede entreprise dvs. etape 2 og 3 ligeledes  

 forsinkes i  

 forhold til den fastsatte færdiggørelsesfrist den 31. marts d.å..  

 Dagbodskravet er siden gentaget bl.a. i skrivelse af 1. maj 1995 til  

 indklagede, hvori kravet blev opgjort til 1.200.000 ved en forventet  

 færdiggørelse pr. 7. juni 1995.
 Klager har endvidere  

 anført, at indklagede  trods flere påmindelser herom - først under  

 voldgiftssagens behandling fremkom med en begrundet redegørelse for  

 tidsplanforskydning, der opfylder kravet i AB 92 § 24, stk. 3. 2.  

 pkt.,  

 hvorfor der ikke er grundlag for at indrømme indklagede tidsfristforlængelse.
 Klager har yderligere  

 anført, at kravet om særskilt dagbod for overskridelse af de enkelte etaper  

 er  

 berettiget, idet der foreligger en utvetydig bestemmelse herom i  

 entreprisekontrakten, og at overholdelsen af mellemfristerne var af afgørende  

 betydning for bygherrens brug af de enkelte renoverede afsnit.
 Klager har endelig  

 anført, at han i overensstemmelse med AB 92 § 22, stk. 2, løbende har  

 opfordret  

 entreprenøren til at søge det forsinkede indhentet, men at det tilsynet ved  

 byggepladsbesøg gentagne gange har måtte konstatere, at byggepladsen navnlig  

 i juli  

 og august 1995 var helt utilstrækkeligt bemandet.
 Indklagede har navnlig  

 gjort gældende,  

  

 at  

  

 det oprindelige projekt led af sådanne mangler, og  

 bygherren krævede sådanne ændringer, at det skyldes klagers egne forhold, at  

 byggeriet forsinkedes,  

  

 at  

  

 tilsynet ikke har registreret forsinkelser og  

 reklameret på en sådan måde, at der kan udløses dagbod,  

  

 at  

  

 klagers  

 advokats efterfølgende pålæg ikke opfylder reklamationskravet, og  

  

 at  

  

 det  

 rejste tredobbelte dagbodskrav er uhjemlet.
Voldgiftsretten  

  

 finder, at entrepriseaftalens § 2 indeholder den  

 fornødne grundlag for at kræve dagbod for forsinkelse med færdiggørelsen af  

 afsnit 1, der skulle anvendes som kontorlokaler for bygherrens egen  

 virksomhed.  

 Der er i § 2 stipuleret særskilt dagbod for forsinkelse med afsnit 2 og med  

 afsnit 3, som udgør den færdiggjorte entreprise.
Som følge af, at  

 færdiggørelsestidspunkterne for afsnit 2 og 3 i den endelige kontrakt er  

 sammenfaldende, medfører en overskridelse heraf efter ordlyden, at der som  

 følge af forsinkelsen skulle betales dobbelt bod, dvs. 2 x 10.000 kr. pr.  

 hverdag.
Der er ikke oplyst forhold, der kan begrunde en sådan dobbelt  

 dagbod,  

 hvorfor voldgiftsretten finder et krav herom uberettiget.
Det er ubestridt, at  

 projektet var behæftet med væsentlige større og mindre projektfejl, der  

 medførte, at projektet løbende måtte ændres.
Det må ligeledes lægges til  

 grund,  

 at bygherren under hele byggeperioden krævede ændringer og tilføjelser til  

 projektet.
Endelig fremgår det, at en del materialer var aftalt som  

 bygherreleverancer, og at nogle af disse leverancer ikke blev leveret så  

 betids, at de uden forsinkelser kunne indgå i byggeprocessen.
Vedrørende afsnit 1  

 fremgår det af sagen, at det efter arbejdets påbegyndelse viste sig, at den  

 af  

 afsnittet omfattede garage ikke kunne opnå byggetilladelse, og at den på et  

 senere tidspunkt måtte udgå af entreprisen.
Det fremgår endvidere af  

 tilsynets  

 byggemødereferat af 27. februar 1995, at klinketype til del af 1.  

 afsnit"  

 først blev besluttet den 22. februar 1995. Voldgiftsretten lægger til grund,  

 at  

 denne beslutning blev truffet af bygherren eller dennes rådgiver.
Af  

 referatet  

 fremgår endvidere, at lokalerne herefter kunne færdiggøres til den 7  8  

 marts  

 1995, og at Hovedentreprenøren udarbejder tidsplan, hvor der tages  

 højde for  

 de 14 dage byggeriet er blevet forsinket grundet butikken.
Der er intet  

 anført, om at byggeriets forsinkelse skulle udløse dagbod.
Under disse  

 omstændigheder kan klagers advokats erklæring i brev af 28. februar 1995 om,  

 at  

 dagbodsbestemmelsen påberåbes, således at der pålægges dagbod fra den 31.  

 januar 1995, ikke udløse dagbod.
Hverken bygherren eller dennes rådgivere gav  

 konkret pålæg om dagbod som følge af, at den nævnte nye fastsatte  

 færdiggørelsesfrist, 7  8. marts 1995, også blev overskredet, hvorfor  

 der ikke  

  selv om 1. afsnit må antages at være afleveret omkring den 20. marts  

 1995   

 er grundlag for opkrævning af dagbod som følge af overskridelse af  

 tidsfristen  

 for færdiggørelse af afsnit 1.
En væsentlig   

 ubestridt  projekteringsfejl var, at den af entreprisen omfattede  

 trappe var  

 konstrueret således, at den ikke passede til det eksisterende trappetårn,  

 hvilket medførte forsinkelse med hensyn til levering af trappen, således at  

 den  

 først kunne leveres til installering i uge 28, dvs. senest den 14. juli 1995.  

 Det fremgår endvidere, at tilsynet besluttede, at pyramidetaget, som skulle  

 monteres på trappetårnet, skulle forsynes med røglem.
Det medførte, at  

 tilsynet  

 ifølge referat nr. 6 af 24. maj 1995 accepterede løsningsforslag fra  

 tagproducenten herom, og at levering fra producenten af taget til montering  

 endelig kunne ske i uge 26/27 (26. juni  7. juli). Af byggemødereferat  

 nr. 10  

 af 21. juni 1995 fremgår, at den sydlige strækning af kloakken først kunne  

 færdiggøres i uge 28/29 (10. juli  21. juli), når stillads efter  

 montering af  

 taget var nedtaget.
Af referat nr. 13 af 12. juli 1995 fremgår, at  

 kloakarbejdet var afsluttet den 11. juli 1995. Det fremgår endvidere af  

 byggemødereferaterne, at der i maj, juni og juli 1995 fortsat var  

 bygherreleverancer og projektændringer, der ikke var endelig besluttet.
Det  

 er  

 på denne baggrund voldgiftsrettens opfattelse, at der var tale om  

 projektændringer af en sådan karakter, at det også for bygherren måtte stå  

 klart, at de ville medføre væsentlige forsinkelser, hvorfor der  uanset  

 at  

 indklagede ikke udtrykkeligt har begrundet sine gentagne fremsatte krav om  

 tidsfristforlængelser  ikke kan afkræves dagbod, som følge af disse  

 forsinkelser.
 Det fremgår imidlertid  

 af byggemødereferaterne, at der var en række  navnlig maler-, el- og  

 VVS-arbejder i lokaler på 1. og 2. sal, som sideløbende med de udskudte  

 arbejder kunne være udført, og tilsynet gjorde flere gange bl.a. i brev af  

 18.  

 juli 1995 indklagede opmærksom på, at kun få håndværkere arbejdede med  

 færdiggørelsen og anmodede på det kraftigste indklagede om,  

 at der omgående  

 indsættes det nødvendige mandskab for entreprisens færdiggørelse   

 Klagers  

 advokat indskærpede ligeledes den 24. juli 1995 i lyset af det allerede  

 fremsatte dagbodskrav entreprenørens pligt til at søge at indhente opståede  

 forsinkelser (AB 92 § 24, stk. 2). Byggeriet blev først færdigmeldt den 17.  

 august 1995.
 På denne baggrund  

 finder voldgiftsretten efter en samlet bedømmelse, at der bør udløses dagbod  

 for perioden efter indskærpelsen den 24. juli 1995, dvs. for 17 hverdag, i  

 alt  

 17 x 10.000 kr.
 Klagerens krav om  

 dagbod tages derfor til følge med 170.000 kr.
 Ad hovedspørgsmål IV: Indklagedes modkrav vedrørende kravet honorering  

 for længere byggeperiode.
 Kravet herom på  

 401.714 kr. excl. moms er fremsat over for klageren i indklagedes  

 slutopgørelse  

 af 10. november 1995.
Forsinkelsen i april,  

 maj og juni skyldtes som nævnt ovenfor under afsnit III i det væsentlige  

 projekteringsfejl og dermed bygherrens forhold, hvilket kunne tale for at  

 tillægge entreprenøren erstatning for de heraf følgende tab.
Under hensyn  

 til,  

 at entreprenøren ikke har overholdt sin forpligtelse til at begrænse  

 forsinkelsen af den samlede entreprise, jf.
AB 92 § 24, stk. 2, finder  

  

 voldgiftsretten  

  

 imidlertid ikke fuldt  

 tilstrækkeligt grundlag for at tillægge indklagede hel eller delvis  

 godtgørelse  

 i anledning af forsinkelsen.
 Klageren frifindes  

 herefter for indklagedes krav om godtgørelse på 401.714 kr. med tillæg af  

 moms.
 Herefter tages  

 klagerens påstand til følge med følgende beløb incl. moms:
I) Mangler m.v.
 106.416,67  

 kr.
II) Tilbagesøgningskravet 338.633,47 III) Dagbodskravet 170.000,00  

 kr.
I alt 615.050,14  

 kr.
 Beløbet skal forrentes  

 med procesrente fra den 9. februar 1999, dog skal tilbagesøgningskravet på  

 338.633,47 kr. (note 3) forrentes med procesrente fra den 11. oktober 1995.
 Klageren frifindes for  

 indklagedes krav (IV) om godtgørelse for forlængelse af byggeperioden.
 Kendelse:
 Indklagede skal betale  

 615.050,14 kr.  

  

  til klageren med  

 procesrente af 338.633,47 kr.  

  

  fra den 11. oktober  

 1995 og af resten fra den 9. februar 1999.
 Klager frifindes for  

 indklagedes krav om godtgørelse.
I sagsomkostninger  

 skal klager betale 50.000 kr. til indklagede.
Klager afholder endeligt  

 omkostningerne til syn og skøn.
 De med  

 voldgiftsrettens behandling af sagen forbundne omkostninger afholdes af  

 klager  

 med 2/3 og af indklagede med 1/3.
 Kendelsen skal  

 opfyldes inden 14 dage efter afsigelsen.
 Berigtiget fra 990.591,45 kr. til 855,333,47 kr., jf. rpl. § 221 analogt.
 Berigtiget fra 473.891,45 kr. til 338.633,47 kr.
 Berigtiget fra 473.891,45 kr. til 338.633,47 kr.
 Berigtiget fra 750.308,12 kr. til 615.050,14 kr.
 Berigtiget fra 750.308,12 kr. til 615.050,14 kr.
 Berigtiget fra 473.891,45 kr. til 338.633,47 kr. i medfør af rpl. § 221  

 analogt.
