Landsskatteretskendelse vedr.
Afslag på dispensation efter  

 ligningslovens § 16 A, stk. 2 Klagen skyldes, at der er givet afslag på  

 dispensation efter ligningslovens § 16 A, stk. 2.
 Sagen er overgået til  

 behandling i Landsskatteretten som følge af den ændrede klagestruktur på  

 skatteområdet, der har virkning fra den 1. november 2005.
Landsskatterettens afgørelse Selskabsbeskatningen (nu  

 Skattecenteret) har ved en afgørelse af 7. juni 2005 givet afslag på dispensation efter  

 ligningslovens § 16 A, stk. 2, vedrørende kapitalnedsættelse i B A/S.
 Landsskatteretten stadfæster  

 afgørelsen.
Sagens oplysninger A A/S er B-aktionær i B A/S,  

 som blev stiftet i 1999, og som har en aktiekapital, der er opdelt i A-aktier  

 (nom. 500.000 kr.) og B-aktier.
Ingen investor ejer 20 % eller mere af  

 selskabets aktiekapital.
I 2004 har B A/S nedskrevet  

 B-aktiekapitalen med udlodning til B-aktionærerne.
For fire aktionærer,  

 herunder A A/S, er der anmodet om dispensation efter ligningslovens § 16 A,  

 stk. 2, jf. brev af 14. september 2004 med supplerende brev af 11. januar  

 2005  

 vedlagt tegningsprospekt august 1999.
 Det er oplyst, at B A/S er et  

 såkaldt ventureselskab, der har til formål  inden for en periode på 10  

 år - at  

 investere i, udvikle og afhænde vækstselskaber inden for det biomedicinske  

 område, hvorefter det er hensigten at opløse selskabet pr. 1. august 2009.
Om baggrunden for anmodningen  

 om dispensation er det oplyst, at der på en ekstraordinær generalforsamling  

 den  

 4. juni 2004 blev truffet beslutning om at nedsætte B-aktiekapitalen i B A/S  

 med et beløb på 37.200.800 kr., hvor kapitalnedsættelsen er udbetalt ligeligt  

 til samtlige B-aktionærer i selskabet i forhold til deres respektive  

 ejerandele. Årsagen til kapitalnedsættelsen er, at B A/S i 2004 har  

 realiseret  

 gevinster ved afhændelse af selskabets underliggende aktieinvesteringer,  

 nemlig  

 aktiebesiddelserne i hhv.
C A/S og D Inc.
Kapitalnedsættelsen udgør 13  

 % af B-aktiekapitalen (svarende til nedsættelse fra 237.599.400 kr. til  

 200.398.000 kr.) og er sket for at opfylde de vedtægtsmæssige krav om, at  

 investeringen skal udloddes.
Ifølge B A/S vedtægter skal selskabets  

 bestyrelse  

 ved selskabets salg af investeringer senest 3 måneder efter afståelsessummens  

 modtagelse foranledige hele salgsprovenuet  med fradrag af omkostninger  

 og  

 andre selskabet påløbende forpligtelser  udbetalt kontant til alle  

 B-aktionærerne forholdsmæssigt efter deres aktiebesiddelse.
Det har ikke  

 tidligere været muligt at udlodde udbytter til aktionærerne, da selskabet  

 tidligere har haft kapitaltab.
Ifølge selskabets vedtægter  

 (som senest ændret på ordinær generalforsamling den 4. april 2000) var  

 aktiekapitalen på nom. 286.660.000 kr. (nom. 500.000 kr.
Aaktier og  

 nom.  

 286.160.000 kr.
B-aktier). Om selskabets formål hedder det i § 2:
Selskabet er et  

 investeringsselskab.
Selskabets formål er at investere i ejerandele eller i  

 øvrigt anbringe midler i et eller flere erhvervsdrivende biomedicinske eller  

 farmaceutiske selskaber i Norden.
Selskabet kan eje såvel majoritets- som  

 minoritetsposter i sådanne selskaber.
Selskabet kan anbringe ledig likviditet  

 i  

 skandinaviske statsobligationer med kort løbetid og i kontante indskud i  

 pengeinstitutter. Om nedsættelse af  

 aktiekapitalen og indløsning af aktier hedder det i vedtægternes § 4  

 bl.a.:
 For selskabets B-aktier,  

 jfr. § 4 A, gælder, at aktiekapitalen nedsættes ved indløsning efter følgende  

 regler:
Ved selskabets afståelse af  

 investeringer i ejerandele som nævnt i vedtægternes § 2, foranlediger  

 bestyrelsen senest tre måneder efter afståelsessummens modtagelse hele  

 salgsprovenuet  dog med fradrag af omkostninger og andre selskabet  

 påhvilende  

 forpligtelser  kontant udbetalt til alle B-aktionærer forholdsmæssigt  

 (og  

 dermed ligeligt) efter deres aktiebesiddelse.
Samtidig hermed nedsættes hver  

 B-aktie nominelt med et beløb, der forholdsmæssigt svarer til selskabets  

 bogførte værdi af den afståede ejerandel i forhold til selskabets nominelle  

 aktiekapital på nedsættelsestidspunktet.
Nedsættelsen af aktierne skal ske  

 til  

 pari kurs, uanset om indløsningsbeløbet overstiger eller er mindre end det  

 nominelle nedsættelsesbeløb, og kan for hver nedsættelse, der skal ske til  

 nærmeste beløb deleligt med hundrede efter almindelige afrundingsregler,  

 højst  

 ske med 1.000 kr. for hver aktie på 10.000 kr.
Indløsning og nedsættelse af  

 aktiekapitalen efter denne bestemmelse kan ikke finde sted før den 1. oktober  

 2002.
Stk. 2. Efter  

 kapitalnedsættelsen skal der være dækning for aktiekapitalen samt de  

 henlæggelser og reserver, der er bundne i henhold til lovgivningen eller  

 selskabets vedtægter.   Om bemyndigelse til  

 bestyrelsen hedder det i vedtægternes § 4 A bl.a.:
Selskabets aktiekapital kan  

 efter bestyrelsens nærmere bestemmelse forhøjes ad en eller flere gange ved  

 nytegning af B-aktier til kurs 105 eller en kurs mellem pari og 105 med  

 indtil  

 313.340.000 ( ) kr.
Forhøjelsen skal ske ved kontant indbetaling på nærmere  

 angivne forfaldstidspunkter, og der skal ikke tilkomme de hidtidige  

 aktionærer  

 fortegningsret.
Den bestyrelsen givne bemyndigelse gælder indtil den 1.  

 februar  

 2004, men kan fornyes for en eller flere perioder på indtil 5 år ad gangen.
 Ifølge B A/S årsrapport for  

 2004 (kalenderåret 2004) er selskabets aktiekapital nedsat med i alt 85.761  

 tkr. fra primo året 286.660 tkr. til ultimo året 200.899 tkr., og der er til  

 investorerne tilbagebetalt 13 % af den oprindelige kapital på 286,7 mio. kr.  

 svarende til 37.201 tkr. kr.
Selskabets egenkapital udgør primo året 208.552  

 tkr. og ultimo året 214.950 tkr. (svarende til en indre værdi på hhv. 72,8 og  

 107,0).
Ifølge årsrapporten består  

 porteføljen i investering i 17 selskaber, og i 2004 blev ét selskab  

 realiseret  

 og ét delvist realiseret.
Selskabet solgte dels den resterende del af dets  

 aktier i D Inc. for 6 mio. kr. (exitværdien af D Inc. udgjorde i alt 14,4  

 mio.  

 kr.), dels en del af sine C A/S aktier for 36,7 mio. kr.
Ejerandelen i det  

 børsnoterede C A/S var ultimo 2004 på 3 %.
Selskabsbeskatningens afgørelse Den ønskede dispensation  

 vedrørende kapitalnedsættelse i selskabet efter ligningslovens § 16 A, stk.  

 2,  

 er ikke imødekommet.
 Selskabsbeskatningen finder  

 ikke, at der er sket en aktivitetsindskrænkning ved frasalg af de  

 underliggende  

 aktier, idet det  allerede ved selskabets stiftelse  er  

 vedtægtsmæssigt  

 bestemt, hvorledes man skal forholde sig, når en aktiepost sælges.
Klagerens påstand og argumenter Der er nedlagt påstand om at,  

 klager skal gives dispensation efter ligningslovens § 16 A, stk. 2, da  

 betingelserne for dispensation jf. ligningsvejledningen 2004, afsnit  

 S.G.20.2.2., må anses for opfyldt idet:
 Selskabets aktivitet er  

 utvivlsomt indskrænket med frasalget af de underliggende aktier.
 Nedskrivningen er begrundet i  

 selskabets erhvervsmæssige forhold, idet nedskrivningen skyldes  

 vedtægtsmæssige  

 krav om udlodning i forbindelse med salg af investeringer.
Udlodningen svarer til  

 salgsprovenuet med fradrag af omkostninger og andre af selskabets påhvilende forpligtelser.
 Efter udlodningen består der  

 fortsat en ikke-uvæsentlig aktivitet i B A/S, hvilket blandt andet følger af,  

 at udlodningen (værdimæssigt) svarer til 13 % af aktiekapitalen.
 Kapitalnedsættelsen (som  

 vedtaget på generalforsamlingen den 04.06.2004) er sket kort tid efter  

 aktivitetssalget (salget af de underliggende aktier er sket i 2004).
Selskabet har indgået aftale  

 med E om håndtering af den løbende drift og support til  

 porteføljeselskaberne.
Da  

 selskabets investeringer var på sit højeste, bestod porteføljen af 19  

 forskellige porteføljeselskaber.
Selskabet har til formål at udvikle disse  

 selskaber med henblik på afhændelse, inden selskabet skal likvideres i 2009,  

 og  

 derfor udgør hver enkelt af disse porteføljeselskaber en selvstændig  

 aktivitet  

 for selskabet.
Det følger af vedtægterne, at  

 når et porteføljeselskab afstås, skal salgsprovenuet udloddes til  

 investorerne  

 (hvis betingelserne for udlodning/kapitalnedsættelse i øvrigt er til stede).  

 Det  

 er såvel det investerede beløb som en eventuel gevinst vedrørende det solgte  

 porteføljeselskab, der skal udloddes.
Når exitprovenuet i henhold til  

 vedtægterne ikke kan geninvesteres, kan salg af et porteføljeselskab  

 sidestilles med et traditionelt frasalg af en aktivitet.
Ventureselskabet må  

 anses at drive erhvervsmæssig virksomhed, jf. herved Højesterets dom i  

 SKM2004.297.HR (TfS 2004.542).
Selskabet foretog sin sidste  

 nyinvestering den 21. januar 2002. Siden da har selskabet kun foretaget  

 følgeinvesteringer i de eksisterende porteføljeselskaber.
Selskabet får ikke  

 tilført yderligere kapital, idet selskabet investeringsperiode er overstået,  

 og  

 selskabet er fuldt investeret, bortset fra reservationerne til  

 følgeinvesteringer i den eksisterende portefølje.
Årsrapporten for 2003  

 omtaler, at selskabet har foretaget en nyinvestering, hvilket angår F AB´s  

 opkøb af G AB.
Der er imidlertid ikke tale om nyinvestering, men derimod om  

 forberedelse til et salg.
Transaktionen er gennemført som en fusion, hvor  

 selskabet  

 for afståelsen af aktierne i G AB blev vederlagt med aktier i F AB). G AB var  

 et unoteret selskab, mens F AB er børsnoteret.
Det er således muligt at  

 frasælge investeringen, når børskursen for F AB vurderes som optimal.
 Da selskabet ikke har og ikke vil få tilført yderligere kapital med henblik  

 på  

 nyinvestering sammenholdt med de vedtægtsmæssige bestemmelser om, at  

 exitprovenu skal udloddes, er der sket en reel aktivitetsindskrænkning i 2004  

 i  

 forbindelse med salget af C A/S og D Inc.
Det administrationshonorar,  

 som selskabet betaler til E, er aftalt til at udgøre 2,5 % p.a. af den  

 tegnede  

 kapital.
Når der sker udlodninger i forbindelse med exit, nedsættes  

 beregningsgrundlaget (den tegnede kapital) for de 2,5 % med den  

 investerede kapital i de solgte porteføljeselskaber.
Dette underbygger, at  

 der  

 er sket (og at der sker) en reel aktivitetsindskrænkning.
Indskrænkningen kan  

 ikke anses for midlertidig, da selskabet ikke har mulighed for at foretage  

 nyinvesteringer.
De vedtægtsmæssige bestemmelser kan ikke have nogen negativ betydning for  

 vurderingen af, om der er sket en aktivitetsindskrænkning.
Bestemmelserne  

 regulerer alene det forhold, at aktionærerne ikke ønsker, at provenuet efter  

 aktivitetsindskrænkninger i selskabet forbliver i selskabet.
Med andre ord,  

 aktionærerne har ønsket at sikre, at den indskudte kapital kun risikeres én  

 gang.
Landsskatterettens bemærkninger og begrundelse Ifølge ligningslovens § 16 A,  

 stk. 2, kan det tillades, at beløb, der udloddes i forbindelse med en  

 nedsættelse af aktiekapitalen i et selskab, der ikke er under likvidation,  

 fritages for udlodningsbeskatning efter bestemmelsens stk. 1. Fortjeneste  

 eller  

 tab ved den pågældende udlodning behandles i så fald efter reglerne i  

 aktieavancebeskatningsloven.
 Baggrunden for bestemmelserne  

 i ligningslovens § 16 A, er ønsket om at undgå omgåelse af  

 udbyttebeskatningen.  

 Således hedder det i forarbejderne til bestemmelsen (som indsat ved lov nr.  

 160  

 af 31. maj 1961) bl.a.:
Som bestemmelsen i § 16 A er  

 formuleret, skal udlodninger i forbindelse med nedsættelse af aktiekapitalen  

 eller andelskapitalen i et selskab, der ikke er under likvidation, beskattes  

 fuldt ud hos modtageren med almindelig indkomstskat på samme måde som  

 sædvanligt aktieudbytte.
Dette er nødvendigt, hvis man skal hindre, at  

 selskaber år for år ved at kombinere deres udlodninger med nedskrivning af  

 aktiekapitalen omgår reglen om almindelig indkomstbeskatning af aktieudbytte.  

 Hvor det er åbenbart, at en sådan omgåelseshensigt ikke foreligger, vil det  

 efter den foreslåede dispensationsbestemmelse i §  

 16 A, stk. 2, være muligt at få udlodningen beskattet som en afståelsessum  

 for  

 den aktie- eller andelsret, som den skattepligtige må give afkald på som  

 følge  

 af nedskrivningen. I overensstemmelse hermed vil  

 der efter praksis kun blive meddelt dispensation ifølge ligningslovens § 16  

 A,  

 stk. 2, hvis det sandsynliggøres, at formålet med nedsættelsen af  

 aktiekapitalen ikke har været at undgå udlodning af indtjente midler som  

 udbytte, jf. herved også bl.a.
Betænkning nr. 856, 1978 om beskatning af  

 aktieavancer, side 53. I øvrigt vil dispensation efter praksis normalt  

 forudsætte, at nedskrivningen er begrundet i selskabets forhold, herunder  

 hedder det således i Ligningsvejledningen S.G.20.2.2 bl.a.:
Normalt vil tilladelse have  

 til forudsætning, at kapitalnedskrivningen alene er begrundet i selskabets  

 erhvervsmæssige forhold.
Dette vil ofte være tilfældet, hvor et selskab i  

 tilknytning til kapitalnedskrivningen har afhændet en del af sine aktiviteter  

 og realiseret de hertil hørende driftsmidler, således at den hidtidige  

 aktiekapital skønnes at være for stor til de resterende aktiviteter.
Det  

 forudsættes  

 således, at der sker en vis aktivitetsindskrænkning og ikke blot et mindre  

 eller midlertidigt frasalg af driftsmidler eller lign. B A/S er  

 stiftet i 1999, og det er hensigten, at dets ventureaktivitet skal  

 ophøre i 2009. Den af sagen omhandlede anmodning om dispensation angår  

 udlodning i 2004 i forbindelse med salg af aktier i D Inc. og C A/S.
Ifølge  

 årsrapporten for 2004 har selskabet i dette år solgt dets resterende  

 ejerandel  

 i D Inc. og en del af dets ejerandel i C A/S, hvorefter der er en resterende  

 ejerandel i dette selskab ultimo 2004 på 3 %.
Det må lægges til grund, at  

 der er tale om en i vedtægterne forudbestemt udlodning i forbindelse med  

 kapitalnedskrivning, som gælder salgsprovenu ved enhver afståelse af  

 selskabets  

 enkelte investeringer i ejerandele som nævnt i vedtægternes § 2. Ifølge  

 vedtægtsbestemmelsen omfatter udlodningen hele salgsprovenuet alene efter  

 fradrag  

 af omkostninger og andre selskabet påhvilende forpligtelser.
Udlodningen er  

 alene begrænset af, at der efter kapitalnedsættelsen skal være dækning for  

 aktiekapitalen samt henlæggelser og reserver, der er bundne i henhold til  

 lovgivning eller selskabets vedtægter.
Det bemærkes i øvrigt herved, at indre  

 værdi var primo 2004 72,8 og ultimo 2004 107,0, som fremkommer efter  

 nedskrivning af aktiekapitalen i 2004 med i alt 85.761 tkr. og en udbetaling  

 til aktionærerne på 37.201 tkr., jf. årsrapporten for selskabet for 2004.
 Hertil kommer, at selskabets  

 indtjening henset til dets aktivitet må anses at være baseret på dets  

 investering i ejerandele som nævnt vedtægternes § 2, således at dets  

 indtjening  

 netop vil være gevinst ved hel eller delvis afståelse af disse ejerandele.
 På det foreliggende ses det  

 ud fra en helhedsvurdering af sagens oplysninger ikke godtgjort, at der i  

 forbindelse med nedsættelsen af aktiekapitalen i selskabet ved salget af  

 aktier  

 i C A/S og D Inc. foreligger særlige forhold, som efter praksis kan begrunde  

 dispensation efter ligningslovens § 16 A, stk. 2.
 Oplysningen om, at selskabet  

 ikke vil få tilført kapital med henblik på nyinvestering, kan ikke begrunde  

 en  

 ændret bedømmelse.
 Den påklagede afgørelse  

 stadfæstes derfor.
