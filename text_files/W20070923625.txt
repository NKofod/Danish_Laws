Landsskatteretskendelse vedr.
Tilbagebetaling af  

 arbejdsmarkedsbidrag Landsskatterettens afgørelse ToldSkat har ikke imødekommet  

 As anmodning om tilbagebetaling af arbejdsmarkedsbidrag betalt i det år  

 A  

 afgik ved døden.
 Landsskatteretten pålægger  

 SKAT at genoptage klagerens bidragsansættelse vedrørende 1998.
Sagens oplysninger A var selvstændigt  

 erhvervsdrivende.
I 1997 og 1998 modtog han henholdsvis 17.938 kr. og 64.386  

 kr. i sygedagpenge.
 A afgik ved døden i 1998.
 Østre Landsret har ved en dom  

 af 24. september 2003 (SKM2003.416) fastslået, at sygedagpenge udbetalt til  

 en  

 selvstændigt erhvervsdrivende, der anvender virksomhedsordningen ikke skal  

 indgå i beregningsgrundlaget for arbejdsmarkedsbidrag.
Told- og Skattestyrelsen har  

 som følge af dommen herefter den 5. oktober 2004 udsendt et  

 genoptagelsescirkulære,  

 TSS-cirkulære nr. 23. Det fremgår af cirkulæret, at dommen ifølge Told- og  

 Skattestyrelsens  

 opfattelse har den følge, at sygedagpenge og andre lignende  

 overførselsindkomster ikke skal anses for indtægter ved selvstændig  

 erhvervsvirksomhed.
Dette er en ændring af praksis, hvorfor dommen giver  

 mulighed for genoptagelse.
Det fremgår videre af cirkulæret, at:
Målgruppen for cirkulæret er  

 selvstændigt erhvervsdrivende og medarbejdende ægtefæller, som i perioden fra  

 og med indkomståret 1995 har modtaget sygedagpenge og andre lignende  

 overførselsindkomster.  

 Det er yderligere en forudsætning for genoptagelse, at de pågældende ydelser  

 har været medregnet til virksomhedens indkomst. (...) Anmodning om ekstraordinær  

 genoptagelse efter dette cirkulære skal indgives senest den 1. juni 2005.  

 (...) Selvstændigt erhvervsdrivende  

 og medarbejdende ægtefæller, som i strid med pkt. 6-10 ovenfor ved  

 skatteansættelsen (...) er blevet stillet, som om sygedagpenge og andre  

 lignende overførselsindkomster indgår i indtægterne ved selvstændig  

 erhvervsvirksomhed, kan efter anmodning få genoptaget skatteansættelsen  

 (...).
 For så vidt angår  

 genoptagelse af arbejdsmarkedsbidrag, midlertidig pensionsopsparing og  

 særligt  

 pensionsbidrag gælder følgende: Efter arbejdsmarkedsfondslovens § 15, stk. 2,  

 finder skattestyrelseslovens §§ 34 og 35 tilsvarende anvendelse, for så vidt  

 angår anmodninger om genoptagelse af opgørelsen af arbejdsmarkedsbidrag.
Genoptagelse af opgørelsen af  

 midlertidig pensionsordning og særlig pensionsopsparing sker efter samme  

 regler  

 som for arbejdsmarkedsbidrag.
Det følger tillige af den gældende § 17 b, stk.  

 1, sidste pkt., i ATP-loven om den midlertidige pensionsordning og ATP-lovens  

 §  

 17 f, stk. 1, sidste pkt., særlig pensionsopsparing, jf.  

 arbejdsmarkedsfondslovens § 15, stk. 2, og skattestyrelseslovens §§ 34 og 35  

 (...) Efter skattestyrelseslovens §  

 34, stk. 2, kan der ske genoptagelse, hvis anmodning herom indgives senest  

 den  

 1. maj i det 4. år efter indkomstårets udløb (...). Hvis fristen er udløbet,  

 kan der i henhold til skattestyrelseslovens § 35, stk. 1, nr. 7, endvidere  

 foretages genoptagelse til gunst for den skattepligtig fra og med det  

 indkomstår, der har været til prøvelse i den første sag, der resulterede i  

 underkendelse  

 af praksis, eller fra og med det indkomstår, der er påbegyndt, men endnu ikke  

 er udløbet 5 år forud for underkendelsen af praksis.
 Sagen i SKM2003.416.ØLR  

 vedrører indkomståret 1995, og der kan dermed ske genoptagelse fra og med  

 dette  

 indkomstår.
Efter skattestyrelseslovens §  

 35, stk. 2, skal anmodning om genoptagelse efter skattestyrelseslovens § 35,  

 stk. 1, nr. 7, fremsættes 6 måneder efter, at den skattepligtige er kommet  

 til  

 kundskab om det forhold, der begrunder fravigelsen af fristerne i § 34.  

 Anmodningen vil dog blive anset for rettidig, hvis den indgives senest den 1.  

 juni 2005. (...) Told- og Skattestyrelsen har  

 i marts 2005 udsendt et brev til alle personer, der kan være omfattet af  

 cirkulæret.
Klageren er blandt de personer, der har modtaget dette brev.
Det  

 fremgår blandt andet af brevet, at:
Selvstændigt  

 erhvervsdrivende, der har modtaget sygedagpenge og en række lignende  

 overførselsindkomster,  

 skal ikke betale arbejdsmarkedsbidrag, særlig pensionsbidrag og lønsumsafgift  

 heraf.
Det følger f en dom fra Østre Landsret fra september 2003.
 Da vi i vores systemer har  

 registreret, at Deres afdøde ægtefælle som selvstændigt erhvervsdrivende har  

 modtaget dagpenge ved sygdom eller barsel og /eller iværksætter- og  

 etableringsydelse, har De måske penge til gode hos skattevæsenet. derfor  

 sender  

 vi Dem dette brev.
 Vi har fået indberettet  

 følgende oplysninger:
1997 1998 Dagpenge ved sygdom eller  

 barsel 17.938 64.386 (...) Det forhold, at De er udsøgt  

 i vores system, betyder ikke nødvendigvis, at De har betalt for meget  

 arbejdsmarkedsbidrag, særlig pensionsbidrag eller lønsumsafgift.
Det afhænger  

 blandt andet af, hvordan De har selvangivet de pågældende  

 overførselsindkomster.
Det er derfor ikke sikkert, at De har penge til gode  

 hos  

 os.
 Det er således nødvendigt, at  

 De henvender Dem til den regionale told- og skattemyndighed senest den 1.  

 juni  

 2005 for at få nærmere besked om en eventuel tilbagebetaling af  

 arbejdsmarkedsbidrag, særlig pensionsbidrag og lønsumsafgift.
Hvis De allerede har bedt om  

 at få tilbagebetaling, beder vi Dem om at se bort fra dette brev. Klagerens repræsentant søgte  

 med henvisning til Told- og Skattestyrelsens brev den 29. maj 2005 om, at  

 As  

 indkomst blev reguleret med de i 1997 og 1998 modtagne sygedagpenge.
 ToldSkat har genoptaget  

 bidragsansættelsen vedrørende 1997, men meddelt afslag på anmodningen for så  

 vidt angår 1998.
ToldSkats afgørelse Klagerens anmodning om  

 genoptagelse af bidragsansættelsen vedrørende 1998 er ikke imødekommet, da A  

 i  

 1998 afgik ved døden og betalte a conto arbejdsmarkedsbidrag pr. dødsdagen  

 anses for endelige, jf. arbejdsmarkedsfondslovens § 13, stk. 8.
Klagerens påstand og argumenter Klagerens repræsentant har  

 fremsat påstand om, at ToldSkat pålægges at genoptage klagerens  

 bidragsansættelse  

 vedrørende 1998 med henblik på tilbagebetaling af for meget betalt  

 arbejdsmarkedsbidrag,  

 jf.
TSS-cirkulære 2004.23.
 Der skal ske genoptagelse af  

 ansættelsen, da der er tale om en uberettiget opkrævet afgift.  

 Arbejdsmarkedsfondslovens  

 § 13, stk. 3, kan ikke stå i vejen for dette, da denne bestemmelse alene er  

 bestemt  

 for skatter og afgifter, der er opkrævet med rette.
Landsskatterettens bemærkninger og begrundelse Af  

 arbejdsmarkedsfondslovens § 13, stk. 8, fremgår bl.a. følgende:
Afgår  

 en person omfattet af § 7, stk. 1 eller 2, ved døden, anses betalingen af  

 indeholdte bidrag efter § 11, stk. 1 og 6, og betalingen af foreløbige bidrag  

 efter § 12, som forfaldt før dødsfaldet, for endelige for afdøde for det  

 indkomstår, hvori dødsfaldet har fundet sted. (...) Bestemmelsen  

 blev indført ved lov nr. 1223 af 27. december 1996.
Før  

 bestemmelsens indførelse skulle der altid foretages en slutbidragsopgørelse  

 for  

 afdøde med eventuelle efterreguleringer af arbejdsmarkedsbidraget efter de  

 almindelige regler herom.
I mange tilfælde  navnlig i de situationer,  

 hvor den  

 afdøde kun havde haft lønindkomst, eller hvor afdøde var selvstændig og  

 løbende  

 havde betalt foreløbige bidrag  medførte slutbidragsopgørelsen dog kun  

 meget  

 beskedne  om overhovedet nogen  reguleringer af  

 arbejdsmarkedsbidraget.
Skattemyndighedernes  

 administrative ressourceanvendelse ved udarbejdelsen af en særskilt  

 slutbidragsopgørelse  

 stod derfor ikke mål med de meget beskedne reguleringer af bidragsgrundlaget.  

 Dette fremgår af bestemmelsens forarbejder.
 I  

 det foreliggende har A betalt arbejdsmarkedsbidrag af sygedagpenge på  

 grundlag  

 af en praksis, som Østre Landsret ved SKM2003.416 fastslog var ulovhjemlet.
 Told-  

 og Skattestyrelsen har på baggrund af dommen udstedt TSS-cirk 2004.23,  

 hvorefter bidragsansættelsen fra 1995 og fremefter kunne genoptages, hvis  

 bidragsyderen anmodede herom inden den 1. juni 2005.
 Det  

 er på baggrund af ovenstående Landsskatterettens opfattelse, at  

 arbejdsmarkedsfondslovens § 13, stk. 8, ikke finder anvendelse i den  

 foreliggende situation, idet det må ligge som en forudsætning for anvendelsen  

 af § 13, stk. 8, at de i bestemmelsen betalte bidrag er opkrævet med  

 lovhjemmel.
 SKAT pålægges derfor at genoptage  

 As bidragsansættelse vedrørende 1998.
