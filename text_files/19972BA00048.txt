Nr BSF 48 Forslag til folketingsbeslutning om opfordring til at trække aktstykke nr.  

 183 om anvendelse af 225 mio. kr. til initiativer, der kan forbedre indsatsen  

 for ældre, tilbage fra Finansudvalget Fremsat af Frank Aaen (EL) Jette Gottlieb (EL) den 2. juni 1998 Folketinget opfordrer socialministeren til at trække aktstykke nr. 183 af  

 24. april 1998 tilbage fra Finansudvalget.
I aktstykket søger ministeren om tilslutning til at anvende 225 mio. kr.  

 til initiativer, der kan forbedre indsatsen for ældre i form af højere  

 kvalitet og klarere rettigheder i hjemmehjælpen.
Aktstykket indebærer, at  

 bevillingen bl.a. vil blive brugt til at fremme privatisering af hjemmehjælp.
Bemærkninger til forslaget Selv om beløbet var alt for lille, støttede Enhedslisten den merbevilling  

 til hjemmehjælpen, der i forbindelse med vedtagelsen af finansloven for 1998  

 blev aftalt mellem regeringen og SF.
I aftalen mellem regeringen og SF står  

 bl.a., at den enkelte ældre skal »have større indflydelse på  

 hjemmehjælpen.
Det bør ske ved, at de ældre mere frit kan bestemme, hvordan  

 den tildelte hjælp ønskes anvendt.« Enhedslisten er enig i denne målsætning, for så vidt angår indflydelse på  

 det kommunale tilbud, men Enhedslisten er imod at fremme en privatisering af  

 hjemmehjælpen.
I den udmøntning af aftalen mellem regeringen og SF, der nu er  

 forelagt Finansudvalget, fremhæves muligheden for »at vælge mellem  

 forskellige leverandører« som et væsentligt instrument til at øge  

 kvaliteten af hjemmehjælpen.
Det anføres, at merbevillingen skal bruges til  

 at fremme en omstilling, der bl.a. omfatter muligheden for at vælge en anden,  

 dvs. en privat leverandør, som alternativ til det kommunale tilbud.
 Enhedslisten er enig i, at der er brug for at forbedre kvaliteten af  

 hjemmehjælpen, men ønsker ikke samtidig at tilskynde kommunerne til øget  

 privatisering.
Skriftlig fremsættelse Frank Aaen (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om opfordring til at trække aktstykke  

 nr. 183 om anvendelse af 225 mio. kr. til initiativer, der kan forbedre  

 indsatsen for ældre, tilbage fra Finansudvalget.
(Beslutningsforslag nr.
B 48).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
Bilag 183 Socialministeriet.
 København, den 24. april 1998.
 a.
Socialministeriet søger om Finansudvalgets tilslutning til at anvende 225  

 mill.kr. til initiativer, der kan forbedre indsatsen for ældre i form af  

 højere kvalitet og klarere rettigheder i hjemmehjælpen.
Udgiften i 1998  

 afholdes af den på finansloven opførte bevilling på 225 mill.kr. til  

 forbedring af indsatsen for ældre (§ 15.61.01.10.72.).
 b.
På finansloven for 1998 (§15.61.01.) er der afsat 250 mill.kr. til  

 forbedring af indsatsen for ældre.
Heraf er 25 mill.kr. afsat til tilskud til  

 udvikling af nye instrumenter for en forbedret og kvalitetsorienteret styring  

 af hjemmehjælpen.
 Den resterende del af bevillingen - 225 mill.kr. - afsættes til  

 initiativer, der kan sikre højere kvalitet og klarere rettigheder i  

 hjemmehjælpen.
Kvaliteten i hjemmehjælpen er ikke altid god nok.
En række kommuner  

 mangler tilstrækkelige styringsredskaber.
De ældre får ikke altid den hjælp,  

 de har fået tildelt.
En stor del af personaletiden vedrører sygefravær,  

 møder, uddannelse m.v., og kommer dermed ikke brugerne til gavn.
Sygefraværet  

 er ofte for højt på grund af et dårligt arbejdsmiljø.
 Indførelse af valgmuligheder for brugerne og bedre styring af  

 hjemmehjælpen er elementer i løsningen på problemerne.
Muligheden for at vælge mellem forskellige leverandører kan medvirke til  

 at sikre, at de ældre får den hjælp, de har fået tildelt, ligesom det bliver  

 muligt for de ældre at skifte leverandør, hvis kvaliteten af hjælpen ikke  

 lever op forventningerne.
Dermed vil de ældre få større indflydelse og opleve  

 en større tilfredshed med hjemmehjælpen.
Herudover er det afgørende, at styringen og tilrettelæggelsen forbedres.  

 De enkelte kommuner skal igennem omstillingsprocesser, hvor der bl.a. kan  

 udvikles modeller for valgmuligheder og kontraktstyring.
Mange steder vil der  

 være behov for kompetenceudvikling og investeringer i et bedre arbejdsmiljø.  

 Erfaringer fra nogle kommuner viser, at det er muligt at nedbringe  

 sygefraværet gennem en målrettet arbejdsmiljøindsats, hvor der også fokuseres  

 på arbejdstilrettelæggelsen og ledelsens kompetence.
 Kun ved en omstilling af indsatsen i de enkelte kommuner kan kvaliteten  

 forbedres varigt til gavn for de ældre.
 Den afsatte bevilling på finansloven for 1998 udmøntes på en måde, der  

 understøtter denne proces.
Det er hensigten at anvende bevillingen til at støtte kommuner, der -  

 gennem en omstillingsproces - ønsker at sikre en god kvalitet i  

 hjemmehjælpen, herunder en større del af personaletiden hos brugerne.  

 Kommunerne skal ansøge om midlerne, og der vil fx blive stillet krav om, at  

 kommunerne skal - gennemføre en målrettet arbejdsmiljøindsats med klare målsætninger for  

 nedbringelse af sygefraværet - sikre, at de ældre får den hjælp, de har fået tildelt, fx gennem  

 valgmuligheder - øge den andel af personaletiden, der bruges hos de ældre - indføre klare og rimelige målsætninger for omfanget af flytninger af  

 besøg - udarbejde en kontrakt mellem kommunen og ledelsen af hjemmehjælpen - gennemføre initiativer, som styrker og udvikler ledelseskompetencen.
Omstillingspuljen skal endvidere kunne anvendes til udvikling af  

 styringsredskaber, konsulentbistand, konferencer m.v., som kan medvirke til  

 at udvikle og forbedre hjemmehjælpen.
Endelig skal puljen bidrage til at  

 dække de økonomiske konsekvenser af bemyndigelsesloven om kvalitetsstandarder  

 m.v.
Omstillingen forventes at løbe over 3-4 år.
Det er hensigten at gennemføre  

 en samlet evaluering af indsatsen efter en periode på fx 2 år.
Indtil 2,5 mill.kr. af bevillingen kan anvendes til dækning af  

 administrationsudgifter, herunder løn, i forbindelse med omstillingens  

 gennemførelse.
Beløb til dækning af administrationsudgifter vil blive  

 overført til departementets konto § 15.11.01.10. og Den Sociale  

 Sikringsstyrelses konto § 15.11.28.10.
 c.
Det er i anmærkningerne til § 15.61.01. forudsat, at Finansudvalget  

 orienteres om anvendelsen af de 225 mill.kr.
Det fremgår endvidere af  

 socialministerens svar til Socialudvalget af 10. december 1997 (L 120 - bilag  

 6), at udmøntningen af de 225 mill.kr. vil blive forelagt Finansudvalget i  

 form af et aktstykke.
 d.
- - - - - e.
 Finansudvalget anmodes om tilslutning til, at de 225 mill.kr. udmøntes som  

 beskrevet ovenfor under b., idet udgiften vil blive afholdt af den på  

 finansloven for 1998 under § 15.61.01. Forbedring af indsatsen for ældre  

 opførte bevilling på 225 mill.kr.
 f.
 Finansministeriets tilslutning foreligger.
Karen Jespersen / Leif Sondrup Til Finansudvalget.
