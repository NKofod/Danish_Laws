§ 1 I bekendtgørelse nr. 338 af 2. maj 1994 om statens uddannelsesstøtte  

 foretages følgende ændringer:
 1. I § 2 indsættes efter stk. 1 som nye stykker:
» Stk. 2.  En privat uddannelse kan ikke godkendes,  

 med mindre uddannelsen er tilrettelagt således, at eventuelle ulønnede  

 praktikperioder højst udgør 20 pct. af uddannelsestiden og højst 6 måneder i  

 alt.
Undervisningsministeriet kan i særlige tilfælde dispensere herfra.
Den  

 ulønnede praktik skal have en specifik uddannelsesmæssig begrundelse.
 Stk. 3.  Ferieperioder kan kun indgå i støttetiden i en  

 privat uddannelse, hvis uddannelsestiden er på 12 måneder eller derover.  

 Ferieperioderne kan højst udgøre 2 måneder om året.«.
 Stk. 2-7 bliver herefter stk. 4-9.
 2. I § 2, stk. 6, der bliver stk. 8, ændres i nr. 2  

 »grundlag« til: »økonomisk eller uddannelsesmæssig  

 baggrund«.
 3. I § 10, stk. 1, 2. pkt., udgår: », stk. 1, 2, 3 og  

 5«.
 4. I § 12, stk. 2, indsættes efter 1. pkt.:
 »Hvis sygdommen eller de særlige forhold har tvunget den  

 uddannelsessøgende til at skifte uddannelse, kan støttetiden forlænges, selv  

 om sygdommen eller de særlige forhold ikke har medført, at den  

 uddannelsessøgende blev forsinket i den tidligere uddannelse.«.
 5. I § 15, stk. 4, ændres »mindst 20« til:  

 »mindst 16«.
 6. § 18, stk. 5, ophæves.
 7. I § 22, stk. 2, ændres »1. oktober« til:  

 »1. november«.
 8. I § 25, stk. 1, nr. 4, ændres »stipendium og  

 studielån« til: »stipendium eller studielån«.
 9. I § 47 indsættes som nyt stk. 1:
 »Styrelsen afgør i hvert enkelt tilfælde efter ansøgning fra den  

 uddannelsessøgende, om en uddannelse i udlandet giver ret til  

 uddannelsesstøtte.«.
 Stk. 1  bliver herefter stk. 2.
 10. I § 77, stk. 6, ændres »i uddannelsesårene 1993 -  

 1994 og 1994 - 1995« til: »indtil 31. december 1995«.
 11. Bekendtgørelsens bilag D affattes således:
 » Uddannelser i udlandet af mere end 3 års normeret  

 uddannelsestid, hvor der gives uddannelsesstøtte i hele uddannelsestiden, jf.  

 § 48.
 Hoteladministration: Uddannelser på kandidat/master-niveau.
 Turisme: Uddannelser på kandidat/master-niveau.
 Moderne dans/koreografi.
 Kombinationsuddannelse med økonomi (heri kan indgå management og marketing  

 mv.) og sprog (heri skal indgå område-/landestudier). Omfatter uddannelser,  

 der fra starten er tilrettelagt med en ligelig kombination af økonomi-sprog,  

 og hvor uddannelsen ikke sprogmæssigt dækkes af tilsvarende danske  

 kombinationsuddannelser.«.
§ 2 Bekendtgørelsen træder i kraft den 1. januar 1995.
