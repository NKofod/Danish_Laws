Indholdsfortegnelse Forord.
 Nærværende instruks er udarbejdet i overensstemmelse med reglerne i  

 Finansministeriets cirkulære af 10. september 1984 om udarbejdelse af  

 institutionsinstrukser vedrørende regnskabsvæsenets tilrettelæggelse.
 Instruksen indeholder en beskrivelse af Forsvarets Bygningstjenestes  

 regnskabsmæssige organisation og tilrettelæggelsen af regnskabsopgaverne,  

 herunder oplysninger om ansvars- og kompetencefordelingen og de regelsæt, der  

 skal tilgodeses af personellet ved udførelsen af regnskabsopgaverne.  

 Instruksen tilstilles det personel, der deltager i arbejdet med  

 regnskabsopgaverne, og vedligeholdes efter behov gennem udsendelse af  

 rettelsesblade.
 Instruksen er gyldig fra den 21/10 1985.
 København, den 21. oktober 1985.
G.
Fælt-Jensen (sign) Nr. 8.kt. 542. 37/0114A Nærværende instruks godkendes.
FORSVARSMINISTERIET, den 10.JAN. 1986 P.M.V.
 E.B.
E.
Henriksen I.
Den regnskabsmæssige organisation.
1. Forsvarets Bygningstjeneste er en statsinstitution  

 under Forsvarsministeriet.
Institutionens bevillinger  

 er optaget på 2. Institutionen består af et Direktorat, omfattende  

 ADA og TA, med decentrale enheder: ØBA, VBA og POA.
I direktørens fravær  

 udpeges en stedfortræder for denne.
Chefen for ADA har ledelsen af  

 regnskabsvæsenet med lederen af bogholderisektionen som stedfortræder.
 I bilag 1 er givet en oversigt over organisationen.
 3. I regnskabet indgår regnskabsaflæggelse for  

 følgende institutioner og enheder, der ikke indgår i den regnskabspligtige  

 institutions organisation:
Ingen Endvidere indgår i regnskabet forvaltningen af nedennævnte legater:
Ingen 4. Regnskabsføringen og betalingsforretningerne  

 varetages af bogholderiet og kassen.
 Institutionen er tilknyttet Forsvarsministeriets centrale EDB-  

 regnskabssystem og Forsvarsministeriets centrale EDB-lønsystem.  

 Indrapportering til systemerne sker ved anvendelse af månedsbalance og  

 lønrapportering efter de herfor af Forsvarsministeriet fastsatte  

 bestemmelser.
 5. Det bemærkes i øvrigt, at institutionen - er  

 registreringspligtig i henhold til merværdiafgiftsloven (nr. 158552-5-02,  

 fælles for Direktoratet, ØBA og VBA og nr. 455322-5-29 for POA). - foretager  

 registrering af indtægter og udgifter på -- 3, 4 og 26.
II.
Institutionens regnskabsopgaver.
1.Generelt om opgaverne.
I hovedafsnit II er givet en beskrivelse af  

 institutionens regnskabsopgaver.
Beskrivelsen af den enkelte opgave omfatter  

 normalt: a.
En indledende - kortfattet - beskrivelse af opgaven. b.
Ansvars-  

 og kompetencefordelingen med oplysninger om: - hvem der har ansvaret for  

 opgaven - hvem der eventuelt er stedfortræder for den pågældende - hvilket  

 personel der i øvrigt har fået tillagt særlige beføjelser - eventuelle  

 beløbsmæssige eller andre begrænsninger i personellets ansvar og kompetence.  

 Ovennævnte personel er identificeret ved stillingsbetegnelse og  

 organisatorisk placering.
I bilag 2 er oplyst hvilke navngivne personer, der  

 beklæder stillingerne.
Endvidere er anført underskrifter og initialer for  

 disse. c.
Regelsæt, der skal følges ved udførelsen af regnskabsopgaven.
 2. Forvaltning af udgifter.
2.1. Generelt.
Forvaltningen af udgifter omfatter dels disponering, dels  

 godkendelse af udgiftsbilag, jfr. afsnit 2.2. Den regnskabsmæssige  

 registrering og proceduren ved betalingen af udgifterne omtales senere i  

 instruksen.
2.2. Ansvars- og kompetencefordelingen. a.
Disponering.
Ved disponering  

 forstås indgåelse af aftaler m.v., der medfører udgifter for institutionen.  

 Disponering med bindende virkning kan alene foretages af chefen eller en af  

 de personer, som han har bemyndiget hertil.
I bilag 3 er givet en oversigt  

 over, hvilket personel, der kan disponere på særlige udgiftsområder. b.  

 Godkendelse af udgiftsbilag.
Godkendelsen omfatter kontrol med bilagenes  

 materielle og økonomiske indhold samt kontering af bilagene i  

 overensstemmelse med Forsvarsministeriets Kontoplan.
Udgiftsbilag vedrørende  

 ydelser til personel skal godkendes af overordnede medarbejdere.
Chefen  

 godkender dog også udgiftsbilag vedrørende egne ydelser.
Godkendelse af  

 øvrige bilag foretages af de dispositionsansvarlige eller deres  

 stedfortrædere.
 2.3. Regelsæt vedrørende forvaltning af udgifter.
2.3.1. Disponering.
Disponering skal ske i overensstemmelse med de  

 generelle og specielle forudsætninger, hvorunder institutioners bevillinger  

 (rådighedsbeløb) er givet, samt under hensyntagen til de materielle og  

 beløbsmæssige bestemmelser, der er omtalt i Finansministeriets  

 Budgetvejledning og de af forsvaret udgivne bestemmelser m.v.
2.3.2. Godkendelse af eksterne bilag.
Udgifter vedrørende køb af varer,  

 materiel, tjenesteydelser m.v. skal dokumenteres i form af regninger,  

 fakturaer etc. fra leverandørerne.
Ved godkendelse af bilagenes materielle-  

 og økonomiske indhold skal der føres kontrol med.: - at de i bilagene nævnte  

 varer, tjenesteydelser m.v. er leveret, - at leverancer/tjenesteydelser  

 svarer til de afgivne bestillinger for så vidt angår kvantitet, kvalitet,  

 pris og leveringsfrister, - at det fremgår af bilaget, såfremt der  

 undtagelsesvis er anvendt en kopi som bilag.
Ved godkendelsen tages stilling  

 til, hvornår betaling senest bør finde sted.
Eventuelle kontantrabatter skal  

 udnyttes.
Bilagene skal forsynes med godkendelsespåtegning som bekræftelse  

 på, at de kan videregives til registrering og betaling.
2.3.3. Godkendelse af interne bilag.
En række udgifter dokumenteres ved  

 internt udarbejdede bilag.
Bilagene skal underskrives og dateres af den, der  

 har foranlediget bilagene udfærdiget.
Ved godkendelse af bilagene skal der  

 foretages følgende kontrol: a.
Bilag vedrørende udgifter, der ikke omfatter  

 præsterede ydelser: Det påses, at betalingen er beordret af personel, der er  

 bemyndiget til at disponere på de pågældende udgiftsområder. b.
Bilag  

 vedrørende ansættelser/afskedigelser, oprykninger, ændringer af arbejdstid,  

 aftrapning af tillæg eller andre ændringer af tidligere indrapporterede  

 oplysninger: Det kontrolleres, at bilagenes oplysninger er korrekte ifølge  

 personaleakter eller anden grunddokumentation. c.
Bilag vedrørende betaling  

 af overarbejde/merarbejde og timelønninger samt lønindeholdelser: Bilagene  

 afstemmes med godkendte tjenestelister, vagtlister, ferielister,  

 sygedagslister eller andre kontrolnoteringer. d.
Bilag vedrørende betaling af  

 vederlag, særlige ydelser og a contoløn: Bilagene afstemmes med foreliggende  

 beslutninger om afholdelse af sådanne udgifter. e.
Bilag vedrørende  

 tjenesterejser: Bilagene afstemmes med oplysninger om udbetalte rejseforskud,  

 afrejse og ankomsttider, afholdte udgifter ifølge dokumentation samt  

 oplysninger til brug ved fastsættelse af dagpengesats og eventuelle andre  

 oplysninger, der har betydning for afregningen.
Endvidere påses. at bilagene  

 er underskrevet af de pågældende rejsedeltagere.
Såfremt der i forbindelse  

 med tjenesterejser er udstedt rejseordre, tjener denne samtidig som  

 godkendelsespåtegning, såfremt rejseordren er underskrevet af en dertil  

 dispositionsberettiget.
Eventuelle afvigelser fra rejseordren skal  

 underskrives af den, der har beordret afvigelsen, og god kendes af den  

 dispositionsberettigede.
Bilagene skal forsynes med godkendelsespåtegning,  

 jfr. dog det under »e« anførte om rejseordrer, som bekræftelse på,  

 at de kan videregives til registrering og betaling.
 3. Forvaltning af indtægter.
3.1. Generelt.
Forvaltningen af indtægter omfatter disponering,  

 regningsudskrivning, godkendelse af indtægtsbilag samt incasso, jfr. 3.2. Den  

 regnskabsmæssige registrering og proceduren ved betalingen af indtægterne  

 beskrives senere i instruksen.
Institutionen oppebærer indtægter i  

 forbindelse med - Bygge- og anlægsarbejder (administrations bidrag). - Skov-  

 og plantagedrift. - Udleje. - Salg af brugt materiel og inventar. - Div.  

 statslige overførsler.
Der skal føres kontrol med, at de beregnede takster og  

 priser dækker de faktiske udgifter, herunder tillæg for indirekte  

 omkostninger (overhead-tillæg), hvor dette ikke er i modstrid med  

 bestemmelser fastsat af overordnede myndigheder eller Forsvarsministeriet.  

 Salg på kredit skal begrænses til det mindst mulige og bør ikke ske til  

 personer m. fl., som er institutionen ubekendt.
Institutionens salg på kredit  

 baseres på følgende principper: - betaling 30 dage netto - beløbet opkræves  

 gennem udsendelse af faktura/regning bilagt giroindbetalingskort - ved  

 forsinket betaling udsendes en rykker uden beregning af morarenter.
Såfremt  

 der herefter ikke modtages betaling, tages stilling til eventuel  

 iværksættelse af retslig incasso af beløbet.
3.2. Ansvars-og kompetencefordelingen. a.
Disponering.
Ved disponering  

 forstås indgåelse af aftaler m.v., der medfører indtægter for institutionen.  

 Disponering med bindende virkning for institutionen kan alene foretages af  

 chefen eller en af de personer, som han har bemyndiget hertil.
I bilag 4 er  

 givet en oversigt over hvilket personel, der kan disponere på særlige  

 indtægtsområder. b.
Dokumentation af salg på kredit udfærdiges i form af  

 følgesedler, kopier af skrivelser m.v.
Dokumentationen udfærdiges af den, der  

 er bemyndiget til at foretage disponeringen. c.
Fremsættelse af krav,  

 udskrivning af forudnummerede fakturaer m.v. foretages på grundlag af  

 ovennævnte oplysninger. d.
Godkendelse af de udskrevne fakturaer, fremsatte  

 krav m.v., herunder kontrol med at der fremsættes krav på alle  

 tilgodehavender, samt efterregning og kontering af bilag m.v. varetages af  

 den dispositionsberettigede. e.
Godkendelse af andre indtægtsbilag f.eks.  

 lejeindtægter, foretages af den for regnskabsaflæggelsen ansvarlige eller  

 dennes stedfortræder på grundlag af foreliggende dokumentation i form af  

 aftaler, kontrakter m.v. f.
Iværksættelse af incasso samt nedskrivning eller  

 afskrivning af tilgodehavender foretages efter de i K.f.F.
B. 8-1968 med  

 senere ændringer fastsatte regler.
3.3. Regelsæt vedrørende forvaltning af indtægter. a.
Disponering skal  

 ske i overensstemmelse med de generelle og specielle forudsætninger,  

 hvorunder bevillingerne er givet, samt under hensyntagen til de materielle og  

 beløbsmæssige bestemmelser, der er omtalt i Finansministeriets  

 Budgetvejledning og de af forsvaret udgivne bestemmelser m.v. b.
Forhold, der  

 påregnes at medføre indbetalinger, skal dokumenteres så tidligt som muligt.  

 c.
De kontrollerede bilag skal forsynes med en godkendelsespåtegning som  

 bekræftelse på, at de kan videregives til regnskabsmæssig registrering og  

 opkrævning. d.
Udlevering af varer eller udførelse af tjenesteydelser m.v. på  

 kredit, må kun ske mod kvittering. e.
Såfremt institutionen i forbindelse med  

 incasso ikke opnår dækning af et tilgodehavende, skal der mindst hvert andet  

 år og inden forældelsesfristens udløb indhentes oplysning om debitors økonomi  

 med henblik på en eventuel genoptagelse af incasso.
Dette gælder dog ikke,  

 såfremt fordringen nedskrives som følge af konkurs, tvangsakkord eller  

 lignende.
Afskrivning eller nedskrivning af en fordring kan foretages, når  

 det ved en retsforfølgning er konstateret, at inddrivelse helt eller delvis  

 er udelukket.
I andre tilfælde forholdes som under 3.2.f. anført, idet  

 afskrivning af væsentlige beløb ikke kan finde sted uden efter forud  

 indhentet bemyndigelse fra Forsvarsministeriet.
Såfremt institutionen bliver  

 opmærksom på, at en debitor har standset sine betalinger, skal institutionen  

 anmelde sin fordring over for skifteretten.
Der henvises i øvrigt til  

 Kundgørelse for Forsvaret B 8-68 med senere rettelser og Kundgørelse for  

 Forsvaret B 16-78, punkt 1.
 4. Regnskabsmæssig registrering.
4.1. Generelt.
Institutionens regnskabsmæssige registrering omfatter det  

 eksterne regnskab (bevillingsregnskabet, kreditor- og debitorregnskabet) samt  

 dispositionsregnskabet og interne regnskaber.
Som grundlag for registreringen  

 anvendes »Forsvarsministeriets Kontoplan« med tilhørende  

 konteringsbestemmelser m.v.
Såfremt der til planlægning, styring og kontrol  

 er behov for registreringer i interne regnskaber udover de, der er fastsat  

 gennem »Forsvarsministeriets Kontoplan« m.v., og disse skal indgå i  

 Forsvarsministeriets centrale EDB-regnskabssystem, må sådanne registreringer  

 først foretages efter indhentet bemyndigelse fra Forsvarsministeriet.
4.2. Ansvars- og kompetencefordelingen.
Den regnskabsmæssige registrering  

 varetages af bogholderen samt af lønrapportøren for så vidt angår  

 registrering af lønninger m.v.
Bogholderen har over for lederen af  

 regnskabsvæsenet ansvaret for bogføringen med assistenten i bogholderiet som  

 stedfortræder.
Lønrapportøren har over for lederen af regnskabsvæsenet  

 ansvaret for rapporteringen til lønsystemerne med assistenten i  

 lønningssektionen som stedfortræder.
Arbejdsopgaverne er fordelt således: a.  

 Regnskabsmæssig registrering og de hertil knyttede afstemninger,  

 fejlrettelser, kontrol m.v. foretages af bogholderen og det til denne  

 knyttede personel. b.
Underskrivning af checks, girokort m.v. varetages af  

 bogholderen eller dennes stedfortræder i fællesskab med kassen. c.  

 Administrationen af beholdningen af ubrugte betalingsordrer, d.v.s.  

 checkblanketter, girokort m.v. foretages af bogholderen eller dennes  

 stedfortræder i fællesskab med kassen. d.
Rapportering til lønsystemerne  

 foretages af lønrapportøren og det til denne knyttede personel.
Den  

 regnskabsmæssige registrering foretages under anvendelse af månedsbalance.  

 For følgende enheder: ingen foretages den regnskabsmæssige registrering under  

 anvendelse af kassebog B, der optages i regnskabet med et samlet beløb  

 (balancebeløb) pr. enhed pr. afregningsperiode.
Forinden balancebeløb optages  

 i regnskabet kontrolleres: - at de i kassebog B foretagne posteringer er i  

 overensstemmelse med foreliggende bilag m.v., - at bilag m.v. er godkendt af  

 en dertil bemyndiget - at bilagene er efterregnet og - at konteringen er i  

 overensstemmelse med »Forsvarsministeriets Kontoplan«.
Bogholderen  

 anfører øverst på hver enkelt kassebogside sin signatur som attestation for,  

 at ovennævnte kontrolfunktioner er foretaget.
Den lønmæssige rapportering  

 foretages ved indsendelse af rapporteringsbilag.
Den for regnskabsvæsenet  

 ansvarlige leder og fordeler arbejdet på regnskabskontoret og foretager den  

 nødvendige kontrol af arbejdets rette udførelse.
Af kontrolmæssige årsager må  

 bogholderen og det til denne knyttede personel ikke varetage opgaver i  

 kassen.
 4.3. Regelsæt vedrørende den regnskabsmæssige registrering.
4.3.1. Registreringens tilrettelæggelse. a.
Den regnskabsmæssige  

 registrering omfatter bilag vedrørende bevillinger (rådighedsbeløb), udgifter  

 og indtægter samt bilag vedrørende aktiver og passiver.
Registreringen kan  

 herudover omfatte bilag vedrørende dispositioner og interne regnskaber. b.  

 Forud for iværksættelsen af registreringen skal der føres kontrol med, at  

 regnskabsbilagene er godkendt af hertil bemyndigede personer, at konteringen  

 er korrekt, og at bilagene indeholder de for registreringen nødvendige  

 oplysninger.
Endvidere skal der føres nummerkontrol med samtlige bilag. c.  

 Registreringen skal ske løbende.
For bilag, der fremkommer fra kassen, skal  

 registreringen ske senest dagen efter registreringen ved kassen. d.  

 Registreringen af udgifter og indtægter m.v. skal foretages under hensyntagen  

 til nedennævnte regler: Udgifter og indtægter, hidrørende fra levering af  

 varer og tjenesteydelser til eller fra staten, skal registreres, når levering  

 har fundet sted.
I tilfælde, hvor udgifter og indtægter ikke hidrører fra  

 levering af varer og tjenesteydelser, skal registreringen ske, så snart  

 beløbet kan opgøres og senest på betalingstidspunktet.
Ud- og indbetalinger -  

 herunder forudbetalinger - der ikke straks kan henføres til en  

 udgifts-/indtægtskonto, skal registreres på en beholdningskonto, indtil  

 endelig registrering kan finde sted.
Såfremt størrelsen af betydelige krav  

 mod staten, opstået i et finansår, ikke kan opgøres endeligt inden den  

 afsluttende regnskabsaflæggelse, bør registreringen ske på en udgiftskonto i  

 regnskabet for det pågældende finansår på grundlag af et skøn, og således at  

 korrektion af beløbet foretages i det finansår, hvor kravet opgøres endeligt.  

 e.
Senest i den regnskabsmæssige supplementsperiode foretages registrering på  

 udgifts- og indtægtskonto vedrørende gammelt finansår, såfremt leveringen af  

 en vare eller tjenesteydelse til eller fra staten har fundet sted, eller  

 anden fordring er opstået inden finansårets udløb. f.
Af bilagene skal  

 fremgå, at registreringen er sket.
4.3.2. Afstemninger kontrol m v. a.
Der skal løbende foretages  

 afstemninger, kontrol og fejlrettelser af den regnskabsmæssige registrering.  

 End videre foretages afstemning med kontoudtog fra pengeinstitutter og  

 girokontoret samt kontrol med udligning af beholdningskonti. b.
Der skal  

 løbende føres kontrol med korrekt og rettidig afvikling af registrerede  

 gældsforpligtelser og tilgodehavender. c.
Ved udstedelse af checks, girokort  

 m.v. skal føres kontrol med, at der foreligger udgiftsbilag, som er godkendt  

 af hertil bemyndigede personer, at checks, girokort m.v. er udfyldt i  

 overensstemmelse med udgiftsbilagene, samt at de anvendes i nummerorden. d.  

 Kontrol med anviste lønninger m.v. i henhold til regler i  

 lønrapporteringsbestemmelser, herunder kontrol med at de anviste lønninger  

 forekommer rimelige med hensyn til beløbsstørrelse og beløbsmodtagere,  

 foretages af den for regnskabsvæsenet ansvarlige eller den han bemyndiger  

 hertil.
Denne bemyndigelse må dog ikke meddeles til personel, der medvirker  

 ved lønrapporteringen.
4.3.3. Overførsel af anlægs- og kapitalaktiver og passiver.
Overførslerne  

 foretages ved Forsvarsministeriets foranstaltning.
 5. Betalingsforretninger.
5.1.Generelt. a.
Beholdningen af likvide midler (kasse-, pengeinstitut-  

 og girokonto) må ikke overstige det forventede forbrug af midler indtil  

 tirsdag i den følgende uge. b.
Institutionen har checkkonto i Danmarks  

 Nationalbank (jfr. særlig instruks) (konto nr. 8081-3) og en postgirokonto  

 (konto nr. 2 06 00 00). c.
Overskydende kassebeholdning ud over det under  

 »a« nævnte indsendes til den i »b« omtalte bankkonto. d.  

 Den kontante kassebeholdning skal tillige med ubrugte checks og girokort  

 opbevares i kassererens pengeskab uden for kassens åbningstid. e.
Der er  

 oprettet underkasser ved følgende enheder, der aflægger regnskab under  

 anvendelse af kassebog B: Ingen Ved enheder med kassebog B må der kun  

 foretages betalinger i det omfang, disse ikke uden væsentlige ulemper kan  

 foretages ved den regnskabspligtige institution.
Betaling af regninger for  

 leverancer, der ikke finder sted mod kontant betaling, skal altid foretages  

 af den regnskabspligtige institution. f.
VBA har konto i Østjysk Bank A/S,  

 Viborg, (konto nr. 419323-7). POA har konto i A/S Egnsbank Nord, Sæby, (konto  

 404700). g.
Der er oprettet underkasse (fast forskudssum):
5.2. Ansvars- og kompetencefordelingen.
Kassereren har ansvaret for  

 kassebeholdningens rette tilstedeværelse.
Som stedfortræder for kassereren  

 virker: Sagsbehandler vedrørende bilagsgennemgang.
Kassereren varetager  

 følgende opgaver: a.
Den daglige administration af kassen. b.
Indstiller om  

 oprettelse/nedlæggelse af konti i pengeinstituttet og girokontoret. c.  

 Udstedelse af checks og girokort.
Opgaverne skal løses i fællesskab mellem  

 bogholderi og kasse. d.
Administration af beholdninger af ubrugte  

 checkblanketter, girokort m.v. omfattende: - rekvisition af check- og  

 giroblanketter - antals- og nummerkontrol med modtagne checks og  

 giroblanketter - udlevering af disse (i nummerorden og mod kvittering)  

 Opgaverne skal løses i fællesskab mellem bogholderi og kasse. e.
Udfører  

 efterkontrol af de af lønrapportøren udfyldte lønrapporteringsbilag forud for  

 indsendelsen.
Af kontrolmæssige årsager må kassereren og det til denne  

 knyttede personel ikke varetage opgaver i bogholderiet.
5.3. Regelsæt vedrørende betalingsforretninger. a.
Betalinger skal altid  

 - hvor afgørende hensyn ikke taler herimod - ske under anvendelse af  

 postgirokonto. b.
Betalinger til udlandet, der ikke afvikles via  

 Forsvarsministeriet, foretages under anvendelse af postgirosystemet eller  

 Danmarks Nationalbank. c.
Der foretages løbende registrering i kassekladde af  

 alle ind- o g udbetalte beløb.
Registreringen skal foretages under den dato, hvor  

 betalingen har fundet sted.
Registreringen i kassekladden skal daglig  

 afstemmes med såvel kassebeholdningen som bogholderiets noteringer.
De på  

 kassekladden opførte beholdninger afstemmes daglig af bogholderiet med de  

 ifølge regnskabet registrerede beholdninger. d.
Eventuelle kassedifferencer  

 skal straks registreres i kassekladden.
Enhver konstateret kassedifference  

 rapporteres til den for regnskabsvæsenet ansvarlige, der for større beløbs  

 vedkommende indberetter til institutionens chef.
Denne tager stilling til om  

 Forsvarsministeriet og Rigsrevisionen skal orienteres. e.
Kassebeholdningen  

 må ikke sammenblandes med kassen uvedkommende midler.
Forskudsbilag m.v. må  

 ikke indgå i kassebeholdningen, men skal straks registreres i regnskabet.  

 Private checks må kun omveksles efter de i Kundgørelse for Forsvaret, B. 1-79  

 fastsatte regler.
Modtagne checks, postgiroanvisninger m.v. skal straks eller  

 senest den følgende dag indløses eller indsættes på pengeinstitut-eller  

 postgirokonto. f.
Ved udbetalinger skal der føres kontrol med, at der  

 foreligger bilag, der er godkendt af hertil bemyndigede personer.
Checks,  

 girokort m.v. skal anvendes i nummerorden, og de udstedte checks skal  

 krydses.
Kontante udbetalinger må kun finde sted mod kvittering.
Bilagene  

 eller en udarbejdet oversigt over bilagene skal dateres og forsynes med  

 påtegning om, at den ovenfor nævnte kontrol er gennemført.
Det skal endvidere  

 anføres, såfremt udbetalingen er foretaget pr.giro eller under anvendelse af  

 checks.
I sidstnævnte tilfælde anføres tillige checknummeret. g.
Ved  

 indbetalinger direkte til kassen skal udstedes kvittering.
Sådan kvittering  

 skal for at være gyldig være noteret i bogholderiet.
De anvendte  

 kvitteringsformularer skal være påtrykt oplysning herom, ligesom der ved  

 kassen skal forefindes opslag herom.
Kvitteringen skal af kontrolmæssige  

 grunde udskrives på forudnummererede blanketter med kopi.
Kopien opbevares i  

 kassen.
På kvitteringen skal angives, på hvilken måde indbetalingen har  

 fundet sted, med mindre denne er sket ved anvendelse af pengesedler eller  

 skillemønt. h.
Indbetalinger direkte til kassen kan ske ved indlevering af  

 følgende betalingsmidler: Danske pengesedler og skillemønt, checks trukket på  

 danske pengeinstitutter, postanvisninger og giroudbetalingskort.  

 Indbetalinger fra udlandet kan endvidere modtages i checks, trukket på  

 udenlandske pengeinstitutter og udstedt enten i danske kroner eller i den  

 møntsort, der anvendes i pengeinstuttets hjemland.
Afvikling af forskud, der  

 er udbetalt i udenlandsk valuta, eksempelvis i forbindelse med tjenesterejser  

 til udlandet, vil ligeledes kunne finde sted under anvendelse af udenlandske  

 mønter, pengesedler eller checks.
Såfremt indbetalinger direkte til kassen  

 giver ret til at kræve udleveret effekter, som tjener kassen som sikkerhed  

 for beløbets betaling, bør der kun accepteres betalingsmidler, for hvilke der  

 er sikkerhed for dækning af beløbene.
Checks m.v. må ikke lyde på væsentligt  

 større beløb end det, der skal indbetales.
De må ikke være dateret tidligere  

 end 8 dage før indbetalingsdagen og må ikke være fremdateret.
De modtagne  

 checks skal krydses af udstederen eller af kassen straks ved modtagelsen. i.  

 Det påhviler chefen eller den, han har bemyndiget hertil, ved uanmeldte  

 kasseeftersyn at sikre sig, at midlerne ifølge foreliggende regnskaber m.v.  

 er til stede i kassen og at kasseforretningerne udføres forsvarligt, jfr.  

 Kundgørelse for Forsvaret, B. 23-1978.
 6. Kontrol med værdipost.
6.1. Generelt.
Som et led i poståbningen skal der gennemføres en særskilt  

 kontrol med og registrering af modtagne checks, postgiroanvisninger,  

 værdipapirer og eventuel anden værdipost.
Ikke krydsede checks forsynes med  

 krydsningspåtegning.
Tjenstlig post må ikke stiles (adresseres) til  

 enkeltpersoner.
6.2. Ansvars- og kompetencefordelingen. a.
Poståbning, udtagning og  

 registrering samt intern fordeling af værdi posten varetages af lederen af  

 ekspeditionen og kontorbetjent i forening. b.
Indkomne checks.  

 postgiroanvisninger m.v. afleveres til kassen mod kvittering. Øvrig værdipost  

 afleveres - ligeledes mod kvittering - til den for regnskabsvæsenet  

 ansvarlige. c.
Bogholderen skal føre kontrol med, at de modtagne værdier  

 bliver registreret i regnskabet.
6.3. Regelsæt vedrørende kontrollen med værdipost.
Værdiposten forsynes  

 med modtagelsesstempel og registreres herefter på forudnummererede blanketter  

 (med kopi) med oplysninger om ind gangsdato,værdiens art og afsender.
På  

 blanketten skal være afsat plads til anførelse af kvitteringspåtegning, jfr.  

 ovenfor.
Kopien af blanketten afleveres til bogholderen til brug for  

 kontrollen med den regnskabsmæssige registrering af de modtagne værdier.
 7. Aflæggelse af månedsregnskaber.
7. 1. Generelt.
Regnskabsaflæggelse omfatter følgende  

 månedlige regnskaber, der udarbejdes gennem Forsvarsministeriets centrale  

 EDB-regnskabssystem på grundlag af indrapporterede regnskabsoplysninger: -  

 kontooversigt - enhedsoversigter Udover disse månedlige regnskaber udarbejdes  

 ved finansårets slutning de tilsvarende regnskaber for supplementsperioden.
7.2. Ansvars- og kompetencefordelingen.
Kontrol og godkendelse af  

 regnskaberne foretages af den for regnskabsvæsenet ansvarlige.
7.3. Regelsæt vedrørende aflæggelse af månedsregnskaber. a.
Som led i  

 godkendelse af kontooversigten foretages følgende: - en vurdering af, om  

 forbruget forekommer rimeligt under hensyntagen til aktiviteterne i den  

 forløbne periode. - en afstemning af omsætningstallene - en afstemning af  

 beholdningskontiene - en vurdering af om de på debitorer og kreditorer  

 forekommende beløb er rimelige. - udarbejdelse af specifikation over  

 debitorer og kreditorer, der forsynes med godkendelsespåtegning og  

 underskrives af institutionens chef.
I forbindelse med afslutningen af  

 regnskabet for finansåret påses, at alle tilgodehavender, forudbetalte og  

 skyldige beløb m.v. er registreret i regnskabet, således at dette giver et  

 retvisende billede af indtægter og udgifter i det pågældende finansår. b.  

 Godkendelsesbilag med eventuelle bemærkninger indsendes til  

 Forsvarsministeriet.
 8. Opbevaring af regnskabsmateriale.
8.1. Generelt.
Regnskabsmateriale omfatter bl.a. regnskabsbilag, kopi af  

 kassebøger/månedsbalancer, kontooversigt, enhedsrapporter, rescontrokort,  

 kopi af kasserapporter, kopi af kasseafstemningshæfte, kopi af afgivne  

 kvitteringer samt kontoudtog fra postgirokontoret og pengeinstitutter.
8.2. Ansvars- og kompetencefordelingen.
Lederen af regnskabsvæsenet har  

 ansvaret for opbevaring og kassation af det regnskabsmateriale, som ifølge  

 bestemmelserne ikke indsendes til Forsvarsministeriet eller Rigsrevisionen.
8.3. Regelsæt vedrørende opbevaring af regnskabsmateriale. a.  

 Regnskabsmateriale skal opbevares på betryggende måde i 5 år. b.  

 Regnskabsmateriale for løbende og foregående år opbevares i nærarkiv, medens  

 materiale vedrørende tidligere år kan opbevares på fjernarkiv. c.
Aflevering  

 af arkivalier til rigsarkivet skal foretages i overensstemmelse med de herom  

 til enhver tid fastsatte regler. d.
Uddata fra lønsystemerne opbevares,  

 arkiveres og tilintetgøres i overensstemmelse med de i  

 lønrapporteringsbestemmelserne, fastsatte regler.
 9. Forvaltning af varebeholdninger.
9.1. Generelt. a.
Der skal føres kvantitative fortegnelser over følgende  

 beholdninger, der er anskaffet over driftsbudgettet med henblik på videresalg  

 eller eget løbende forbrug: Materialer til brug for egne håndværkere,  

 brandmateriel, brændstofbeholdninger og andre beholdninger, kontorrekvisitter  

 m.v. b.
Værdien af varebeholdningerne må ikke optages i bevillingsregnskabet.
9.2. Ansvars- og kompetencefordelingen. a.
Følgende har ansvaret for den  

 løbende forvaltning af beholdningerne: Hovedbogholder ) Leder af SEKA ØBA )  

 inden for de Leder af SEKA VBA ) pågældende Leder sekr.sekt., )  

 forvaltningsområder POA ) b.
Følgende fører fortegnelse over beholdningerne:  

 - de under »b« nævnte c.
Periodisk kontrol med beholdningernes  

 tilstedeværelse og størrelse, herunder optælling af beholdningerne samt  

 kassation, nedskrivning m.v. af varer, foretages af institutionens chef eller  

 den han bemyndiger hertil.
Opgaven skal varetages af 2 personer i forening,  

 hvoraf den ene ikke må være beskæftiget med forvaltningen. d.
Godkendelse af  

 bilag vedrørende kassation, nedskrivning og eventuel opskrivning af varer  

 samt bilag vedrørende differencer mellem de registrerede varer og de faktiske  

 beholdninger.
Godkendelse foretages af institutionens chef, eller den han har  

 bemyndiget hertil.
 9.3. Regelsæt vedrørende forvaltningen af varebeholdningerne.
9.3.1. Varebeholdningernes størrelse.
Beholdningerne må ikke overstige,  

 hvad der må anses for nødvendig under hensyntagen til institutionens  

 virksomhed samt til forsvarlig indkøbs- og lagerøkonomi.
9.3.2. Kvantitative fortegnelser over varebeholdningerne. a.  

 Fortegnelserne skal indeholde oplysninger om - varens art - fabrikat/mærke -  

 placering - til- og afgang (herunder kassation) - beholdningens størrelse  

 samt andre oplysninger, der er relevante for kontrollen med beholdningernes  

 tilstedeværelse og for forvaltningen i øvrigt. b.
Registreringen af tilgang  

 til og afgang fra lager skal ske løbende.
Registreringen bør så vidt muligt  

 baseres på godkendte grundbilag såsom købsfakturaer og udleverings/salgsbilag  

 eller genparter af sidstnævnte.
9.3.3. Optælling og afstemning af varebeholdninger. a.
Der skal ved årets  

 udgang og i øvrigt efter behov foretages optælling af de faktiske  

 lagerbeholdninger og afstemning af disse optællinger med de kvantitative  

 fortegnelser. b.
I forbindelse hermed foretages kassation/nedskrivning af  

 beholdningerne for så vidt angår ukurante varer, d.v.s. varer, der lider af  

 fysiske mangler eller ikke kan afsættes på grund af faldende efterspørgsel.  

 Endvidere foretages nedskrivning (opskrivning) af beholdningerne som følge af  

 differencer mellem de registrerede varemængder og de faktiske beholdninger.
10. Værdipapirforvaltning.
Ingen 11. Legatforvaltning.
Ingen 12. Forvaltning af andre aktiver.
12.1. Generelt.
I overensstemmelse med - 16 i Finansministeriets  

 bekendtgørelse af 10. september 1984 om statens regnskabsvæsen m.v. føres der  

 nedennævnte fortegnelser over beholdninger af andre aktiver, d.v.s. aktiver  

 der er anskaffet til varigt brug. a.
Fortegnelser over aktiver, der er  

 anskaffet over anlægs- og udlånsbudgettet eller overført fra andre  

 statsinstitutioner. b.
Fortegnelser over inventar, kontormaskiner m.v. som er  

 anskaffet over driftsbudgettet eller stillet tilrådighed af andre  

 statsinstitutioner 12.2. Ansvars- og kompetencefordelingen. a.
Føring af fortegnelserne  

 foretages af:
12.1.a.
Chefen for administrationsafdelingen.
12.1.b.
Leder af bogholderisektionen . b.
Periodisk kontrol med  

 beholdningerne, herunder med at værdierne er til stede, og at der sker en  

 rimelig udnyttelse af disse påhviler institutionens chef, eller den han har  

 bemyndiget hertil.
Institutionens chef, eller den han har bemyndiget hertil,  

 tager tillige stilling til eventuel kassation af aktiver.
12.3. regelsæt vedrørende forvaltningen af andre aktiver. a.
Fortegnelse  

 over aktiverne føres på grundlag af regnskabsbilagene efter den  

 regnskabsmæssige registrering af disse. b.
Anlægsaktiverne registreres til  

 anskaffelsesværdi i Forsvarsministeriets samlede regnskab. c.
Fortegnelserne  

 over aktiverne skal indeholde oplysninger om aktivernes art, placering, evt-  

 mærkning og anskaffelsesår. d.
Oplysninger om kassation af aktiver anskaffet  

 over anlægs- og udlånsbudgettet, skal registreres i fortegnelserne over  

 aktiverne. e.
Oplysninger om kassation af aktiver, anskaffet over  

 driftsbudgettet, skal registreres i fortegnelserne over aktiverne.
13. Andre regnskabsopgaver.
D Der indgår ikke andre regnskabsopgaver institutionens regnskab end  

 forannævnte.
