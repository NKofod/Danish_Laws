 Det meddeles herved, at der i henhold til § 45, stk. 1, i lov om  

 tjenestemænd i staten, folkeskolen og folkekirken er indgået vedhæftede  

 aftale mellem Finansministeriet og tjenestemændenes centralorganisationer om  

 natpenge m.v., der har virkning fra 1. april 1988. Samtidig hermed ophæves  

 aftale af 24. april 1987 om natpenge m.v.
 Ændringerne i aftalen er markeret ved indstregninger i margenen.
 Vedrørende bestemmelsen i § 5 bemærkes, at der i henhold til lov nr. 297  

 af 4. juni 1986 om bortfald af automatisk regulering af arbejdsvederlag m.v.  

 på grundlag af reguleringspristallet fortsat kan ske dyrtidsregulering af  

 tillæg, der skal give dækning for omkostninger ved arbejdets udførelse. på  

 baggrund heraf reguleres natpengene for hver 3 points udsving i  

 reguleringspristallet med de i aftalens § 5 anførte dyrtidsportioner.
 De i aftalens §§ 1-4 anførte satser inkluderer samtlige hidtil udløste  

 dyrtidsportioner og udgør dermed de aktuelle satser pr. 1. april 1988. De  

 regulerede natpengesatser pr. 1. oktober 1988 vil fremgå af  

 Finansministeriets lønoversigter.
Finansministeriet Administrations- og personaledepartementet Den 22. marts 1988 P.
M.
V.
E.
B.
Eva Hoff Sonne AFTALE MELLEM FINANSMINISTERIET OG STATSTJENESTEMÆNDENES CENTRALORGANISATION I,  

 STATSTJENESTEMÆNDENES CENTRALORGANISATION II, AKADEMIKERNES  

 CENTRALORGANISATION (TJENESTEMANDSUDVALGET) OG LÆRERNES CENTRALORGANISATION OM NATPENGE M.V.
 I henhold til § 45, stk. 1, i lov om tjenestemænd i staten, folkeskolen og  

 folkekirken (tjenestemandsloven) fastsættes følgende:
Natpenge § 1.  Tjenestemænd i staten, der efter ordre eller  

 ifølge en godkendt tjenestefordeling udfører tjeneste i tiden kl. 17-6,  

 oppebærer natpenge med følgende beløb:
For tjeneste i tiden kl. 17-22: 10,25 kr. pr. time For tjeneste i tiden  

 kl. 22-06: 14,23 kr. pr. time Beløbene dyrtidsreguleres i henhold til § 5.
 Stk. 2.  Tjenestemænd, der har kostforplejning,  

 oppebærer natpenge med halvdelen af de i stk. 1 anførte satser.
Stk. 3.  For rådighedstjeneste på tjenestestedet, der  

 indgår i arbejdstiden med 3/4, jf. § 8, stk. 1, i aftale om de for statens  

 tjenestemænd gældende arbejdstidsregler, ydes der, når soverum ikke er  

 stillet til rådighed, ligeledes natpenge med halvdelen af de i stk. 1 anførte  

 satser.
Ved soverum forstås værelse med seng (sovesofa el.lign.) og  

 sengeklæder samt adgang til bad og toilet.
 Stk. 4.  Endelig ydes natpenge med de i stk. 1 anførte  

 satser for rejsetid som passager, såfremt der hverken er stillet soveplads  

 til rådighed for tjenestemanden eller er ydet nattillæg i henhold til aftale  

 om godtgørelse af merudgifter ved tjenesterejser i Danmark (bortset fra  

 Grønland) og på Færøerne, p.t. aftale af 29. april 1987, udsendt med  

 cirkulære af 5. maj 1987.
 Stk. 5.  For arbejdsfri ophold uden for hjemstedet samt  

 for rådighedstjeneste i hjemmet ydes ikke natpenge.
 Stk. 6.  Natpenge beregnes pr. påbegyndt halve time.
Godtgørelse for tjeneste på lørdage, søn- og helligdage, mandage,  

 grundlovsdag og juleaftensdag § 2.  Tjenestemænd i staten, der efter ordre eller  

 ifølge godkendt tjenestefordeling udfører tjeneste på lørdage efter kl. 14 og  

 mandage kl. 00-04, oppebærer en særlig godtgørelse herfor på 18,58 kr. pr.  

 time.
Godtgørelsen beregnes pr. påbegyndt halve time.
 Sådan godtgørelse ydes endvidere ved tjeneste i tidsrummet kl. 00-04 på  

 hverdage efter følgende helligdage: nytårsdag, langfredag, 2. påskedag, store  

 bededag, Kristi himmelfartsdag, 2. pinsedag og 2. juledag.
Stk. 2.  Udføres sådan tjeneste på søn- og helligdage  

 kl. 00-24, juleaftensdag efter kl. 14 eller grundlovsdag efter kl. 12, ydes  

 en særlig godtgørelse herfor på 27,34 kr. pr. time.
Godtgørelsen beregnes pr.  

 påbegyndt halve time.
 Stk. 3.  Såfremt tjenestemanden udfører tjeneste på  

 lørdage før kl. 14 som led i en forud tilrettelagt tjeneste, hvoraf halvdelen  

 eller mere udføres efter kl. 14, ydes den i stk. 1 angivne godtgørelse for  

 hele tjenesten.
 Stk. 4.  Såfremt tjenestemanden udfører tjeneste på  

 mandage inden kl. 6 som led i en forud tilrettelagt tjeneste, der påbegyndes  

 søndag kl. 24 eller tidligere, ydes den i stk. 1 angivne godtgørelse for hele  

 den del af tjenesten, der ligger inden kl. 6. Tilsvarende gælder tjeneste på  

 de i stk. 1 nævnte hverdage efter visse helligdage.
 Stk. 5.  For rådighedstjeneste i hjemmet ydes ingen  

 godtgørelse.
Godtgørelse for delt tjeneste § 3.  Tjenestemænd i staten, hvis tjeneste er opdelt i  

 3 dele, oppebærer herfor en godtgørelse på 45,00 kr.
Stk. 2.  Tjenestemænd, hvis tjeneste er delt således, at  

 den strækker sig ud over 11 timer regnet fra første tjenesteafsnits  

 påbegyndelse til sidste tjenesteafsnits afslutning, oppebærer en godtgørelse  

 på 4,85 kr. pr. time.
Godtgørelsen ydes for samtlige timer, der strække sig  

 ud over 11 timer, således at også mellemliggende tjenestefri timer medregnes.  

 Godtgørelsen beregnes pr. påbegyndt halve time.
 Stk. 3.  Bestemmelserne i nærværende paragraf omfatter  

 ikke søfartspersonale, for hvilket der kan fastsættes særlige bestemmelser.
Godtgørelse for indgreb i på forhånd fastlagte fridage § 4.  Såfremt der ved omlægning af tjenesten (i  

 modsætning til tilfældigt overarbejde) op til eller efter en fridag sker  

 afkortning af den på forhånd tilrettelagte frihedsperiode, men således at  

 betingelsen for at betragte fridagen som givet fortsat er opfyldt, ydes der  

 tjenestemanden en godtgørelse på 10,89 kr. for hver fulde time, afkortningen  

 af den på forhånd fastlagte frihedsperiode omfatter.
 Stk. 2.  Reglen i stk. 1 gælder ikke, såfremt indgrebet  

 er foranlediget af funktion i højere stilling, for hvilken der ydes  

 funktionsvederlag i henhold til aftale indgået i medfør af § 2, stk. 3, i  

 aftale af 7. juli 1979 om midlertidig tjeneste i højere stilling.
Dyrtidsregulering § 5.  For hver fulde tre points udsving i  

 reguleringspristallet ud over 163 forhøjes eller nedsættes de i § 1 anførte  

 natpengesatser med følgende beløb:
For tjeneste i tiden kl. 17-22: 5,5 øre pr. time For tjeneste i tiden kl.
22-06: 11,0 ¿re pr. timeé Stk. 2.  Reguleringen finder sted pr. 1. april og 1.  

 oktober på grundlag af reguleringspristallet for henholdsvis januar og juli.
 Stk. 3.  Dyrtidsportionerne på 5,5 øre, der i henhold  

 til stk. 1 ydes til natpenge for tjeneste i tiden kl. 17-22, afrundes til 5,  

 henholdsvis 6 øre hver anden gang, og således at første portion, der udløses  

 efter nærværende aftales ikrafttræden, udbetales med 5 øre.
Specielle bestemmelser § 6.  Denne aftale gælder ikke for  

 tjenestemandsansatte sygeplejersker samt for tjenestemænd, for hvem der ved  

 aftale er fastsat særligt tillæg for de i §§ 1-4 omhandlede tjenester.
Ikrafttræden § 7.  Denne aftale er gældende fra 1. april 1988 og  

 kan opsiges med 3 måneders varsel, dog tidligst til 1. april 1989. Samtidig  

 ophæves aftale af 24. april 1987 om natpenge m.v.
København, den 22. marts 1988 Statstjenestemændenes Centralorganisation I Aage Andersen Statstjenestemændenes Centralorganisation Il Bjørn Wikkelsøe Jensen Akademikernes Centralorganisation (tjenestemandsudvalget) Alex Nielsen Lærernes Centralorganisation Anker Christoffersen Finansministeriet P.
M.
V.
E.
B.
