 VI MARGRETHE DEN ANDEN, af Guds Nåde Danmarks Dronning,  

 gør vitterligt: I medfør af § 5 i lov om menighedsråd, jf. lovbekendtgørelse  

 nr. 136 af 15. april 1980 af bekendtgørelse nr. 141 af 25. marts 1987,  

 fastsættes:
 § 1.  Medlemskab af folkekirken bevares under  

 midlertidigt ophold i udlandet.
 Stk. 2.  Følgende personer anses for at have  

 midlertidigt ophold i udlandet:
 1. Personer, der er ansat i den danske stat og  

 beordret til tjeneste uden for riget, samt personer, der er udsendt for at  

 forrette tjeneste i udlandet som ansat af en dansk offentlig myndighed eller  

 hjælpeorganisation eller af en herværende privat virksomhed eller forening.
 2. Missionærer, der er udsendt af folkekirkelige  

 missionsselskaber.
 3. Personer, der opholder sig i udlandet som ansat i  

 en international organisation, hvoraf Danmark er medlem.
 4. Personer, der opholder sig i udlandet i  

 uddannelsesøjemed.
 5. Personer, der opholder sig i udlandet af  

 helbredsmæssige grunde.
 6. Personer, der opholder sig i udlandet, og som i  

 henseende til tilknytning til riget ganske må sidestilles med de under 1-5  

 nævnte personer.
 7. De under 1-6 nævnte personers samlevende ægtefæller  

 og de hos dem hjemmeværende børn, der ikke er fyldt 18 år.
§ 2.  Personer, der midlertidigt opholder sig i  

 udlandet, har under besøg i Danmark ret til betjening af præsten for den  

 menighed de tilhørte, da de tog ophold i udlandet.
Kirkeministeren kan  

 fastsætte nærmere regler herom.
 § 3.  I udlandet har folkekirkens medlemmer ret til  

 betjening af præsterne for menigheder under »Dansk Kirke i  

 Udlandet« og »Dansk Sømandskirke i fremmede Havne« samt af  

 præster, der er udsendt af folkekirken til betjening af danske i udlandet.  

 Betjeningen sker i overensstemmelse med de bestemmelser, der gælder for de  

 lokale menigheder.
 § 4.  Anordningen træder i kraft ved bekendtgørelsen i  

 Lovtidende.
Givet på Amalienborg, den 20. maj 1987 Under Vor Kongelige Hånd og Segl MARGRETHE R.
