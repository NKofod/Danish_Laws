I medfør af §§ 6-7, 10, 14 stk. 1, 15 stk. 1, 25 stk. 1, 28 og 35 stk. 2  i lov nr. 814 af 21. december 1988 om  

 husdyrsygdomme og for så vidt angår § 13 efter bemyndigelse fra landbrugsministeren fastsættes:
 § 1.  Ved enzootisk leukose forstås i denne  

 bekendtgørelse den overførbare form af leukose hos kvæg (infektion med bovint  

 leukæmi virus).
Anmeldepligt og undersøgelser § 2.  Finder en dyrlæge i forbindelse med sit arbejde  

 svulstagtige forandringer i lymfeknuder eller organer hos et kreatur, skal  

 dyrlægen i overensstemmelse med instruktion fra Veterinærdirektoratet  

 indsende materiale fra dyret til undersøgelse på Statens Veterinære  

 Serumlaboratorium.
 Stk. 2.  Når dyrlægen har modtaget meddelelse om  

 resultatet af undersøgelsen fra det i stk. 1 nævnte laboratorium, underretter  

 dyrlægen ejeren (brugeren) af kreaturet om dette resultat.
 § 3.  Veterinærdirektoratet kan påbyde ejeren  

 (brugeren) af en besætning at lade udtage blodprøver i forbindelse med risiko  

 for smittespredning, områdeundersøgelser eller lignende fra hele eller dele  

 af besætningen med henblik på undersøgelse for forekomst af enzootisk  

 leukose.
 Stk. 2.  Veterinærdirektoratet kan lade blodprøver,  

 udtaget som led i andre sygdomsbekæmpelsesprogrammer, undersøge for enzootisk  

 leukose.
Smittede besætninger § 4.  En besætning skal anses for at være smittet med  

 enzootisk leukose, såfremt et af de statslige veterinære laboratorier i  

 materiale fra dyr i besætningen har påvist bovint leukæmivirus eller  

 specifikke antistoffer mod dette virus, jf. dog § 9.
 § 5.  Ejeren (brugeren) af en smittet besætning skal  

 sørge for, at samtlige kreaturer i besætningen er mærkede med CKR-øremærker.
 § 6.  Ejeren (brugeren) af en smittet besætning skal  

 senest een måned efter påvisningen udsætte reagerende dyr samt deres  

 eventuelle afkom til slagtning eller destruktion.
 Stk. 2.  Veterinærdirektoratet kan i særlige tilfælde  

 dispensere fra bestemmelsen i stk. 1.
§ 7.  Kvæg fra smittede besætninger må ikke have  

 kontakt med kvæg fra andre besætninger, og må kun flyttes fra ejendommen,  

 såfremt det føres direkte til slagtning eller til destruktionsanstalt.
Dyr  

 til slagtning skal være ledsaget af en af Veterinærdirektoratet godkendt  

 passerseddel.
 Stk. 2.  Afhentning og indtransport af kvæg til  

 slagtning skal af vognmanden tilrettelægges således, at kvæget under  

 transporten kun kan komme i kontakt med dyr, der føres direkte til slagtning.
 Stk. 3.  Efter aflæsning af kvæget på slagtestedet skal  

 den person, der har ansvaret for transporten, sørge for, at transportmidlet  

 og genstande, der har været anvendt i forbindelse med transporten, renses og  

 desinficeres.
 § 8.  Såfremt en smittet besætning udsættes, skal  

 ejeren (brugeren) sørge for, at der foretages rensning og desinfektion af  

 ejendommen efter kredsdyrlægens anvisning.
§ 9.  En besætning, som i henhold til § 4 er fundet  

 smittet med enzootisk leukose, kan af Veterinærdirektoratet atter erklæres  

 fri for mistanke om tilstedeværelse af leukose, såfremt den har gennemgået 3  

 blodprøveundersøgelser med mindst 12 måneders mellemrum og omfattende  

 samtlige dyr i besætningen, uden fund af reagenter.
Første  

 besætningsblodprøve efter udsættelse af reagenter foretages tidligst 6  

 måneder efter udsættelsen, jf. dog stk. 2.
 Stk. 2.  Er der i besætningen kun påvist en enkelt  

 reagent, som har været i besætningen mindre end 3 måneder, kan besætningen  

 dog erklæres fri for mistanke om tilstedeværelse af leukose, såfremt  

 besætningen har gennemgået 2 af de i stk. 1 nævnte blodprøveundersøgelser.
Undersøgelse af leverandørmælkeprøver og blodprøver § 10.  Fra samtlige mælkeleverende besætninger skal  

 mejeriet een gang hvert tredie år udtage leverandørmælkeprøver til  

 undersøgelse for antistoffer mod enzootisk leukose.
 § 11.  I forbindelse med slagtningen skal slagteriet  

 af hver sjette af de slagtekreaturer, der er over 2 år gamle, udtage en  

 blodprøve til undersøgelse for antistoffer mod enzootisk leukose.
 § 12.  De i § 10 nævnte leverandørmælkeprøver samt de  

 i §§ 3 og 11 nævnte blodprøver skal undersøges på et af Veterinærdirektoratet  

 godkendt laboratorium.
Stk. 2.  Findes de i stk. 1 nævnte prøver positive, skal  

 dette resultat bekræftes ved undersøgelse på Statens Veterinære  

 Serumlaboratorium.
Resultaterne af de i stk. 1 nævnte undersøgelser  

 indberettes til Veterinærdirektoratet efter dettes nærmere bestemmelse.
Betaling, straf og ikrafttræden § 13.  Udgifterne ved undersøgelse af de i § 2, stk.  

 1, og § 12, stk. 2, nævnte prøver betales af Veterinærdirektoratet.
Alle  

 andre udgifter, som skal afholdes i medfør af denne bekendtgørelse, er  

 Veterinærdirektoratet uvedkommende.
§ 14.  Med bøde straffes den, der § 15.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der i medfør af § 36 i  

 lov nr. 814 af 21. december 1988 om husdyrsygdomme pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 16.  Bekendtgørelsen træder i kraft den 1. marts  

 1991.
 Stk. 2.  Samtidig ophæves bekendtgørelse nr. 790 af 13.  

 december 1989 om bekæmpelse af enzootisk leukose hos kvæg.
