Betænkning afgivet af Arbejdsmarkedsudvalget den 24. maj  

 2006 Betænkning over Forslag  

 til lov om ændring af udlændingeloven (Ændring af reglerne om meddelelse af opholdstilladelse på  

 grundlag af beskæftigelse til  

  

 statsborgere i Estland, Letland, Litauen, Polen, Slovakiet, Slovenien,  

 Tjekkiet  

 og Ungarn samt til statsborgere i Bulgarien og Rumænien m.v.) [af  

 integrationsministeren (Rikke Hvilshøj)] 1. Ændringsforslag Integrationsministeren har stillet 7 ændringsforslag til  

 lovforslaget.
2. Udvalgsarbejdet Lovforslaget blev fremsat den 27. april 2006 og var til 1.  

 behandling den 4. maj 2006. Lovforslaget blev efter 1. behandling henvist til  

 behandling i Arbejdsmarkedsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og integrationsministeren sendte den 21. april 2006 dette udkast til  

 udvalget, jf.
L 235 − bilag 1. Den 2. maj 2006 sendte  

 integrationsministeren  

 de indkomne høringssvar og den 3. maj 2006 sendte integrationsministeren et  

 notat herom til udvalget.
 Den 23. maj 2006 sendte integrationsministeren yderligere  

 høringssvar og et supplerende høringsnotat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Dansk Landbrug og Rejsearbejdere.dk.
 Beskæftigelsesministeren har over for udvalget kommenteret de  

 skriftlige henvendelser.
Deputationer Endvidere har Dansk Landbrug mundtligt over for udvalget  

 redegjort for deres holdning til lovforslaget.
Spørgsmål Udvalget har stillet 2 spørgsmål til integrationsministeren til  

 skriftlig besvarelse, som beskæftigelsesministeren har besvaret.
3. Indstillinger og politiske bemærkninger Et  

  

 flertal  

  

 i udvalget (V, S, KF, RV og SF) indstiller lovforslaget til  

  

 vedtagelse  

  

 med de stillede ændringsforslag.
Det Radikale Venstres medlem af udvalget glæder sig  

 over, at østaftalen med denne lov nu er under udfasning og at  

 overgangsordningen helt er væk om senest 3 år.
Det Radikale Venstre er  

 en  

 del af forliget bag østaftalen og stemmer derfor for lovforslaget.
Det  

 Radikale Venstre havde helst set østaftalen helt afskaffet, men har valgt at  

 tilslutte sig forliget for at presse på for en hurtig udfasning.
 I Det Radikale Venstres optik er opgaven nu at få arbejdskraft  

 til Danmark snarere end at holde folk ude.
Det er derfor særlig tilfredsstillende, at loven åbner op for,  

 at de brancher, som har flaskehalsproblemer, gradvis kan blive fritaget fra  

 østaftalen,  

 så de uhindret kan rekruttere arbejdskraft i de nye EU-lande.
Det Radikale  

 Venstre vil presse på for, at forligskredsen hurtigst muligt enes om disse  

 fritagelser.
Det Radikale Venstre ser frem til, at myndighederne jf.  

 forligsaftalen  

 skal lave et katalog over, hvordan det kan gøres lettere at hente  

 arbejdskraft  

 udefra.
Det Radikale Venstre vil for god ordens skyld pointere, at  

 ansættelse af udenlandsk arbejdskraft selvfølgelig skal ske på danske løn- og  

 ansættelsesvilkår.
Hensigten med at udfase østaftalen er at løse mangelen på  

 arbejdskraft og styrke den økonomiske vækst i Danmark og de nye EU-lande  

  ikke  

 at åbne op for, at eksempelvis udenlandske chauffører skal køre indenlandsk  

 transport i Danmark til 30 kr. i timen.
Det Radikale Venstre ser det som et stort fremskridt, at  

 overenskomstdækkede virksomheder fremover kan få forhåndsgodkendt ansatte fra  

 de nye EU-lande, så de ikke behøver at afvente sagsbehandlingen i  

 Udlændingestyrelsen.
Sagsbehandlingen i Udlændingestyrelsen er generelt for  

 lang og omstændelig og udgør i mange tilfælde den største barriere for  

 virksomheder, som ønsker udenlandsk arbejdskraft hertil.
Forhåndsgodkendelsen  

 kommer også til at omfatte højtuddannet arbejdskraft, selvom de er ansat på  

 individuelle kontrakter.
Det opfatter Det Radikale Venstre som særlig vigtigt  

 −  

 sammen med de lofter over sagsbehandlingstiderne, som også fremgår af det nye  

 østaftaleforlig.
Det Radikale Venstre har ikke set nogen dokumentation, hverken  

 fra Danmark eller fra de øvrige »gamle« EU-lande, for, at arbejdskraft  

 fra  

 de »nye« EU-lande har haft en negativ indflydelse på lønniveauet eller på  

 ledigheden i de gamle EU-lande.
Tværtimod har den udenlandske arbejdskraft  

 bidraget positivt til de gamle EU-landes økonomier.
Det dokumenteres i mindst  

 tre rapporter fra henholdsvis Rambøll Management, Nordisk Ministerråd og  

 Europa-Kommissionen.  

 Rapporterne dokumenterer også, at det ikke har været tilstedeværelsen af en  

 overgangsordning, der har været afgørende for, hvor mange arbejdstagere fra  

 de  

 nye EU-lande som har søgt til de gamle EU-lande.
På denne baggrund har flere  

 EU-lande, herunder Finland og Spanien, i modsætning til Danmark valgt ikke at  

 opretholde deres overgangsordning.
Overgangsordninger som østaftalen opleves af de nye EU-lande som  

 en urimelig forskelsbehandling af EU-borgere.
Det Radikale Venstre ønsker, at  

 alle borgere i EU skal være ligestillede, når det gælder muligheden for at  

 arbejde uden for eget lands grænser  uanset om man kommer fra Polen  

 eller fra  

 Italien.
Arbejdskraftens frie bevægelighed er en fordel ikke kun for Danmark,  

 men også for den økonomiske udvikling i de nye EU-lande.
Derfor er det kun  

 med  

 udfasningen som baggrund, at Det Radikale Venstre kan acceptere den  

 forlængelse  

 af østaftalen, som loven her lægger op til.
Et  

  

 mindretal  

  

 i udvalget (DF og EL) indstiller lovforslaget til  

  

 forkastelse  

  

 ved 3. behandling.
Mindretallet  

 stemmer hverken for eller imod de stillede ændringsforslag.
Dansk Folkepartis  

 medlemmer af udvalget vurderer, at der, med de  

 ændringer i  

 overgangsordningen for østudvidelsen, som lovforslaget indebærer, er  

 sket  

 et så stort indgreb i østaftalen, at den faktisk ikke er eksisterende.
Det er  

 Dansk Folkepartis opfattelse, at muligheden for tilgang til det danske  

 arbejdsmarked nu er næsten helt åben.
Det vil medføre et pres på den  

 danske arbejder og den danske aftalemodel, som Dansk Folkeparti ikke kan  

 acceptere.
 Det er sørgeligt, at  

 Venstre, Det Konservative Folkeparti, Socialdemokratiet, Det Radikale  

 Venstre  

 og Socialistisk Folkeparti vægter Europas indre marked højere end at  

 sikre  

 arbejdspladser til den danske arbejdsstyrke.
Enhedslistens medlem af udvalget havde i forløbet op til  

 fornyelsen af østaftalen den 5. april 2006 ønsket at indtræde som aftalepart  

 med henblik på at få indflydelse på fornyelsen.
Det skyldes, at den  

 oprindelige  

 aftales bestemmelser om, at østarbejdere ikke skulle have adgang til dagpenge  

 og kontanthjælp, hvis de mistede deres job, blev ophævet på baggrund af en  

 henvendelse fra Europa-Kommissionen.
Dermed var Enhedslistens centrale anke  

 mod  

 den oprindelige aftale bortfaldet.
 Desværre var forligspartierne ikke indstillet på at lade  

 Enhedslisten indgå i forhandlingerne op til aftalens fornyelse, og det har  

 betydet, at aftalen på en række punkter overhovedet ikke svarer på de  

 udfordringer, østudvidelsen har betydet for løn og arbejdsforhold på det  

 danske  

 arbejdsmarked.
 Med aftalens udmøntning i dette lovforslag er der reelt tale om  

 et svigt over for de arbejdere og deres fagforeninger, som med alle til  

 rådighed stående midler kæmper for deres overenskomstmæssige rettigheder og  

 mod  

 arbejdsgivernes misbrug af billig arbejdskraft fra de nye EU lande.
 Et tydeligt tegn på, at forligspartierne ikke har fattet  

 omfanget af de problemer, som østudvidelsen i kombination med principperne i  

 EUs  

 indre marked og arbejdskraftens fri bevægelighed har betydet i form af  

 arbejdsgiveres og private bygherrers misbrug af billig arbejdskraft, er, at  

 de  

 i bemærkningerne til lovforslaget konstaterer, at »udviklingen i Danmark  

 efter  

 EU-udvidelsen den 1. maj 2004 er forløbet hensigtsmæssigt«.
Det kan kun betegnes som sludder.
De danske fagforeninger melder  

 om kraftigt stigende problemer med arbejdsgivere, der misbruger  

 udstationering  

 til at undergrave bestemmelserne i østaftalen.
Og samtidig florerer misbrug  

 af  

 illegal arbejdskraft i stadig større grad.
Hvor omfangsrigt dette misbrug er,  

 har ingen et overblik over.
 Når forligspartierne kun forholder sig til udstedelsen af  

 opholds- og arbejdstilladelser i overensstemmelse med østaftalen, lukker de  

 øjnene for de reelle problemer, nemlig udstationering, omgåelse af østaftalen  

 og brug af illegal arbejdskraft.
Derudover har forligskredsen også indført en uhørt udemokratisk  

 bemyndigelse til, at de selv uden yderligere lovbehandling kan ændre i de  

 bestemmelser,  

 som er fastlagt i lovforslaget.
Det fremgår klokkeklart af bemærkningernes  

 pkt.  

 5.3.3. Bemyndigelsen giver forligspartierne mulighed for gennem egen  

 selvtilstrækkelighed at ophæve kravet om opholdstilladelse indenfor særlige  

 brancher,  

 hvis de selv samme partier vurderer, at der er tale om brancher med  

 flaskehalsproblemer.
 Desuden fremgår det af bemærkningerne til lovforslaget, at  

 forligspartierne allerede nu har aftalt en udfasning af Østaftalen frem mod  

 en  

 afvikling den 1. maj 2009. En del af udfasningsplanen består i allerede fra  

 årsskiftet 2006/2007 at tillade forhåndsgodkendelser af  

 ikkeoverenskomstdækkede  

 virksomheder, hvilket vil betyde endnu ringere mulighed for kontrol med  

 ordnede  

 løn og arbejdsforhold.
 Alt i alt er lovforslaget og de tilhørende bemærkninger udtryk  

 for en foragt over for de faglige organisationers berettigede krav om  

 lovgivernes hjælp til at sikre ordentlige løn og arbejdsforhold på det danske  

 arbejdsmarked.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Af  

 	  

  

 integrationsministeren,  

  

 tiltrådt af et  

  

 flertal  

  

 (V, S, KF, RV og SF):
Til § 1 1)  

  

 I det under  

  

 nr. 2  

  

 foreslåede  

  

 §  

 9 a, stk. 11, 1. pkt.,  

  

 ændres »Hvis en  

 virksomhed, der er etableret i Danmark, har indgået en kollektiv overenskomst  

 om løn- og arbejdsforhold med en dansk lønmodtagerorganisation, jf. stk. 5,  

 nr.  

 1, kan Udlændingestyrelsen godkende, at virksomheden ansætter« til: »Hvis en  

 herværende arbejdsgiver har indgået en gældende dansk overenskomst, hvor der  

 som aftalepart på lønmodtagersiden mindst er tale om en lokal fagforening,  

 som  

 er medlem af en landsdækkende lønmodtagerorganisation, jf. stk. 5, nr. 1, kan  

 Udlændingestyrelsen godkende, at arbejdsgiveren ansætter«.
[Sproglig præcisering] 2)  

  

 I det under  

  

 nr. 2  

  

 foreslåede  

  

 §  

 9 a, stk. 12, 1. pkt.,  

  

 ændres »virksomhed«  

 til: »herværende arbejdsgiver«.
[Sproglig præcisering] 3)  

  

 I det under  

  

 nr. 2  

  

 foreslåede  

  

 §  

 9 a, stk. 13, 1. pkt.,  

  

 ændres »opnår ved  

 anmeldelse til Udlændingestyrelsen ret til opholdstilladelse« til: »opnår ved  

 anmeldelse til Udlændingestyrelsen ret til ophold og arbejde i tiden, indtil  

 Udlændingestyrelsen har taget stilling til, om udlændingen kan meddeles  

 opholdstilladelse«.
[Sproglig præcisering] 4)  

  

 I det under  

  

 nr. 2  

  

 foreslåede  

  

 §  

 9 a, stk. 13, 2. pkt.,  

  

 ændres  

 »Opholdstilladelsen« til: »Opholdstilladelse«.
[Sproglig præcisering] 5)  

  

 I det under  

  

 nr. 4  

  

 foreslåede  

  

 §  

 9 a, stk. 17,  

  

 ændres »kollektiv  

 overenskomst med en dansk lønmodtagerorganisation« til: »en gældende dansk  

 overenskomst, hvor der som aftalepart på lønmodtagersiden mindst er tale om  

 en  

 lokal fagforening, som er medlem af en landsdækkende  

 lønmodtagerorganisation«.
[Sproglig præcisering] 6)  

  

 I det under  

  

 nr. 4  

  

 foreslåede  

  

 §  

 9 a, stk. 18,  

  

 ændres »opholdstilladelse«  

 til: »opholds- og arbejdstilladelse«.
[  

 Lovteknisk  

 præcisering  

 ] Til § 2 7)  

  

 I  

  

 stk. 2, 2. pkt.,  

  

 ændres »sættes i  

 kraft« til: »skal finde anvendelse for statsborgere i Bulgarien og Rumænien«.
[Sproglig præcisering] Bemærkninger Til nr. 1-4 De foreslåede ændringer af §  

 9  

 a, stk. 11 og 12, er præciseringer, der har til formål  

 at bringe bestemmelserne i fuld sproglig overensstemmelse med  

 udlændingelovens  

 §  

 9 a, stk. 5, nr.  

 1.
Den foreslåede ændring af §  

 9  

 a, stk. 13, er en lovteknisk præcisering.
Udlændingen  

 har ikke formelt ret til opholds- og arbejdstilladelse, førend  

 Udlændingestyrelsen  som det allerede fremgår af bemærkningerne til  

 lovforslaget  har taget stilling til, om forhold som nævnt i  

 udlændingelovens  

 § 10 om udelukkelsesgrunde (indrejseforbud m.v.) er til hinder for udstedelse  

 af opholds- og arbejdstilladelse.
Det præciseres derfor, at anmeldelsen giver  

 udlændingen ret til ophold og ret til at arbejde i overensstemmelse med  

 vilkårene i arbejdsgiverens godkendelse i tiden, indtil Udlændingestyrelsen  

 udsteder en opholds- og arbejdstilladelse.
Til nr. 5 og 6 Den foreslåede ændring af §  

 9  

 a, stk. 17, bringer den foreslåede bestemmelse i fuld  

 sproglig overensstemmelse med udlændingelovens §  

 9 a, stk. 5, nr. 1.
Den foreslåede ændring af §  

 9  

 a, stk. 18, er en lovteknisk præcisering.
Hvis forligskredsen  

 træffer beslutning om, at statsborgere fra Estland, Letland, Litauen, Polen,  

 Slovakiet, Slovenien, Tjekkiet og Ungarn skal fritages for krav om  

 opholdstilladelse på særlige områder, skal disse samtidig fritages for  

 arbejdstilladelse.
Til nr. 7 Den foreslåede ændring af § 2, stk. 2, er en sproglig  

 præcisering.
Charlotte Antonsen (V)   

 Erling Bonnesen (V)  

  

  fmd.  

  

 Inger Støjberg (V) Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Thomas Adelskov (S)   

 Kirsten Brosbøl (S)   

 Jytte Andersen (S)  

  

  nfmd.  

  

 Anne‑Marie Meldgaard (S)   

 Lone Møller (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 235 Bilagsnr.
Titel 1 Udkast til forslag  

 til lov om ændring af udlændingeloven 2 Høringssvar, fra integrationsministeren 3 Høringsnotat, fra integrationsministeren 4 Udkast til tidsplan for udvalgets behandling af  

 lovforslaget 5 Henvendelse af 5/5-06 fra Rejsearbejdere.dk 6 Henvendelse af 8/5-06 fra Dansk Landbrug 7 Tidsplan for udvalgets behandling af lovforslaget 8 Ændringsforslag fra integrationsministeren 9 Yderligere høringssvar og supplerende høringsnotat, fra  

 integrationsministeren 10 1. udkast til betænkning Oversigt over spørgsmål og svar vedrørende L 235 Spm.nr.
