I henhold til § 1,  stk. 8, i lov om terapiassistenter, jf.  

 lovbekendtgørelse nr. 631 af 30. august 1991, som ændret senest ved § 19 i  

 lov nr. 352 af 14. maj 1992, § 11,  stk. 3, i lov nr. 276 af 26. maj 1976 om  

 tandlæger, for så vidt angår tandplejere, som ændret senest ved § 21 i lov  

 nr. 352 af 14. maj 1992, § 2,  stk. 4, i lov nr. 671 af 13. december 1978 om  

 jordemødre, som ændret senest ved § 22 i lov nr. 352 af 14. maj 1992, § 2,  stk. 4, i lov nr. 100 af 14. marts 1979 om  

 kliniske tandteknikere, som ændret senest ved § 24 i lov nr. 352 af 14. maj  

 1992, § 2,  stk. 4, i lov om sygeplejersker, jf.  

 lovbekendtgørelse nr. 759 af 14. november 1990, som ændret ved § 23 i lov nr.  

 352 af 14. maj 1992, § 2,  stk. 6, i lov nr. 410 af 6. juni 1991 om  

 uddannelse af lærere til folkeskolen, § 29  i lov nr. 352 af 14. maj 1992 om ændring af  

 forskellige uddannelseslove m.m. (frie erhvervsskoler, forenkling,  

 decentralisering og regelsanering), for så vidt angår hospitalslaboranter og  

 radiografer, § 6,  stk. 1, i lov om teknika, jf. lovbekendtgørelse  

 nr. 673 af 29. juli 1992, § 14,  stk. 2, i lov om Danmarks Journalisthøjskole,  

 jf. lovbekendtgørelse nr. 674 af 29. juli 1992, § 8,  stk. 1, i lov om handelshøjskoler og  

 handelshøjskoleafdelinger, jf. lovbekendtgørelse nr. 675 af 29. juli 1992,  

 som ændret ved § 14, stk. 1, litra 6 i universitetsloven, jf.  

 lovbekendtgørelse nr. 334 af 27. maj 1993, § 2  i lov om Den Grafiske Højskole, jf.  

 lovbekendtgørelse nr. 676 af 29. juli 1992, § 2  i lov om statens overtagelse af de sociale  

 højskoler i København, Århus, Odense og Esbjerg, jf. lovbekendtgørelse nr.  

 679 af 29. juli 1992, § 2,  stk. 4, i lov om uddannelse til ernærings- og  

 husholdningsøkonom, jf. lovbekendtgørelse nr. 683 af 29. juli 1992, § 2,  stk. 1, i universitetsloven, jf.  

 lovbekendtgørelse nr. 334 af 27. maj 1993, fastsættes:
 § 1.  Senest ved udgangen af 2. semester efter  

 studiestart skal den studerende indstille sig til og bestå en prøve for at  

 kunne fortsætte på den pågældende uddannelse, jf. dog §§ 2-5.
Stk. 2.  Prøvens form og indhold, der fastsættes af  

 uddannelsesinstitutionen, skal dokumentere den studerendes egnethed til  

 studiet.
Prøven skal derfor tilrettelægges således, at den på et fagligt  

 relevant grundlag belyser den studerendes muligheder for at gennemføre  

 studiet.
 Stk. 3.  Der afholdes ingen 1. årsprøve på videregående  

 uddannelser, der ligger i fortsættelse af en bacheloruddannelse eller  

 kandidatuddannelsen.
§ 2.  Såfremt udfaldet af prøven efter 1. studieår,  

 der skal være meddelt den studerende inden 1. juli, ikke er  

 tilfredsstillende, således at den studerende ikke har bestået prøven, kan den  

 studerende indstille sig til en ny prøve i august.
Denne prøve skal være  

 afholdt og resultatet meddelt den studerende inden udgangen af august.
 § 3.  Den studerende, der ikke ved det 2. forsøg har  

 opnået et tilfredsstillende udfald af prøven, samt den studerende, der ikke  

 har ønsket at benytte adgangen til en ny prøve i august, har adgang til et  

 sidste forsøg ved udgangen af 3. semester, jf. dog §§ 5 og 6.
 Stk. 2.  Den studerende, der indstiller sig til prøven  

 ved udgangen af 3. semester, skal samtidig være indskrevet på studiets 3.  

 semester og være studieaktiv med hensyn til dette semesters pensum.
§ 4.  For uddannelser, der begynder i forårssemestret,  

 skal resultatet af det første forsøg være meddelt den studerende inden 1.  

 februar.
Tidspunktet for placeringen af det andet og eventuelt tredie forsøg  

 fastsættes af institutionen, dog således at prøverne skal være afholdt og  

 resultatet meddelt den studerende senest ved udgangen af 3. semester.
 Stk. 2.  Bestemmelsen i § 3, stk. 2, gælder tilsvarende  

 for uddannelser, der begynder i forårssemestret.
§ 5.  Uddannelsesinstitutionen kan godkende, at den  

 studerende indstiller sig til en 3. (evt. 4.) prøve, hvis det findes  

 begrundet i usædvanlige forhold.
Institutionen fastsætter tidspunktet for  

 afholdelsen af prøven.
 § 6.  Uddannelsesinstitutionen kan for den enkelte  

 studerende dispensere fra de fastsatte tidspunkter for afholdelse af 1.  

 årsprøven, såfremt det findes begrundet i usædvanlige forhold.
§ 7.  Klager over afgørelser, som institutionerne  

 træffer i medfør af denne bekendtgørelse, indgives til den pågældende  

 institution.
Institutionens afgørelse kan, når klagen vedrører retlige  

 spørgsmål, indbringes for Undervisningsministeriet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 Stk. 3.  Eksamensklager behandles efter bekendtgørelse  

 om behandling af eksamensklager ved de højere uddannelsesinstitutioner eller  

 efter bekendtgørelse om behandling af eksamensklager ved visse videregående  

 uddannelsesinstitutioner.
 § 8.  Bekendtgørelsen træder i kraft den 15. januar  

 1994, og har virkning for studerende, der er optaget på de videregående  

 uddannelser med studiestart august /september 1993 eller senere.
 Stk. 2.  Bekendtgørelse nr. 572 af 2. juli 1993 om en 1.  

 årsprøve ophæves.
