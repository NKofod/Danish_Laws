Fremsat den 9. februar 2007 af Morten Homann (SF)  

 og Ole Sohn (SF) Forslag til folketingsbeslutning om indførelse af avanceskat  

 på andelsboliger, der sælges i  

  

 spekulationsøjemed m.v.
 Folketinget opfordrer regeringen til inden udgangen af 2007 at  

 fremsætte forslag om en avanceskat, som forfalder i det tilfælde, hvor en  

 andelsboligforening likviderer sig selv og frasælger andelene (ejendommen)  

 til  

 markedspris.
 Avanceskatten foreslås fastsat til f.eks. 60 pct. af forskellen  

 mellem salgsprovenuet opgjort til henholdsvis markedspris og den såkaldte  

 maksimalpris på andelen.
Bemærkninger til forslaget Beslutningsforslaget er en ændret genfremsættelse af B 43 fra  

 folketingsåret 2004-05, 2. samling, se Folketingstidende 2004-05, 2. samling,  

 forhandlingerne  

 side 1855 og tillæg A side 5857 og 5858.
 Formålet med forslaget er at modvirke spekulation i andelsboliger.
Prisen på en andelsbolig fastsættes ikke frit som på en  

 ejerbolig, men er reguleret efter reglerne i andelsboligloven.
Prisen ved  

 salg  

 af en andel må ikke overstige den såkaldte maksimalpris, som er bestemt ved  

 andelen i boligforeningens formue (egenkapital) plus individuelle  

 forbedringer af  

 boligen.
Ved opgørelse af foreningens formue tages udgangspunkt i ejendommens  

 værdi som udlejningsejendom, hvilket i det ældre byggeri betyder, at prisen  

 på  

 andelen på grund af huslejereguleringen typisk vil være under markedsprisen.
Der har de senere år særlig i  

 Århus og København  

 været en livlig trafik, hvor andelsboligforeninger har opløst sig selv for at  

 sælge andelene til markedspris.
På den måde har de enkelte andelshavere  

 kunnet  

 slippe uden om maksimalprisbestemmelserne og score en »uberettiget« skattefri  

 gevinst.  

 Det er efter forslagsstillernes opfattelse hverken rimeligt eller  

 hensigtsmæssigt.
 Den 1. juni 2005 fremsatte  

 økonomi- og erhvervsministeren et lovforslag med det formål at mindske  

 muligheden for, at andelsboligforeninger i spekulationsøjemed opløser sig  

 selv  

 og sælger foreningens ejendom (eventuelt via en mellemmand) til en ny  

 andelsboligforening.
Andelsboliglovens  

 maksimalprisregler finder nemlig ikke anvendelse, når en andelsboligforening  

 sælger (eller køber) sin ejendom.
Derfor kan ejendommen sælges til den pris,  

 en  

 investor er villig til at give.
Salg af enkelte andele i en  

 andelsboligforening  

 er som ovenfor nævnt undergivet maksimalprisregler, som i langt de fleste  

 tilfælde fører til, at salg af enkelte andele indbringer en lavere gevinst  

 end  

 den, der kan oppebæres ved salg af hele ejendommen.
Med lovændringen i juni  

 2005 blev det forbudt at sælge en andelsboligforeningsejendom til en ny  

 andelsboligforening i en periode på 5 år efter opløsningen.  Hensigten  

 hermed  

 var at mindske muligheden for salg af andelsboligforeningsejendomme med det  

 formål at lade billige andelsboliger genopstå som dyrere andelsboliger, uden  

 at  

 der af den grund skete nogen forbedring/modernisering af ejendommen.
For  

 bl.a.  

 at hindre omgåelser af forbuddet finder lejelovens regler om tilbudspligt  

 ikke  

 anvendelse i 5-års-perioden.
Lovændringen trådte i kraft den 23. juni 2005.
 I perioden frem  

 til lovindgrebet i juni 2005 sås en stigende tendens til, at  

 andelsboligforeninger solgte ejendommene til investorer, der derefter  

 videresolgte ejendommene til nye andelsboligforeninger.
Lovindgrebet i  

 juni 2005 hindrer imidlertid ikke, at en andelsboligforeningsejendom f.eks.  

 sælges til en køber, der driver ejendommen som udlejningsejendom.
Det er  

 nemlig  

 fortsat muligt for andelsboligforeninger at lade sig opløse (likvidere),  

 f.eks.  

 fordi andelshaverne ønsker at få en gevinst, eller fordi foreningen er  

 insolvent.
En opløsning af en andelsboligforening indebærer et salg af  

 foreningens  

 ejendom.
Antallet af  

 solgte andelsboligforeninger i 2002-2006 fremgår af tabellen i bilag 1.  

 Omfanget af de nævnte »transaktioner« har indtil nu svinget kraftigt, fra 19  

 i  

 2002 til 116 i 2006, men det har næsten uden undtagelse været stigende år for  

 år, og da der ikke er udsigt til, at priserne på det øvrige boligmarked i de  

 større byer vil falde væsentligt, er der grund til at tro, at der stadig er  

 nogle, der arbejder med at finde andre muligheder for at omgå  

 maksimalprissystemet.
Denne antagelse bliver bekræftet af antallet af solgte  

 andelsboligejendomme i 2006, som fremgår af ministerens svar på BOU alm. del  

   

 spm. 29. Svaret fremgår af bilag 1 til forslaget.
 Denne omgåelse af maksimalprissystemet vil i givet fald lægge  

 gift for tilbudspligten, hvor ejeren af en udlejningsejendom har pligt til at  

 tilbyde lejerne at overtage ejendommen som andelsboligforening til samme pris  

 og øvrige vilkår, som ejeren kan opnå til anden side, og hvor lejerne som  

 hovedregel  

 har forkøbsret.
 Det er forslagsstillernes vurdering, at en underminering af  

 tilbudspligten i sidste instans vil svække andelsboligformen til skade for at  

 sikre et mangfoldigt boligudbud.
Det er forslagsstillernes vurdering, at der stadig er behov for  

 at iværksætte tiltag som det foreliggende for at imødegå antallet af  

 andelsboligforeninger, der sælges, da der også i den senere tid har været  

 eksempler på nye spekulationsmodeller.
Forslagsstillerne finder, at det er  

 vigtigt at opretholde andelsboligen som en boligform, der er en mellemting  

 mellem lejeboligen og ejerboligen.
 Det skal afslutningsvis understreges, at avanceskatten alene  

 træder i kraft i forbindelse med et spekulativt salg, hvor man omgår  

 maksimalprisreglerne.  

 Der er således ikke tale om en generel avance- eller værdistigningsafgift på  

 andelsboligerne.
Status for salg af  

 andelsboligforeningsejendomme I årene 2002, 2003 og  

 2004, dvs. i årene før lovindgrebet i juni 2005, blev der registreret  

 henholdsvis  

 19, 16 og 42 salg af andelsboligforeningsejendomme.
I 2005 er der i  

 tingbogen registreret 106 salg af andelsboligforeningsejendomme.
Det kan  

 endvidere  

 konstateres, at i 78 ud af de 106 salg i 2005 er der indgået en bindende  

 aftale  

 om salg,  

  

 før  

  

 lovindgrebet trådte i  

 kraft den 23. juni 2005  de fleste salg er sket i løbet af den sidste  

 måned op  

 til lovens vedtagelse.
To af salgene  

 vides med sikkerhed at være foretaget  

  

 efter  

  

 lovindgrebet.
For de resterende 26 af de 106 salg har det ikke været muligt  

 at  

 få oplyst tidspunktet for indgåelse af købsaftale.
Det vides således ikke, om  

 salgene er foretaget før eller efter lovindgrebet.
 I 2006 er der solgt 116  

 andelsboligforeningsejendomme.
 En samlet oversigt  

 over antallet af solgte andelsboligforeningsejendomme i perioden 2002 til og  

 med 2006 fremgår af følgende skema:
Salgstidspunkt 2002 2003 2004 2005 (hele året) 2005 (før  

  

 lovindgrebet) 2005 (efter  

  

 lovindgrebet) 2005 (salgstidspunkt uvist) 2006 Ejendomme 19 16 42 106 78 2 26 116 Boliger 138 224 346 1.319 1.058 13 248 1.811 Bilag 1. (Kilde: Notat om status for salg af  

 andelsboligforeningsejendomme fra økonomi- og erhvervsministeren, se  

 Boligudvalget, alm. del 2005-06, bilag 86, og Boligudvalget, alm. del  

 2006-07,  

 svar på spørgsmål 29.
Skriftlig fremsættelse Morten Homann  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om indførelse af avanceskat på andelsboliger, der sælges  

 i  

  

 spekulationsøjemed m.v..
(Beslutningsforslag nr.
B 96).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag 1 Notat om status for salg af  

 andelsboligforeningsejendomme fra økonomi- og erhvervsministeren, BOU  

 2005-06, alm. del  bilag 86, og BOU, alm. del  svar på spørgsmål  

 29.
Andelsboligsektoren i Danmark En andelsboligforening kan dannes enten ved, at en privat  

 udlejningsejendom købes af en andelsboligforening (traditionelle  

 andelsboliger)  

 eller ved opførelse af nye andelsboliger.
Nye andelsboliger er i denne  

 sammenhæng støttede private andelsboliger og nye andelsboliger typisk opført  

 fra og med 2000 uden direkte offentlig støtte.
Der er godt 186.000 (marts 2006) andelsboliger i Danmark,  

 hvilket svarer til godt 7 pct. af den danske boligmasse.
Heraf er omkring 71  

 pct. traditionelle andelsboliger, 22 pct. støttede andelsboliger og 6 pct.  

 nyere andelsboliger.
Andelsboligformen har gennem de seneste 15 år haft en  

 støt  

 stigende udbredelse.
 Den største koncentration af andelsboliger er i København og på  

 Frederiksberg, hvor andelsboligerne udgør ca. en tredjedel af boligmassen.  

 Mange af de traditionelle andelsboliger er beliggende i de større byer, mens  

 de  

 støttede og nye andelsboliger i højere grad findes uden for disse.
Et af de væsentligste karakteristika ved andelsboligformen er,  

 at der i andelsboligloven er fastsat regler om, hvilken pris der højst må  

 beregnes for en andel i en andelsboligforening.
Disse maksimalprisregler  

 finder  

 anvendelse ved overdragelse af andele i alle de 3 nævnte andelsboligtyper.
Lovindgrebet i juni 2005 Den 1. juni 2005 fremsatte økonomi- og erhvervsministeren et  

 lovforslag med det formål at mindske muligheden for, at andelsboligforeninger  

 i  

 spekulationsøjemed opløser deres andelsboligforening og sælger foreningens  

 ejendom (eventuelt via en mellemmand) til en ny andelsboligforening.
Andelsboliglovens maksimalprisregler finder ikke anvendelse, når  

 en andelsboligforening sælger (eller køber) sin ejendom.
Derfor kan  

 ejendommen  

 sælges til den pris, en investor er villig til at give.
Salg af enkelte  

 andele  

 i en andelsboligforening er som ovenfor nævnt undergivet maksimalprisregler,  

 som i langt de fleste tilfælde fører til, at salg af enkelte andele  

 indbringer  

 en lavere gevinst end den, der kan oppebæres ved salg af hele ejendommen.
 I perioden frem til lovindgrebet i juni 2005 sås en stigende  

 tendens til, at andelsboligforeninger solgte ejendommene til investorer, der  

 derefter videresolgte ejendommene til nye andelsboligforeninger.
Med lovændringen i juni 2005 blev det forbudt at sælge en  

 andelsboligforeningsejendom til en ny andelsboligforening i en periode på op  

 til 5 år efter salget.  

 Hermed mindskedes  

 muligheden for salg af andelsboligforeningsejendomme med det formål at lade  

 forholdsvis prisbillige andelsboliger genopstå som dyrere andelsboliger, uden  

 at der af den grund skete nogen forbedring/modernisering af ejendommen.
For  

 bl.a. at hindre omgåelser af forbudet finder lejelovens regler om  

 tilbudspligt  

 ikke anvendelse i 5-års-perioden.
Lovændringen trådte i kraft den 23. juni  

 2005.
Lovindgrebet i juni 2005 hindrer ikke, at en  

 andelsboligforeningsejendom sælges til en køber, der driver ejendommen som  

 udlejningsejendom.
Det skal nemlig fortsat være muligt for  

 andelsboligforeninger  

 at lade sig opløse (likvidere), f.eks. fordi foreningen er insolvent.
En  

 opløsning af en andelsboligforening indebærer et salg af foreningens ejendom.
For de tidligere andelshavere, som efter salget bliver boende i  

 ejendommen som lejere, vil lejeforholdene være omfattet af lejelovgivningen.  

 Der indgås en lejeaftale med den nye ejer af ejendommen.
Efter  

 lejelovgivningens  

 almindelige regler er udgangspunktet for lejefastsættelsen i de større byer  

 den  

 omkostningsbestemte leje, hvilket indebærer, at ejendommens driftsudgifter og  

 ejerens afkast optages i et budget for ejendommen og fordeles på de enkelte  

 boliger.
Lejefastsættelse efter boligreguleringslovens § 5, stk. 2, vil  

 alene kunne foretages i lejemål, der bliver ledige efter overtagelsen af  

 ejendommen.
Efter boligreguleringslovens § 5, stk. 2, kan lejen fastsættes  

 højere, når udlejeren har udført en gennemgribende forbedring af lejemålet.
Status for salg af andelsboligforeningsejendomme I årene 2002, 2003 og 2004, dvs. i årene før lovindgrebet i juni  

 2005, blev der registreret henholdsvis 19, 16 og 42 salg af  

 andelsboligforeningsejendomme.
I 2005 er der i tingbogen registreret 106 salg af  

 andelsboligforeningsejendomme.
Det kan endvidere konstateres, at i 78 ud af  

 de  

 106 salg i 2005 er der indgået en bindende aftale om salg før lovindgrebet  

 trådte i kraft den 23. juni 2005  de fleste salg er sket i løbet af den  

 sidste  

 måned op til lovens vedtagelse.
2 af salgene vides med  

 sikkerhed at være foretaget efter lovindgrebet.
For de resterende 26 af de  

 106  

 salg har det ikke været muligt at få oplyst tidspunktet for indgåelse af  

 købsaftale.
Det vides således ikke, om salgene er foretaget før eller efter  

 lovindgrebet.
 En samlet oversigt over antallet af solgte  

 andelsboligforeningsejendomme i perioden 2002 til og med 2005 fremgår af  

 følgende skema:
Salgstidspunkt 2002 2003 2004 2005 (hele  

 året) 2005 (før  

  

 lovindgrebet) 2005 (efter  

  

 lovindgrebet) 2005 (salgstidspunkt  

 uvist) Ejendomme 19 16 42 106 78 2 26 Boliger 138 224 346 1.319 1.058 13 248 I 2006 er der i perioden 1. januar til 18. maj 2006 solgt 20  

 andelsboligforeningsejendomme (med i alt 195 boliger).
 Sammenfattende kan oplyses, at der i perioden fra lovindgrebets  

 ikrafttrædelsestidspunkt den 23. juni 2005 og indtil den 18. maj 2006 er  

 solgt  

 48 andelsboligforeningsejendomme med i alt 456 boliger. 26 af disse salg er  

 eventuelt foretaget før lovindgrebet, jf. ovenfor om manglende kendskab til  

 aftaletidspunktet.
Til sammenligning kan oplyses, at der i samme periode har været  

 en tilgang på 5.831 private andelsboliger.
Af disse er 2.389 tidligere  

 udlejningsboliger  

 og 3.442 nyopførte boliger.
Det vil sige, at der i perioden har været en  

 nettotilgang  

 på 5.375 andelsboliger.
 Besvarelse af spørgsmål  

 29 alm. del stillet af Boligudvalget  

 den 2. januar 2007.
 Spørgsmål 29:
 Ministeren bedes give udvalget en ajourført status over den  

 samlede tilgang og afgang af andelsboliger på boligmarkedet i Danmark i 2006.
 Svar:
 Erhvervs- og Byggestyrelsen har til brug for besvarelsen oplyst  

 følgende, som jeg kan henholde mig til:
 »På baggrund af udtræk fra Bygnings- og Boligregistret (BBR) og  

 Det fælleskommunale Ejendomsdatasystem (ESR) kan der opgøres en samlet  

  

 tilgang  

  

 i 2006 på 250 ejendomme ejet af  

 en andelsboligforening, svarende til 5.274 andelsboliger på boligmarkedet i  

 Danmark.
 For samme periode kan der opgøres en samlet  

  

 afgang  

  

 på 116 ejendomme ejet af en andelsboligforening, svarende  

 til 1.811 andelsboliger på boligmarkedet i Danmark.
 Af tallene ses, at der har været en nettotilgang på 3.463  

 andelsboliger på boligmarkedet i 2006.
