 I medfør af § 2, stk. 2, i lov om udgivelsen af en Lovtidende og en  

 Ministerialtidende, jf. lovbekendtgørelse nr. 842 af 16. december 1991,  

 fastsættes:
 § 1.  Reglement for projektering og opførelse af  

 offentlige beskyttelsesrum, som udfærdiges i medfør af § 1, stk. 2, i lov nr.  

 1055 af 23. december 1992 om beskyttelsesrum, indføres ikke i Lovtidende.
 Stk. 2.  Senere ændringer og tilføjelser til reglementet  

 indføres ikke i Lovtidende.
 § 2.  Reglementet kan rekvireres i Beredskabsstyrelsen  

 og ligger til gennemsyn hos det kommunale redningsberedskab  

 (kommunalbestyrelsen).
 § 3.  Anordningen træder i kraft den 1. oktober 1993.
Givet på Amalienborg, den 1. oktober  

 1993 Under Vor Kongelige Hånd og Segl MARGRETHE R.
