 Det meddeles herved, at Finansministeriet og HK/STAT-DL-F den 10. oktober  

 1989 har indgået medfølgende overenskomst om ansættelsesforholdene for  

 laboratoriefunktionærer mfl., der ikke er tjenestemænd i staten.
 Overenskomsten har virkning fra 1. april 1989 og afløser overenskomst af  

 18. juni 1987.
 Med virkning fra 1. april 1989 ophæves tillægsaftalen for  

 analysefunktionærer ved Statsfrøkontrollen, og de pågældende omfattes - med  

 de afvigelser der fremgår af § 31, stk. 2 og 3 og § 32, stk. 1 - af  

 overenskomsten.
 Ændringer i forhold til den hidtidige overenskomst er markeret med streger  

 i margenen.
 For overenskomstansat laboratoriepersonale på Færøerne gælder  

 overenskomstens bestemmelser med de afvigelser, som følger af, at  

 arbejdstiden andrager 39 timer pr. uge og først nedsættes til 38 timer fra 1.  

 september 1990.
 Til de enkelte overenskomstbestemmelser bemærkes i øvrigt følgende:
 1. Til § 1.
 Finansministeriet skal for sit vedkommende intet indvende imod, at  

 overenskomsten, hvor det er muligt, også bringes i anvendelse på  

 overenskomstansat laboratoriepersonale i tilskudsberettigede institutioner.  

 Der henvises til Budgetvejledning 1989, punkt 51.24.
 Opmærksomheden henledes på, at der den 4. februar 1985 mellem HK/STAT og  

 Undervisningsministeriet er indgået et protokollat om vilkårene for  

 månedslønnede kontor-og laboratoriefunktionærer, som aflønnes af  

 forskningsrådsmidler og i forbindelse hermed er knyttet til en under  

 Undervisningsministeriet hørende institution.
 Det tilføjes, at Finansministeriet den 14. august 1986 har tilsluttet sig,  

 at protokollatet også bringes i anvendelse på Energiministeriets,  

 Fiskeriministeriets og Indenrigsministeriets områder samt under  

 Landbrugsministeriet - bortset fra Jordbrugsøkonomisk Institut og Statens  

 Husdyrbrugsforsøg.
 2. Til § 2.
 HK/STAT har henledt opmærksomheden på, at der ved antagelse i en ledig  

 fuldtidsstilling så vidt muligt bør gives fortrinsret til deltidsansatte  

 inden for samme institution.
 Der bør endvidere gives fortrinsret til ledige stillinger - herunder  

 vikariater - til institutionens nyuddannede elever.
Ved antagelse af nye medarbejdere bør opmærksomheden i øvrigt være  

 henvendt på sådanne personer blandt ansøgerne, som uden egen skyld (fx som  

 følge af udflytning, rationalisering, strukturomlægning etc.) er blevet eller  

 måtte blive afskediget fra ansættelse under staten.
Der henvises i denne  

 forbindelse til Økonomi- og Budgetministeriets cirkulæreskrivelse af 15.  

 september 1972.
 Endvidere gøres opmærksom på, at Finansministeriet i cirkulære af 28.  

 september 1983 har fastsat bestemmelser om genbeskæftigelsestilbud til  

 ledigblivende ikke-tjenestemandsansat personale i staten.
 Opmærksomheden henledes i øvrigt på den ansættelsesaftale, som er udsendt  

 herfra den 20. januar 1989 (LP.nr. 01/89), og det henstilles, at der gives  

 meddelelse om ansættelsen til vedkommende tillidsrepræsentant.
 3. Til § 3.
 Der er oprettet en ny stillingskategori, »laboratoriefuldmægtig«  

 med et lønforløb bestående af skalatrin 27/29/31/33, der er 2-årige.
 4. Til § 5.
 I tilfælde af afbrydelse i ansættelsen kan indplaceringen fortsat ske på  

 2. løntrin, såfremt den udlærte er uden skyld heri, og afbrydelsen højst er  

 af 1 måneds varighed.
 5. Til § 6.
 Det henstilles, at uddannelsesplaner, der udarbejdes for institutionens  

 elever, behandles i overensstemmelse med Finansministeriets cirkulære af 21.  

 november 1979 om samarbejde og samarbejdsudvalg i statens virksomheder og  

 institutioner.
 I institutioner, hvor der beskæftiges laborantelever, bør der mindst være  

 beskæftiget en uddannet laborant - eller en anden person med tilsvarende  

 kvalifikationer - tilknyttet laboratoriet.
På given foranledning skal man anmode om, at der i ansættelsesaftaler for  

 laborantelever - ud over ansættelsesdatoen - anføres den dato, hvor  

 laboranteleven afslutter den praktiske uddannelse.
Ligeledes bør det angives,  

 om laboranteleven kan forventes ansat som laborant ved institutionen efter  

 endt praktikperiode.
 6. Til § 13.
Fra 1. april 1990 oprettes en pensionsordning.
Nærmere meddelelse om  

 ordningens art og indhold vil blive udsendt senere.
 På given foranledning skal man henlede opmærksomheden på, at Økonomi- og  

 Budgetministeriets cirkulære af 26. januar 1972 om understøttelse med senere  

 ændringer ikke omfatter personale i tilskudsberettigede institutioner.
 7. Til § 16.
 De i henhold til § 16 ydede kvalifikationstillæg udgør følgende:
Oplysning om forhøjelse af tillæggene fremgår af Finansministeriets  

 lønoversigter.
Oplysning om forhøjelse af tillæg, der ikke fremgår af  

 oversigten, vil kunne indhentes i Finansministeriet.
 8. Til § 18.
 Kriterierne (27/7/1 år) kan fraviges af ansættelsesmyndigheden, fx i  

 tilfælde hvor lokalancienniteten er væsentlig højere end kravet, eller hvor  

 levealder og laboratorieanciennitet overstiger 27/7 års kravene.
 Til stk. 2 og 4. Der henvises til Finansministeriets cirkulære af 22. maj  

 1989 (LP.nr. 40/89) om ministeriepuljer med tilhørende vejledning.
Til stk. 3. Der henvises endvidere til Finansministeriets cirkulære af 27.  

 april 1988 (LP.nr. 50/88) om konvertering af ledige avancementsstillinger  

 (HK) til tjenestemandsstillinger.
I tilslutning hertil bemærkes, at der er  

 enighed med HK/STAT om, at hvor der i forbindelse med besættelse af en ledig  

 avancementsstilling opstår behov for at anvende en anden ansættelsesform end  

 ansættelse efter overenskomsten med HK/STAT, forelægges dette for  

 Finansministeriet med henblik på drøftelse med HK/STAT.
 9. Til § 20.
 Opmærksomheden henledes på, at deltidsansattes arbejdstid med et varsel  

 svarende til et opsigelsesvarsel kan nedsættes forholdsmæssigt, hvis  

 nedsættelsen er saglig begrundet (bevillingsmæssige,  

 arbejdstilrettelæggelsesmæssige eller andre forhold). Nedsættelsen kan  

 maksimalt ske til 15 timer pr. uge.
 10. Til § 21.
 For så vidt angår pauser, der medregnes i arbejdstiden, præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
 Det fastslås, at laboratoriearbejde og laboratoriets indretning er  

 omfattet af lov nr. 681 af 23. december 1975 om arbejdsmiljø.
 Parterne er i øvrigt enige om, at der ved særligt belastende arbejde af  

 længerevarende karakter med jævne mellemrum gives personalet tid til  

 afspænding.
 Ved særligt belastende arbejde forstås:
1. arbejde i klimarum (under stærk varme eller kulde), 2. arbejde i mørkekammer, 3. arbejde med mikroskopering, eller 4. arbejde, hvortil der kræves særlige  

 beskyttelsesforanstaltninger (fx åndedrætsværn), 5. arbejde ved sterilbænke.
 11. Til § 22.
Som anført bør anvendelse af overtid så vidt muligt undgås.
Såfremt  

 nødvendigt overarbejde imidlertid får et sådant omfang, at det er muligt og  

 hensigtsmæssigt at konvertere overtiden til stillinger, bør en sådan  

 konvertering gennemføres.
 Opmærksomheden henledes på, at der er adgang til at yde godtgørelse af  

 afholdte udgifter til transport til og fra tjenestestedet i tilfælde, hvor en  

 laboratoriefunktionær i forbindelse med tilkald til henholdsvis ophør af  

 overarbejde er afskåret fra at benytte offentligt transportmiddel.
 12. Til § 24.
Ved tjenestefrihed til deltagelse i godkendt undervisning på dagskole  

 regnes 6 undervisningstimer som udgørende den aftalte arbejdsdag.
Ved eksamen  

 i forbindelse med godkendt undervisning ydes tjenestefrihed uden  

 lønafkortning på eksamensdagen og den forudgående arbejdsdag.
 13. Til § 26, stk. 2 og 3.
 Ferie efter disse regler har til forudsætning, at eleven er ansat i den  

 pågældende institution i hele praktikperioden.
 Med hensyn til feriens placering indebærer reglerne, at en elev, der  

 påbegynder praktiktiden mellem den 1. januar og 30. juni, vil være berettiget  

 til 30 dages ferie i ferieåret fra 2. maj i det pågældende kalenderår.  

 Elever, der påbegynder praktiktiden i perioden 1. juli til 31. december, er  

 berettiget til 30 dages ferie fra 2. maj i det efterfølgende kalenderår.
Forbliver en laborantelev i institutionen efter gennemført  

 laborantuddannelse, vil der efter § 26, stk. 3, kunne ydes ferie med løn som  

 månedslønnet laborant i det omfang, de 30 dages ferie ikke allerede er  

 afholdt i praktiktiden.
Der vil ved forbliven efter praktiktiden således  

 højst kunne ydes i alt 30 dages ferie med løn i hvert ferieår.
 14. Til § 31, stk. 2 og 3.
 For kontraktansatte analysefunktionærer ved Statsfrøkontrollen gælder  

 fortsat særlige regler som anført i stk. 2 og 3.
 15. Til § 32.
 Det forhold, at en laboratoriefunktionær ved direkte overgang til  

 ansættelse i en anden statsinstitution bevarer et oparbejdet  

 opsigelsesvarsel, hindrer ikke det nye ansættelsessted i med  

 laboratoriefunktionæren at indgå sædvanlig kontrakt om, at vedkommende i de  

 første 3 måneder er ansat på prøve, og at opsigelsesvarslet i dette tidsrum  

 er 14 dage fra institutionens side.
 Der gøres i øvrigt opmærksom på, at laboratoriefunktionærer, der er fyldt  

 70 år, er undtaget fra overenskomsten, jf. § 1, og at de derfor bør opsiges,  

 således at fratræden kan finde sted med udgangen af den måned, hvori de  

 fylder 70 år.
 16. Til § 33.
 Lægeattest (afkrydsningsformularen), der normalt kun bør anvendes, hvor de  

 forudgående sygemeldingers antal og/eller karakter taler derfor, betales som  

 hidtil af laboratoriefunktionæren, hvorimod senere forlangte læge- eller  

 speciallægeerklæringer om sygdommens forventede varighed betales af  

 tjenestestedet.
 17. Til § 34.
Om fravær som følge af graviditet, barsel og adoption henvises i øvrigt  

 til lovbekendtgørelse nr. 101 af 6. marts 1987 af lov om barselorlov.
Fra 1.  

 maj 1989 lov om ligebehandling af mænd og kvinder.
 Det er med HK/DL-F aftalt, at der til en gravid laboratoriefunktionær, som  

 beskæftiges ved arbejde, der kan medføre risiko for fostret, kan ydes fuld  

 løn ved fravær under følgende forudsætninger:
b)at den ansatte opfylder betingelserne i dagpengelovens § 33, stk. 5, for  

 ydelse af dagpenge og opnår ret til dagpenge.
Opmærksomheden henledes på  

 Sikringsstyrelsens vejledning af 30. januar 1987, ifølge hvilken der indgår  

 en lægelig bedømmelse af den ansattes arbejdssituation, 18. Til § 39.
 Foranlediget af en henvendelse fra Dansk Laborant-Forening om  

 laboratoriearbejde og laboratoriets indretning skal man henstille, at  

 institutionerne er opmærksomme på de forpligtelser, der påhviler  

 institutionen som arbejdsgiver i henhold til lov nr. 681 af 23. december 1975  

 om arbejdsmiljø.
 19. Til § 40.
 Man skal henlede opmærksomheden på adgangen efter Budgetvejledning 1989,  

 punkt 71.16, til at antage vikar.
 20. Til § 42.
Såfremt laboratoriet lukker helt eller delvis 1. maj, ydes der timelønnede  

 fuld løn.
Hvis laboratoriet ikke lukker, og timelønnede enkeltvis anmoder om  

 at få fri, ydes ingen løn for de timer, hvori laboratoriefunktionæren har  

 anmodet om at få fri.
 21. Til § 44, stk. 4.
 Opmærksomheden henledes på, at frihed til at deltage i kurser, hvori  

 indgår faglige emner, gælder alle laboratoriefunktionærer med beskyttelse som  

 tillidsrepræsentant i det omfang, det følger af LPM's cirkulæreskrivelse af  

 23. juni 1971.
 22. Til § 46.
 Der gøres specielt opmærksom på, at hovedaftalen i §§ 8 og 9 indeholder  

 regler om afskedigelse af henholdsvis arbejdstagere og tillidsrepræsentanter.  

 Disse regler om underretning af og forhandling med organisationen skal  

 følges.
 I tilslutning til foranstående skal det henstilles, at planer om  

 gennemførelse af rationaliseringsforanstaltninger og virksomhedsomlægninger  

 forinden iværksættelse tages op til drøftelse med de berørte faglige  

 organisationer.
 Endvidere henledes opmærksomheden på Lønnings-og Pensionsministeriets  

 cirkulæreskrivelse nr. 113 af 23. juni 1971, hvori gives retningslinier for  

 personalets deltagelse i uddannelseskurser.
 Det tilføjes, at eventuelle tvivlsspørgsmål vedrørende overenskomsten  

 forventes forelagt Finansministeriet.
Yderligere eksemplarer af overenskomsten vil af vedkommende ministerium  

 kunne fås ved henvendelse til Finansministeriet, Administrations- og  

 Personaledepartementets betjentstue, H.C.
Andersens Boulevard 43, 1553  

 København V., telefon 33 92 33 44, lokal 24202 og 24286.
 Cirkulæret har virkning fra 1. april 1989. Samtidig ophæves cirkulære af  

 23. juli 1987 (LP.nr. 121/87) om overenskomst for laboratoriefunktionærer og  

 miljøteknikere.
Finansministeriet Administrations- og Personaledepartementet Den 10. oktober 1989 P.M.V E.B.
H.E.
Kristensen OVERENSKOMST FOR LABORATORIEFUNKTIONÆRER MFL.
 I STATENS TJENESTE.
 Kapitel 1. Overenskomstensområde.
 § 1.  Overenskomsten omfatter følgende  

 personalegrupper:
1. laborantelever 2. laboratorieassistenter 3. laboranter 4. analysefunktionærer ved Statsfrøkontrollen 5. laboratorieteknikere 6. miljøteknikere 7. arbejdshygiejnikere ved Arbejdstilsynet 8. andre personalegrupper, som der er enighed om at  

 henføre til overenskomsten.
 Stk. 2.  Overenskomsten omfatter ikke:
 Stk. 3.  Undtaget fra overenskomsten er også:
1. tjenestemænd, 2. pensionerede tjenestemænd fra 3. andre pensionerede, der oppebærer egenpension fra  

 en pensionsordning, hvortil det offentlige har ydet bidrag, 4. personer, der er fyldt 70 år.
 Note 1 og 15.
 Kapitel 2. Antagelse.
 § 2.  Ved antagelse af medarbejdere skal der ifølge  

 lov om arbejdsformidling og arbejdsløshedsforsikring mv. først rettes  

 henvendelse til det nærmeste arbejdsformidlingskontor eller til de af HK's  

 arbejdsløshedskasser, som har tilladelse til arbejdsformidling.
 Der bør fortrinsvis søges ansat medarbejdere, som har gennemført en  

 uddannelse som laborant ifølge Undervisningsministeriets bekendtgørelse.
 Stk. 2.  Ved annoncering skal overenskomstens dato og  

 underskrift fremgå.
 Note 2.
 Kapitel 3. Lønninger.
 § 3.  Laboratoriefunktionærer aflønnes efter følgende  

 for statstjenestemænd gældende skalatrin:
 Årslønnen på de enkelte skalatrin fastsættes og reguleres som anført i de  

 til enhver tid gældende aftaler om tjenestemandslønninger mv., jf. dog § 47,  

 stk. 2.
 Til laboranter på skalatrin 20 ydes et særligt tillæg på 1.045 kr. årligt  

 (1. oktober 1984-niveau). Tillægget reguleres efter reglen i § 16, stk. 2 og  

 3.
 Stk. 2.  Aflønningen af elever fastsættes således: 55  

 pct. af skalatrin 12 ekskl. dyrtidstillæg.
 Herudover ydes et særligt tillæg, der for elever under 18 år udgør 1.449  

 kr. årligt og for elever over 18 år 2.898 kr. årligt.
 Stk. 3.  Lønnen udbetales månedsvis bagud.
Stk. 4.  Lønnen stedtillægsfordeles som for  

 tjenestemænd.
Om kommunernes fordeling på stedtillægssatser henvises til  

 bilag 3.
 Note 3.
 Kapitel 4. Lønmæssige forudsætninger.
 § 4.  Laboratoriefunktionærer, der har haft  

 forudgående beskæftigelse ved laboratoriefaget, men ikke elevuddannelse, og  

 som er fyldt 18 år, ansættes som laboratorieassistent .
 Stk. 2.  Laboratorieassistenter, der ikke er fyldt 19  

 år, eller som har mindre end 1 års forudgående beskæftigelse ved  

 laboratoriefaget, aflønnes med 95 pct. af skalatrin 6 ekskl. dyrtidstillæg.
 Stk. 3.  Laboratorieassistenter, som er fyldt 30 år, kan  

 ikke aflønnes lavere end skalatrin 8.
 § 5.  Laboratoriefunktionærer, som har gennemgået den  

 i § 6 omhandlede uddannelse, eller som har opnået prædikat som fuldt uddannet  

 laborant, jf. en af de af Undervisningsministeriet tidligere udsendte  

 bekendtgørelser om uddannelse af laboranter mfl., ansættes som laborant .
 Stk. 2.  Parterne kan endvidere ved forhandling godkende  

 andre uddannelsesformer som værende berettiget til ansættelse som laborant.
 Stk. 3.  Laboranter, som endnu ikke er fyldt 19 år,  

 aflønnes i tiden indtil udgangen af den måned, hvori denne alder opnås, med  

 90 pct. af summen af lønnen på laborantlønskalaens 1. år ifølge § 3, stk. 1.
Stk. 4.  Elever, der fortsætter uden afbrydelse som  

 udlært i samme institution, indplaceres på laborantlønskalaens 2. trin  

 (skalatrin 13) fra den første efter det fyldte 20. år.
Oprykning til  

 skalatrin 14 sker 24 måneder efter udlæringsdatoen.
 Note 4.
 Kapitel 5. Regler om lønmæssig placering ved ansættelsen.
 Laborantelever.
 § 6.  Laborantelever, der antages til uddannelse som  

 laborant, skal have bestået eksamen i henhold til Undervisningsministeriets  

 bekendtgørelse nr. 509 af 22. juli 1987 om uddannelse af laboranter.
 Stk. 2.  Praktiktiden for elever, der har bestået denne  

 eksamen, andrager 12 måneder, hvori er medregnet ferie.
 Stk. 3.  Den praktiske uddannelse tilrettelægges i  

 overensstemmelse med de af Undervisningsministeriet, Direktoratet for  

 Erhvervsuddannelser, den 30. maj 1984 udsendte »Vejledende  

 retningslinier for det 1-årige praktikophold for laborantelever«.
 Der bør så vidt muligt tilrettelægges en turnusordning, således at eleven  

 opøves i samtlige på laboratoriet forekommende analyse- og beregningsopgaver.
 Stk. 4.  For elever, der inden ansættelsen i staten har  

 haft anden elevplads i laboratoriefaget, kan forudgående elevtid medregnes  

 som en del af praktikperioden.
 Note 5.
 Laboratorieassistenter.
 § 7.  Ved beregning af anciennitet medtages med den  

 præsterede arbejdstid forudgående beskæftigelse ved laboratoriefaget -  

 herunder uddannelse på laborant- dagkursus i indtil 2 år samt tvungen civil  

 værnepligt, militær- eller civilforsvarstjeneste - afrundet opad til et helt  

 antal måneder, idet der fradrages 1 år.
 I beregningen medregnes dog beskæftigelse med en beskæftigelsesgrad på fra  

 15 til 19 timer pr. uge som halv anciennitet, medens beskæftigelse på 20  

 timer og derover medregnes som fuld anciennitet.
 Beskæftigelse efter 1. april 1987 i 15 timer pr. uge eller derover  

 medregnes som fuld anciennitet.
Stk. 2.  I tilfælde, hvor en laboratorieassistent har  

 gennemgået en anden elevuddannelse og haft efterfølgende anden beskæftigelse  

 end i laboratoriefaget, vil der, såfremt der i uddannelsen og beskæftigelsen  

 er indgået laboratoriemæssigt arbejde, kunne ske medregning af halvdelen af  

 sådan beskæftigelse.
Det er dog en forudsætning herfor, at vedkommende har  

 haft sådan beskæftigelse inden for de sidste 10 år.
 Stk. 3.  Højere placering som laboratorieassistent end  

 efter ovennævnte regler kan under særlige omstændigheder finde sted, fx hvor  

 laboratoriefunktionæren har haft anden beskæftigelse af en sådan art, at  

 vedkommende fuldt ud er i stand til at udføre almindeligt forekommende  

 laboratoriearbejde, eller hvor alder eller andre særlige forhold taler  

 derfor.
 Stk. 4.  Lønancienniteten kan dog tidligst regnes fra  

 det fyldte 19. år.
Stk. 5.  Laboratoriefunktionærer uden elevuddannelse vil  

 straks fra antagelsen kunne aflønnes med laborantløn, når betingelserne  

 herfor er til stede.
Den lønmæssige placering sker herefter på det løntrin  

 som laborant, der ligger nærmest over den løn, den pågældende ville have fået  

 ved ansættelse som laboratorieassistent.
 Stk. 6.  I særlige tilfælde kan laboratorieassistenter  

 indplaceres direkte som laborant efter forhandling mellem institutionen og  

 HK/STAT-DL-F.
 Laboranter.
 § 8.  Ved beregning af anciennitet medtages med den  

 præsterede arbejdstid forudgående beskæftigelse som laborant efter udstået  

 elevtid - afrundet opad til et helt antal måneder - herunder uddannelse på  

 laborantdagkurser i indtil 2 år - bortset fra grundkursus under elevtiden -  

 samt tvungen civil værnepligt, militær- eller civilforsvarstjeneste, idet dog  

 beskæftigelse med en beskæftigelsesgrad på fra 15 til 19 timer pr. uge  

 medregnes som halv anciennitet, medens beskæftigelse på 20 timer og derover  

 medregnes som fuld anciennitet.
 Beskæftigelse efter 1. april 1987 i 15 timer pr. uge eller derover  

 medregnes som fuld anciennitet.
 Stk. 2.  Højere placering end efter ovennævnte regler  

 kan under særlige omstændigheder finde sted, såfremt laboratoriefunktionæren  

 under tidligere beskæftigelse har erhvervet en særlig arbejdsmæssig erfaring  

 eller særlige kvalifikationer af betydning for arbejdets udførelse.
Stk. 3.  Lønancienniteten kan dog tidligst regnes fra  

 udgangen af den måned, hvori den pågældende har fuldført sin uddannelse, jf.  

 dog § 5, stk. 4 Analysefunktionærer.
 § 9.  Medarbejdere, der ansættes i stillinger som  

 analysefunktionær ved Statsfrøkontrollen, aflønnes som laboratorieassistent i  

 overensstemmelse med de under §§ 3 og 4 anførte regler.
 Medarbejdere, der har gennemgået uddannelse som laborant, jf. §§ 5 og 6,  

 aflønnes som laborant ifølge § 3.
 Stk. 2.  Ved beregning af anciennitet medregnes med den  

 præsterede arbejdstid forudgående beskæftigelse ved frøanalysearbejde -  

 herunder tvungen civil værnepligt, militær- eller civilforsvarstjeneste -  

 afrundet opad til et helt antal måneder.
 I beregningen medregnes dog beskæftigelse med en beskæftigelsesgrad på fra  

 15 til 19 timer pr. uge som halv anciennitet, medens beskæftigelse på 20  

 timer og derover medregnes som fuld anciennitet.
 Beskæftigelse efter 1. april 1987 i 15 timer pr. uge eller derover  

 medregnes som fuld anciennitet.
 Laboratorieteknikere.
 § 10.  Laboratorieteknikere, der har opnået  

 afgangsbevis i henhold til en af Undervisningsministeriet fastsat  

 bekendtgørelse om laboratorieteknikeruddannelsen, ansættes og aflønnes i  

 overensstemmelse med de under § 3, stk. 1, anførte regler.
 Miljøteknikere.
 § 11.  Miljøteknikere, der har opnået afgangsbevis som  

 miljøtekniker i henhold til den af Undervisningsministeriet etablerede  

 forsøgsuddannelse, eller i henhold til en af Undervisningsministeriet fastsat  

 bekendtgørelse om miljøteknikeruddannelsen, ansættes og aflønnes i  

 overensstemmelse med de under § 3, stk. 1, anførte regler.
 Arbejdshygiejnikere.
 § 12.  Arbejdshygiejnikere, det vil sige  

 laboratoriefunktionærer, der ansættes som arbejdshygiejnikere ved  

 Arbejdstilsynets tilsynskredse, ansættes med løn som laboratoriefuldmægtig i  

 overensstemmelse med de under § 3, stk. 1, anførte regler.
 Kapitel 6. Pension.
 § 13.  Der indbetales med virkning fra 1. april 1990  

 pensionsbidrag i overensstemmelse med den pensionsordning, der aftales mellem  

 Finansministeriet og Statsansattes Kartel.
 Note 6.
§ 14.  Styrelsen indbetaler 19,03 kr. månedlig til  

 Forenede Gruppeliv som bidrag til gruppelivsforsikringen.
Forsikringssummen  

 er 50.000 kr., hertil kommer eventuel bonustilskrivning.
Beløbet udbetales  

 til nærmeste pårørende i tilfælde af den ansattes død inden udgangen af den  

 måned, hvor den pågældende fylder 67 år.
Se bilag 2.
 Kapitel 7. Klassificering af nyoprettede stillinger.
§ 15.  Klassificering af nyoprettede stillinger som  

 overassistent og højere eller med tillæg kan kun ske efter forudgående  

 godkendelse af Finansministeriet.
Endelig afgørelse træffes efter forhandling  

 med HK/ STAT/DL-F.
 Kvalifikationstillæg.
 § 16.  Ved ansættelse i en stilling, der i  

 arbejdsmæssig, administrativ og kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for foranstående lønninger mv., kan der mellem  

 Finansministeriet og HK/STAT-DL-F træffes speciel aftale om tillæg til  

 lønnen.
 Stk. 2.  Kvalifikationstillæg (1. oktober 1984-niveau)  

 forhøjes pr. 1. april 1989 med 17,2091 pct.
 Stk. 3.  Pr. 1. april 1990 foretages desuden eventuel  

 ekstraordinær regulering af kvalifikationstillæg i overensstemmelse med de  

 for tjenestemænd gældende regler.
 Note 7.
 Kapitel 8. Optjening af lønanciennitet.
§ 17.  For laboratoriefunktionærer, som efter 1. juni  

 1975 antages til eller overgår til deltidsbeskæftigelse med en arbejdstid  

 under halvdelen af fuld arbejdstid, indgår ansættelsestid med sådan  

 beskæftigelse i lønancienniteten med halvdelen.
Fra 1. april 1987 indgår  

 beskæftigelse i 15 timer pr. uge og derover som fuld anciennitet.
Stk. 2.  En laboratoriefunktionær, der overgår direkte  

 til ansættelse i en anden stilling i samme charge som hidtil, bevarer den  

 opnåede lønanciennitet.
Såfremt den pågældende i sin hidtidige stilling var  

 lønnet som overassistent eller laboratoriefuldmægtig eller oppebar  

 kvalifikationstillæg, forelægges spørgsmålet om bevarelse af charge eller  

 tillæg for Finansministeriet, der afgør sagen efter forhandling med HK/  

 STAT-DL-F.
 Stk. 3.  Ved ansættelse af laboratoriefunktionærer, der  

 inden for de sidste 10 år har haft ansættelse i en statsinstitution med  

 aflønning som månedslønnet laborant efter nærværende overenskomst, vil  

 indplacering finde sted som laborant med samme lønanciennitet, som den  

 pågældende havde oparbejdet ved sidste fratræden fra ansættelse i staten.
 Kapitel 9. Oprykning til højere stilling mv.
 § 18.  For laboratorieassistenter, herunder  

 analysefunktionærer ved Statsfrøkontrollen, kan oprykning til laborant finde  

 sted, når laboratorieassistenten er fyldt 27 år og har en  

 laboratorieanciennitet på 7 år, heraf 1 år på  

 ansættelsesstedet, såfremt de  tjenstlige forhold ikke taler derimod.
 Stk. 2.  Oprykning af laboratoriefunktionærer til  

 overassistent eller laboratoriefuldmægtig eller ydelse af  

 kvalifikationstillæg finder sted efter reglerne om det nye puljesystem i  

 Finansministeriets cirkulære af 22. maj 1989 om ministeriepuljer.
 Gruppevis oprykning eller ydelse af kvalifikationstillæg i øvrigt kan  

 finde sted efter aftale mellem overenskomstens parter.
 Stk. 3.  Ved ledighed i stillinger som overassistent og  

 højere genbesættes stillingen med en overenskomstlønnet  

 laboratoriefunktionær.
 Såfremt en ledig stilling overføres til et andet arbejdsområde end hidtil,  

 er genanvendelsen betinget af, at spørgsmålet, om hvorvidt det andet arbejde  

 har den fornødne kvalitet, forinden genbesættelsen med en overenskomstlønnet  

 laboratoriefunktionær har været forhandlet mellem institutionen og  

 tillidsrepræsentanten.
 Stk. 4.  Såfremt et kvalifikationstillæg, der er ydet  

 forud for 1. april 1989, bliver ledigt, henvises til cirkulære om  

 ministeriepuljer, punkt 2.5 og 2.6.
 Stk. 5.  Ved oprykning som nævnt i stk. 1 til 3 sker  

 indplacering på det skalatrin, der ligger nærmest over den opnåede skalaløn  

 med eventuelt kvalifikationstillæg, som samtidig bortfalder, jf. dog stk. 2  

 og 3.
 Såfremt laboratoriefunktionæren i sin hidtidige stilling ved  

 anciennitetstillæg ville have opnået en løn inklusive eventuelt  

 kvalifikationstillæg, der svarer til eller er højere end lønnen efter  

 indplacering i den højere stilling, opnår den pågældende fra samme tidspunkt  

 nyt anciennitetstillæg.
 Stk. 6.  Ved oprykning til en højere stilling i et andet  

 stedtillægsområde sker indplacering, som om oprykning var sket inden for  

 dette.
 Note 8.
 Midlertidig tjeneste i højere stilling.
 § 19.  Medarbejdere med løn som laborant eller højere,  

 der efter anmodning gør midlertidig tjeneste i en høere stilling under denne  

 overenskomst eller kontorfunktionæroverenskomsten, er berettiget til betaling  

 efter de nedenfor anførte regler under forudsætning af, at medarbejderen  

 overtager de arbejdsopgaver, der er forbundet med den højere stilling.
 Tilsvarende gælder for laboratorieassistenter, der efter anmodning gør  

 midlertidig tjeneste i stillinger som overassistent og højere samt for  

 medarbejdere, der efter anmodning gør midlertidig tjeneste i stillinger under  

 denne overenskomst, hvortil er knyttet et kvalifikationstillæg.
 Stk. 2.  Retten til betaling under midlertidig tjeneste  

 i højere stilling indtræder, når medarbejderen har varetaget sådan stilling i  

 15 dage i sammenhæng, jf. stk. 6.
 Er varetagelsen af den højere stilling udelukkende begrundet i  

 feriefravær, indtræder retten til betaling først, når medarbejderen har  

 udført sådan midlertidig tjeneste i 22 dage i sammenhæng.
Stk. 3.  Betaling ydes herefter med et beløb, der udgør  

 forskellen mellem den for medarbejderens egen stilling gældende løn inklusive  

 eventuelt kvalifikationstillæg og den løn, medarbejderen ville opnå ved  

 oprykning i den højere stilling.
Såfremt tjenesten i den højere stilling  

 finder sted i et andet stedtillægsområde, opgøres betalingen på grundlag af  

 lønforholdene i dette.
 Stk. 4.  For medarbejdere, der aflønnes med en  

 procentdel af skalalønnen, opgøres betalingen under midlertidig tjeneste i  

 højere stilling på grundlag af forskellen mellem lønnen i egen stilling og  

 samme procentdel af lønnen i den højere stilling.
 Stk. 5.  En medarbejder, der har opnået ret til  

 betaling, oppebærer betaling for hver dags tjeneste i højere stilling fra det  

 tidspunkt, da sådan tjeneste er påbegyndt, jf. dog stk. 9.
 Stk. 6.  Fridage efter det tidspunkt, da midlertidig  

 tjeneste i højere stilling er påbegyndt, medregnes såvel ved opgørelsen af  

 det antal dage, for hvilke der ydes betaling, som ved afgørelse af, om  

 betingelserne for ret til betaling efter stk. 2 til 3 er opfyldt, under  

 forudsætning af, at laboratoriefunktionæren har udført tjeneste i højere  

 stilling på den nærmest efter fridagen følgende arbejdsdag.
 Stk. 7.  Selv om tjeneste i højere stilling har været  

 afbrudt på grund af sygdom eller ferie, bevarer medarbejderen dog retten til  

 betaling for tjeneste i højere stilling efter fraværsperiodens ophør, såfremt  

 der ved tjenestens genoptagelse fortsat udføres tjeneste i den højere  

 stilling.
Stk. 8.  Under midlertidig tjeneste i højere stilling er  

 medarbejderen berettiget til udgiftsdækkende særlige ydelser efter satser,  

 der er gældende for den højere stilling.
Andre særlige ydelser udbetales  

 efter de for den højere stilling gældende satser, når medarbejderen har  

 varetaget sådan stilling i 15 dage i sammenhæng.
 Stk. 9.  Under fortsat midlertidig tjeneste i samme  

 højere stilling ud over 6 måneder oppebærer medarbejderen betaling under  

 fravær på grund af ferie eller som følge af sygdom i indtil 28 dage.  

 Betalingen udregnes som forskellen mellem den for medarbejderens egen  

 stilling gældende løn, jf. stk. 3, og den løn, den pågældende ville opnå ved  

 udnævnelse i den højere stilling, i hvilken medarbejderen under den fortsatte  

 periode har gjort længst tjeneste.
 Stk. 10.  En medarbejder, der ansættes i en højere  

 stilling i direkte forlængelse af midlertidig tjeneste i denne stilling -  

 eller anden højere stilling af samme kategori - og har varetaget de hermed  

 forbundne arbejdsopgaver gennem en sammenhængende periode af mindst 1 år, får  

 medregnet sådan tjeneste ved fastsættelse af lønancienniteten i den højere  

 stilling, hvori ansættelse sker.
 Stk. 11.  I tilfælde af at en medarbejder gør  

 midlertidig tjeneste i en tjenestemandsstilling i højere charge, vil der  

 kunne ydes betaling efter foranståen-de regler.
 Kapitel 10. Arbejdstid.
 § 20.  De i § 3 omhandlede lønninger er beregnet for  

 fuld arbejdstid, der er 38 timer (fra 1. september 1990: 37 timer) ugentlig  

 inklusive spisepause af indtil 1/2 times varighed pr. arbejdsdag.
I særlige tilfælde kan den ugentlige arbejdstid, hvis der er enighed  

 mellem institutionen og tillidsrepræsentanten herom, tilrettelægges med  

 varierende tider således, at den over en periode (maksimalt 8 uger) i  

 gennemsnit udgør 38 (resp. 37) timer.
Hvis der mellem institutionen og  

 tillidsrepræsentanten er enighed herom, kan det fastsættes, at  

 arbejdstidsnedsættelsen opspares til hele fridage til senere afvikling.
 Stk. 2.  Hvor det er muligt, tilrettelægges arbejdstiden  

 efter lokal forhandling på ugens 5 første hverdage.
Stk. 3.  Nedsat arbejdstid kan bevilges, når tjenesten  

 tillader det, og i så fald reduceres lønnen og eventuelt kvalifikationstillæg  

 tilsvarende.
Såfremt et andragende om nedsat arbejdstid afslås, skal afslaget  

 efter anmodning begrundes skriftligt.
 Note 9.
 Pauser.
 § 21.  Medarbejdere med nedsat arbejdstid har ret til  

 følgende spisepause:
Stk. 2.  Ved overarbejde af indtil 2 timers varighed  

 ydes en betalt spisepause på 1/4 time.
Varer overarbejdet ud over 2 timer,  

 udvides spisepausen til 1/2 time.
 Note 10.
 Overarbejde.
§ 22.  Overarbejde bør så vidt muligt undgås.
Elever  

 må ikke deltage i overarbejde.
 Stk. 2.  For beordret og kontrollabelt arbejde på  

 tjenestestedet, der strækker sig ud over den for fuldtidsansatte fastsatte  

 daglige arbejdstid, ydes, når der ikke er tale om forskudttids- eller  

 turnustjeneste, som overtidsbetaling et tillæg til timelønnen, der udgør  

 følgende:
 Til deltidsansatte ydes overarbejdsbetaling efter ovenstående  

 bestemmelser, når arbejdet strækker sig ud over normal laboratoriearbejdstids  

 ophør.
Overtidsbetaling ydes pr. påbegyndt halve time.
Arbejde på frilørdage  

 beregnes som almindeligt overarbejde.
 Stk. 3.  Timelønnen beregnes som 1/1976 (fra 1.  

 september 1990: 1/1924) af den for medarbejderen i henhold til § 3 fastsatte  

 årsløn.
 Stk. 4.  Såfremt overarbejdet ikke er varslet dagen før,  

 skal der så vidt muligt tages hensyn til ønsker om fritagelse for deltagelse  

 i overarbejdet.
 Stk. 5.  Såfremt en medarbejder tilkaldes til  

 overarbejde efter at have forladt arbejdspladsen ved normal arbejdstids  

 ophør, og tilkaldet ikke sker under pålagt rådighedstjeneste, ydes der for  

 tilkaldet en timeløn med tillæg af 50 pct.
Ved tjeneste, som udføres efter, at medarbejderen er tilkaldt, og hvor  

 tjenesten ikke er et led i rådighedstjeneste, ydes afspadsering for mindst 3  

 timer.
Såfremt afspadsering ikke har kunnet finde sted, ydes betaling efter  

 stk. 2.
 Stk. 6.  Overarbejde skal så vidt muligt godtgøres med  

 frihed af samme varighed, som det præsterede overarbejde med tillæg i fritid  

 svarende til de i stk. 2 nævnte procentsatser.
 Note 11.
 Kapitel 11. Tillæg mv.
 § 23.  For arbejde i tiden mellem kl. 17 til 6 ydes  

 godtgørelse efter de for tjenestemænd gældende regler og satser, jf. bilag 1.
 Stk. 2.  For arbejde på lørdage efter kl. 14 samt på  

 søn- og helligdage, hvor dette ikke er overarbejde, ydes tillæg efter de for  

 tjenestemænd gældende regler og satser, jf. bilag 1.
 Stk. 3.  De under stk. 1 og 2 nævnte tillæg kan ikke  

 ydes samtidig med betaling for overarbejde.
Stk. 4.  For hver 38 timers tjeneste, der efter ordre  

 eller ifølge en godkendt tjenestefordeling er udført i tiden kl. 17 til 6,  

 ydes der 2 1/2 times frihed.
I beregningen indgår tillige tjeneste, der  

 udføres i tiden kl. 14 til 17, som led i en forud tilrettelagt tjeneste,  

 hvoraf mindst halvdelen ligger efter kl. 17.
 Med virkning fra 1. september 1990 gennemføres den for tjenestemænd  

 aftalte ændring tilsvarende for ansatte efter denne overenskomst.
 Opsparet frihed afvikles ved tildeling af hele fridage efter samme regler,  

 som gælder for tjenestemænd, jf. bilag 1.
 Kapitel 12. Fridage, tjenestefrihed og lønfradrag/-beregning.
 § 24.  Der tilkommer de efter overenskomsten ansatte  

 medarbejdere fridage efter de for tjenestemænd gældende regler, jf. bilag 1.
 Tjeneste på mistede fridage behandles som overtid i henhold til § 22.
 For medarbejdere, der udfører tjeneste i fast skiftende turnus, ydes  

 godtgørelse for mistede fridage som for overarbejde på søn- og helligdage.
 Stk. 2.  Medarbejdere har ret til tjenestefrihed uden  

 løn til de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
Stk. 3.  Der kan gives ansatte under denne overenskomst  

 adgang til tjenestefrihed uden løn i en på forhånd fastlagt periode af mindst  

 1 måneds varighed.
Under sådan tjenestefrihed optjenes ikke ret til ferie med  

 løn.
 Det er ansættelsesmyndighedens ansvar, at der ved tjenestefrihedens ophør  

 er en stilling ledig i institutionen eller dennes lokalområde.
 Såfremt et andragende om tjenestefrihed afslås, skal afslaget efter  

 anmodning begrundes skriftligt.
Stk. 4.  Ansættelsesmyndigheden kan give en medarbejder  

 hel eller delvis tjenestefrihed uden lønafkortning til pasning af et sygt  

 barn, når 1. det er barnets første sygedag, 2. hensynet til barnets forhold gør det nødvendigt, 3. forholdene på tjenestestedet tillader det, 4. barnet er under 18 år og 5. barnet er hjemmeværende.
 Sygelisten suppleres med oplysning om fravær på grund af barns første  

 sygedag.
 Ordningen kan for den enkelte inddrages ved misbrug.
Under tjenestefriheden oppebærer medarbejderen indtægt svarende til den  

 indtægt, som den pågældende ville have oppebåret i sygdomstilfælde.
I denne  

 fraværssituation indgår dog ikke de særlige ydelser, som er omhandlet i  

 Finansministeriets vejledninger om udbetaling af visse særlige ydelser under  

 sygdom, jf. cirkulæreskrivelse af 25. maj 1977 og 2. maj 1978.
 Note 12.
 § 25.  Medarbejderne er omfattet af de for  

 tjenestemænd fastsatte regler om lønfradrag/lønberegning, jf. for tiden  

 cirkulære af 24. maj 1985 om lønfradrag/-beregning for tjenestemænd (LP.nr.  

 29/85).
 Kapitel 13. Ferieregler.
 § 26.  Ansatte i henhold til denne overenskomst, jf.  

 dog stk. 2 og 3, er omfattet af ferieloven med de afvigelser, som fremgår af  

 de følgende bestemmelser.
 Stk. 2.  Bestemmelserne i ferielovens § 7 og § 17a er  

 også gældende for laborantelever, herunder laborantelever over 18 år.
 Til en laborantelev ydes 30 dages ferie i det første ferieår (2. maj til  

 1. maj) efter ansættelsen.
 Er laboranteleven tiltrådt 2. maj til 30. juni ydes 30 dages ferie i samme  

 ferieår.
 Stk. 3.  Forbliver en laborantelev i institutionen efter  

 gennemført laborantuddannelse, ydes der ferie med løn.
 Note 13.
 § 27.  I tilfælde hvor en ansat afholder ferie,  

 hvortil der ikke er optjent ret, jf. ferieloven § 6, stk. 1, foretages  

 lønfradrag med 1/1976 (fra 1. september 1990: 1/1924) af årslønnen for hver  

 time, den ansatte skulle have udført tjeneste den pågældende dag.
 Stk. 2.  Til en ansat, der er berettiget til ferie med  

 løn, og som ved feriens afholdelse har anden arbejdstid end i det foregående  

 kalenderår (optjeningsår), ydes ferielønnen med samme brøkdel, som tjenesten  

 i det foregående kalenderår (optjeningsår) har andraget.
 Særlig feriegodtgørelse.
 § 28.  Laboratoriefunktionærer mfl., der holder ferie  

 med løn, er berettiget til særlig feriegodtgørelse i stedet for ferietillæg  

 efter ferielovens § 14, stk. 1.
Stk. 2.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af 1. den ansattes egetbidrag til ATP og 2. den ansattes bidrag til AUD.
Stk. 3.  I det beløb, der er beregnet efter stk. 2,  

 fradrages 1. den ansattes eget pensionsbidrag, 2. udbetalt særlig feriegodtgørelse, 3. løn for merarbejde af den art, som er beskrevet i  

 stk 5, samt 4. feriegodtgørelse (12,5 pct.) af løn for sådant  

 merarbejde.
 Stk. 4.  Den særlige feriegodtgørelse udgør 1,5 pct. af  

 beregningsgrundlaget efter stk. 2 og 3.
 Stk. 5.  Til deltidsansatte, der i optjeningsåret har  

 udført tjeneste ud over den faste nedsatte arbejdstid, men inden for den  

 normale 38 timers (fra 1. september 1990: 37 timers) arbejdsuge, ydes for  

 sådan tjeneste feriegodtgørelse med 12,5 pct.
 Sygdom under ferie.
 § 29.  Sygedage, der falder i en medarbejders ferie,  

 medfører i almindelighed ikke suspension af ferien og ydelse af  

 erstatningsferie, medmindre vedkommende er arbejdsudygtig på tidspunktet for  

 feriens påbegyndelse, i hvilket tilfælde ferien suspenderes, således at den  

 først gives, efter at den pågældende har genoptaget tjenesten.
Stk. 2.  Suspension og ydelse af erstatningsferie kan  

 finde sted under en medarbejders sygdom, når særlige omstændigheder taler  

 herfor.
Det bør herved tages i betragtning, om sygdommen er af længere  

 varighed, om den er af alvorligere karakter, om den hindrer medarbejderen i  

 at benytte tjenestefriheden på rimelig måde som ferie, og om den skyldes  

 tjenstlig tilskadekomst.
 Feriepenge ved afgang.
 § 30.  Ved beregning af feriegodtgørelse ses der bort  

 fra løn, der er udbetalt under ferie, idet der fradrages et beløb pr. times  

 ferie svarende til 1/1976 (fra 1. september 1990: 1/1924) af årslønnen samt  

 ydet særlig feriegodtgørelse (1,5 pct.).
 Stk. 2.  Ved umiddelbar overgang fra en statsinstitution  

 til en anden behøver afregning med almindelig feriegodtgørelse ikke at finde  

 sted.
 Stk. 3.  Medarbejdere, der har fået udbetalt den i § 28  

 anførte særlige feriegodtgørelse, men som ikke ved fratræden har afholdt hele  

 den tilkommende ferie, fradrages en til den manglende ferie svarende brøkdel  

 af den særlige feriegodtgørelse.
 Kapitel 14. Regler for opsigelse, sygdom, efterindtægt mv.
 § 31.  Ansatte efter denne overenskomst, som i  

 gennemsnit har mindst 15 timers beskæftigelse pr. uge, er omfattet af  

 funktionærloven med de afvigelser, som fremgår af de følgende bestemmelser.
Stk. 2.  Er en  analysefunktionær ved skriftlig  

 kontrakt ansat til udførelse af en i kontrakten nøje beskrevet arbejdsopgave,  

 ophører ansættelsen uden opsigelse og uden varsel, når den i kontrakten  

 beskrevne arbejdsopgave er udført.
Gyldigheden af en sådan kontrakt er  

 betinget af, at det i kontrakten er angivet, at ansættelsen ophører uden  

 opsigelse og uden varsel, når den i kontrakten beskrevne arbejdsopgave er  

 udført, samt at der i kontrakten er angivet såvel et maksimum som et minimum  

 for varigheden af arbejdsopgavens udførelse.
 Stk. 3.  En i henhold til stk. 2 indgået kontrakt  

 begrænser ikke adgangen til at indgå aftale om midlertidig ansættelse eller  

 ansættelse på prøve.
 Note 14.
§ 32.  Ved direkte overgang til ansættelse i en anden  

 statsinstitution bevarer medarbejderen det opsigelsesvarsel, der tilkommer  

 den pågældende fra statens side.
Længden af opsigelsesvarslet beregnes på  

 grundlag af den tid, i hvilken den pågældende umiddelbart forud for  

 afskedigelsestidspunktet har haft uafbrudt ansættelse i statens tjeneste.
 Tilsvarende gælder i forbindelse med opsigelse på grund af sygdom, jf. §  

 33.
 Bestemmelsen omfatter ikke de i § 9 nævnte analysefunktionærer ved  

 Statsfrøkontrollen.
Note 15 Sygdom.
 § 33.  Det kan ved ansættelsen og ved skriftlig  

 kontrakt i det enkelte tjenesteforhold bestemmes, at medarbejderen, når den  

 pågældende inden for et tidsrum af 12 på hinanden følgende måneder har  

 oppebåret løn under sygdom i i alt 120 dage, opsiges med henholdsvis 1, 3 og  

 4 måneders varsel til fratræden ved en måneds udgang, eftersom  

 laboratoriefunktionæren har gjort uafbrudt tjeneste i samme institution i  

 henholdsvis mindre end 6 år, fra 6 til 9 år og over 9 år.
Sådan kontrakt skal oprettes i forbindelse med ansættelsen.
I modsat fald  

 gælder de almindelige opsigelsesvarsler.
Stk. 2.  Ved opgørelse af de 120 sygedage medregnes  

 samtlige sygedage fra datoen for sygemeldingen til raskmeldingen.
Der bortses  

 dog fra feriedage og sammenhængende fridage på mindst 2 døgns længde, hvori  

 frilørdage medregnes.
Lørdag eller, hvis denne er fridag, fredag er sidste  

 sygedag, når medarbejderen møder raskmeldt om mandagen.
 Stk. 3.  Opsigelse kan undlades, såfremt det ved  

 lægeattest godtgøres, at medarbejderen kan genoptage tjenesten inden for en  

 kortere tid efter udløbet af de 120 sygedage.
 Stk. 4.  Såfremt tjenesteforholdet er ophørt i medfør af  

 bestemmelsen i stk. 2, bør genantagelse finde sted, når medarbejderen på ny  

 bliver tjenstdygtig.
Stk. 5.  Sygdomsforfald skal dokumenteres ved en af  

 medarbejderen underskrevet erklæring eller på forlangende ved lægeattest.
Ved  

 sygdom af mere end 2 ugers varighed kan det forlanges, at medarbejderen fra  

 en læge fremskaffer nærmere oplysning om sygdommens varighed.
 Note 16.
 Graviditet, barsel og adoption.
 § 34.  Måneds- og timelønnede laboratoriefunktionærer  

 mfl. er omfattet af aftale mellem Finansministeriet og centralorganisationer  

 under Centralorganisationernes Fællesudvalg om fravær fra tjeneste i  

 forbindelse med graviditet, barsel og adoption.
 Note 17.
 Efterindtægt.
§ 35.  Efterindtægten er lønnen på tidspunktet for  

 dødsfaldet.
Lønnen i den måned, i hvilket dødsfaldet sker, medregnes ikke i  

 efterindtægten.
 Kapitel 15. Udgiftsdækkende ydelser.
 § 36.  Der tilkommer på tjenesterejser og ved  

 udstationering medarbejderne befordringsgodtgørelse samt time- og dagpenge  

 efter de for tjenestemænd gældende regler og satser.
 Stk. 2.  Såfremt en medarbejder uden at overgå til en  

 anden styrelse forflyttes til et andet tjenestested, uden at dette sker efter  

 ansøgning og i denne anledning er nødsaget til at foretage flytning af  

 husstand og bohave, ydes der en godtgørelse efter de til enhver tid for  

 tjenestemænd gældende regler.
Stk. 3.  Den tid uden for tjenestestedets normale  

 kontortid, som medgår til rejsetid i forbindelse med tjenesterejser,  

 afspadseres.
Såfremt afspadsering ikke har været mulig i den måned, som  

 følger efter den måned, hvori tjenesterejsen har fundet sted, ydes der  

 betaling med 1/1976 (fra 1. september 1990: 1/1924) af årslønnen pr. time med  

 tillæg af 50 pct.
 Rejsetiden opgøres efter de for tjenestemænd gældende regler, ligesom der  

 ydes natpenge, lørdags- og søndagsgodtgørelse efter de for tjenestemænd  

 gældende regler.
 Kapitel 16. Andre bestemmelser.
 § 37.  Hvis særlige forhold taler for at lade arbejdet  

 udføre på akkord eller et andet produktivitetsfremmende lønsystem, skal der  

 optages forhandling mellem Finansministeriet og HK/STAT-DL-F om fastsættelse  

 af en sådan nyordning og eventuelle andre vilkår.
 Specielle vilkår.
 § 38.  Alle i henhold til aftale mellem  

 overenskomstens parter eller en af Finansministeriet godkendt praksis  

 gældende ordninger opretholdes.
 Øvrige ansættelsesvilkår.
 § 39.  Der ydes det af denne overenskomst omfattede  

 personale passende arbejdsbeklædning - herunder fodtøj.
 Stk. 2.  En af denne overenskomst omfattet medarbejder  

 har pligt til på forlangende inden ansættelsen at give oplysning om sine  

 helbredsforhold, herunder at fremskaffe attest fra en tuberkulosestation.  

 Personalet er i øvrigt forpligtet til at underkaste sig lægeundersøgelse -  

 herunder undersøgelse på en tuberkulosestation - når ansættelsesstedet kræver  

 det.
 Note 18.
 Kapitel 17. Timelønnede laboratoriefunktionærer og  

 analysefunktionærer.
 Anvendelse af timeløn.
 § 40.  Medarbejdere, der antages til arbejde, som  

 skønnes at være midlertidigt på grund af arbejdets art (fx vikariat, sæson-  

 eller tidsbestemt arbejde), aflønnes med timeløn som laboratorieassistent  

 eller laborant.
 Medarbejdere, der er beskæftiget 15 timer ugentlig og derover, overgår dog  

 til aflønning på månedsløn senest 3 måneder efter ansættelsen.
 Fortsat anvendelse af timeløn ud over de første 3 må-neders ansættelse kan  

 ske i ganske særlige tilfælde, fx hvor der er tale om uensartet beskæftigelse  

 eller ved en kortvarig forlængelse på indtil 2 måneder af  

 ansættelsesforholdet.
 Ved overgang til ansættelse på månedsløn medregnes ansættelsen som  

 timelønnet som anciennitetsgivende.
 Note 19.
 Lønninger.
 § 41.  For timelønnede medarbejdere sker den  

 lønmæssige placering som laboratorieassistent eller laborant efter samme  

 retningslinier som for månedslønnede medarbejdere.
 Stk. 2.  Timelønnen beregnes som 1/1976 (fra 1.  

 september 1990: 1/1924) af den til den pågældendes alder og anciennitet  

 svarende årsløn ifølge §§ 3, 4, 5, 6, og 8. Med hensyn til opnåelse af  

 alderstillæg henvises til § 17.
 Betaling for søgnehelligdage mfl.
 § 42.  For søgnehelligdage ydes betaling med et beløb  

 svarende til sædvanlig timeløn for det antal timer, medarbejderen ellers  

 skulle have været beskæftiget.
 Stk. 2.  Hvis arbejdsstedet på andre særlige dage holdes  

 lukket, således at de timelønnede afskæres fra løn som på en almindelig  

 arbejdsdag, ydes betaling med et beløb, som svarer til den løn, der ellers  

 ville være oppebåret.
 Note 20.
 Overarbejde og forskudt arbejdstid.
 § 43.  Med hensyn til betaling for overarbejde og for  

 forskudt arbejde henvises til §§ 22 og 23.
 Kapitel 18. Regler for tillidsrepræsentanter.
 § 44.  Hvor der i et ministerium, en institution eller  

 i en særskilt beliggende afdeling heraf er ansat mindst 5 HK-medlemmer, har  

 disse ret til at vælge en tillidsrepræsentant.
 Endvidere kan der inden for et ansættelsesområde, hvor der findes flere  

 tillidsrepræsentanter for lokalklubber, vælges en tillidsrepræsentant til  

 varetagelse af klubbernes fælles interesser.
Stk. 2.  Tillidsrepræsentanten, som - hvor særlige  

 forhold taler derfor - kan være deltidsbeskæftiget, vælges blandt  

 institutionens organiserede medarbejdere.
Laborantelever kan ikke vælges som  

 tillidsrepræsentant.
Valget er ikke gyldigt, før det er godkendt af forbundet og meddelt  

 ansættelsesmyndigheden.
Denne meddelelse skal ske hurtigst muligt og senest 3  

 uger efter valget.
Eventuel indsigelse fra institutionens side mod det  

 foretagne valg skal være forbundet i hænde senest 3 uger efter modtagelsen af  

 meddelelsen om valget.
 Stk. 3.  For tillidsrepræsentanten kan vælges en  

 stedfortræder, som godkendes og anmeldes på samme måde som  

 tillidsrepræsentanten, jf. stk. 2. Under tillidsrepræsentantens fravær  

 fungerer stedfortræderen i dennes sted og nyder i valgperioden samme  

 rettigheder som tillidsrepræsentanten.
 Stk. 4.  Tillidsrepræsentanten skal have adgang til at  

 varetage sit hverv i anliggender, der angår institutionen og de af den  

 pågældende repræsenterede kolleger.
 Efter aftale med institutionen gives der tillidsrepræsentanten frihed til  

 i passende omfang at deltage i faglige kurser, jf. lønnings- og  

 pensionsministeriets cirkulæreskrivelse af 23. juni 1971.
 Stk. 5.  Tillidsrepræsentanten har pligt til i  

 samarbejde med institutionen at gøre sit bedste for at jævne opstået  

 stridsspørgsmål og vedligeholde et roligt og godt samarbejde på  

 arbejdsstedet.
Når en foreliggende sag kun berører en enkelt af institutionens  

 medarbejderes personlige anliggender, kan denne, inden tillidsrepræsentanten  

 forhandler sagen, selv direkte over for institutionen forelægge klager eller  

 henstillinger til mulig direkte afgørelse i foreliggende tilfælde.
Under  

 forhandling med institutionens ledelsesrepræsentanter er enhver medarbejder  

 dog berettiget til at give møde med tillidsrepræsentanten som bisidder.
 I anliggender vedrørende løn- og arbejdsforhold, herunder elevforhold, der  

 direkte berører medarbejderne i almindelighed, er tillidsrepræsentanten, når  

 medarbejderne, enten fordi de føler sig forurettet eller af andre grunde,  

 ønsker det, forpligtet til at forebringe deres klager eller henstillinger for  

 institutionen.
 Føler tillidsrepræsentanten sig ikke tilfredsstillet ved institutionens  

 afgørelse, står det tillidsrepræsentanten frit for at anmode sin organisation  

 om at tage sig af sagen, men det er tillidsrepræsentantens og  

 tillidsrepræsentantens kollegers pligt at fortsætte arbejdet uforstyrret,  

 indtil anden bestemmelse træffes af organisationens ledelse.
 Stk. 6.  Hvis de organiserede medarbejdere i en  

 institution slutter sig sammen i en klub, skal tillidsrepræsentanten være  

 formand.
 I arbejdstiden kan klubben afholde møder om faglige spørgsmål, der  

 vedrører institutionen, såfremt der forud er truffet aftale herom med  

 institutionens ledelse.
 På et dertil anvist for medarbejderne tilgængeligt sted er det klubben  

 tilladt at opslå faglige foreningsbekendtgørelser til medlemmerne.
 Note 21.
 Kapitel 19. Lokal uoverensstemmelse.
§ 45.  Forinden en sag om en lokal uoverensstemmelse  

 indbringes for HK/STAT og/eller den pågældende styrelse, fagministerium  

 og/eller Finansministeriet, skal der være afholdt en forhandling mellem  

 repræsentanter for institutionen og HK's lokale afdeling.
Såfremt en af  

 parterne ønsker det, udarbejdes skriftligt mødereferat, som skal indeholde:
 Der kan ikke ved lokale forhandlinger træffes aftale om løn- og  

 ansættelsesvilkår, der strider mod overenskomstens bestemmelser.
 Kapitel 20. Hovedaftale.
 § 46.  Overenskomsten er omfattet af hovedaftale  

 mellem Finansministeriet og Statsansattes Kartel, overenskomstsektionen, jf.  

 Finansministeriets cirkulære af 20. juni 1988, LP.nr. 066/88.
 Note 22.
 Kapitel 21. Overenskomstens varighed.
 § 47.  Denne overenskomst gælder fra 1. april 1989 og  

 kan af enhver af parterne opsiges med 3 måneders varsel til en 31. marts, dog  

 tidligst til den 31. marts 1991.
 Stk. 2.  Enhver regulering af aflønning - bortset fra  

 alderstillæg - stilles i bero fra den 31. marts, da en eventuel opsigelse får  

 virkning, og indtil ny overenskomst indgås.
København, den 10. oktober 1989 HK/STAT Finansministeriet Jens Lethan P.M.V.
 Dansk Laborant-Forening E.B.
Bente Lundgård Jensen Niels Paludan Bilag 1 Oversigt over visse af de for tjenestemænd gældende regler vedrørende  

 arbejdstid, fridage, natpenge, godtgørelse for tjeneste på lørdage, søn- og  

 helligdage, mandage, grundlovsdag og juleaftensdag samt indgreb i på forhånd  

 fastlagte fridage.
 1. Arbejdstid.
For hver fulde 38 timers tjeneste, der efter ordre eller ifølge en  

 godkendt tjenestefordeling er udført i tiden kl. 17 til 6, ydes der 2 1/2  

 times frihed.
I beregningen indgår tillige tjeneste, der udføres i tiden kl.  

 14 til 17 som led i en forud tilrettelagt tjeneste, hvoraf mindst halvdelen  

 ligger efter kl. 17.
Stk. 2.  Den således indtjente frihed afvikles ved  

 tildeling af ekstra fridage af en længde af mindst 38 timer.
Fridagen kan dog  

 betragtes som givet, uanset at fritiden kun har udgjort 36 timer, såfremt der  

 heri indgår et helt kalenderdøgn.
Stk. 3.  Ved tildeling af sådanne fridage nedsættes den  

 indtjente frihed med den tid, hvori der skulle være udført tjeneste den  

 pågældende dag.
Såfremt der ikke var fastsat en bestemt arbejdstid, nedsættes  

 den indtjente frihed med 7,6 timer (pr. 1/9 1990: 7,4 timer).
Stk. 4.  Regnskabet over indtjent frihed opgøres  

 endeligt en gang årlig for perioden 1. oktober til 30. september.
Eventuelle  

 resttimer, som ikke udløser frihed, jf. stk. 1, overføres til den følgende  

 periode.
Stk. 5.  Den efter stk. 1 indtjente frihed skal være  

 endeligt afviklet senest 31. marts i det efter den i stk. 4 nævnte  

 opgørelsesperiode nærmest følgende år.
Såfremt friheden ikke er afviklet  

 inden nævnte frist, ydes der for tilgodehavende indtjent frihed  

 tjenestemanden et kontant vederlag beregnet efter satserne for overarbejde på  

 udbetalingstidspunktet.
Stk. 6.  Når personalet i en del af arbejdstiden må  

 opholde sig på tjenestestedet for at være til rådighed, medregnes kun 3/4 af  

 rådighedstiden tjeneste.
Tilsvarende tjeneste i hjemmet medregnes med 1/3 af  

 tiden.
 Stk. 7.  De i stk. 6 nævnte bestemmelser kan fraviges,  

 når dette efter rådighedstjenestens karakter må anses for rimeligt.
 2. Fridage.
 Der tilkommer hver tjenestemand 52 fridage årlig.
 Stk. 2.  I de måneder, hvori der forekommer helligdage  

 uden for søndage (* 2), forhøjes antallet af fridage tilsvarende for de  

 tjenestemænd, der ikke i forvejen altid har fri på disse dage.
Stk. 3.  Mellem den enkelte styrelse og vedkommende  

 forhandlingsberettigede organisation aftales en fridagsturnus eller fordeling  

 af fridagene med angivelse af det mindste antal fridage pr. måned eller anden  

 aftalt periode, og således at der i et kvartal skal gives 13 fridage af den i  

 stk. 7 fastsatte længde eller et dertil svarende antal fridage af den i stk.  

 8 fastsatte længde.
Der bør så vidt muligt tildeles tjenestemanden 1 fridag  

 hver uge, og der må højst være 10 arbejdsdage mellem fridagene.
Fridagene  

 skal i videst muligt omfang lægges på søn- og helligdage.
Stk. 4.  I det omfang, det er muligt, skal  

 tjenestemændene i løbet af hvert kalenderår, i hvilket de har forrettet  

 tjeneste hele året, have adgang til mindst 30 dages frihed på søn- og  

 helligdage.
For tjenestemænd, der ansættes i løbet af kalenderåret, nedsættes  

 adgangen til helligdagsfrihed i forhold til tjenestetiden inden for året,  

 således at tallet 30 formindskes med 3 for hver måned, hvori den pågældende  

 ikke har været ansat i staten.
Ved afgørelsen af, hvorvidt der er ydet den  

 fornødne helligdagsfrihed, bortses fra søn- og helligdage, som falder i  

 sygeperioder.
For hver 11 sygedage i løbet af kalenderåret nedsættes tallet  

 30 med 1. Søn- og helligdage, der falder i ferier, betragtes som  

 helligdagsfrihed.
 Stk. 5.  Ved helligdagsfrihed forstås frihed i mindst 36  

 timer inden for tidsrummet kl. 17 dagen før helligdagen og kl. 8 dagen efter  

 helligdagen.
 Stk. 6.  Såfremt en tjenestemand ikke i løbet af et  

 kalenderår får den ham tilkommende helligdagsfrihed, ydes der ham i det  

 følgende ferieår et antal særlige feriedage, således at der for hver mistet  

 helligdagsfrihed indtil 11 inklusive gives 1/2 feriedag med afrunding opad  

 til hel feriedag og for hver yderligere mistet helligdagsfrihed 1 feriedag.
 Stk. 7.  De i stk. 1 nævnte fridage skal - bortset fra  

 de neden for i stk. 8 nævnte tilfælde - have en længde af mindst 64 timer,  

 dog at de kan betragtes som givet, uanset at fritiden kun har udgjort fra 56  

 til 64 timer, såfremt denne fritid omfatter 2 hele kalenderdøgn.
Stk. 8.  Inden for tjenesteområder, hvor særlige  

 forhold, som fx tjenestestedernes åbningstid, hensynet til publikumsbetjening  

 eller tjenestens karakter, bevirker, at de i stk. 7 nævnte fridage ikke,  

 eller ikke alle, kan gives en længde som fastsat i stk. 7, skal der i stedet  

 for hver sådan fridag tildeles 2 fridage, der hver skal have en længde af  

 mindst 40 timer.
Fridagen kan dog betragtes som givet, uanset at fritiden kun  

 har udgjort 36 timer, såftemt der heri indgår et helt kalenderdøgn.
 Stk. 9.  De i stk. 2 nævnte fridage skal have en længde  

 som fastsat ovenfor i stk. 8.
 Stk. 10.  Såfremt to eller flere fridage i den i stk. 7  

 angivne længde sammenlægges, skal den første opfylde betingelserne i stk. 7,  

 medens de øvrige skal vare 48 timer.
 Stk. 11.  Såfremt en fridag af den i stk. 7 angivne  

 længde sammenlægges med fridage af den i stk. 8 angivne længde, skal den  

 første opfylde betingelserne i stk. 7, medens de øvrige fridage hver skal  

 vare 24 timer.
 Stk. 12.  Såfremt to eller flere fridage af den i stk. 8  

 angivne længde sammenlægges, skal de to første tilsammen have en længde, som  

 angivet i stk. 7, medens de øvrige skal vare 24 timer.
 3. Natpenge.
 Tjenestemænd i staten, der efter ordre eller ifølge en godkendt  

 tjenestefordeling udfører tjeneste i tiden kl. 17 til 6, oppebærer natpenge  

 med følgende beløb:
 Beløbene dyrtidsreguleres i henhold til punkt 6.
 Stk. 2.  Tjenestemænd, der har kostforplejning,  

 oppebærer natpenge med halvdelen af de i stk. 1 anførte satser.
Stk. 3.  For rådighedstjeneste på tjenestestedet, der  

 indgår i arbejdstiden med 3/4, jf. § 8, stk. 1, i aftale om de for statens  

 tjenestemænd gældende arbejdstidsregler, ydes der, når soverum ikke er  

 stillet til rådighed, ligeledes natpenge med halvdelen af de i stk. 1 anførte  

 satser.
Ved soverum forstås værelse med seng (sovesofa el. lign.) og  

 sengeklæder samt adgang til bad og toilet.
Endelig ydes natpenge med de i  

 stk. 1 anførte satser for rejsetid som passager, såfremt der hverken er  

 stillet soveplads til rådighed for tjenestemanden eller er ydet nattillæg i  

 henhold til aftale om godtgørelse af merudgifter ved tjenesterejser p.t.  

 aftale af 15. april 1988 (LP.nr. 46/88).
 Stk. 4.  For arbejdsfri ophold uden for hjemstedet samt  

 for rådighedstjeneste i hjemmet ydes ikke natpenge.
 Stk. 5.  Natpenge beregnes pr. påbegyndt halve time.
 4. Godtgørelse for tjeneste på lørdage, søn- og  

 helligdage, mandage, grundlovsdag og juleaftensdag.
 Tjenestemænd i staten, der efter ordre eller ifølge godkendt  

 tjenestefordeling udfører tjeneste på lørdage efter kl. 14 og mandage kl. 00  

 til 04, oppebærer en særlig godtgørelse herfor på 18,58 pr, time.  

 Godtgørelsen beregnes pr. påbegyndt halve time.
 Sådan godtgørelse ydes endvidere ved tjeneste i tidsrummet kl. 00 til 04  

 på hverdage efter følgende helligdage: nytårsdag, langfredag, 2. påskedag,  

 store bededag, Kristi himmelfartsdag, 2. pinsedag og 2. juledag.
Stk. 2.  Udføres sådan tjeneste på søn- og helligdage  

 kl. 00 til 24, juleaftensdag efter kl. 14 eller grundlovsdag efter kl. 12,  

 ydes en særlig godtgørelse herfor på 27,34 kr. pr. time.
Godtgørelsen  

 beregnes pr. påbegyndt halve time.
 Stk. 3.  Såfremt tjenestemanden udfører tjeneste på  

 lørdage før kl. 14 som led i en forud tilrettelagt tjeneste, hvoraf halvdelen  

 eller mere udføres efter kl. 14, ydes den i stk. 1 angivne godtgørelse for  

 hele tjenesten.
 Stk. 4.  Såfremt tjenestemanden udfører tjeneste på  

 mandage inde kl. 6 som led i en forud tilrettelagt tjeneste, der påbegyndes  

 søndag kl. 24 eller tidligere, ydes den i stk. 1 angivne godtgørelse for hele  

 den del af tjenesten, der ligger inden kl. 6. Tilsvarende gælder tjeneste på  

 de i stk. 1 nævnte hverdage efter visse helligdage.
 Stk. 5.  For rådighedstjeneste i hjemmet ydes ingen  

 godtgørelse.
 5. Godtgørelse for indgreb i på forhånd fastlagte  

 fridage.
 Såfremt der ved omlægning af tjenesten (i modsætning til tilfældigt  

 overarbejde) op til eller efter en fridag sker afkortning af den på forhånd  

 tilrettelagt frihedperiode, men således, at betingelsen for at betragte  

 fridagen som givet fortsat er opfyldt, ydes der tjenestemanden en godtgørelse  

 på 10,89 kr. for hver fulde time afkortningen af den på forhånd fastlagte  

 frihedsperiode omfatter.
 Stk. 2.  Reglen i stk. 1 gælder ikke, såfremt indgrebet  

 er foranlediget af funktion i højere stilling, for hvilken der ydes  

 funktionsvederlag i henhold til aftale indgået i medfør af § 2, stk. 3, i  

 aftale af 7. juli 1970 om midlertidig tjeneste i højere stilling.
 6. Dyrtidsregulering.
 For hver fulde 3 points' udsving i reguleringspristallet ud over 103  

 forhøjes eller nedsættes de i punkt 3 anførte natpenge med følgende beløb:
 Stk. 2.  Reguleringen finder sted pr. 1. april og 1.  

 oktober på grundlag af reguleringspristallet for henholdsvis januar og juli.
Bilag 2 Aftale om gruppelivsforsikring.
 Finansministeriet og HK/STAT har indgået følgende aftale om  

 gruppelivsforsikring.
 1. Forsikringen er indgået mellem Finansministeriet og  

 Forenede Gruppeliv på vegne af Statsanstalten for Livsforsikring.
 2. Forsikringsordningen omfatter alle  

 overenskomstansatte månedslønnede funktionærer ekskl. elever og lærlinge  

 under HK-overenskomster i staten, der ikke er fyldt 67 år.
 3. Styrelsen indbetaler månedlig forsikringspræmien  

 til Forenede Gruppeliv.
 4. Forsikringssummen er 50.000 kr.
 5. Eventuel bonustilskrivning anvendes efter  

 forhandling til forhøjelse af forsikringssummen.
 6. Forsikringssummen udgør pr. 1. april 1989 75.000  

 kr. inkl. bonustilskrivning.
Bilag 3 De enkelte kommuners klassificering med hensyn til stedtillæg.
 1. Til sats II henføres:
Allinge-Gudhjem, Arden, Assens, Augustenborg, Aulum-Haderup, Billund,  

 Bjerringbro, Blåbjerg, Blåvandshuk, Bogense, Bov, Bramminge, Brande,  

 Bredebro, Broager, Broby, Brovst, Brædstrup, Brønderslev, Brørup, Børkop,  

 Christiansfeld, Dianalund, Dragsholm, Dronninglund, Ebeltoft, Egebjerg,  

 Egtved, Egvad, Ejby, Fakse, Fanø, Farsø, Fjends, Fjerritslev, Fladså,  

 Fredericia, Fuglebjerg, Fåborg, Galten, Gedved, Give, Gjern, Glamsbjerg,  

 Gram, Grenå, Grindsted, Gråsten, Gudme, Gørlev, Haderslev, Hadsten, Hadsund,  

 Hals, Hammel, Hanstholm, Hashøj, Hasle, Haslev, Hedensted, Helle, Herning,  

 Hinnerup, Hirtshals, Hjørring, Hobro, Holbæk, Holeby, Holmsland, Holstebro,  

 Holsted, Horsens, Hvidebæk, Hvorslev, Højer, Højreby, Høng, Hjørring, Hårby,  

 Ikast, Jelling, Jernløse, Juelsminde, Karup, Kerteminde, Kjellerup, Kolding,  

 Langebæk, Langå, Lemvig, Lunderskov, Lundtoft, Læsø, Løgstør, Løgumkloster,  

 Løkken-Vrå, Mariager, Maribo, Marstal, Middelfart, Midt-Djurs, Morsø,  

 Møldrup, Møn, Nakskov, Neksø, Nibe, Nyborg, Nykøbing F., Nykøbing-Rørvig,  

 Nysted, Nørager, Nørhald, Nr.
Alslev, Nr.
Djurs, Nr.Rangstrup, Nr.
Snede, Nr.  

 Åby, Odder, Otterup, Pandrup, Præstø, Purhus, Randers, Ravnsborg, Ribe,  

 Ringe, Ringkøbing, Ringsted, Rosenholm, Rougsø, Rudbjerg, Rudkøbing, Ry,  

 Ryslinge, Rødby, Rødding, Rødekro, Rønde, Rønne, Rønnede, Sakskøbing,  

 Sallingsund, Samsø, Sejlflod, Silkeborg, Sindal, Skagen, Skive, Skjern,  

 Skælskør, Skærbæk, Skørping, Slagelse, Sorø, Spøttrup, Stenlille, Stevns,  

 Struer, Stubbekøbing, Støvring, Sundeved, Sundsøre, Suså, Svendborg,  

 Svenninge, Sydals, Sydfalster, Sydlangeland, Sydthy, Sæby, Sønderborg,  

 Sønderhald, Søndersø, Them, Thisted, Thyborøn-Harboøre, Thyholm, Tinglev,  

 Tjele, Tommerup, Tornved, Tranekær, Trehøje, Trundholm, Tølløse, Tønder,  

 Tørring-Uldum, Ulfborg-Vemb, Vallø, Vamdrup, Varde, Vejen, Vejle, Viborg,  

 Videbæk, Vinderup, Vissenbjerg, Vojens, Vordingborg, Ærøskøbing, Ølgod,  

 Ørbæk, Åbenrå, Åbybro, Åkirkeby, Ålestrup, Års, Årup og Åskov.
 2. Til sats III henføres:
 Esbjerg, Frederikshavn, Holmegård, Kalundborg, Korsør, Langeskov, Munkebo,  

 Nordborg, Næstved, Odense, Skanderborg, Ullerslev, Ålborg, Årslev og samtlige  

 kommuner på Færøerne.
 3. Til sats IV henføres:
 Bramsnæs, Gundsø, Hundested, Hvalsø, Jægerspris, Køge, Lejre, Ramsø,  

 Roskilde, Skibby, Skovbo, Solrød og Århus.
 4. Til sats V henføres:
 Allerød, Fredensborg-Humlebæk, Frederikssund, Frederiksværk,  

 Grædsted-Gilleleje, Helsinge, Helsingør, Hillerød, Hørsholm, Karlebo,  

 Skævinge, Slangerup, Stenløse og Ølstykke.
 5. Til sats VI henføres:
 Albertslund, Ballerup, Birkerød, Brøndby, Dragør, Farum, Frederiksberg,  

 Gentofte, Gladsaxe, Glostrup, Greve, Herlev, Hvidovre, Høje-Tåstrup, Ishøj,  

 København, Ledøje-Smørum, Lyngby-Tårbæk, Rødovre, Søllerød, Tårnby,  

 Vallensbæk og Værløse.
