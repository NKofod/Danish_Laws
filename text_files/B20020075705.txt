 Bekendtgørelse om forbud mod anvendelse  

 af visse typer fjerkræ til markprøver m.v.
 I medfør af § 9, stk. 1, § 35, stk. 1 og § 43, stk. 2 i lov nr. 351  

 af 2. juni 1999 om sygdomme og infektioner hos dyr, fastsættes:
 § 1. Ved fjerkræ forstås i denne  

 bekendtgørelse aflivede eller selvdøde høns, kalkuner,  

 perlehøns, ænder, gæs, vagtler, duer, fasaner og  

 agerhøns der ikke er plukket, flået eller på anden  

 lignende måde har fået fjernet fjerene.
 § 2. Fjerkræ der er selvdøde eller  

 aflivet før den 1. oktober 2002 må ikke anvendes til  

 jagtprøver, markprøver eller lignende.
 § 3. Alle udgifter i medfør af denne  

 bekendtgørelse er Fødevaredirektoratet uvedkommende.
 § 4. Med bøde straffes den, der  

 overtræder § 2.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 5. Bekendtgørelsen træder i kraft den 13.  

 september 2002.
