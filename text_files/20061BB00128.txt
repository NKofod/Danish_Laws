Fremsat den 28. marts 2007 af Line Barfod (EL),  

 Mette Frederiksen (S),  

 Margrethe Vestager (RV) og Pernille Vigsø Bagge (SF) Forslag til folketingsbeslutning om  

 gældsrådgivning for private Folketinget opfordrer regeringen til at etablere en uafhængig  

 gældsrådgivning for private som led i et forebyggende arbejde mod  

 gældsætning.  

 Gældsrådgivningen skal etableres som en forsøgsordning for en 5-årig periode.
Bemærkninger til forslaget Beslutningsforslaget er en genfremsættelse af  

 beslutningsforslag nr.
B 41 fra folketingsåret 2003-04 (se Folketingstidende  

 2003-04,  

 forhandlingerne side 5006 og tillæg A side 2282 og 2283) og  

 beslutningsforslag  

 nr.
B 17 fra folketingsåret 2004-05, 2. samling.
Gældsætning kan have store sociale følger, der nedsætter  

 livskvaliteten hos den enkelte og dennes eventuelle familie, men den kan også  

 let blive en belastning for det offentlige, når der skal iværksættes  

 økonomiske  

 og sociale hjælpeforanstaltninger.
Desuden er gældsætning et problem for  

 långivere som banker, realkreditinstitutter og finansieringsselskaber.
Derfor bør der efter forslagsstillernes opfattelse iværksættes  

 en indsats over for den del af den danske befolkning, der har et stort  

 gældsproblem.
Samfundet skal bidrage til at skabe forudsætningerne for, at  

 mennesker  

 kan komme ud af en alvorlig gældsituation.
Ud over bedre regler for gældssanering bør der satses mere på  

 forebyggelse.
Allerede i barndommen kan der gøres noget for at sikre en sund  

 holdning til privatøkonomien.
Dels kan skoleeleverne f.eks. i matematik lære  

 at  

 opstille et husholdningsbudget og lære noget om rentesregning, så de bl.a.  

 kan  

 se, hvor hurtigt gælden stiger, når renten er på 2 pct. om måneden.
Dels kan  

 man gennem brede oplysningskampagner informere om risikoen ved gældsætning.
I de øvrige nordiske lande har man en offentlig gældspolitik,  

 på samme måde som man f.eks. har en alkoholpolitik og en narkopolitik.
I  

 Sverige er nogle banker med til at finansiere gældsrådgivning, men i Danmark  

 er  

 gæld et privat problem, og bortset fra muligheden for gældssanering via  

 skifteretten er der ikke gennemført nogen politiske tiltag for at hjælpe  

 mennesker gennem rådgivning.
 Formålet med dette beslutningsforslag er således at få  

 etableret en gældsrådgivning, hvor private kan få konkrete råd om  

 privatøkonomiske forhold og få opstillet en plan for afvikling af gælden samt  

 få hjælp til oprettelse af en budgetkonto og til at indgå aftaler med  

 kreditorerne.
En sådan gældsrådgivning kunne etableres i rammer, der er  

 adskilt fra såvel socialforvaltning som kreditorer  både private og  

 offentlige.
Det kunne f.eks. være i Forbrugerrådets regi, og rådgivningen bør  

 ydes af personer med den fornødne indsigt i økonomi, jura, sociallovgivning  

 og  

 psykologi.
Socialministeren er begyndt at se, at problemet med gæld hænger  

 tæt sammen med sociale problemer.
Og dermed at gæld er et samfundsproblem,  

 som  

 vi er nødt til at gøre noget ved.
Ministeren har igangsat en forsøgsordning  

 over 4 år med mulighed for eftergivelse af offentlig gæld for personer, der  

 kommer i arbejde efter at have været mindst 4 år på kontanthjælp.
Der er  

 imidlertid ikke mange, der forventer, at særlig mange mennesker vil kunne få  

 glæde af ordningen.
For det første fordi der ikke er så mange, der får  

 arbejde  

 efter 4 år på kontanthjælp.
For det andet vil der, hvis man kommer i arbejde,  

 ofte være tale om et lavt lønnet arbejde, hvor man i henhold til den nye lov  

 om  

 inddrivelse alligevel næsten ikke skal betale af på offentlig gæld.
For det  

 tredje omfatter ordningen kun offentlig gæld, og de fleste har både offentlig  

 og privat gæld, og hvis den offentlige gæld eftergives, vil de så bare skulle  

 betale af på den private gæld.
Dertil kommer, at ordningen ikke indeholder  

 nogen form for rådgivning.
Så den løser ikke det problem, mange har med  

 manglende  

 overblik over deres økonomiske situation og manglende kendskab til  

 mulighederne  

 for at komme ud af gælden.
Skriftlig fremsættelse Line Barfod  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om gældsrådgivning for private.
(Beslutningsforslag nr.
B 128).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
