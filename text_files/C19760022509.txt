III.
Vejledning om vurderingsrådets angivelse af benyttelseskode.....  

 ....913 16. alm. vurdering af samtlige faste ejendomme i  

 landet finder sted pr. 1. april 1977 og foretages efter reglerne i  

 lovbekendtgørelse nr. 363 af 1. juli 1976 af lov om vurdering af landets  

 faste ejendomme.
Denne lovbekendtgørelse indbefatter de ændringer, der følger  

 af lov nr. 310 af 10. juni 1976 om ændring af vurderingsloven.
 Idet der i det hele henvises til lovbekendtgørelsen, skal man i medfør af  

 bestemmelserne i § 3, stk. 1, i lovbekendtgørelse nr. 134 af 17. marts 1970  

 (landsskatteretsloven) med henblik på den forestående vurdering meddele  

 følgende anvisninger, der er godkendt af ligningsrådet.
 I.
 Almindelige retningslinier for vurderingen.
 1. Lovændringen af 10. juni 1976 indebar ikke ændring  

 af de materielle vurderingsregler ved en almindelig vurdering, 16. alm.  

 vurdering vil således skulle ske efter samme retningslinier som 15. alm.  

 vurdering.
 De almindelige retningslinier for vurderingen er behandlet udførligt i den  

 af ligningsdirektoratet i 1968 udgivne Vurderingsvejledning ("den grønne  

 bog"), hvis anvisninger i det væsentlige vil kunne lægges til grund, dog  

 med de ændringer der følger af senere lovændringer.
 Endvidere henvises til de principielle afgørelser og uddrag af domme, som  

 er gengivet i de senere numre af "Meddelelser fra ligningsdirektoratet  

 og ligningsrådet".
 De vigtigste af ændringerne til "den grønne bog" vil blive  

 omtalt nedenfor.
 2. Ændringer af de formelle vurderingsregler.
 Derimod er der ved lovændringen af juni 1976 på en række punkter sket  

 ændringer i de formelle vurderingsregler og af andre bestemmelser af  

 betydning for de almindelige vurderinger.
a.
Der er vedtaget regler om de tilfælde, hvor et medlem af en  

 vurderingsmyndighed er udelukket fra at deltage i vurderingen af en ejendom,  

 samt regler om vurderingsmyndighedernes tavshedspligt.
Der henvises herom til  

 skattedepartementets vejledning i cirkulæreskrivelse af 8. juli 1976.
b.
En række andre lovændringer med hensyn til vurderingsfremgangsmåder  

 o.l. samt ændringer af betydning for årsomvurderinger og vurderinger i  

 henhold til § 4 og § 4A er nærmere omtalt i skattedepartementets cirkulære af  

 15. september 1976. Idet der henvises til dette cirkulære,der er tilsendt  

 vurderingsrådene og kommunalbestyrelserne, bemærkes, at ændringerne i  

 fornødent omfang er indarbejdet i dette cirkulære.
c.
Skyldrådenes og vurderingsrådenes besigtigelsesadgang er nu lovfæstet,  

 jfr. vurderingslovens §§ 30, stk. 2, og 35, stk. 2, samt  

 statsskattedirektoratets cirkulære af 4. oktober 1976.
 3. Lighed i vurderingen.
Det må ved vurderingsarbejdet tilstræbes, at der opnås den størst mulige  

 ligelighed i ansættelserne såvel for ejendomme inden for samme ejendomsgruppe  

 som i det indbyrdes forhold mellem ejendomsgrupperne, og at der opnås et  

 ensartet vurderingsniveau inden for de forskellige vurderingsdistrikter,  

 vurderingskredse og skyldkredse.
Mulige fejl og uligheder i den forudgående  

 vurdering må derved søges fjernet, og den nye vurdering må overalt foretages  

 i overensstemmelse med prisforholdene på vurderingstidspunktet den 1. april  

 1977.
 Til brug for deres arbejde med vurderingen vil vurderingsrådene ved  

 forvurderingsmøder i begyndelsen af 1977 blive orienteret om den seneste  

 udvikling i prisniveauet og i marts måned 1977 få tilsendt det til den tid  

 foreliggende materiale om prisudviklingen.
 4. Selvstændige ejendomme m.v.
 Med hensyn til spørgsmålet om, hvad der skal forstås ved selvstændige  

 ejendomme, henvises til vurderingslovens §§ 8 og 11 og det i  

 Vurderingsvejledningen side 73-81 herom anførte.
Det tilføjes dog, at vurderingslovens § 8, stk. 3, nu er ændret således,  

 at der ikke længere gælder særlige regler vedrørende rækkehuse, som tilhører  

 boligselskaber og boligforeninger, hvorfor det på side 77, litra b i  

 Vurderingsvejledningen anførte udgår.
Endvidere er stk. 5 i vurderingslovens  

 § 8 ændret, således at det nu er ligningsrådet, der træffer den endelige  

 administrative afgørelse om, hvorvidt et areal skal vurderes som en  

 selvstændig ejendom, og i benægtende fald under hvilken ejendom arealet skal  

 vurderes.
 I øvrigt henledes opmærksomheden på de på side 75-76 i  

 Vurderingsvejledningen omhandlede bestemmelser i landbrugslovens § 2 og  

 udstykningslovens §§ 1 og 2. Vurderingsformændene og deres sekretariater må  

 herunder i fællesskab påse, at der ikke foretages selvstændig vurdering af  

 ubebyggede landbrugsparceller og andre arealer, som udgør en driftsenhed  

 sammen med en anden ejendom.
Om afgørelsen af, hvilke ejendomme der er undtaget fra vurdering, eller  

 som kan forbigås ved vurderingen, henvises til Vurderingsvejledningen side  

 81-86. Det bemærkes, at efter lovændringen af juni 1976 skal også  

 rutebilstationer og fragtmandscentraler uanset ejerforhold undtages fra  

 vurdering.
For rutebilstationernes vedkommende er det en betingelse, at disse  

 med hjemmel i lovgivningen om buskørsel betjener publikum på flere busruter,  

 og hvad angår fragtmandscentralerne skal disse være autoriseret i henhold til  

 lov om godstransport.
I øvrigt er det som for jernbaneanlæg m.v. en  

 betingelse, at arealerne eller bygningerne er til benyttelse for almenheden  

 og tjener trafikkens formål.
Oplysning om, hvilke fragtmandscentraler der er  

 autoriseret, kan fås ved henvendelse til de i medfør af § 25 i nævnte lov om  

 godstransport nedsatte trafikudvalg.
 Endelig henledes opmærksomheden på,at ligningsrådet har fastsat,at  

 bygninger på fremmed grund kan forbigås ved vurderingen,hvis deres værdi  

 skønnes ikke at overstige 25.000 kr.
 5. Ejendomsværdien.
 a.Vedrørende lovens bestemmelser i §§ 3 og 6 samt 9-12 om ansættelse af  

 ejendomsværdien ved de almindelige vurderinger henvises til redegørelsen i  

 Vurderingsvejledningen side 92-116.Af det her anførte fremhæves vejledningens  

 side 115, stk. 4, om ansættelsen af ejendomsværdien for ubebygget  

 landbrugsjord.
b.
Efter vurderingslovens § 10, stk. 3, skal der ved ansættelsen af  

 ejendomsværdien regnes med sædvanlige prioriteringsforhold.
 Som det fremgår af Vurderingsvejledningen side 93 og side 122,er  

 sædvanlige prioriteringsforhold ensbetydende med den prioritering,der er  

 almindelig for solgte ejendomme, d.v.s.,at ejendomsværdien skal ansættes til  

 det beløb, der skønnes at kunne opnås ved salg med en normal kontant  

 udbetaling og berigtigelse af resten af købesummen ved overtagelse af faste  

 prioriteter og udstedelse af sælgerpantebreve af sædvanlig størrelse og med  

 sædvanlig rentefod og løbetid.
 Der skal regnes med den berigtigelsesmåde, der er sædvanlig for  

 vedkommende ejendomstype og landsdel, og altså tages hensyn til forskelle  

 mellem de enkelte ejendomstyper og landsdele.
 Ved hjælp af udsendte lister med oplysninger om salg af enkelte ejendomme  

 har vurderingsrådene mulighed for at danne sig et billede af prioriteringen  

 af de solgte ejendomme i deres område.
Ved bedømmelsen af, om en ejendom er solgt på normale vilkår, må der  

 navnlig lægges vægt på størrelsen af den kontante udbetaling.
Det er  

 statsskattedirektoratets erfaring, at en ændring af udbetalingen  

 gennemsnitlig medfører en forhøjelse eller formindskelse af købesummen med  

 ca. 30 pct. af det beløb,hvormed udbetalingen formindskes, henholdsvis  

 forhøjes.
 Til støtte ved bedømmelsen af, hvilke korrektioner der skal foretages i  

 salgspriserne for at nå til den sædvanlige berigtigelsesmåde,er der i  

 statsskattedirektoratets halvårlige opgørelser over ejendomssalg udarbejdet  

 tabeller over berigtigelsen af salgspriserne for de vigtigste  

 benyttelsesgrupper af ejendomme.Der henvises herom til "Ejendomssalg  

 1.halvår 1976", tekstafdelingens punkt d, og tabel X a-h.
 6. Grundværdien.
a.
Grundværdien ansættes efter reglerne i vurderingslovens §§ 3, 6 og  

 13-16A.
Bortset fra reglerne for ansættelsen af visse landbrugsejendomme,  

 jfr. nedenfor under b, er bestemmelserne om ansættelsen af grundværdien  

 uændrede i forhold til det i Vurderingsvejledningen anførte, og der henvises  

 til dennes anvisninger side 117-137.
 Til vejledningens side 127-128 om grundens udnyttelsesmuligheder bemærkes  

 dog, at i medfør af § 42 i lov om kommuneplanlægning er begrebet  

 "udnyttelsesgrad" afløst af begrebet  

 "bebyggelsesprocent". Dette indebærer, at tillægsarealerne udgår af  

 beregningen af en grunds maksimalt tilladte bebyggelse, der pr. 1. februar  

 1977 (lovens ikrafttrædelsestidspunkt) beregnes direkte som en procent af  

 grundarealet.
Lokalplaner vil i fremtiden afløse de partielle byplanvedtægter,  

 bygningsvedtægter, bebyggelsesplaner m.fl.
Lovens regler om kommuneplaner får  

 ikke virkning umiddelbart efter lovens ikrafttræden, men først når der for  

 området er vedtaget en regionplan i henhold til loven om regionplanlægning.  

 Der er i henhold til kommuneplanlovens § 15 etableret en overgangsordning,  

 der skal sikre en hurtig decentralisering af planlægningen og en smidig  

 overgang til det nye planlægningssystem, således at tidligere udført  

 planlægningsarbejde udnyttes i størst muligt omfang.
Overgangsordningen går  

 ud på, at dispositionsplaner og anden planlægning, der er tilvejebragt af  

 kommunalbestyrelsen efter de hidtil gældende regler, kan godkendes af  

 miljøministeriet som midlertidige rammer for lokalplaner (§ 15-rammer),  

 d.v.s. som et midlertidigt grundlag,indtil en kommuneplan er endeligt  

 vedtaget af kommunalbestyrelsen.
 Byplanvedtægter og reguleringsplaner m.v.har fortsat gyldighed, men kan  

 ændres eller ophæves ved en lokalplan.
 Bygningsvedtægterne bortfalder pr. 1. februar 1977 med undtagelse af  

 bestemmelserne om grundstørrelse og bebyggelsens anvendelse i enkelte  

 byggeområder;disse bestemmelser bortfalder dog også, hvis de optages i de  

 tidligere nævnte § 15-rammer og under alle omstændigheder bortfalder de, når  

 der er tilvejebragt en kommuneplan.
 Under hensyn til den usikkerhed for prisdannelse, der kan være forbundet  

 med den nye planlægningslovgivning, anmodes vurderingsrådene om at holde sig  

 nøje orienteret om gennemførte planer i rådets område.
b.
For ejendomme, der benyttes til landbrug, gartneri, planteskole eller  

 frugtplantage, og som på vurderingstidspunktet er beliggende i landzone, skal  

 grundværdiansættelsen ske efter samme regler som ved 15. alm. vurdering pr.  

 1. april 1973 og ved de efterfølgende årsomvurderinger, d.v.s. efter reglerne  

 i vurderingslovens § 14, stk. 1-4, jfr. stk. 5  

 ("bondegårdsreglen"), og der ansættes et differencebeløb i henhold  

 til § 14, stk. 6.
Grundværdien for ejendomme i landzone, som ved 14. alm. vurdering  

 anvendtes til nævnte formål, men som efter dette tidspunkt enten er blevet  

 tilplantet, uden at arealet er undergivet fredskovspligt, eller som ikke  

 længere bliver benyttet, ansættes efter samme regler.
Kun i de tilfælde, hvor  

 der foreligger en dispensation fra amtsrådet (byudviklingsudvalget) til at  

 anvende arealet til andre formål, jfr. by- og landzonelovens §§ 6-9, ansættes  

 grundværdien efter § 16.
 Afgrænsningen af, hvilke ejendomme der kan anses for benyttet til landbrug  

 m.v., svarer ganske til afgrænsningen ved 15. alm. vurdering, jfr. også det i  

 "den grønne bog" side 187-189 anførte.
1 grad.
Udgangspunktet for vurderingen af al landbrugsmæssigt benyttet  

 jord i landzone er således jordens værdi til landbrugsmæssige formål.
 Benyttes en del af en landbrugsejendom m.v. til andet end landbrugsmæssige  

 formål, skal grundværdiansættelsen for den ikkejordbrugsmæssigt anvendte del  

 ske efter reglen i vurderingslovens § 14, stk. 4, jfr. § 16, d.v.s. efter  

 arealets værdi i handel og vandel.
Værdien af forekomster i jorden skal ligeledes medtages i  

 grundværdiansættelsen, selv om arealet fortsat anvendes til landbrug m.v.,  

 jfr.
Vurderingsvejledningen side 145, stk. 2. Der bør kun ansættes en højere  

 værdi for arealer, på hvilke råstofindvindingen er påbegyndt inden februar  

 1972, eller der er givet en indvindingstilladelse,jfr. lov nr. 285 af 7. juni  

 1972 (råstofloven).
 For ejendomme, hvis handelsværdi er påvirket af beliggenhedsmomentet til  

 boligformål for ejeren eller brugeren eller af herlighedsværdier, skal  

 grundværdien som hidtil ansættes under hensyntagen til denne  

 beliggenhedsværdi, jfr. nedenfor under c, 2 grad.
2 grad.
I henhold til vurderingslovens § 14, stk. 5, skal der ved  

 ansættelsen af grundværdien for landbrugsejendomme m.v., der ligger i  

 landzone, ses bort fra den højere værdi, der er en følge af forventninger om  

 ejendommens overgang til anden zonestatus med deraf følgende mulighed for  

 økonomisk bedre udnyttelse.
3 grad.
I medfør af bestemmelsen i vurderingslovens § 14, stk. 6, skal der  

 ved 16. alm. vurdering angives et differencebeløb for alle ejendomme,  

 beliggende i landzone, der på vurderingstidspunktet benyttes til landbrug,  

 gartneri, planteskole eller frugtplantage, eller som ved 14. alm. vurdering  

 benyttedes hertil, men som senere er blevet tilplantet, uden at arealet er  

 undergivet fredskovspligt, eller som ikke længere bliver benyttet.
 Differencebeløbet skal udgøre forskellen mellem den faktisk ansatte  

 grundværdi - hvorved der er bortset fra den værdi, der knytter sig til  

 ejendommen som følge af eventuelle forventninger om overførelse til byzone  

 eller sommerhusområde med deraf følgende muligheder for udstykning - og den  

 grundværdi, der ville være blevet ansat, såfremt ejendommens grundværdi var  

 blevet ansat efter § 16 (incl. eventuelle udstykningsværdier) men under  

 hensyntagen til, at der påhviler ejendommen pligt til at svare  

 frigørelsesafgift ved zoneovergang.
4 grad.
Grundværdien for ejendomme beliggende i byzone eller  

 sommerhusområde, og som benyttes til landbrug, gartneri, planteskole og  

 frugtplantage, skal ansættes efter reglerne i vurderingslovens § 16, d.v.s.  

 efter værdien i handel og vandel, indbefattet eventuelle udstykningsværdier.
5 grad.
I henhold til vurderingslovens § 14, stk. 7, skal der for de  

 arealer, for hvilke ejeren har afgivet en erklæring i henhold til § 6B i lov  

 om beskatning til kommunerne af faste ejendomme, ansættes et differencebeløb,  

 så længe arealerne endnu ikke er overgået til anden anvendelse.
 Differencebeløbet skal udgøre forskellen mellem den faktisk ansatte  

 grundværdi - jordens værdi i handel og vandel - og den grundværdi, der ville  

 være blevet ansat, såfremt ejendommens grundværdi var blevet ansat efter §  

 14, stk. 1- 5, d.v.s., at der bortses fra de anvendelsesmuligheder, der  

 følger af beliggenheden i byzone eller sommerhusområde.
c. 1 grad.
På grundlag af foretagne undersøgelser af prisforholdene (jfr.  

 redegørelsen for principperne for fastlæggelse af grundværdiniveauet i  

 Vurderingsvejledningen side 138-140) har ligningsrådet vedtaget nedenstående  

 vejledende enhedspriser for nogle jordtyper i de enkelte landsdele ved 16.  

 alm. vurdering, idet til sammenligning er anført de tilsvarende tal ved 15.  

 alm. vurdering.
Tallene angiver grundværdien pr. ha. for landbrugsjord, som hører til en  

 middelstor bondegård i middelgod kultur og med almindelig god beliggenhed.  

 Man har angivet værdien for tre typiske bonitetsgrupper: Almindelig lermuld  

 på ler og sandblandet ler, god sandmuld på lerblandet sand og sand samt  

 almindelig sandmuld på sand.
Andre jorder ansættes i forhold hertil efter den  

 afvigelse, som forskel i bonitet og beliggenhed efter egnens forhold skønnes  

 at betinge.
Man må endvidere være opmærksom på, at de vejledende ansættelser ikke uden  

 videre skal lægges til grund i alle vurderingsdistrikter inden for området,  

 men må varieres efter de lokale prisforhold.
Hvor der er konstateret fejl og  

 uligheder i den forudgående vurdering,må stigningen ved 16. alm. vurdering  

 afpasses disse forhold, således at grundværdien ansættes i det rigtige  

 niveau.
Almindelig lermuld på ler og på sandblandet ler 2 grad.
Udover jordens landbrugsmæssige værdi, ansat efter ovenstående  

 anvisning, må der i områder, hvor landbrugsejendommenes boligmoment virker  

 særlig forøgende på handelsværdien, regnes med en merværdi herfor.
Den almindelige beboelsesgrundværdi indgår i de hektarpriser, der ansættes  

 med udgangspunkt i de anførte vejledende normer.
En merværdi herudover vil  

 hovedsagelig fremkomme i følgende tilfælde:
 Den særlige merværdi ("boligmerværdien") skal i  

 grundværdispecifikationen gives som et tillæg ud over den landbrugsmæssige  

 værdi og anføres med et rundt beløb.
Beløbet ansættes med udgangspunkt i den merpris,der betales for  

 landbrugsejendomme på egnen.
Der vil ofte kunne hentes vejledning i prisen  

 for almindelige parcelhusgrunde, således at man i de mest eftertragtede  

 områder kan regne med en boligmerværdi for den middelstore gård svarende til  

 værdien af en parcelhusgrund med samme beliggenhed, og i mindre eftertragtede  

 områder med en værdi svarende til 50-75 pct. af parcelhusgrundens værdi.
For  

 de større landbrugsejendomme må der normalt regnes med en lidt større værdi  

 og for de små ejendomme en lidt mindre værdi, især i de mindst eftertragtede  

 områder.
 For ejendomme med et tilliggende på få hektar kan grundværdien nærme sig -  

 eller eventuelt blive mindre end - en parcelhusgrund med tilsvarende  

 beliggenhed.I disse tilfælde må der tillægges en boligmerværdi, selv om der i  

 samme område ikke gives tillæg til den middelstore gård, hvis boliggrundværdi  

 er indeholdt i hektarpriserne.
3 grad.
I områder, hvor særlige produktions- og afsætningsforhold giver  

 sig udslag i et højere prisniveau for jorden,bl.a. til gartneriformål, skal  

 grundværdien ansættes efter handelsværdien til disse formål.
Mindre god eller  

 afsides beliggenhed, der forøger driftsomkostningerne eller i øvrigt bevirker  

 en formindsket efterspørgsel efter landbrugsejendomme, således at  

 prisniveauet er lavere end jordens bonitet normalt ville betinge, må komme  

 til udtryk i en lavere grundværdiansættelse.
4 grad.
For hedearealer af middelgod og god beskaffenhed uden særlig  

 herlighedsværdi eller jagtværdi skønnes der at kunne regnes med en ansættelse  

 på 2.000 kr. pr. ha, således at der alt efter arealets beskaffenhed og  

 beliggenhed kan blive tale om en højere eller lavere ansættelse.
 For hedearealer og andre arealer, hvis værdi i handel og vandel  

 fortrinsvis er bestemt af arealernes anvendelsesmuligheder til andre formål  

 end landbrugsmæssige, f.eks. til jagt eller andre rekreative formål,skal  

 grundværdien ansættes i overensstemmelse med handelsværdien, jfr.  

 vurderingslovens § 14, stk. 4, og § 16.
d.
Vedrørende ansættelsen af landbrugsjord m.v., der er beliggende i  

 områder med kunstig afvanding, er der givet anvisninger i  

 Vurderingsvejledningen side 155-161; med hensyn til principperne for  

 ansættelsen af sådanne ejendomme og til den praktiske fremgangsmåde ved  

 vurderingen henvises hertil.
Man skønner, at nedslaget for byrden ved den  

 kunstige afvanding i almindelighed vil kunne beregnes ved kapitalisering af  

 den årlige driftsog vedligeholdelsesudgift med 6, hvorved såvel det  

 almindelige renteniveau som den skattebesparelse, nedslaget medfører, er  

 taget i betragtning.
 7. Fradrag for forbedringer.
 Der henvises til vurderingslovens §§ 17-21A samt redegørelsen i  

 Vurderingsvejledningen side 146-161. Reglerne for ansættelsen af fradrag i  

 grundværdien for forbedringer er stort set uændrede i forhold til 15. alm.  

 vurdering.
Opmærksomheden henledes dog på, at princippet for ansættelsen af fradrag  

 for ejerlejligheder nu er præciseret i § 21A.
Herefter skal fradrag ansættes  

 på tilsvarende måde som gælder for ansættelsen af grundværdien, d.v.s., at  

 man tager udgangspunkt i moderejendommens samlede fradrag og fordeler dette  

 på de enkelte ejerlejligheder efter det fastsatte fordelingstal.
Fører  

 anvendelse af fordelingstallene til en åbenbar urimelig fordeling af  

 fradragene, fraviges fordelingsprincippet ligesom ved grundværdiansættelsen,  

 jfr. § 16A, sidste punktum.
 Endvidere henledes opmærksomheden på, at det til forskel fra tidligere  

 ikke længere er en betingelse for at indrømme fradrag, at ejeren i  

 vurderingsskemaet har givet de fornødne oplysninger; det kræves nu blot, at  

 oplysningerne foreligger for vurderingsmyndighederne, d.v.s., at det er  

 tilstrækkeligt, at man f.eks. gennem kommunens tekniske forvaltning er  

 bekendt med disse.
Specielt hvad angår ansættelsen af fradrag for forbedringer for pålignede  

 bidrag til kloak- og rensningsanlæg i henhold til de kommunale  

 kloakbetalingsvedtægter bemærkes, at kun den del af bidragene, der vedrører  

 anlægsudgiften, betinger fradrag for forbedringer.
Omfatter bidraget  

 udgifter, der vedrører drift og vedligeholdelse af anlægget, kan der ikke  

 indrømmes fradrag for forbedringer for den del af bidraget, der medgår  

 hertil.
Som oftest vil man på grundlag af vedtægtens beregninger kunne afgøre,hvor  

 stor en del af bidraget der vedrører anlægsudgiften;men i de tilfælde, hvor  

 bidragsfastsættelsen er sket efter en enkelt helhedskalkulation, og man  

 således ikke med udgangspunkt i vedtægten kan fordele bidraget på  

 anlægsudgifterne og de øvrige udgifter (driftsudgifter o.l.), vil det være  

 nødvendigt at foretage fordelingen på grundlag af et skøn.
En sammenligning  

 med tilsvarende grundforbedringer i området vil i disse tilfælde være af  

 betydning for skønnet.
 Det er for ansættelsen af fradraget for forbedringer for den del af  

 bidraget, der vedrører anlægsudgiften, uden betydning, om bidraget er fastsat  

 i forhold til ejendommens grundstørrelse, bebyggelsesprocent, det  

 afgiftspligtige areal eller lignende,så længe bidraget vedrører den  

 ubebyggede grund.
 Fradraget gives dog ikke for de bidrag, der er fastlagt som en årlig  

 ydelse, men kun for engangsbidrag, og for disse uanset om de er tilladt  

 afdraget over f.eks. 5 eller 10 år.
 Fradraget kan i alle tilfælde kun gives i det omfang, forbedringer virker  

 værdiforøgende ved grundværdiansættelsen for den ubebyggede grund og  

 maksimalt inden for ejers bekostning for anlægget.
 Fradraget gives ved første vurdering efter påligning af bidraget.
 Der er i øvrigt i løbet af efteråret 1976 udsendt meddelelse til  

 vurderingsrådene om, i hvilket omfang de i betalingsvedtægterne anførte  

 bidrag efter statsskattedirektoratets opfattelse giver grundlag for  

 ansættelse af fradrag for forbedring.
 8. Ejerlejligheder.
 Der henvises til det på side 76-77 og 181-184 i Vurderingsvejledningen  

 anførte om vurdering af ejerlejligheder,idet der dog ses bort fra det på side  

 183-184 anførte om ansættelsen af grundværdi og fradrag i grundværdien for  

 forbedringer.
 De ændrede bestemmelser for disse ansættelser indeholdes i  

 vurderingslovens § 16A og § 21A.
Herefter ansættes grundværdien for ejerlejligheder således, at der først  

 ansættes en grundværdi for moderejendommen på grundlag af dennes matrikulære  

 areal.
Dernæst fordeles den således ansatte grundværdi på de enkelte  

 ejerlejligheder på grundlag af de for lejlighederne fastsatte fordelingstal.
 Er der undtagelsesvis ikke fastsat fordelingstal, ligestilles  

 ejerlejlighederne ved fordelingen af den for moderejendommen ansatte  

 grundværdi.
 Fører anvendelsen af fordelingstallene til åbenbart urimelige ansættelser,  

 kan der i stedet foretages en skønsmæssig fordeling af moderejendommens  

 grundværdi på de enkelte ejerlejligheder.
 Fradrag i grundværdien for forbedringer ansættes og fordeles efter  

 tilsvarende bestemmelser, som gælder for ansættelsen og fordelingen af  

 grundværdien.
Endvidere må der ses bort fra det på side 182 i Vurderingsvejledningen  

 anførte om registrering af ejerlejligheder.
Identifikation m.v. af  

 ejerlejligheder vil ved 16. alm. vurdering være maskinelt påført  

 vurderingsskemaerne.
 Af hensyn til oprettelsen af bygnings- og boligregistret er det ved 16.  

 alm. vurdering nødvendigt at indsamle bygningsoplysninger for moderejendomme  

 til ejerlejligheder.
 Dette foregår på grundlag af vurderingsskemaet for øvrige ejendomme, skema  

 Ø.
 For de enkelte ejerlejligheder udfylder ejeren af disse vurderingsskemaet  

 for ejerlejligheder, skema E.
 9. Vurdering af skove og plantager.
 Statsskattedirektoratet vil i et cirkulære, der forventes udsendt omkring  

 1. februar 1977, give retningslinier for ansættelsen af skove og plantager  

 ved 16. alm. vurdering.
 10. Vurdering af ejendomme med frugtplantage.
a.
Ansættelsen af ejendomme med frugtplantage foretages som ved de  

 forudgående almindelige vurderinger med støtte i ejers oplysninger i  

 vurderingsskemaet.
For frugtplantager på 1 ha og derover udsendes et særligt  

 skemabilag sammen med vurderingsskemaet.
b.
Ved vurderingen tages beplantningen i betragtning på følgende måde:
Beplantningens værdi medtages under ejendomsværdien, jfr.  

 Vurderingsvejledningens side 116.Ejendomsværdien skal således være et udtryk  

 for værdi i handel og vandel af ejendommen med den derpå værende beplantning  

 af frugttræer og frugtbuske.
Beplantningen medtages under ansættelsen, selv  

 om den endnu ikke er så gammel, at den er begyndt at give udbytte.
 På grundlag af stedfundne undersøgelser af udgifterne ved anlæg af  

 frugtplantager og af handelspriserne for ejendomme med frugtplantage skønner  

 man, at der ved ansættelsen bør tages udgangspunkt i følgende værdier af  

 frugtplantager i gode sorter på velegnet jord.
 For en nyplantet plantage i god vækst og sundhedstilstand med 800-1.000  

 frugttræer pr. ha regnes med en værdi på ca. 10.000 kr. pr. ha, for bærbuske  

 dog med en værdi på ca. 6.000 kr. pr. ha, med nogen variation efter sortsvalg  

 og træernes eller buskenes alder ved beplantningen.
Frugttræernes værdi vil som regel være jævnt stigende i aldersklasserne  

 mellem nyplantning og 8 års-alderen, hvor træerne kan regnes at nå deres  

 fulde værdi, idet dog stigningstakten aftager lidt i årene umiddelbart før  

 den højeste værdi nås.
Værdien skønnes herefter at holde sig nogenlunde  

 uændret til 13-15 års-alderen, hvorefter der i almindelighed må regnes med  

 aftagende værdi.For en plantage i driftsmæssig god tilstand, der har nået sin  

 fulde værdi, kan der i reglen regnes med en værdi af frugttræerne på  

 11.000-17.000 kr. pr. ha.
 Bærbuske, der når deres højeste ydeevne ved 5-6 års-alderen,når deres  

 højeste værdi allerede ved 4-5 års-alderen, hvor værdien skønnes at andrage  

 ca. 9.000-12.000 kr. pr. ha.
 Det er herved taget i betragtning, at såvel træernes som buskenes største  

 værdi indtræder tidligere end den største ydeevne.
 De anførte tal kan kun betragtes som vejledende, og der må i det enkelte  

 tilfælde skønnes over beplantningens værdi under hensyn til sorter,  

 plantagens tilstand og andre særlige forhold, herunder jordbundsforhold og  

 navnlig klimaforhold, samt til, om der er fornøden læplantning og indhegning.  

 Det er endvidere en forudsætning for ansættelsen af maksimumsvcrdierne, at  

 plantagens sundhedstilstand og vækst er god.
 Værdien af faste vandingsanlæg må tages i betragtning ved ansættelsen af  

 ejendomsværdien efter de almindelige regler.
 Grundværdien ansættes uden hensyntagen til beplantningen og i øvrigt efter  

 samme regler som for landbrugsejendomme, jfr. ovenfor.
c.
Om anvendelsen af sagkyndig medhjælp ved vurderingen af ejendomme med  

 frugtplantage, henvises til Vurderingsvejledningen side 230-231. For at opnå  

 et så ensartet ansættelsesniveau som muligt er det nødvendigt, at de  

 frugtavlskyndige medhjælpere deltager ved ansættelsen af frugtplantager i  

 større omfang end ved tidligere vurderinger.Skyldrådene anmodes om at påse,  

 at dette overholdes.
 De sagkyndige medhjælperes forslag til ansættelsen af ejendomsværdien  

 anføres i skemabilagets rubrik B, 1.
 Henvendelse om bistand rettes direkte til de sagkyndige, der fungerer for  

 følgende områder:
 Sjælland og Lolland-Falster med omliggende øer samt Bornholm:
 Plantageejer Herman Jensen, Hønsinge, 4560 Vig, Tlf. (03) 41 54 40.
 Fyn med omliggende øer:
 Plantageejer Holger Voss, 5350 Rynkeby, tlf. (09) 39 10 55.
 Jylland:
 Plantageejer Peter Bruun Jørgensen, Husoddevej 2,Stensballe, 8700 Horsens,  

 tlf. (05) 65 70 90.
 11. Fordeling af ejendomsværdi og grundværdi på  

 landbrugsejendommes stuehuse.
 I henhold til vurderingslovens § 33, stk. 4, skal vurderingsrådet i  

 forbindelse med vurderingen af ejendomme, der er omfattet af paragraffens  

 stk. 1, d.v.s. ejendomme, der helt eller delvis må anses for benyttet til  

 landbrug, gartneri, planteskole eller frugtplantage, foretages en fordeling  

 af ejendomsværdien og grundværdien på henholdsvis stuehuset med tilhørende  

 grund og have og på den øvrige ejendom.
 Afgrænsningen af, for hvilke ejendomme stuehusværdier skal angives, må  

 efter Vestre Landsrets afgørelse af 3. juni 1976 i en mod ministeriet for  

 skatter og afgifter anlagt sag bero på, om en ejendom kan anses for at være  

 faktisk anvendt til landbrug m.v., uanset at beboelsesmomentet spiller en  

 væsentlig rolle for ejendommens samlede handelsværdi og uanset størrelsen af  

 det til ejendommen hørende areal.
 En vis vejledning for afgørelsen af spørgsmålet om, hvorvidt en ejendom må  

 anses for benyttet til landbrug m.v., kan søges i det i  

 Vurderingsvejledningen på side 187-189 anførte vedrørende afgrænsningen af  

 ejendomme, der indtil 1.april 1973 var lempelsesberettigede i henhold til den  

 kommunale ejendomsskattelovs § 6.
 Det ovenfor anførte indebærer en ændring i forhold til hidtidig praksis,  

 hvorefter man undlod stuehusfordeling for en række ejendomme - navnlig  

 ejendomme med et mindre jordtilliggende - hvor beboelsesmomentet spillede en  

 større rolle end ejendommens landbrugsmæssige værdi, og ejendomme, der i  

 øvrigt havde skiftet karakter f.eks. ved gennemgribende ombygning,  

 driftsomlægning, tilplantning o.l.
 Som stuehus til en landbrugsejendom m.v. betragtes ejendommens bygninger  

 eller dele af bygninger, der anvendes til beboelse for ejendommens ejer eller  

 bruger, medens bygninger, der er bestemt til eller anvendes som aftægtsbolig,  

 funktionær- eller arbejderbolig o.l., eller som anvendes til udleje, ikke er  

 omfattet af stuehusbegrebet.
 Selv om en mindre del af stuehuset anvendes til andet end beboelse for  

 ejeren eller brugeren, foretages den foreskrevne fordeling af ejendomsværdien  

 og grundværdien på hele stuehuset med tilhørende grund og have.
Ved skønnet over, hvor stor en del af ejendomsværdien der kan henføres til  

 stuehuset, må vurderingsrådet foretage en direkte bestemmelse af stuehusets  

 værdi som del af den samlede ejendom.
Der må herved tages hensyn til  

 bygningernes alder, udstyr, kvalitet og vedligeholdelsestilstand samt til, om  

 stuehuset i øvrigt opfylder kravene til en tidssvarende bolig.
Opmærksomheden henledes på, at andelen af ejendomsværdien skal indbefatte  

 grundens og havens værdi og altså ikke blot vedrøre stuehusets bygningsværdi  

 og andre under forskelsværdien hørende bestanddele.
Dette forhold spiller en  

 betydelig rolle for ejendomme med en ældre og velanlagt have samt for  

 ejendomme, som anvendes til helårsbolig eller sommerbolig og er beliggende på  

 et naturareal.
Angivelsen af, hvilken del af den samlede ejendoms grundværdi, der falder  

 på det til stuehus benyttede areal,foretages på grundlag af en bedømmelse af  

 størrelsen af det til beboelsesformål, incl. have, faktisk anvendte areal.
I  

 almindelige landbrugsområder i det åbne land uden særlig beliggenhedsværdi  

 eller herlighedsværdi vil stuehusgrundværdien sædvanligt kunne beregnes efter  

 samme enhedspriser, som ansættes for den landbrugsjord, hvorpå stuehuset er  

 beliggende.
For ejendomme med noget bedre beliggenhed, f.eks. i eller i udkanten af  

 stationsbyer, vil stuehusets grundværdi pr. arealenhed kunne overstige  

 landbrugsgrundværdien, og der må som udgangspunkt regnes med, hvad  

 tilsvarende byggegrunde på stedet koster.
Såfremt ejendommens handelsværdi er  

 påvirket af beliggenhedsmomentet til boligformål eller af herlighedsværdi, og  

 der som følge heraf er givet tillæg til grundværdien ud over den af  

 landbruget betingede grundværdi, må dette finde tilsvarende udtryk i  

 stuehusets andel af grundværdien.
 12. Dækningsafgift af visse erhvervsejendomme.
 Ifølge § 23A, stk. 6, i lov om beskatning til kommunerne af faste  

 ejendomme skal vurderingsrådet i forbindelse med vurderingen af visse  

 erhvervsejendomme, der delvis er omfattet af dækningsafgiftspligten ifølge  

 lovens § 23A, stk. 1, foretage fordeling af forskelsværdien til brug ved  

 beregning af dækningsafgift.Idet der henvises til indenrigsministeriets  

 lovbekendtgørelse nr.307 af 30. maj 1973 skal man om vurderingsrådets opgave  

 ved 16 alm. vurdering i forbindelse med beregningen af det beløb, hvoraf der  

 skal svares dækningsafgift, give følgende anvisninger:
 Ansættelser og fordelinger vedrørende dækningsafgift skal kun  

 foretages,såfremt dette er sket ved tidligere vurderinger i den pågældende  

 kommune, eller såfremt kommunalbestyrelsen senere har anmodet vurderingsrådet  

 herom.
For de kommuner, der har truffet beslutning om opkrævning af  

 dækningsafgift i henhold til § 23A, er der på grundlag af ansættelserne ved  

 15. alm. vurdering eller senere omvurdering af kommunen udarbejdet en liste  

 over dækningsafgiftspligtige ejendomme.
Denne liste lægges til grund ved  

 vurderingsrådenes arbejde ved 16. alm. vurdering.
I rubrik 419 på basiskortet  

 er på den tonede linie angivet, med hvilket beløb ejendommen ved den seneste  

 vurdering var afgiftspligtig.
 Den afgiftspligtige forskelsværdi udfindes efter samme retningslinier som  

 ved forudgående vurdering, jfr. navnlig ligningsdirektoratets cirkulære af  

 29. april 1961, punkt 3. Det understreges,at fordeling af forskelsværdien i  

 almindelighed ikke kan ske på grundlag af fordeling af lejen, men i reglen må  

 foretages efter et direkte skøn over værdien af bygninger eller bygningsdele  

 m.v., der anvendes til henholdsvis afgiftspligtige og afgiftsfrie formål.
 Det dækningsafgiftspligtige beløb anføres af vurderingsrådet i  

 basiskortets rubrik 419 under den tonede linie.
 Er der sket ændring i ejendommens anvendelse, således at en mindre eller  

 større del af ejendommen nu anvendes til et af de i loven anførte  

 dækningsafgiftspligtige formål end ved den nærmest forudgående vurdering,  

 anføres i bemærkningsrubrikken i basiskortet, hvilke dele af ejendommen der  

 nu anvendes hertil.
 For ejendomme, der tidligere har været, men efter vurderingsrådets  

 opfattelse ikke længere er afgiftspligtige, angives dette ved at skrive 0. I  

 bemærkningsrubrikken anføres "Ikke længere dækningsafgiftspligtig".  

 Såfremt vurderingsrådet under sit arbejde bliver opmærksom på ejendomme, der  

 må anses for dækningsafgiftspligtige, men desuagtet ikke er opført på den af  

 kommunalbestyrelsen udleverede liste,anføres det dækningsafgiftspligtige  

 beløb i rubrik 419 under den tonede linie, og i bemærkningsrubrikken angives,  

 hvilke dele af ejendommen der anvendes til de afgiftspligtige formål.
De sidstnævnte ejendomme - d.v.s. ejendomme, der ikke længere er  

 dækningsafgiftspligtige, og ejendomme, der for første gang medtages som  

 afgiftspligtige opføres på en liste indeholdende de ovenfor anførte  

 oplysninger.
Listen tilsendes kommunalbestyrelsen til godkendelse, idet det  

 samtidig tilkendegives kommunalbestyrelsen, at listen vil blive betragtet som  

 godkendt, såfremt kommunalbestyrelsen ikke inden 14 dage over for  

 vurderingsrådet har gjort indsigelse.
 13. Jordrentepligtige ejendomme.
 Med hensyn til grundværdiansættelsen af jordrentepligtige arealer samt  

 reglerne for den særlige ansættelse til jordrentesvarelse af arealer, der er  

 jordrentepligtige i henhold til jordlovene af 4. oktober 1919, henvises til  

 Vurderingsvejledningen side 144 samt side 185-186.
Om den praktiske fremgangsmåde ved behandlingen af jordrentepligtige  

 ejendomme bemærkes: Omkring 1. april 1977 vil vurderingsformændene fra  

 statsskattedirektoratet få tilsendt en fortegnelse over de jordrentepligtige  

 arealer i vurderingskredsen, opført kommunevis.
Fortegnelsen indeholder  

 oplysning om, hvilke matrikelnumre der er jordrentepligtige og i henhold til  

 hvilken lov.
Fortegnelsen anvendes som vurderingsrådenes arbejdsgrundlag ved  

 vurderingen.
Den jordrentepligtige grundværdi eller den særlige  

 jordrenteansættelse overføres til basiskortets bemærkningsrubrik, idet  

 anføres: "Jordrentepligtig matr. nr.
XX, grundværdi 000 kr., fradrag for  

 forbedringer 000 kr." samt gives oplysning om, i henhold til hvilken lov  

 (1919-loven, 1948-loven, 1960-loven).
 I cirkulæret om vurderingens afslutning vil der blive givet nærmere  

 oplysning om formen for indberetning af de ansatte jordrentepligtige værdier.
 14. Fritagelse for grundskyld til kommunen.
Vurderingsrådene skal ligesom ved de forudgående vurderinger tage stilling  

 til, hvorvidt en ejendom efter vurderingsrådets opfattelse helt eller delvis  

 er fritaget for grundskyld i henhold til § 7 i lov om beskatning til  

 kommunerne af faste ejendomme, jfr.
Vurderingsvejledningen side 56 og side  

 248.
 Reglerne svarer i det hele til de ved 15. alm. vurdering anvendte.
I den tonede linie i basiskortets rubrik 711 er angivet den ved den  

 seneste vurdering fritagne del af grundværdien.
Vurderingsrådet angiver under  

 denne linie, hvor stor en del der ved 16. alm. vurdering anses for fritaget i  

 henhold til § 7. Hvis der kan være tvivl om, hvorvidt en ejendom er fritaget  

 efter § 7, må vurderingsrådet rette henvendelse til  

 kommunalbestyrelsen/amtsrådet herom.
 Spørgsmålet om fritagelse kan ikke indbringes for skyldrådet eller  

 landsskatteretten, men må i påkommende tilfælde gennem  

 statsskattedirektoratet forelægges indenrigsministeriet til  

 udtalelse.Spørgsmålet kan indbringes for domstolene.
 Vurderingsrådet kan først efter, at vurderingen er foretaget, og kun efter  

 anmodning fra vedkommende kommunalbestyrelse udtale sig om eventuel fordeling  

 af grundværdien til brug ved bevillingsmæssig fritagelse efter den kommunale  

 ejendomsskattelovs § 8.
 15. Fordelinger af ansatte værdien i øvrigt.
Samtidig med vurderingen skal vurderingsrådet i en række tilfælde foretage  

 fordeling af de ansatte værdier, dels uden særlig begæring derom, dels efter  

 begæring af ejer eller andre.
Der henvises herom til Vurderingsvejledningen  

 side 187-192.
 Følgende fordelinger skal foretages uden særlig anmodning:
 Om de fordelinger, som vurderingsrådet kun skal foretage efter anmodning,  

 henvises til bemærkningerne i Vurderingsvejledningen side 191-192.
 II.
 Den praktiske fremgangsmåde ved vurderingens forberedelse og udførelse.
16. Den tekniske del af vurderingsarbejdet varetages  

 af kommunernes ejendomsskattekontorer og Københavns og Frederiksbergs  

 skattedirektorater.
De kommunale edb-centraler medvirker ved udskrivning af  

 vurderingsskemaer, vejlister, basiskort, vurderingsfortegnelser til  

 vurderingsrådene og meddelelser til ejere og myndigheder om vurderingens  

 resultat m.m.
Den praktiske fremgangsmåde ved vurderingen vil afvige en del fra  

 fremgangsmåden ved 15. alm. vurdering.
Dette skyldes dels oprettelsen af  

 bygnings- og boligregistret, hvis oplysninger indhentes via  

 vurderingsskemaerne, dels at man har ønsket i videst muligt omfang at lette  

 vurderingsrådenes kontormæssige arbejde ved at inddrage edb-teknikken mest  

 muligt.
 Der vil i december og januar 1976 blive afholdt instruktionsmøder med  

 vurderingsformændene om vurderingsspørgsmål, herunder om ændringerne i den  

 praktiske fremgangsmåde ved vurderingen.
 Fremgangsmåden ved forvurderingen er behandlet i statsskattedirektoratets  

 cirkulære af 24. maj 1976 til vurderingsrådene, hvorfor den følgende  

 redegørelse udelukkende tager sigte på den forestående almindelige vurdering.
17. Ved 16. alm. vurdering anvendes nedenstående 5  

 typer af vurderingsskemaer.
Som ovenfor anført skal skemaerne tillige  

 anvendes til etablering af et bygnings- og boligregister, og skemaernes  

 udformning er præget af dette dobbelte formål.
Vurderingsskemaerne svarer i alt væsentligt til de skemaer, der anvendtes  

 ved forvurderingen.
Der skal således også anvendes et basiskort, jfr.  

 nedenfor.
 18. Vurderingsskemaerne vil foreligge udskrevet fra  

 edb-centralerne ved udgangen af februar 1977 tillige med de for  

 returneringskontrollen nødvendige afkrydsningslister (med eksemplarer også  

 til vurderingsmændene). Udskrivningen sker på grundlag af den ved den seneste  

 vurdering anvendte benyttelseskode.
 Skemaerne udsendes til ejerne i tiden 5.-10. marts 1977 og skal  

 tilbagesendes i udfyldt stand inden den 16. april 1977. Med  

 vurderingsskemaerne skal følge en skemavejledning, en skemagenpart til ejers  

 eget brug og en kuvert til tilbagesendelse af skemaet.
Endvidere må der i skemaerne for ejendomme, hvorpå der findes skov, og for  

 ejendomme, der omfatter frugtplantage på 1 ha eller derover, indlægges de for  

 disse ejendomme beregnede skemabilag, jfr.
Vurderingsvejledningen side 197.
For udlejningsejendomme, der omfatter mere end een opgang eller indeholder  

 mere end 15 lejemål i den enkelte opgang, må der indlægges de nødvendige  

 ekstra lejemålsbilag.
Af hensyn til den rettidige tilbagesendelse af  

 skemaerne er der åbnet mulighed for, at der mellem kommunerne og  

 administratorer af et større antal udlejningsejendomme kan træffes aftale om  

 udsendelse af lejemålsbilagene allerede i december 1976.
 Endelig skal der for ejendomme, der omfatter mere end 5 bygninger  

 indlægges et ekstra bygningsbilag.
 Skema P vedrørende eenfamiliehuse, sommerhuse og ubebyggede grunde  

 udsendes til ejerne efter maskinel kuvertering på et kuverteringsbureau.
Skemaerne for de øvrige ejendomsgrupper kan derimod ikke uden nærmere  

 undersøgelse udsendes centralt,idet der vil kunne forekomme et varierende  

 antal bilag.
Det er tillige et udbredt ønske, at der sker en samlet  

 forsendelse af skemaer til administratorer af ejerlejligheder.
I de tilfælde,  

 hvor det ved den anførte gennemgang af vurderingsskemaerne viser sig,at  

 antallet af bilag m.v. ikke udelukker en central kuvertering og afsendelse -  

 det vil sige, hvor forsendelsen højst indeholder 4 bilag, og hvor der ikke er  

 tale om ejerlejligheder - kan kommunerne efter aftale med vurderingsformanden  

 inden den 1. marts 1977 anmode statsskattedirektoratet om en central  

 kuvertering og forsendelse.
19. Omkring 15. marts 1977 vil arbejdsgrundlaget for  

 vurderingen af den enkelte ejendom foreligge i form af et basiskort, der  

 erstatter de hidtidige vurderingsskemaers bagside.
Basiskortet indeholder  

 maskinelt udskrevne oplysninger om På basiskortet skal vurderingsrådet anføre ansættelserne ved 16. alm.  

 vurdering i de dertil indrettede felter samt angive fordelingerne af  

 foretagne ansættelser i fornødent omfang.
Basiskortet er forsynet med en bemærkningsrubrik, der anvendes, hvor  

 nødvendige oplysninger m.v. ikke kan henføres til specielle rubrikker, et  

 felt til angivelse af særlige forhold ved ansættelsen af fradrag for  

 forbedringer, samt et felt til vurderingsrådets datering og underskrift.
Det  

 understreges, at alle basiskort skal underskrives af alle vurderingsrådets  

 medlemmer.
Endelig indeholder basiskortet diverse felter til beregning af  

 bygningsværdi m.v.,i et vist omfang svarende til indholdet af  

 vurderingsrådenes tidligere arbejdskort eller arbejdsbøger.
Nærmere  

 vejledning om anvendelsen heraf vil blive givet ved instruktionsmøderne i  

 vinteren 1976-77.
20. I december 1976 vil der af edb-centralerne efter  

 aftale med vurderingsformændene kunne udskrives vejlister, indeholdende en  

 oversigt over den hidtidige grundværdispecifikation inden for det enkelte  

 vurderingsdistrikt.
Nærmere vejledning herom vil ligeledes blive givet på  

 instruktionsmøderne for vurderingsformændene i december 1976-januar 1977.
 21. Vurderingsformandens sekretariat må af hensyn til  

 vurderingsarbejdets rettidige afslutning samt til bygnings- og  

 boligregistrets oprettelse straks ved udløbet af afleveringsfristen for  

 skemaernes tilbagesendelse fra ejerne iværksætte en første efterprøvelse af  

 vurderingsskemaernes tilbagesendelse og udfyldelse efter følgende  

 retningslinier:
 Hjemlen i vurderingsloven til at pålægge bøde ved manglende eller for sen  

 tilbagesendelse af vurderingsskemaerne er ophævet.I medfør af § 8 i lov om  

 bygningsog boligregistrering kan der i tilfælde, hvor skemaet i udfyldt stand  

 ikke indsendes inden en vis frist, idømmes ejeren en bøde. § 9 i samme lov  

 giver endvidere kommunalbestyrelsen mulighed for administrativt at pålægge  

 ejeren bøde uden retsforfølgning.
Det er således ikke vurderingsmyndighederne, men kommunalbestyrelsen, der  

 administrerer bødebestemmelserne.
De nærmere regler herom vil blive fastsat i  

 et cirkulære fra boligministeriet.
 22. Grundværdikort (arbejdskortene) er udsendt til  

 vurderingsrådene i løbet af oktober 1976. Kortene bedes løbende ajourført med  

 de udsendte fotokopier af hovedkortene, således at kortmaterialet kan være  

 aktuelt ved vurderingsterminen pr. 1. april 1977. Om anvendelsen af  

 grundværdikortene i vurderingsarbejdet og kortenes udfyldelse henvises til  

 Vurderingsvejledningen side 202-203 og side 253-256.
 Fremlæggelse af grundværdikort til almindeligt eftersyn skal ikke længere  

 finde sted, jfr. at også fremlæggelsen af vurderingsfortegnelsen er  

 bortfaldet ved lovændringen og er erstattet af en almindelig oplysningsadgang  

 for offentligheden.
 23. Om selve vurderingens foretagelse henvises til  

 cirkulærets afsnit I.Af hensyn til arbejdets afslutning inden for de anførte  

 tidsfrister er det absolut nødvendigt, at vurderingsrådene går i gang med det  

 egentlige vurderingsarbejde, så snart skemaerne begynder at komme tilbage, og  

 ikke afventer samtlige vurderingsskemaers tilbagekomst fra ejerne.
 Om vurderingsrådets udfyldelse af basiskortet bemærkes:
 Udfyldelsen må ske ved at sammenholde det allerede maskinelt anførte med  

 ejerens oplysninger i vurderingsskemaerne og de i øvrigt for vurderingsrådet  

 foreliggende oplysninger, f.eks. fra kommunens tekniske forvaltning,  

 planlægnings-, frednings- og ekspropriationsmyndigheder m.v., eller om  

 fornødent ved besigtigelse af ejendommene.
I de tilfælde, hvor der ikke er afsat en rubrik på kortet til en given  

 oplysning, anføres denne i bemærkningsrubrikken.
Dette gælder således  

 differencebeløb i henhold til vurderingslovens § 14, stk. 7, nedslag for  

 pumpe-og digebidrag samt fordelinger bortset fra dem,der foretages i henhold  

 til den kommunale ejendomsskattelovs §§ 7 og 23A.
De i bemærkningsrubrikken  

 angivne oplysninger medtages i vurderingsfortegnelserne og meddelelserne til  

 ejerne om vurderingen.
Endelig bemærkes, at et særligt felt til markering af eventuelt forældede  

 fradrag o.l. vil være maskinelt udfyldt i tilfælde, hvor der er forløbet 30  

 år fra forbedringens udførelse.
Vurderingsrådet skal i så fald tage stilling  

 til, om fradraget skal bortfalde.
24. Når vurderingen er foretaget, og basiskortet er  

 underskrevet af alle vurderingsrådets medlemmer, afleveres kortet til den  

 pågældende kommune.
Af hensyn til den rettidige bearbejdelse af  

 vurderingsmaterialet og overførelsen af vurderingsresultatet til elektronisk  

 databehandling må basiskortet afleveres etapevis.
 Følgende afleveringsfrister må nøje overholdes: Senest den 25.maj skal  

 afleveres mindst en fjerdedel af alle kortene inden for vurderingskredsen;  

 senest den 10. juni endnu en fjerdedel; senest den 25. juni afleveres  

 yderligere en fjerdedel, medens den sidste fjerdedel leveres løbende og  

 senest den 15. juli 1977.
 Dette gælder også de kort, der ikke er blevet anvendt ved vurderingen,  

 f.eks. fordi ejendommen er undtaget fra vurdering eller er forbigået ved  

 vurderingen.
 Kommunerne leverer vurderingsresultaterne til edb-centralerne i maskinel  

 læsbar stand senest den 10. juni (første fjerdedel), 25. juni (anden  

 fjerdedel), 10. juli (tredje fjerdedel) og 1. august 1977 (sidste fjerdedel).
25. Meddelelse til ejer om vurderingsresultatet,  

 vurderingsfortegnelser m.v., matrikelnøgle, optælling af vurderingen og  

 vurderingsstatistik udfærdiges herefter af de kommunale edb-centraler.
Herom  

 og om vurderingens afslutning i øvrigt vil der senere fremkomme vejledning.
 III.
 Vejledning om vurderingsrådets angivelse af benyttelseskoden.
 Det er særdeles vigtigt, at basiskortets koderubrik - rubrik 421 -  

 udfyldes meget omhyggeligt, idet koden skal danne grundlag for udarbejdelse  

 af vurderingsstatistikken.
Grundlaget for kodningen er som hovedregel ejendommens benyttelse.
Visse  

 bebyggede ejendomme tilhørende staten og kommunerne, herunder amtskommunerne,  

 skal dog uden hensyn til ejendommenes benyttelse have en særlig  

 kodebetegnelse (10, 11 eller 12). Bygninger på lejet grund samt arealer,  

 hvorpå der ligger sådanne bygninger, kodes ligeledes uden hensyn til  

 benyttelsen (kode 13, 18 eller 19).
Der anføres kun een benyttelseskode.
Såfremt ejendommen benyttes til flere  

 formål, benyttes den kode, der svarer til ejendommens hovedanvendelse.
I vurderingsskemaet for 16. alm. vurdering samt på basiskortet er  

 maskinelt udskrevet den kode, hvormed den pågældende ejendom er anført i  

 vurderingsfortegnelsen for 15. alm. vurdering eller senere omvurdering.
Som  

 hovedregel bør denne kode bibeholdes.
Koden ændres dog i følgende tilfælde:
 Til brug ved vurderingen vil vurderingsrådenes medlemmer hver få tilsendt  

 en planche med kodefortegnelsen påtrykt.
 Følgende benyttelseskoder anvendes:
 00: Undtaget fra vurdering.
 01: Beboelse.
 02: Beboelse og forretning.
 03: Ren forretning.
 04: Fabrik og lager.
 05: Landbrug, bebygget.
 06: Særskilt vurderet skov og plantage.
 07: Frugtplantage, gartneri, planteskole.
 08: Sommerhus.
 09: Ubebygget areal bortset fra landbrugslodder m.v. (se kode 17).
 10: Visse bebyggede statsejendomme.
 11: Kommunal beboelses- og forretningsejendom.
 12: Visse bebyggede kommunale ejendomme i øvrigt.
 13: Andre vurderinger.
 14: Ejendom vurderet til 0.
 15: Ejendom under opførelse.
 16: Udgået ejendom samt ubrugt nr.
 17: Ubebyggede landbrugslodder m.v.
 18: Sommerhuse på fremmed grund.
 19: Andre bygninger på fremmed grund.
 20: Moderejendom for ejerlejligheder.
 21: Ejerlejlighed til beboelse.
 22: Ejerlejlighed til beboelse og forretning.
 23: Ejerlejlighed til ren forretning.
 24: Ejerlejlighed til fabrik og lager m.v.
 25: Anden ejerlejlighed.
 Som det fremgår heraf,er kodesystemet uændret fra 15. alm. vurdering,  

 bortset fra indføjelse af kode 18 og 19.
 Da afgrænsningen mellem koderne i en del tilfælde kan give anledning til  

 tvivl, skal man give følgende vejledning:
 Kode 00: Undtaget fra vurdering.
 Koden omfatter alle ejendomme,der i deres helhed er undtaget fra vurdering  

 i henhold til vurderingslovens § 7.
 Kode 01: Beboelse.
Koden omfatter ejendomme, der kun benyttes til beboelse og tillige  

 ejendomme,som foruden boliglokaler omfatter enkelte lokaler med  

 erhvervsmæssig benyttelse.
Dette gælder ejendomme, hvor erhvervet kan udøves,  

 uden at ejendommens karakter af beboelsesejendom ændres, f.eks. villaer, hvor  

 enkelte lokaler benyttes til læge- eller dyrlægekonsulation,  

 ejendomsmæglervirksomhed, mindre pensionater o.l., eller udlejningsejendomme,  

 hvor udlejning til andet end beboelse spiller en helt underordnet rolle,  

 f.eks. udleje af enkelte kælderlokaler og garager eller benyttelse af enkelte  

 værelser til damefrisørsalon og lignende.Vedrørende afgrænsningen mellem  

 beboelse og små landbrugsejendomme henvises til bemærkningerne under kode 05.
 Kode 02: Beboelse og forretning.
Herunder anføres ejendomme, der foruden en eller flere  

 beboelseslejligheder rummer egentlig forretningsvirksomhed.
Hvad der forstås  

 ved forretningsvirksomhed er beskrevet under kode 03. Hvis der i en større  

 ejendom kun findes en enkelt lejlighed, der benyttes af en funktionær med den  

 opgave at føre tilsyn med ejendommens drift, henføres ejendommen dog til kode  

 03, f.eks. en portnerbolig, vicevært- eller varmemesterbolig i en større  

 forretningsejendom.
 Kode 03: Ren forretning.
 Under koden anføres ejendomme, der kun indeholder forretningslokaler.  

 Koden anvendes dog også, selv om ejendommen indeholder bolig for portner,  

 vicevært, varmemester eller lignende, jfr. kode 02.
Betegnelsen "forretning" omfatter først og fremmest butikker og  

 kontorer af forskellig art, men også hoteller, restaurationer, biografer,  

 større pensionater, bank- og sparekasselokaler; endvidere  

 håndværksvirksomheder og værksteder, der ikke har karakter af  

 fabriksvirksomhed (se under kode 04), læge- eller tandlægekonsultationer,  

 klinikker af forskellig art, frisørsaloner o.l. samt autoservicestationer.  

 Opregningen er ikke udtømmende.
Særligt bemærkes, at selvstændige garageanlæg  

 ikke henregnes til ren forretning, men kodes med 13.
 Kode 04: Fabrik og lager.
Som "fabrikker" betegnes ikke blot egentlige  

 industrivirksomheder, herunder mejerier, slagterier, sukkerfabrikker,  

 teglværker o.l., men også større værksteder,som det ikke findes naturligt at  

 betragte som håndværksvirksomheder.
Koden omfatter også gas-, el-, vand- og  

 varmeværker, der tilhører private eller koncessionerede selskaber, og som  

 drives med salg til en større kreds af forbrugere for øje.
Mindre værker, som  

 drives på interessentskabs- eller andelsbasis, alene med det formål at  

 forsyne interessenterne eller andelshaverne, betegnes med kode 13.  

 Afgrænsningen mellem på den ene side håndværksvirksomheder, der kodes med 02  

 (beboelse og forretning) eller 03 (ren forretning), og på den anden side  

 virksomheder, der må betegnes som fabrikker og kodes med 04, kan i visse  

 tilfælde være vanskelig.
Vejledende vil være ejendommens karakter og  

 størrelse,samt om den er beliggende i et forretningskvarter eller  

 industrikvarter.
I hovedstaden og nogle af provinsbyerne findes en del ejendomme med  

 lejligheder og/eller butikker til gaden og fabrikslokaler og/eller større  

 værksteder på bagarealet.
Hvis det skønnes, at hovedparten af sådanne  

 ejendommes samlede lejeværdi (indbefattet lejeværdien af lokaler, som ejeren  

 selv benytter) hidrører fra bolig- og/eller butikslokalerne, kodes de med 02  

 eller 03. I modsat fald kodes de med 04.
Under lager medregnes kun selvstændige lageranlæg.
Lagerlokaler i  

 forbindelse med forretninger som foran defineret går således ind under  

 forretning.
 Kode 05: Landbrug, bebygget.
Under koden henregnes landbrugsmæssigt benyttede, bebyggede ejendomme, som  

 har et areal på mindst 0,55 ha.
Det afgørende er ejendommens benyttelse, og  

 det er uden betydning,om ejeren har sit hovederhverv på ejendommen eller  

 andetsteds.
Det er ligeledes uden betydning, om ejendommen er noteret i  

 matriklen som landbrug.
 I en del tilfælde kan beboelsen på mindre landbrugsejendomme udgøre en så  

 dominerende del af værdien, at ejendommen bør kodes som beboelse 01.  

 Ejendomme, hvor beboelses- og landbrugselementet er betydningsmæssigt  

 sideordnede, d.v.s. ejendomme, der traditionelt betegnes som "beboelse  

 med tilknyttet landbrug", anføres under kode 01, hvis grundarealet udgør  

 mellem 0,55 og 2 ha, og under kode 13, hvis grundarealet er på 2 ha eller  

 derover.
 Hvis der på ejendommen foruden landbrug drives anden virksomhed af  

 væsentlig betydning, må der skønnes over, om ejendommen skal kodes som  

 landbrug eller henføres til koden for den pågældende virksomhed, eventuelt om  

 den skal henføres til kode 13.
 Kode 06: Særskilt vurderet skov og plantage.
Koden omfatter kun særskilt vurderede skove og plantager, incl. de under  

 skoven vurderede tjenesteboliger.
Ejendomme, der omfatter dels landbrug, dels  

 skovbrug, kodes med 05, medmindre landbruget er af uvæsentligt omfang.
 Kode 07: Frugtplantage, gartneri, planteskole.
Koden benyttes kun i de tilfælde, hvor frugtavls-, gartneri- eller  

 planteskolevirksomheden er det til ejendommen knyttede hovederhverv.
Drives  

 virksomheden som bierhverv på en landbrugsejendom, kodes ejendommen som  

 landbrug (kode 05).
 Kode 08: Sommerhus.
Som sommerhuse betragtes alle ejendomme, der efter deres almindelige  

 karakter er beregnet til sommerbeboelse og kun hertil.
Såfremt sådanne  

 ejendomme, f.eks. mindre træhuse, benyttes til helårsbeboelse, går de således  

 alligevel ind under sommerhuse og ikke ind under beboelse.Beliggenheden i  

 eller uden for sommerhusområde vil kunne være vejledende for, om ejendommen  

 skal betragtes som beboelse eller sommerhus.
 Ved afgørelsen af,om såkaldte "bondehuse", der helt eller  

 overvejende benyttes som sommerhuse, skal kodes med 01 eller 08, må hensyn  

 navnlig tages til beliggenheden. "Bondehuse" i egentlige  

 sommerhusområder kodes således med 08, medmindre særlige forhold, såsom  

 altovervejende benyttelse af huset til helårsbeboelse, taler for at anvende  

 koden 01.
 Særligt bemærkes, at sommerhuse på lejet grund skal opføres med kode 18.
 Kode 09: Ubebygget areal.
 Med denne kode betegnes alle ubebyggede arealer undtagen ubebyggede  

 landbrugslodder m.v. (jfr. kode 17). Dette gælder uden hensyn til  

 ejerforhold, arealstørrelse, beliggenhed eller grundværdistørrelse.
 Som ubebyggede arealer,betragtes også arealer med en forskelsværdi indtil  

 10 pct. af grundværdien, hidrørende fra havehuse, skure, bevoksning m.v.
 Hvis der på arealet findes bebyggelse, der er vurderet særskilt som hus på  

 fremmed grund, kodes grunden dog med 13.
 Kode 10: Visse bebyggede statsejendomme.
Med kode 10 kodes som hovedregel alle de staten tilhørende  

 ejendomme.Undtaget herfra er dog statens land- og skovbrugsejendomme samt  

 ubebyggede arealer.
Disse ejendomme og arealer kodes, uanset at de tilhører  

 staten, på sædvanlig måde efter benyttelse (kode 05, 06, 09 eller 17).  

 Præstegårde er normalt ikke statsejendom.
 Kode 11: Kommunal beboelses- og forretningsejendom.
 Hertil henregnes de kommunerne tilhørende ejendomme, som ville have været  

 omfattet af kodenumrene 01-03, hvis de havde været i privat eje.
 Kode 12: Visse bebyggede kommunale ejendomme i øvrigt.
Med kode 12 kodes ejendomme, der er led i kommunal erhvervsvirksomhed,  

 såsom kommunale gas-, el-, vand- og varmeværker og ejendomme, der indgår i  

 kommunale trafikanlæg.
Koden omfatter endvidere kommunale  

 institutionsejendomme, såsom skoler, hospitaler, alderdomshjem, børnehaver,  

 sportsanlæg, biblioteker, museer, rådhuse og andre administrationsbygninger  

 m.v.
Kommunale folkepensionistboliger kodes med 12, såfremt de har karakter  

 af plejehjem, stiftelser eller lignende.
Tjener de som normale boligejendomme  

 for folkepensionister kodes de med 11.
 Kommunale land-, skov- og havebrugsejendomme og ubebyggede arealer samt  

 kommunale beboelses- og forretningsejendomme henføres til de kodebetegnelser,  

 hvor de efter deres benyttelse hører hjemme (kodenumrene 05, 06, 07, 09, 11  

 og 17).
 Kode 13: "Andre vurderinger".
Koden omfatter alle ejendomme, der ikke med rimelighed kan henføres til en  

 af de øvrige koder.
Herunder hører private ejendomme,der skønnes at have  

 mulighed for at opnå fritagelse for kommunal grundskyld efter § 8, stk. 1, i  

 den kommunale ejendomsskattelov, gengivet i Vurderingsvejledningen side 57.  

 Eksempelvis kan nævnes private skoler,museer, biblioteker, forsamlingshuse,  

 sportsanlæg og private plejehjem.
Endvidere kan nævnes visse  

 erhvervsejendomme af speciel karakter såsom fjernvarmeværker, dambrug,  

 pelsdyrfarme, hønserier, garageanlæg, andelsfrysebokse, grusgrave med  

 bygninger, transformeranlæg, vurderingspligtige havneejendomme samt  

 stiftelser, selvstændigt vurderede hovedbygninger, søarealer, sommerlejre og  

 campingpladser.
Til kode 13 henføres endvidere arealer, på hvilke der findes bygning på  

 fremmed grund.
Specielt bemærkes, at bygninger på fremmed grund, der hidtil  

 har haft kode 13, nu skal kodes enten 18 eller 19.
 Kode 14: Ejendom vurderet til 0.
 Under denne kode medtages ejendomme, som ikke er undtaget fra vurdering,  

 men som er vurderet til 0, f.eks. særskilt matrikulerede private fællesveje  

 og arealer, der er sikret udlagt til fælles benyttelse for ejerne af en række  

 angivne ejendomme (fælles arealer til rækkehusbebyggelser og fælles  

 strandarealer), se Vurderingsvejledningen side 91.
 Kode 15: Ejendom under opførelse.
Koden anvendes i alle tilfælde, hvor en ejendom som helhed ikke er nær sin  

 fuldførelse, derimod ikke i tilfælde, hvor der er tale om ufuldførte ny-  

 eller tilbygninger, der tjener til udvidelse eller supplering af tidligere  

 eksisterende bygninger på ejendommen.
Er ejendommen i forvejen - ved en  

 forudgående omvurdering - henført til kode 15, bør det nøje undersøges, om  

 opførelsen nu er skredet så vidt frem, at ejendommen bør gives en anden  

 kodebetegnelse, og i bekræftende fald hvilken.
 Kode 16: Udgået ejendom eller ubrugt nr.
 Koden omfatter ejendomme, der nu udgår som selvstændige ejendomme, samt i  

 øvrigt ubrugte numre.
 Kode 17: Ubebyggede landbrugslodder m.v.
Til koden henføres arealer over 2.000 kvm., såfremt de tjener et  

 landbrugsmæssigt eller lignende erhvervsmæssigt formål.
Som eksempler på  

 arealer af denne art nævnes ager, eng, græsningsjord (marsk), natur- og  

 jagtarealer, planteskolearealer, arealer med forekomster af grus, ler, kridt  

 m.v.
Til koden henføres også hede-, klit- og mosearealer samt strandarealer,  

 uanset om de finder egentlig erhvervsmæssig anvendelse.
 Kode 18: Sommerhuse på fremmed grund.
 Den under kode 08 anførte vejledning for, hvilke ejendomme der skal kodes  

 som sommerhuse, gælder også for afgrænsningen af den foreliggende type  

 ejendomme.
 Kode 19: Andre bygninger på fremmed grund.
 Koden omfatter alle bygninger på fremmed grund med undtagelse af de under  

 kode 18 anførte bygninger samt moderejendomme for ejerlejligheder, der uanset  

 om de ligger på fremmed grund skal kodes med 20.
 Kode 20: Moderejendom for ejerlejligheder.
 Herunder anføres en moderejendom til ejerlejligheder, uanset om den er  

 beliggende på fremmed grund.
 Kode 21, 22, 23, 24 og 25: Ejerlejligheder.
Under disse koder anføres samtlige ejerlejligheder.
Med hensyn til  

 afgrænsning af koderne 21-24 henvises til bemærkningerne angående koderne  

 01-04, hvis anvendelsesområder overføres til ejerlejligheder.
Kode 25  

 omfatter alle øvrige ejerlejligheder.
 Statsskattedirektoratet, den 15.  

 november 1976.
 Hans Westerberg.
/E.
Stæhr-Larsen.
