Vejledning om investerbare aktiver for investeringsforeninger, specialforeninger og godkendte fåmandsforeninger (Finanstilsynet har udarbejdet denne vejledning som en hjælp til foreninger og investeringsforvaltningsselskaber, når de skal træffe beslutning om, hvorvidt en forening eller en afdeling kan investere i et konkret instrument.
Vejledningen er udtryk for Finanstilsynets praksis på området og indeholder en række kriterier, som skal anvendes ved beslutningen om, hvorvidt der er tale om et investerbart instrument for foreningen eller afdelingen.
Vejledningen bygger på Kommissionens direktiv 207/16/EF om gennemførelse af Rådets direktiv 85/611/EØF om samordning af love og administrative bestemmelser om visse institutter for kollektiv investering i værdipapirer (investerings-institutter) med hensyn til afklaring af bestemte definitioner.) Kapitel 1 Værdipapirer § 1. Investeringsforeninger, specialforeninger og fåmandsforeninger må kun investere i værdipapirer, jf. § 3, stk. 1, nr. 2, i lov om investeringsforeninger og specialforeninger samt andre kollektive investeringsordninger m.v. (artikel 1, stk. 8, i direktiv 85/611/EØF) som opfylder følgende kriterier:
 a) Det potentielle tab, som en forening eller en afdeling kan pådrage sig gennem besiddelsen af de pågældende instrumenter, er begrænset til det beløb, den har betalt for dem.
 b) Instrumenternes likviditet bringer ikke foreningens eller afdelingens evne til at efterleve § 48, stk. 2-4 i lov om investeringsforeninger og specialforeninger samt andre kollektive investeringsordninger m.v. (artikel 37 i direktiv 85/611/EØF) om indløsning af andele i fare.
 c) En pålidelig værdiansættelse af instrumenterne er tilgængelig i følgende form:
i) for værdipapirer, der er optaget til handel på et reguleret marked, jf. § 87, stk. 1-3, i lov om investeringsforeninger og specialforeninger samt andre kollektive investeringsordninger m.v. (artikel 19, stk. 1, litra a)-d), i direktiv 85/611/EØF), i form af nøjagtige, pålidelige og regelmæssigt fastsatte priser, som enten er markedspriser eller priser, som stilles til rådighed af værdiansættelsessystemer, der er uafhængige af udstedere ii) for værdipapirer, jf. § 87, stk. 5 i lov om investeringsforeninger og specialforeninger samt andre kollektive investeringsordninger m.v. (artikel 19, stk. 2, i direktiv 85/611/EØF), i form af en periodisk værdiansættelse baseret på oplysninger fra udstederen af værdipapiret eller kompetente investeringsanalyser.
 d) Relevante oplysninger om instrumenterne er tilgængelige i følgende form:
i) for værdipapirer, der er optaget til handel på et reguleret marked, jf. § 87, stk. 1-3, i lov om investeringsforeninger og specialforeninger samt andre kollektive investeringsordninger m.v. (artikel 19, stk. 1, litra a)-d), i direktiv 85/611/EØF), i form af regelmæssige, præcise og udførlige oplysninger til markedet om værdipapiret eller eventuelt om værdipapirporteføljen ii) for andre værdipapirer, jf § 87, stk. 5 i lov om investeringsforeninger og specialforeninger samt andre kollektive investeringsordninger m.v. (artikel 19, stk. 2, i direktiv 85/611/EØF), i form af regelmæssige og præcise oplysninger til investeringsinstituttet om værdipapiret eller eventuelt om værdipapirporteføljen.
 e) De er omsættelige.
 f) Deres erhvervelse er i overensstemmelse med foreningens eller afdelingens investeringsmålsætninger eller investeringspolitik, eller begge, i henhold til afsnit IX,X og XI i lov om investeringsforeninger og specialforeninger samt andre kollektive investeringsordninger m.v. (direktiv 85/611/ØF).
 g) Risiciene forbundet med instrumenterne fanges på passende vis af foreningens risikostyringsproces, jf. § 37, stk. 1, nr. 5 i lov om investeringsforeninger og specialforeninger samt andre kollektive investeringsordninger m.v.
 Medmindre foreningen har adgang til oplysninger, der viser det modsatte, antages det, med henblik på, litra b) og e), at finansielle instrumenter, der er optaget til handel på et reguleret marked, jf.. § 87, stk. 1-3, i lov om investeringsforeninger og specialforeninger samt andre kollektive investeringsordninger m.v. (artikel 19, stk. 1, litra a), b) eller c), i direktiv 85/611/EØF), ikke bringer foreningens eller afdelingens evne til at efterleve § 48, stk. 2-4 i lov om investeringsforeninger og specialforeninger samt andre kollektive investeringsordninger m.v. (artikel 37 i direktiv 85/611/EØF) i fare, og de antages også at være omsættelige.
 Stk. 2. Værdipapirer i henhold til § 3, stk. 1, nr. 2, i lov om investeringsforeninger og specialforeninger samt andre kollektive investeringsordninger m.v. (artikel 1, stk. 8, i direktiv 85/611/EØF) anses desuden for at omfatte følgende:
 a) andele i investeringsinstitutter af den lukkede type, der er dannet som investeringsselskaber eller som investeringsfonde, og som opfylder følgende kriterier:
 i) De opfylder kriterierne i stk. 1.
 ii) De er omfattet af de god-selskabsledelsesmekanismer, der gælder for virksomheder.
 iii) Hvis formueforvaltningen varetages af en anden enhed på vegne af instituttet af den lukkede type, skal denne enhed være omfattet af national lovgivning om investorbeskyttelse.
 b) andele i institutter af den lukkede type, der er dannet i overensstemmelse med aftaleretten, og som opfylder følgende kriterier:
 i) De opfylder kriterierne i stk. 1.
 iii) De forvaltes af en enhed, der skal være omfattet af national lovgivning om investorbeskyttelse.
 c) finansielle instrumenter, der opfylder følgende kriterier:
 i) De opfylder kriterierne i stk. 1.
 ii) De er sikret ved eller koblet sammen med resultatudviklingen for andre aktiver, der kan adskille sig fra dem, der er omhandlet i § 87-92 i lov om investeringsforeninger og specialforeninger samt andre kollektive investeringsordninger m.v. (artikel 19, stk. 1, i direktiv 85/611/EØF).
 Stk. 3. Såfremt et finansielt instrument, som falder ind under stk. 2, litra c), indeholder et afledt instrument som omhandlet i § 16 i derivatbekendtgørelsen (artikel 10 i EA-direktivet), finder kravene i § 37, stk. 1, nr. 5, og §§ 97-99 i lov om investeringsforeninger og specialforeninger samt andre kollektive investeringsordninger m.v. (artikel 21 i direktiv 85/611/EØF) anvendelse på dette instrument.
Kapitel 2 Pengemarkedsinstrumenter § 2. Investeringsforeninger, specialforeninger og fåmandsforeninger må kun investere i pengemarkedsinstrumenter, jf. § 3, stk. 1, nr. 3, i lov om investeringsforeninger og specialforeninger samt andre kollektive investeringsordninger m.v. (artikel 1, stk. 9, i direktiv 85/611/EØF) som opfylder et af følgende kriterier:
a) finansielle instrumenter, der er optaget til handel på et reguleret marked, jf. § 87, stk. 1-3, i lov om investeringsforeninger og specialforeninger samt andre kollektive investeringsordninger m.v. (artikel 19, stk. 1, litra a), b) og c), i direktiv 85/611/EØF) eller b) finansielle instrumenter, der ikke er optaget til handel på et reguleret marked.
 Stk. 2. Henvisningen i § 3, stk. 1, nr. 3, i lov om investeringsforeninger og specialforeninger samt andre kollektive investeringsordninger m.v. (artikel 1, stk. 9, i direktiv 85/611/EØF) til pengemarkedsinstrumenter som instrumenter, der normalt omsættes på pengemarkedet, skal forstås som en henvisning til finansielle instrumenter, der opfylder et af følgende kriterier:
 a) De har på emissionstidspunktet en løbetid på højst 365 dage.
 b) De har en restløbetid på højst 365 dage.
 c) Deres afkast reguleres regelmæssigt og mindst en gang hver 365. dag i overensstemmelse med udviklingen på pengemarkedet.
 d) Deres risikoprofil, herunder kredit- og renterisici, modsvarer risikoprofilen for finansielle instrumenter med en løbetid som angivet i litra a) eller b), eller deres afkast reguleres som angivet i litra c).
 § 3. Henvisningen i § 3, stk. 1, nr. 3, i lov om investeringsforeninger og specialforeninger samt andre kollektive investeringsordninger m.v.( artikel 1, stk. 9, i direktiv 85/611/EØF) til pengemarkedsinstrumenter som værende instrumenter, der er likvide, skal forstås som en henvisning til finansielle instrumenter, der kan afhændes med begrænsede omkostninger inden for en tilfredsstillende kort tidsfrist under hensyntagen til foreningens eller afdelingens forpligtelse til at tilbagekøbe eller indløse sine andele efter anmodning fra en hvilken som helst deltager.
 Stk. 2. Henvisningen i § 3, stk. 1, nr. 3, i lov om investeringsforeninger og specialforeninger samt andre kollektive investeringsordninger m.v. (artikel 1, stk. 9, i direktiv 85/611/EØF) til pengemarkedsinstrumenter som værende instrumenter, der kan værdiansættes nøjagtigt til enhver tid, skal forstås som en henvisning til finansielle instrumenter, for hvilke der findes præcise og troværdige værdiansættelsessystemer, der opfylder følgende kriterier:
 a) De gør det muligt for foreningen at beregne nettoværdien af aktiver, der svarer til den værdi, til hvilken det finansielle instrument i porteføljen vil kunne udveksles mellem velinformerede og beredvillige parter i en armslængdetransaktion.
 b) De bygger på enten markedsdata eller værdiansættelsesmodeller, der omfatter systemer baseret på amortiserede omkostninger.
 Stk. 3. De i stk. 1 og 2 nævnte kriterier anses for at være opfyldt, når der er tale om finansielle instrumenter, der normalt handles på pengemarkedet, jf. § 3, stk. 1, nr. 3, i lov om investeringsforeninger og specialforeninger samt andre kollektive investeringsordninger m.v. (artikel 1, stk. 9, i direktiv 85/611/EØF), og som er optaget til handel på et reguleret marked i henhold til § 87, stk. 1-3, i lov om investeringsforeninger og specialforeninger samt andre kollektive investeringsordninger m.v. (direktivets artikel 19, stk. 1, litra a), b) og c)), medmindre foreningen har adgang til oplysninger, der viser det modsatte.
 § 4. Henvisningen i § 87, stk. 4 i lov om investeringsforeninger og specialforeninger samt andre kollektive investeringsordninger m.v. (artikel 19, stk. 1, litra h), i direktiv 85/611/EØF) til andre pengemarkedsinstrumenter end dem, der handles på et reguleret marked, og for hvilke selve emissionen eller emittenten er reguleret med henblik på at beskytte investorer og opsparing, skal forstås som en henvisning til finansielle instrumenter, der opfylder følgende kriterier:
 a) De opfylder et af kriterierne i § 2, stk. 2 (artikel 3, stk. 2), og samtlige kriterier i § 3, stk 1 og 2 (artikel 4, stk. 1 og 2).
b) Der foreligger passende oplysninger om dem, herunder oplysninger, der muliggør en passende vurdering af kreditrisikoen forbundet med investeringen i sådanne instrumenter, jf. stk. 2, 3 og 4 (i nærværende artikel.) c) De kan overdrages frit.
 Stk. 2. For så vidt angår pengemarkedsinstrumenter, der falder ind under § 87, stk. 4 i lov om investeringsforeninger og specialforeninger samt andre kollektive investeringsordninger m.v. (artikel 19, stk. 1, litra h), andet og fjerde led, i direktiv 85/611/EØF), eller pengemarkedsinstrumenter udstedt af en central, regional eller lokal myndighed i et land indenfor Den Europæiske Union[eller et land, som Fællesskabet har indgået aftale med på det finansielle område]eller af en internationa institution af offentlig karakter, som en eller flere medlemsstater deltager i, men som ikke garanteres af en medlemsstat, omfatter passende oplysninger i stk. 1, litra b), (i nærværende artikel), følgende:
a) oplysninger om både emissionen eller emissionsprogrammet og emittentens retlige og finansielle situation forud for emissionen af pengemarkedsinstrumentet b) opdateringer af de i litra a) nævnte oplysninger med regelmæssige mellemrum og hver gang en væsentlig begivenhed indtræffer c) de i litra a) nævnte oplysninger verificeret af behørigt kvalificerede tredjeparter, der ikke modtager instrukser fra emittenten d) tilgængelige og troværdige statistikker om emissionen eller emissionsprogrammet.
 Stk. 3. For så vidt angår pengemarkedsinstrumenter, der falder ind under § 87, stk. 4, nr. 4, i lov om investeringsforeninger og specialforeninger samt andre kollektive investeringsordninger m.v. (artikel 19, stk. 1, litra h), tredje led, i direktiv 85/611/EØF), omfatter passende oplysninger i stk. 1, litra b), (i nærværende artikel), følgende:
a) oplysninger om emissionen eller emissionsprogrammet eller om emittentens retlige og finansielle situation forud for emissionen af pengemarkedsinstrumentet b) opdateringer af de i litra a) nævnte oplysninger med regelmæssige mellemrum og hver gang, der indtræffer en væsentlig begivenhed c) tilgængelige og troværdige statistikker om emissionen eller emissionsprogrammet eller andre data, der muliggør en passende vurdering af kreditrisikoen forbundet med investeringen i sådanne instrumenter.
 Stk. 4. For så vidt angår alle pengemarkedsinstrumenter, der falder ind under § 87, stk. 4, nr. 1-3, i lov om investeringsforeninger og specialforeninger samt andre kollektive investeringsordninger m.v. (artikel 19, stk. 1, litra h), første led, i direktiv 85/611/EØF), dog med undtagelse af de pengemarkedsinstrumenter, der er angivet i stk. 2 (i nærværende artikel), og pengemarkedsinstrumenter udstedt af Den Europæiske Centralbank eller af en EU-medlemsstats centralbank, omfatter passende oplysninger, jf. stk. 1, litra b), (i denne artikel), oplysninger om emissionen eller emissionsprogrammet eller om emittentens retlige og finansielle situation forud for emissionen af pengemarkedsinstrumentet.
 § 5. Henvisningen i § 87, stk. 4 i lov om investeringsforeninger og specialforeninger samt andre kollektive investeringsordninger m.v. (artikel 19, stk. 1, litra h), tredje led, i direktiv 85/611/EØF) til et foretagende, der er underkastet og følger tilsynsregler, som de kompetente myndigheder anser for at være mindst lige så strenge som fællesskabsreglerne, skal forstås som en henvisning til en emittent, der er underkastet og følger tilsynsregler og opfylder et af følgende kriterier:
 1) Emittenten er hjemmehørende i Det Europæiske Økonomiske Samarbejdsområde:
 2) Emittenten er hjemmehørende i de OECD-lande, der tilhører G-10-gruppen.
 3) Emittenten har opnået mindst »investment grade rating«.
 4) Det kan på basis af en dybtgående analyse af emittenten påvises, at de tilsynsregler, der gælder for emittenten, er mindst lige så strenge som fællesskabsreglerne.
Kapitel 3 Indekskopierende foreninger § 6. Henvisningen i § 95, i lov om investeringsforeninger og specialforeninger samt andre kollektive investeringsordninger m.v. (artikel 22a, stk. 1, i direktiv 85/611/EØF) til kopiering af sammensætningen af et bestemt aktie- eller obligationsindeks skal forstås som en henvisning til kopiering af sammensætningen af indeksets underliggende aktiver.
 Stk. 2. Henvisningen i § 95, stk. 1, nr. 1, i lov om investeringsforeninger og specialforeninger samt andre kollektive investeringsordninger m.v. (artikel 22a, stk. 1, første led, i direktiv 85/611/EØF) til et indeks, hvis sammensætning er tilstrækkeligt varieret, skal forstås som en henvisning til et indeks, der opfylder risikospredningsreglerne i § 95, stk. 1 og stk. 3, i lov om investeringsforeninger og specialforeninger samt andre kollektive investeringsordninger m.v. (artikel 22a i samme direktiv).
 Stk. 3. Henvisningen i § 95, stk. 1, nr. 2, i lov om investeringsforeninger og specialforeninger samt andre kollektive investeringsordninger m.v. (artikel 22a, stk. 1, andet led, i direktiv 85/611/EØF) til et indeks, der repræsenterer en passende benchmark, skal forstås som en henvisning til et indeks, hvis producent benytter en anerkendt metodologi, der generelt ikke udelukker en vigtig emittent på det marked, som indekset referer til.
 Stk. 4. Henvisningen i § 95, stk. 1, nr. 3 i lov om investeringsforeninger og specialforeninger samt andre kollektive investeringsordninger m.v. (artikel 22a, stk. 1, tredje led, i direktiv 85/611/EØF) til et indeks, der offentliggøres på en passende måde, skal forstås som en henvisning til et indeks, der opfylder følgende kriterier:
 a) Offentligheden har adgang til det.
 b) Indeksproducenten er uafhængig af den indekskopierende forening.
 Litra b) udelukker ikke, at indeksproducenten og foreningen kan tilhøre samme koncern, forudsat at der er indført effektive systemer til løsning af interessekonflikter.
