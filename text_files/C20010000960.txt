Vejledning om udbetaling af forskud og  

 refusion til de  

 anerkendte arbejdsløshedskasser Reglerne om udbetaling af forskud og refusion til de anerkendte  

 arbejdsløshedskasser fremgår af Direktoratet for  

 Arbejdsløshedsforsikringens bekendtgørelse nr. 585 af 23. juni  

 2000.
 Om bekendtgørelsens enkelte bestemmelser  

 bemærkes:
1. Bekendtgørelsens anvendelsesområde (§§ 1, 6 og 9) Bekendtgørelsen gælder forskud og refusion,  

 der ydes af direktoratet til a a a a a a 2. Forskuddets størrelse (§ 1, stk. 5) Forskudsbeløbet kan højst svare til  

 a-kassens nettoanvisninger.
For de løbende udbetalinger er det bruttoydelserne  

 eksklusive skat og bidrag til ATP.
For modtagere af dagpenge i a-kasser for  

 lønmodtagere er det endvidere eksklusive bidrag til Den Særlige  

 Pensionsopsparing (SP).
For tilbagebetaling af efterlønsbidrag er det  

 bidraget eksklusive enten skat eller den afgift, der efter  

 pensionsbeskatningsloven skal modregnes ved udbetaling.
Ved anvisning til en  

 pensionsordning i Danmark skal der ikke beregnes afgift.
Nettoanvisninger er endelig a-kassernes (senere)  

 anmodninger om afregning/overførsel af skat, ATP-bidrag og  

 pensionsafgift, jf. afsnit 8 nedenfor.
Forskud til disse overførsler  

 ydes efter de særligt fastsatte regler herom.
3. Betingelser for ret til forskud (§ 2) For at en a-kasse kan modtage forskud, skal  

 følgende betingelser være opfyldt:
1)	Udbetalingsmaterialet skal være edb-behandlet.
Det betyder, at  

 materialet skal afleveres til BG Bank på et edb-læsbart medie,  

 der er aftalt mellem banken og a-kassen.
 Ved udbetaling til konti i et pengeinstitut i Danmark,  

 skal a-kassen ved dannelse af overførselsmaterialet overholde  

 beskrivelserne i BG Banks layout for »ErhvervsGiro-Udbetaling, A-kasse  

 systemet«.
 A-kasserne har adgang til at anvende følgende 3  

 transaktionstyper ved indenlandske konto-overførsler:
 Type 610:
Kontooverførsel uden advisering.
A-kassen sender selv advis til  

 modtageren (udbetalingsspecifikation mv.) Type 615:
 Som type 610, men som hurtigoverførsel.
 Type 420:
 Kontooverførsel med advisering (41 linier). Anvendes ved alle  

 overførsler, hvor a-kassen ikke sender advis direkte til  

 modtageren.
 Ved udbetaling af efterløn og overgangsydelse til  

 konti i et andet EØS-land skal a-kassen ved dannelse af  

 overførselsmaterialet overholde BG Banks layout for elektroniske  

 overførsler til udlandet, »ErhvervsGiro-Udland, A-kasser«.
 For alle udbetalinger gælder, at de skal finde sted  

 via BG Bank til den enkelte modtagers konto i et pengeinstitut, der er valgt  

 af modtageren selv.
Medlemmer, der ikke har mulighed for at få en konto  

 i andre pengeinstitutter, kan med en skriftlig erklæring fra a-kassen  

 få tildelt en konto i BG Bank.
En mønstererklæring er  

 optrykt som bilag til vejledningen.
2)	A-kassens udbetalinger skal ske via ét centralt  

 udbetalingssystem på a-kassens hovedkontor.
Hvis a-kassen har  

 decentrale udbetalingssystemer, kan den ikke få udbetalt forskud, men  

 alene månedsvis refusion, jf. § 6.
 Hvis a-kassen foretager enkelte udbetalinger decentralt,  

 for eksempel i afdelingsregi, kan den ikke få udbetalt forskud til  

 disse, men alene månedsvis refusion, jf. § 7.
3)	A-kassens administration skal i øvrigt ske i overensstemmelse  

 med bestemmelserne i direktoratets bekendtgørelse om tilsynet med de  

 anerkendte arbejdsløshedskassers økonomi og  

 regnskabsvæsen mv.
Opmærksomheden henledes især på  

 bekendtgørelsens §§ 7 og 18. A-kassen skal herunder sikre, at  

 eventuelle forfaldne medlemsbidrag modregnes ved udbetaling af ydelser til  

 medlemmet.
4. Anmodning om forskud (§ 3) A-kassen anmoder direktoratet om udbetaling af forskud til  

 dækning af a-kassens anvisninger af ydelser via BG Bank.
Anmodning om  

 forskud skal ske centralt fra hovedkassen via telefax og skal være  

 direktoratet i hænde senest kl. 12 på den af a-kassen angivne  

 ekspeditionsdag i BG Bank, jf. a-kassens overførselsmateriale til  

 BG Bank.
Den originale anmodning skal opbevares i a-kassen og skal efter  

 anmodning sendes til direktoratet.
Anmodningen skal være underskrevet  

 af mindst to bemyndigede personer, og indeholde følgende  

 oplysninger:
 1)	Ekspeditionsdatoen i BG Bank.
 2)	Dispositionsdato for beløbsmodtager.
 3)	Det totale anvisningsbeløb.
 4)	Den del af det totale anvisningsbeløb, der anvises til konti  

 i pengeinstituttter i andre EØS-lande.
 En anmodning om dækning af overførsler med  

 ekspeditionsdato 31. december i BG Bank, skal dog være direktoratet i  

 hænde senest kl. 14.00 bankdagen før.
5. Girokonti og uanbringelige anvisninger (§ 4, stk. 1) Udover en girokonto pr. udbetalingsart tildeles a-kassen  

 en særskilt girokonto (ventekonto), hvor BG Bank indsætter  

 beløb, der ikke har kunnet anbringes på grund af eksempelvis  

 fejl i pengeinstituttets registreringsnummer eller lignende, mens a-kassen  

 søger at rette fejlene.
 Hvis det uanbringelige beløb har været  

 overført til et pengeinstitut, indsættes det på den  

 relevante ventekonto, når det kommer retur fra pengeinstituttet.
BG Bank fremsender kontoudtog og ekspeditionslister over  

 de enkelte girokonti ved hver ekspedition.
BG Bank og a-kassen aftaler selv  

 leveringsformen, der kan være enten papir, microfiche eller edb-medie.  

 For ventekontoen fremsender BG Bank tillige fejllister med bl.a. oplysninger  

 om betaleridentifikation, fejlens karakter mv.
 Hvis a-kassen direkte modtager uanbringelige beløb  

 fra pengeinstitutterne, skal de indsættes på a-kassens  

 ventekonto i BG Bank.
Ved genfremsendelse af uanbringelige beløb  

 fremsender a-kassen rettelsesbilag til BG Bank med henblik på ny  

 anvisning.
Genfremsendelse kan også ske elektronisk.
BG Bank debiterer  

 beløbet på ventekontoen og ekspederer herefter udbetalingen som  

 en ny transaktion.
A-kassen kan ikke rekvirere nye beløb fra  

 ventekontoen.
 Beløb, der ikke genfremsendes, skal  

 overføres fra ventekontoen til direktoratet ved brug af en  

 standardblanket.
 Beløb kan ikke stå på ventekontoen i  

 mere end 90 dage.
6. Tilbageholdelser i udbetalingskørsler med forskud (§ 4,  

 stk. 2) Beløb, som a-kassen skal holde tilbage i dagpenge  

 mv. med henblik på viderebetaling til Det Fælles  

 Lønindeholdelsessystem eller til dækning af tilbagebetalingskrav  

 for fejludbetalte ydelser overført til Finansstyrelsen, skal  

 overføres direkte via girering til modtageren.
Tilsvarende  

 gælder for beløb, der tilbageholdes med henblik på  

 viderebetaling til en anden a-kasse.
 Beløb, som a-kassen tilbageholder i dagpenge mv.  

 til dækning af medlemskontingent, jf. § 3 i bekendtgørelsen  

 om betaling af medlemsbidrag til en arbejdsløshedskasse, eller til  

 dækning af tidligere uberettiget modtagne dagpenge mv., jf.  

 arbejdsløshedsforsikringslovens § 86, overføres direkte  

 til a-kassen ved udbetalingskørslen.
 Beløb, som a-kassen tilbageholder i  

 udbetalingskørsler, uden at der samtidig anmodes om forskud,  

 eksempelvis bidrag til SP, skal afregnes direkte til kreditor i forbindelse  

 med anmodning om forskud.
 Ved afregning via BG Bank af beløb, tilbageholdt  

 i ydelser udbetalt inden 31. december, men som først forfalder til  

 betaling i januar måned, skal særskilt indberetning herom  

 tilgå direktoratet.
7. Dispensation (§ 4, stk. 3) Der er ikke etableret en særskilt konto til  

 udbetaling af seniorydelse, men der vil være mulighed for at udbetale  

 seniorydelse via kontoen for efterløn.
Hvis a-kassen ønsker at  

 benytte denne mulighed,  skal der rettes henvendelse til direktoratet  

 inden udbetaling påbegyndes.
Udlæg til sikring af dagpengegodtgørelse for  

 1. og 2. ledighedsdag udbetales via kontoen for dagpenge.
Beløb udlagt  

 til dagpengegodtgørelse skal registreres særskilt i a-kassens  

 regnskab.
Overførsel af efterlønsbidrag til en  

 udenlandsk pensionsordning sker via direktoratet.
Efter, at a-kassen har  

 modtaget bekræftelse på, at pensionsordningen opfylder  

 betingelserne i direktoratets bekendtgørelse om betaling af  

 medlemsbidrag til en a-kasse, og har opgjort beløbet, sender a-kassen  

 en anmodning til direktoratet.
Anmodningen skal indeholde oplysning om a a a a Anmodning om overførsel af 60 pct. afgiften af  

 efterlønsbidraget sendes samtidig til direktoratet.
8. Overførsel af A-skat og pensionsafgift (§ 5) A-skat overføres fra direktoratets konto i Danmarks  

 Nationalbank til kontoen for den told- og skatteregion, hvorunder a-kassen  

 hører.
Overførslen sker på baggrund af en skriftlig  

 anmodning fra a-kassen.
Anmodningen skal være underskrevet af 2  

 personer, som a-kassen har bemyndiget hertil.
A-kasserne er omfattet af ordningen om fremrykket  

 afregning af indeholdt a-skat af dagpenge mv.
Det betyder, at indeholdt  

 a-skat skal angives og afregnes i samme måned ydelserne er udbetalt og  

 er til disposition for medlemmerne.
Rettidig betaling er senest den sidste  

 hverdag (bankdag) i måneden.
 Angivelse skal afgives til told- og skatteregionen senest  

 2 hverdage (bankdage) før sidste hverdag i måneden på de  

 fra told- og skatteregionen modtagne blanketter.
A-kasserne kan dog også vælge at indsende  

 angivelserne via internettet.
Her er fristen kl. 15.50 den sidste hverdag i  

 måneden.
Læs nærmere om denne ordning på  

 internetadressen www.toldskat.dk.
Vælg »Tast-Selv Erhverv«  

 og læs nyhedsbrevet.
Ved tilmelding vælges »HomeBanking/OfficeBanking « som betalingsform.
Denne betalingsform  

 skal dog ikke anvendes af a-kasserne, idet betalingen sker på anden  

 måde, jf. nedenfor.
 Anmodning om betaling af den angivne a-skat skal via  

 telefax være direktoratet i hænde senest kl. 12 dagen  

 før sidste frist for betaling.
Ved udbetaling af efterløn  

 eller overgangsydelse til personer bosat i et andet EØS-land skal der  

 som udgangspunkt tilbageholdes a-skat.
Kun i de tilfælde, hvor  

 modtageren kan fremlægge en erklæring om fritagelse for  

 skattetræk (trækfritagelse), kan a-kassen undlade at trække  

 skat.
Det er skatteforvaltningen i skatteyderens danske fraflytningskommune  

 eller den seneste forskudsregistreringskommune, der udsteder  

 trækfritagelsen.
En trækfritagelse kan udstedes, hvor  

 tilflytningslandet er tillagt beskatningsretten til  

 efterlønen/overgangsydelsen efter en indgået  

 dobbeltbeskatningsoverenskomst.
Udstedelsen sker på baggrund af en  

 bekræftelse fra det pågældende EØS-lands  

 skattemyndighed om bopæl i det pågældende land.
Blanket til  

 brug herfor kan fås ved henvendelse til kommunens  

 skatteforvaltning.
 En trækfritagelse gælder kun for ét  

 kalenderår ad gangen.
 Uanset, at ydelsesmodtagere har bopæl i et andet  

 EØS-land og er fritaget for skattetræk, skal oplysning om  

 udbetalte ydelser indberettes til Told & Skat via den årlige  

 oplysningsseddel på samme måde som for a-kassens øvrige  

 udbetalinger.
Afgift af tilbageholdte efterlønsbidrag  

 overføres fra direktoratets konto i Danmarks Nationalbank til Told- og  

 Skatteregion Maribo s konto.
Overførslen sker på baggrund af en  

 skriftlig anmodning fra a-kassen, underskrevet af 2 af a-kassen bemyndigede  

 personer.
Beregning og betaling af afgiften følger reglerne  

 for øvrige afgiftsområder i pensionsbeskatningsloven.
Rettidig  

 betaling er senest en måned efter, at afgiftspligten er indtrådt,  

 eller en måned efter kendskabet til afgiftspligtens indtræden  

 (f.eks. kendskab til dødsfald).
Afgiftsindberetningen sendes til Told- og Skatteregion  

 Maribo, Postboks 129, 4930 Maribo.
Anmodning om betaling af den indberettede  

 afgift skal være direktoratet i hænde senest kl. 12 dagen  

 før sidste frist for betaling.
Kopi af indberetningen skal  

 være vedlagt anmodningen.
9. Refusion (§§ 6, 7, 8 og 9) Refusion efter bekendtgørelsens §§ 6 og 7 kan  

 kun rekvireres som nettobeløb.
Anmodning om refusion efter bekendtgørelsens  

 § 7, stk. 2, skal ske ved benyttelse af en standardblanket, som  

 skal være underskrevet af 2 af a-kassen befuldmægtigede personer.  

 Refusion udbetales en gang om måneden.
Anmodninger modtaget i  

 direktoratet senest den 20. i måneden vil blive anvist til udbetaling  

 inden for samme måned.
 Refusion modtaget til dækning af dagpenge,  

 efterløn eller overgangsydelse udbetalt som lån, jf.  

 bekendtgørelsens § 8, skal tilbagebetales fuldt ud til  

 direktoratet, når udbetaling fra Lønmodtagernes Garantifond har  

 fundet sted.
Hvis udbetaling fra Lønmodtagernes Garantifond ikke  

 dækker lånet, fordi udbetalingen dækker en kortere periode,  

 end der er ydet lån for, eller udbetalingen i øvrigt  

 udgør et mindre beløb end det ydede lån, skal den  

 udækkede del af lånet omkonteres til henholdsvis dagpenge,  

 efterløn eller overgangsydelse, hvoraf der afregnes sædvanlig  

 a-skat og bidrag til ATP, jf. reglerne i Arbejdsministeriets  

 bekendtgørelse om indbetaling af ATP-bidrag for medlemmer af  

 arbejdsløshedskasser.
For dagpenge afregnes tillige SP-bidrag, jf.  

 Arbejdsministeriets bekendtgørelse om indbetaling af Den Særlige  

 Pensionsopsparing for medlemmer af arbejdsløshedskasser for  

 lønmodtagere ved udbetaling af dagpenge m.v.
 Tilbagebetaling sker efter reglerne for afregning af  

 tilbagebetalingskrav, jf. direktoratets bekendtgørelse om tilsynet med  

 de anerkendte arbejdsløshedskassers økonomi og  

 regnskabsvæsen mv.
Refusion af procesrenter kan udbetales i  

 tilfælde, hvor en afgørelse om ret til dagpenge mv. ændres  

 ved domstolene, og hvor kravet bliver tillagt rente.
Refusion af procesrenter  

 udbetales månedsvis via direktoratet.
Anmodning om refusion skal  

 være vedlagt dokumentation for kravet.
Anmodning om udbetaling af bidrag til a-kassens  

 administration, jf. bekendtgørelsens § 9, skal ske ved benyttelse  

 af en standardblanket, som skal være underskrevet af 2 af a-kassen  

 befuldmægtigede personer.
Udbetaling sker én gang om året.  

 Anmodninger, der er direktoratet i hænde senest den 20. januar i det  

 nye år, vil blive anvist til udbetaling i samme måned.
Eventuelle  

 senere anmodninger vil blive behandlet sammen med a-kassens årsregnskab  

 for det år anmodningen vedrører.
Det årlige bidrag til a-kassens administration ved  

 udbetaling af efterløn eller overgangsydelse til personer med  

 bopæl i et andet EØS-land er fastsat til 1,5 gange  

 højeste dagpengesats.
Bidraget ydes for summen af det antal modtagere  

 af efterløn eller overgangsydelse, som ved hver måneds  

 begyndelse har haft bopæl i et andet EØS-land.
 Det samlede bidrag opgøres som summen af det antal  

 personer, som ved hver måneds begyndelse har haft bopæl i et  

 andet EØS-land x 1,5 x højeste dagpengesats x 1/12.
10. Udbetalingsperioder og dispositionsdatoer (§ 10) En a-kasse, der udbetaler efterløn bagud for en  

 måned ad gangen, jf. arbejdsløshedsforsikringslovens § 75f,  

 skal sikre, at efterlønnen er til disposition for medlemmet på  

 månedens sidste bankdag.
Sker udbetaling før dette tidspunkt,  

 vil forskudsbeløbene være omfattet af bekendtgørelsens  

 § 11, stk. 2.
For øvrige udbetalinger gælder, at a-kassen  

 selv fastsætter tidspunktet for, hvornår dagpenge mv. skal  

 være til disposition for medlemmet efter periodens udløb.
Ved en  

 korrekt anmodning om overførsel hos BG Bank, vil indenlandske  

 betalinger være til disposition bankdagen efter ekspeditionsdatoen  

 angivet på a-kassens overførselsmateriale til BG Bank.
Ved en  

 korrekt SWIFT-overførsel vil en betaling til et andet EØS-land  

 være til disposition 3 bankdage efter den ekspeditionsdato, der er  

 angivet på a-kassens overførselsmateriale til BG Bank.
 Anmodning om overførsel af beløb til  

 dækning af en ydelse kan tidligst ske med ekspeditionsdato efter  

 udbetalingsperiodens udløb.
11. Uretmæssig udbetaling af forskud (§ 11) Forskud eller refusionsbeløb, der udbetales  

 uretmæssigt, tilskrives en rente på 1/12 af den på  

 hævetidspunktet gældende morarente pr. påbegyndt  

 måned, indtil tilbagebetaling er foretaget.
Tilbagebetaling skal ske  

 ved bankoverførsel til direktoratets konto i Danmarks Nationalbank med  

 særskilt meddelelse til direktoratet.
Meddelelsen skal indeholde  

 oplysning om dato og årsag for den uretmæssige udbetaling, samt  

 hvilken ydelsesart den vedrører.
 Forskud, der udbetales før det retmæssige  

 tidspunkt, jf. bekendtgørelsens §§ 3, 10 og 11, stk. 4,  

 tilskrives en rente svarende til den aktuelt gældende morarente  

 på tidspunktet for hævningen og frem til det retmæssige  

 hævetidspunkt, eller indtil tilbagebetaling til staten.
 BG Bank vil, uanset om der ikke er overført midler  

 til banken til dækning af a-kassens udbetalingskørsel, ekspedere  

 denne i henhold til den af a-kassen angivne ekspeditionsdato til BG Bank.  

 Skyldes den manglende inddækning, at a-kassens anmodning modtages for  

 sent, jf. bekendtgørelsens § 3, stk. 2, eller ikke er  

 fremsendt til direktoratet, vil a-kassen blive pålagt en rente svarende  

 til den af Danmarks Nationalbank til enhver tid fastsatte rente for indskud  

 på folio, indtil a-kassens udbetalinger er blevet dækket ind.
12. Krav til sikkerhed ved levering af data (§ 12) Det er a-kassens ansvar at administrere udbetalingen af  

 dagpenge mv. under fornøden hensyntagen til sikkerheden ved aflevering  

 af data til BG Bank.
Det betyder, at a-kassen har ansvar for, at  

 transaktionerne på datamediet er ægte og korrekte.
Det er  

 endvidere a-kassens ansvar, at kun a-kassens eget udbetalingsmateriale danner  

 grundlag for overførslerne og a-kassens anmodninger om udbetaling af  

 forskud/refusion.
Dette er ikke til hinder for, at a-kassen kan bemyndige et  

 servicebureau til at udføre opgaver for a-kassen.
 Ved konstatering eller mistanke om uregelmæssigheder  

 skal a-kassen straks rette henvendelse til direktoratet.
13. Fuldmagtsforhold mv. (§ 12) Standarblanketter til brug for anmodninger efter  

 §§ 3, 5, 6, 7 og 9 samt blanketter vedrørende fuldmagtsforhold  

 udsendes af direktoratet.
Ved afgivelse af fuldmagt bør der tages  

 hensyn til en hensigtsmæssig dækning i forbindelse med afholdelse  

 af ferie og lignende.
 Fuldmagter og anmodninger om forskud/refusion skal  

 være udfærdiget med egenhændige underskrifter, det betyder  

 at der ikke kan anvendes faksimilestempler.
Direktoratet for Arbejdsløshedsforsikringen,  

 den 22. januar 2001 Ole Poul Pedersen /Tove Bartels Bilag MØNSTERERKLÆRING TIL BRUG VED OPRETTELSE  

 AF  

 KONTO I  

 BG BANK A/S  

 FOR MEDLEMMER, SOM IKKE KAN FÅ KONTI I ANDRE  

 PENGEINSTITUTTER Arbejdsløshedskassen Arbejdsløshedskassen skal udfærdige en erklæring til  

 medlemmet, der bekræfter, at pågældende medlem er  

 berettiget til at modtage ydelser fra a-kassen.
Erklæringen stiles  

 til:
BG Bank A/S  

 Nye konti  

 B-1  

 Girostrøget 1  

 0800 Høje Taastrup og udformes således:
»Benyttelse af PrivatGiro Lønkonto Arbejdsløshedskassen bekræfter herved, at nedenstående  

 er medlem af arbejdsløshedskassen og ønsker at oprette en  

 PrivatGiro Lønkonto til brug ved udbetaling af ydelser fra  

 a-kassen:
 Navn og cpr.nr.:
 Dato og a-kassens stempel:
 Underskrift:
 A-kassens telefonnummer:
« Medlemmet Medlemmet skal med erklæringen rette henvendelse til BG Bank A/S og  

 udfylde de nødvendige oprettelsespapirer.
BG Bank A/S BG Bank A/S fremsender på baggrund af a-kassens erklæring  

 direkte oplysning om medlemmets girokontonummer til  

 arbejdsløshedskassen.
