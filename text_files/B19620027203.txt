 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt:
 I medfør af § 12 i lov nr. 158 af 31. maj 1961 om ophavsretten til  

 litterære og kunstneriske værker og § 6 i lov nr. 157 af 31. maj 1961 om  

 retten til fotografiske billeder bestemmes herved følgende:
 § 1.  Følgende arkiver, biblioteker og museer har ret  

 til uden ophavsmandens eller fotografens samtykke ved fotografering at  

 fremstille eksemplarer af beskyttede litterære eller kunstneriske værker  

 eller af beskyttede fotografiske billeder til brug i deres virksomhed i  

 overensstemmelse med de nedenfor angivne regler:
 Rigsarkivet og de under dette hørende arkiver.
Det kgl.
Bibliotek og andre videnskabelige og faglige biblioteker, der  

 helt eller delvis drives af det offentlige.
 Centralbiblioteker og andre biblioteker med heldagsbeskæftiget personale  

 under folkebiblioteksvæsenet.
 Nationalmuseet.
 Statens Museum for Kunst.
 Andre arkiver, biblioteker og museer, som det efter ministerens  

 bestemmelser i hvert enkelt tilfælde skønnes forsvarligt og rimeligt at  

 sidestille med de foran opregnede.
 Kopiering i beskyttelsesøjemed m.v.
§ 2.  Et arkiv, bibliotek eller museum, der hører til  

 de i § 1 nævnte, må til brug i sin udlånsvirksomhed fremstille fotografiske  

 kopier af sådant materiale i dets samlinger, som det på grund af materialets  

 særlige værdi, sjældenhed eller ringe holdbarhed ikke skønnes forsvarligt at  

 udlåne til institutionens brugere i almindelighed.
Der må dog ikke  

 fremstilles mere end 2 kopier, medmindre der foreligger ganske særlige grunde  

 hertil.
For så vidt angår ikke offentliggjorte værker eller fotografier samt  

 manuskripter, der er overdraget institutionen, ved aftale eller testamente  

 gælder kopieringsretten dog kun, hvis ikke andet er bestemt eller må anses  

 for forudsat.
 Stk. 2.  De pågældende institutioner må endvidere ved  

 mikrofilming eller lignende fremstille arkivkopier af materiale i deres  

 samlinger i det omfang, beskyttelses- og sikkerhedshensyn betinger det.
§ 3.  Af enkelte artikler i samleværker, aviser eller  

 tidsskrifter samt af kortere afsnit af bøger og andre udgivne skrifter må der  

 fremstilles fotografiske kopier med henblik på benyttelse i forsknings- eller  

 studieøjemed.
Der må kun udleveres en enkelt fotografisk kopi af hver artikel  

 eller hvert afsnit til den enkelte bruger.
 Komplettering af defekte værker.
 § 4.  Såfremt et eksemplar af et værk er  

 ufuldstændigt, må der fremstilles fotografiske kopier af de manglende dele,  

 herunder af de i værket indeholdte fotografiske billeder, for så vidt de  

 manglende dele har et i forhold til hele værket ringe omfang, og en  

 genanskaffelse af værket ikke er mulig i boghandelen, hos udgiveren eller  

 forlæggeren eller ville medføre en i forhold til kompletteringen  

 uforholdsmæssig bekostning.
 Stk. 2.  Fremstilling af manglende bind af et værk, der  

 udkommer i flere afdelinger, samt af manglende hæfter eller bind af  

 periodiske publikationer og lignende er kun tilladt, når det pågældende bind  

 eller hæfte ikke kan erhverves særskilt i boghandelen eller fra udgiveren  

 eller forlæggeren.
 Forøgelse af samlingerne ved fotokopiering.
§ 5.  De videnskabelige og faglige biblioteker, der  

 fungerer som universitetsbibliotek eller hovedbibliotek for et vist  

 fagområde, kan, når særlig anledning foreligger, fremstille fotografiske  

 gengivelser af udgivne værker, som bør forefindes tilgængelige i bibliotekets  

 samlinger, men ikke kan erhverves i boghandelen eller fra udgiveren eller  

 forlæggeren.
Der må kun fremstilles en kopi af hvert værk.
 Stk. 2.  Tilsvarende regler gælder med hensyn til  

 kopiering af beskyttede fotografiske billeder.
 Overtrædelse af foranstående bestemmelser.
 § 6.  I tilfælde af overtrædelse af bestemmelserne i  

 denne anordning kan ministeren fratage det for overtrædelsen ansvarlige  

 arkiv, bibliotek eller museum, tilladelsen til fremstilling af eksemplarer i  

 henhold til ophavsretslovens § 12 og fotografilovens § 6.
 Givet på Graasten slot, den 21. juli  

 1962.
 Under Vor Kongelige Hånd og Segl.
 Frederik R.
/Jul.
Bomholt.
