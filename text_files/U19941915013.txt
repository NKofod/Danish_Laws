 Resume (udarbejdet af Socialministeriet) En kronisk lungelidelse blev  

 ikke anerkendt som en arbejdsskade, idet lungelidelsen udfra de lægelige  

 udtalelser i overvejende grad var resultatet af et mangeårigt tobaksforbrug.
H.D. 16. marts 1994 i sag I 165/1993S (adv.
Jens B.
Bjørst)mod Den Sociale Ankestyrelse (Km.adv. v/adv.
Birthe Eskildsen).
 Ikke godtgjort, at rygers kroniske lungelidelse var hidført ved  

 arbejdsskade.
Østre Landsrets dom 5. april 1993 (12. afd.) (Kjærsgaard, Plessing, Hanne Ekstrand (kst.)).
 Under denne den 30. september 1991 anlagte sag har sagsøgeren, S, endeligt  

 nedlagt påstand om, at sagsøgte, Den Sociale Ankestyrelse, tilpligtes at  

 anerkende, at sagsøgerens ægtefælles død skyldtes hans udsættelse for asbest  

 under hans arbejde for Dansk Eternit-Fabrik A/S i perioden 1946-1977, og  

 dermed er en erhvervssygdom omfattet af lov nr. 79 af 8. marts 1978 om  

 arbejdsskader med senere ændringer.
 Sagsøgte har påstået frifindelse.
Den 1. september 1983 indsendte lungeklinikken ved Aalborg sygehus syd for  

 A, der var født den 25. oktober 1912, og som var gift med sagsøgeren,  

 anmeldelse til Sikringsstyrelsen om erhvervssygdom.
Det anførtes i  

 anmeldelsen, at arbejdsgiveren var Dansk Eternit-Fabrik, Aalborg, at den  

 skadelige påvirkning var asbestudsættelse, at den formodede diagnose var  

 pleura plaques og bronchitis chronica, og at sygdommen var opstået i perioden  

 1946 til 1977.
 I et oplysningsskema indsendt den 19. december 1983 oplyste A bl.a., at  

 han havde røget i 50 år, og at forbruget var ca. 12 cigaretter daglig.
 Den 10. februar 1984 anerkendte Sikringsstyrelsen anmeldelsen med  

 forbehold over for den kroniske bronchitis.
 I lægeerklæring af 16. marts 1984 fra lungeklinikken til Sikringsstyrelsen  

 oplystes i en rubrik om skadelidtes nuværende tilstand bl.a.:
»Pt. har arbejde på Dansk Eternit-Fabrik, Aalborg, i perioden  

 1946-1977. Herunder i perioder massivt asbestudsat, specielt under arbejde på  

 kollergangen.
Han har fra 20-års alderen røget 10-15 cigaretter dgl.
De  

 sidste 3 år symptomer på kronisk bronchitis.
Der er ingen særlig dyspnoe, men  

 pt.s gangdistance er indskrænket efterhø.sidig crus amputation 1977 på grund  

 af koldbrand i foden.
Obj.us.: Udseende svarende til alderen.
Ingen takypnoe eller cyanose.  

 Ingen trommestikfingre.
 St.c.: Aktionen er regelmæssig 140. Ingen mislyd.
St.p.: Blandet costo-abdominal respiration med naturlige udsving.
Naturlig  

 respirationslys.
Ingen dæmpning.
Rtg. af thorax 16.3.1984: Cor måler 12 1/2/28 1/2 cm.
Let afstumpede sinus  

 og uregelmæssige diaphragmata.
Pleurale belægninger i begge axiller, mest  

 udtalt på hø.side.
Ingen tagn på asbestose.« Diagnosen blev angivet bl.a. som »Fibrosis pleurae bilat. (pleura  

 plaques). Bronchitis chronica....« Den 8. maj 1984 meddelte Sikringsstyrelsen A, at han ikke havde pådraget  

 sig varigt men, som berettigede til erstatning efter lov om  

 arbejdsskadeforsikring, jf. lovens § 28.
Den 5. maj 1987 afgik A ved døden.
En obduktionserklæring af 7. maj 1987  

 indeholder følgende resume og konklusion:
 Ved obduktionen af den 74-årige mand, som tidligere angiveligt har været  

 udsat for asbest og haft kronisk bronchitis, fandtes følgende tegn på sygdom:
Friske og ældre infiltrater i højre lunge, kronisk bronchitis, udvidelse  

 af luftrørsgrenene (bronchiectasi), kronisk lungeudvidelse (emfysem) og  

 aflejret kulholdigt materiale i lungerne.
Der er ikke påvist sikker  

 bindevævsdannelse i venstre lunge, men der påvistes bindevævsplader (hyalin  

 fibrose) i begge lungehinder.
Endvidere fandtes udvidelse og fortykkelse af  

 hjertets højre side (cor pulmonale). Kronisk blodopstemning i lever og milt.
 Desuden påvistes svær åreforkalkning med udbredt blodpropsdannelse  

 (thrombose) i legemspulsårens bugdel med formentlig heraf følgende blødning  

 og henfald (infarkt) i begge binyrer, forsnævring af nyrepulsårene med heraf  

 følgende nyreforandringer (skrumpenyrer), svær åreforkalkning med tillukning  

 af pulsårerne til begge ben med misfarvning af venstre underben (begyndende  

 gangræn). Desuden er påvist følger efter amputation af højre underben,  

 hjernesvind og et lille ældre henfaldsområde i hjernen.
 Den umiddelbare dødsårsag må antages at være lungebetændelse.
 Den tilgrundliggende dødsårsag må ud fra det oplyste og fundne antages at  

 være en kombination af kronisk lungelidelse med forstørrelse af hjertets  

 højre side (cor pulmonale) og svær åreforkalkning i legemspulsåren med heraf  

 følgende forandringer i binyrer, nyrer og underekstremiteter.
Den påviste lungelidelse har karakter af kronisk bronchitis med  

 lungeudvidelse.
Der er ikke påvist tegn på sikker bindevævsdannelse i venstre  

 lunge, men ældre organiserede infiltrater eller mulig primær  

 bindevævsdannelse i højre lunges underlap.
 De påviste bindevævsplader i lungehinden er af en type, som kan ses efter  

 asbestpåvirkning.
Der foretages yderligere undersøgelse af lungerne med henblik på påvisning  

 af asbest og asbestbetinget sygdom....' I en supplerende obduktionserklæring af 18. juni 1987 anføres følgende  

 afsluttende konklusion:
 »På basis af det oplyste, obduktionsfundene og de supplerende  

 undersøgelser kan vi fortsat konkludere, at den umiddelbare dødsårsag må  

 antages at være lungebetændelse og den tilgrundliggende dødsårsag en  

 kombination af den svære kroniske lungelidelse med forstørrelse af hjertets  

 højre side (cor pulmonale) og svær åreforkalkning i legemspulsåren med heraf  

 følgende forandringer i binyrer, nyrer og underekstremiteter.
Afdøde har efter det oplyste været udsat for asbest, der er påvist  

 bindevævsplader i lungehinden af den type, som kan ses efter  

 asbestpåvirkning, og der er påvist talrige ferrogene legemer i lungevævet  

 (asbestlegemer) og formentlig heraf følgende bindevævsdannelse (asbestose) i  

 lungerne og tegn på forhøjet blodtryk i lungepulsårerne.
Derudover foreligger  

 kronisk bronchitis og lungeudvidelse.
Den svære kroniske lungelidelse kan  

 meget vel være en følge af tidligere indånding af asbestholdigt støv.
Der er desuden påvist kræftsvulst i højre lunge (planocellulært carcinom)  

 af en type, som kan opstå efter cigaretrygning.
Afdøde har tidligere haft et  

 cigaretforbrug på 20 stk. dagligt, men asbestpåvirkning kan også have været  

 medvirkende årsag.« Sikringsstyrelsen meddelte den 1. oktober 1987 sagsøgeren, at ægtefællens  

 død ikke gav ret til ydelser efter lov om arbejdsskadeforsikring.
Styrelsen  

 henviste til, at den lidelse, der havde bevirket døden, ikke kunne anses for  

 at være erhvervsbetinget, idet det måtte anses for overvejende sandsynligt,  

 at døden var en følge af andre forhold end de erhvervsmæssige.
 Afgørelsen blev indbragt for Den sociale Ankestyrelse, der til brug for  

 sagen indhentede en erklæring af 25. august 1988 fra Retslægerådet, som bl.a.  

 anførte:
»A... var asbesteksponeret under sit arbejde på eternitfabrikken i  

 Ålborg i 31 år.
I 1983 påvistes så ved røntgenundersøgelse af lungerne  

 symmetriske pleurale forandringer forenelig med følger efter  

 asbesteksposition.
En lungefunktionsundersøgelse i 1986 viste en nedsættelse  

 af lungefunktionen af obstruktiv type.
A havde været tobaksryger i 50 år og  

 røget 10-15 cigaretter dagligt.
Han døde den 5. maj 1987 med symptomer på en  

 kronisk lungelidelse af karakter som kronisk bronchitis, lungebetændelse,  

 kronisk obstruktiv ventilatorisk insufficiens og emfysem.
Ved den  

 medikolegale obduktion påvistes forandringer forenelige med kronisk  

 bronchitis, emfysem, bronkopneumoni og forstørrelse af højre hjertehalvdel,  

 cor pulmonale.
Endvidere fandtes lungeområder med øget bindevævsdannelse og  

 indhold af asbestlegemer, i lungehinderne pleurale plaques og i højre lunges  

 overlap et planocellulært carcinom.
Det er Retslægerådets vurdering, at den  

 kroniske lungelidelse, som var årsagen til A's død, i overvejende grad  

 skyldes hans mangeårige tobaksforbrug.
Den erhvervsbetingede eksposition for  

 asbest og uspecifikt støv må antages at have været en medvirkende årsag til  

 den kroniske lungelidelse, der medførte døden.
Endvidere kan  

 asbestekspositionen også have været en medvirkende årsag til den påviste  

 lungekræft, som imidlertid næppe har haft betydning for A's død.« Den 27. december 1988 tiltrådte Ankestyrelsen Sikringsstyrelsens afslag  

 med den af Sikringsstyrelsen anførte begrundelse.
Sagsøgeren har til støtte for den nedlagte påstand henvist til, at det  

 efter de foreliggende oplysninger må lægges til grund, at A i en lang årrække  

 var udsat for en kraftig asbestpåvirkning.
Med forbehold for kronisk  

 bronchitis var A's sygdom i 1984 anerkendt som arbejdsskade.
Pleura plaques  

 var da udtrykkeligt nævnt i erhvervssygdomsfortegnelsen og må også anses for  

 indeholdt i erhvervssygdomsfortegnelsen i bekendtgørelse nr. 60 af 20. januar  

 1989, der under gruppe C, pkt. 2, ltr. b, nævner »udbredt  

 bindevævsdannelse i lungehinden med påvirket lungefunktion«.
Det følger  

 af forarbejderne til arbejdsskadeforsikringslovens § 13 (bet. 792/1977 s.  

 52), at der ved vurderingen af årsagssammenhængen mellem den erhvervsmæssige  

 påvirkning, som A var udsat for, og hans sygdom og senere død, ikke kun skal  

 tages hensyn til den dengang diagnosticerede og anerkendte lidelse - pleura  

 plaques - men også til de lidelser, der først konstateres ved obduktionen.  

 Sagsøgte har alene lagt vægt på lidelsen pleura plaques, uanset at der med  

 hensyn til de i den supplerende obduktionserklæring af 18. juni 1987 nævnte  

 diagnoser kun med hensyn til den påviste kræftsvulst kan foreligge en anden  

 årsag end den erhvervsmæssige påvirkning.
Sagsøgte har ikke godtgjort, at A's  

 død med overvejende sandsynlighed ikke er en følge af arbejdsskaden.
Sagsøgte har til støtte for den nedlagte påstand henvist til, at  

 diagnoserne, da sagen blev forelagt for Sikringsstyrelsen i 1984, var pleura  

 plaques og kronisk bronchitis, og at alene pleura plaques blev anerkendt som  

 erhvervsbetinget sygdom.
Ved erhvervssygdomsfortegnelsen i bekendtgørelse nr.  

 60 af 20. januar 1989 udgik pleura plaques af fortegnelsen, idet lidelsen er  

 en såkaldt »røntgendiagnose« uden erstatningsretlig betydning, da  

 lidelsen ikke medfører symptomer, herunder ikke nedsat lungefunktion.
Ved den  

 samme bekendtgørelse blev kronisk bronchitis optaget på fortegnelse med et  

 særligt forbehold for så vidt angår rygere.
Uanset at A erhvervsmæssigt har  

 været udsat for asbestpåvirkning, og at der ved obduktionen er konstateret  

 asbestose, jf. at asbestose er konstateret i den supplerende  

 obduktionserklæring, er der ingen sammenhæng mellem dette og A's død.  

 Asbestose viser typisk en restriktiv nedsættelse af lungefunktionen, men af  

 de lægelige oplysninger fremgår, at A's lidelse var en obstruktiv  

 lungelidelse - Bronchitis.
Asbestpåvirkning kan medføre kræft, men dels var  

 kræft ikke dødsårsagen, og dels er den konstaterede kræfttype ikke optaget på  

 erhvervssygdomsfortegnelsen.
 Landsretten skal udtale:
Den af Sikringsstyrelsen i 1984 som erhvervssygdom anerkendte pleura  

 plaques lidelse er hverken i obduktionserklæringerne eller i Retslægerådets  

 udtalelse nævnt som dødsårsag.
Efter indholdet af Retslægerådets udtalelse  

 findes det ikke bevist, at A's død er forårsaget af, at han under sit arbejde  

 har været udsat for påvirkning af asbeststøv, hvorfor den af sagsøgte  

 nedlagte frifindelsespåstand vil være at tage til følge.
 Sagens omkostninger ophæves.
 Højesterets dom.
 Den indankede dom er afsagt af Østre Landsret.
 I pådømmelsen har deltaget fem dommere: Hornslet, Poul Sørensen, Jørgen  

 Nørgaard, Walsøe og Lorenzen.
 Appellanten, S, har påstået indstævnte, Den sociale Ankestyrelse,  

 tilpligtet at anerkende, at appellantens ægtefælles død skyldtes hans  

 udsættelse for asbest under hans arbejde for Dansk Etenit-Fabrik A/S i  

 perioden 1946-1977, og dermed er en følge af en erhvervssygdom omfattet af  

 lov nr. 79 af 8. marts 1978 om arbejdsskader med senere ændringer.
 Indstævnte har påstået stadfæstelse.
Retslægerådets erklæring af 25. august 1988 er afgivet på grundlag af en  

 anmodning fra indstævnte om en udtalelse om, hvorvidt A's død kan anses for  

 at være en følge af arbejdsskade.
Indstævnte henviste i denne forbindelse til  

 arbejdsskadeforsikringslovens § 13.
 Højesterets bemærkninger.
I obduktionserklæringen af 7. maj 1987 vedrørende A, der døde i en alder  

 af 74 pr, hedder det i konklusionen, at »Den tilgrundliggende dødsårsag  

 på... antages at være en kombination af kronisk lungelidelse.... og svær  

 åreforkalkning i legemspulsåren....«, og denne konklusion er gentaget i  

 den supplerende obduktionserklæring af 18. juni 1987. Vedrørende den kroniske  

 lungelidelse siges det i Retslægerådets erklæring af 25. august 1988, at den  

 »i overvejende grad skyldes hans mangeårige tobaksforbrug.« På  

 denne baggrund finder Højesteret, at overvejende sandsynlighed taler imod at  

 anse A's død for i relation til arbejdsskadeforsikringslovens § 13 at være en  

 følge af en arbejdsskade.
Højesteret stadfæster derfor dommen.
 Thi kendes for ret:
 Landsrettens dom stadfæstes.
 Ingen af parterne skal betale sagsomkostninger til den anden part for  

 Højesteret.
