Erstatningsansvarslovens § 26, stk. 1 og 2  tortgodtgørelse ved frihedsberøvelse, nævnets j.nr. 09-520-13875 N.j.nr. 09-520-13875 Ansøger blev under et aftenbesøg i skadevolders hjem låst inde i soveværelset, hvor hun natten over blev tvunget til at ligge i sengen sammen med skadevolder.
Skadevolder fremkom med dødstrusler og holdt i en periode ansøger fast ved at presse sin arm ned mod hendes kæbe, hals og overkrop, hvorved der opstod punktformede blødninger i højre øje samt snurrende fornemmelser i venstre arm.
Først næste formiddag fik ansøger lov til at forlade skadevolders hjem.
Nævnet fandt, at ansøger var berettiget til 15.000 kr. i godtgørelse for frihedsberøvelse.
