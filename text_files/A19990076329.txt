Bekendtgørelse af lov om  

 landinspektørvirksomhed Herved bekendtgøres lov om landinspektørvirksomhed, jf.  

 lovbekendtgørelse nr. 925 af 18. november 1992, med de  

 ændringer, der følger af lov nr. 386 af 22. maj 1996 og lov nr.  

 139 af 17. marts 1999.
 § 1. Landinspektører beskikkes af by- og  

 boligministeren.
Stk. 2. Ret til at få meddelt beskikkelse som  

 landinspektør har enhver, der 1)	er myndig og ikke er under værgemål efter  

 værgemålslovens § 5 eller under samværgemål  

 efter værgemålslovens § 7, 2)	ikke har anmeldt betalingsstandsning og ikke er under konkurs, 3)	har bestået dansk landinspektøreksamen og 4)	i mindst 3 år efter landinspektøreksamen har deltaget i  

 udførelsen af almindeligt forekommende matrikulære arbejder ved  

 ansættelse hos en praktiserende landinspektør, ved Kort- og  

 Matrikelstyrelsens sønderjyske afdeling eller ved matrikelmyndigheden  

 i Københavns eller Frederiksberg Kommune.
 Stk. 3. By- og boligministeren kan godkende, at  

 ansættelse andre steder end de i stk. 2, nr. 4, nævnte  

 medregnes i de 3 år, dog højst med 1 år, eller at  

 ansættelse i Kort- og Matrikelstyrelsen medregnes med indtil 2 år  

 enten alene eller sammenlagt med indtil 1 års ansættelse andre  

 steder end de i stk. 2, nr. 4, nævnte, således at den  

 sammenlagte periode højst bliver 2 år.
 Stk. 4. By- og boligministeren kan i særlige  

 tilfælde fravige stk. 2, nr. 4, og stk. 3.
Stk. 5. Beskikkelse kan nægtes under de i borgerlig  

 straffelovs § 78, stk. 2, nævnte omstændigheder.  

 Endvidere kan beskikkelse nægtes, såfremt den  

 pågældende i stilling eller erhverv har udvist en sådan  

 adfærd, at der er grund til at antage, at den pågældende  

 ikke vil udøve virksomheden som landinspektør på  

 forsvarlig måde.
Endelig kan beskikkelse nægtes, såfremt  

 den pågældende har betydelig forfalden gæld til det  

 offentlige, hvorved forstås beløb i størrelsesordenen  

 50.000 kr. og derover.
§ 2. (Ophævet) § 3. Beskikkelse som landinspektør  

 bortfalder, når vedkommende ophører med at opfylde kravene i  

 § 1, stk. 2, nr. 1 eller 2.
 § 4. Matrikulære arbejder må kun  

 udføres af praktiserende landinspektører og deres assistenter  

 med landinspektørbeskikkelse.
 Stk. 2. Stk. 1 gælder ikke i Københavns og  

 Frederiksberg Kommuner.
 Stk. 3. Kommuner, herunder amtskommuner, kan dog med samtykke  

 fra by- og boligministeren lade matrikulære arbejder udføre af  

 landinspektører ansat under kommunen, når særlige forhold  

 taler derfor.
 Stk. 4. Bestemmelsen i stk. 1 er ikke til hinder for, at  

 by- og boligministeren lader særlige matrikulære arbejder  

 udføre af landinspektører, der er ansat i Kort- og  

 Matrikelstyrelsen.
 Stk. 5. By- og boligministeren kan i øvrigt fravige  

 bestemmelserne i stk. 1, når særlige forhold taler  

 derfor.
§ 4 a.
Landinspektørvirksomhed må ud  

 over i enkeltmandsvirksomhed eller i et fællesskab af praktiserende  

 landinspektører kun udøves af et landinspektørselskab,  

 der drives i aktie- eller anpartsselskabsform.
Et landinspektørselskab  

 må alene have til formål at drive landinspektørvirksomhed  

 og er pligtig og eneberettiget til i navnet at benytte ordene  

 landinspektøraktieselskab eller landinspektøranpartsselskab  

 eller deraf dannede forkortelser.
 Stk. 2. En landinspektør med beskikkelse, der  

 udøver virksomhed i et landinspektørselskab, hæfter  

 personligt sammen med selskabet for ethvert krav, der er opstået som  

 følge af landinspektørens bistand til en klient.
Stk. 3. Aktier eller anparter i et landinspektørselskab  

 må, jf. dog stk. 5, kun ejes af 1)	landinspektører med beskikkelse, der aktivt driver  

 landinspektørvirksomhed i selskabet, i dets moderselskab eller dets  

 datterselskab, eller 2)	et andet landinspektørselskab.
Stk. 4. Bestyrelsesmedlemmer, bortset fra medarbejdervalgte  

 bestyrelsesmedlemmer, i et landinspektørselskab skal aktivt drive  

 landinspektørvirksomhed i selskabet eller i dets moderselskab eller  

 dets datterselskab.
Medlemmer af direktionen i et landinspektørselskab  

 skal aktivt drive landinspektørvirksomhed i selskabet.
 Stk. 5. By- og boligministeren fastsætter nærmere  

 regler om udøvelse af landinspektørvirksomhed i selskabsform,  

 herunder regler om afhændelse af en aktie eller anpart i tilfælde  

 af en aktionærs eller anpartshavers dødsfald eller ophør  

 med udøvelse af aktiv landinspektørvirksomhed.
 Stk. 6. By- og boligministeren fastsætter endvidere  

 nærmere regler om navne for landinspektørselskaber samt om  

 navne, hvorunder landinspektørvirksomhed må drives i  

 enkeltmandsvirksomhed eller i et fællesskab af praktiserende  

 landinspektører.
§ 4 b.
En praktiserende landinspektør eller  

 et landinspektørselskab må kun have mere end ét  

 kontorsted, hvis hvert kontor ledes af en landinspektør med  

 beskikkelse.
Ingen må være leder af mere end ét  

 kontorsted.
 Stk. 2. Før et kontorsted etableres, skal der indgives  

 anmeldelse herom til by- og boligministeren.
 Stk. 3. By- og boligministeren kan fravige stk. 1.
§ 5. En praktiserende landinspektør eller  

 en landinspektørassistent med beskikkelse må ikke udføre  

 matrikulært arbejde vedrørende en ejendom, når  

 landinspektøren har en væsentlig interesse i ejendommen eller er  

 interesseret i sagen på en måde, der i øvrigt kan  

 vække tvivl om landinspektørens upartiskhed.
Det samme  

 gælder, når nogen af følgende har en væsentlig  

 interesse i ejendommen:
1)	landinspektørens ægtefælle, beslægtede  

 eller besvogrede i op- eller nedstigende linie eller i sidelinien så  

 nær som søskendebørn eller andre nærstående  

 personer eller 2)	en person, et selskab, en forening eller en anden privat juridisk  

 person, hvortil landinspektøren er knyttet ved  

 tjenesteforhold.
 Stk. 2. Ingen landinspektør må udføre  

 matrikulært arbejde, som en anden landinspektør i samme  

 virksomhed er afskåret fra at udføre efter stk. 1.
 Stk. 3. By- og boligministeren afgør i  

 tvivlstilfælde, om stk. 1 og 2 er til hinder for, at  

 landinspektøren udfører arbejdet.
 Stk. 4. By- og boligministeren kan fravige stk. 1 og 2,  

 såfremt interessen må antages ikke at have nogen betydning  

 på grund af det pågældende matrikulære arbejdes  

 karakter eller omfang.
 Stk. 5. By- og boligministerens afgørelser efter  

 stk. 3 og 4 kan indbringes for retten i den retskreds, hvor ejendommen  

 er beliggende.
§ 6. By- og boligministeren kan  

 pålægge en praktiserende landinspektør eller et  

 landinspektørselskab at udføre et matrikulært arbejde,  

 såfremt samtlige praktiserende landinspektører eller  

 landinspektørselskaber, inden for hvis naturlige  

 forretningsområde arbejdet falder, har afslået at udføre  

 det.
Når ikke særlige forhold taler derimod, bør arbejdets  

 udførelse pålægges en af disse landinspektører  

 eller et af disse selskaber.
 Stk. 2. En praktiserende landinspektør og et  

 landinspektørselskab er berettiget til at forlange et beløb  

 deponeret forud for et matrikulært arbejdes udførelse som  

 sikkerhed for betalingen.
§ 7. Praktiserende landinspektører og deres  

 assistenter med beskikkelse skal udvise en adfærd, der stemmer med god  

 landinspektørskik.
De skal herunder udføre deres hverv med omhu  

 og nøjagtighed og i overensstemmelse med, hvad berettigede hensyn til  

 klienternes tarv tilsiger.
Sagerne skal fremmes med fornøden  

 hurtighed.
 Stk. 2. Bestemmelserne i stk. 1 finder tilsvarende  

 anvendelse for landinspektørselskaber.
 § 8. Borgerlig straffelovs §§ 150-152 og  

 §§ 154-157 finder tilsvarende anvendelse på landinspektører  

 med beskikkelse.
 Stk. 2. Medmindre højere straf er forskyldt efter den  

 øvrige lovgivning, straffes med bøde den, der overtræder  

 reglerne i § 4, stk. 1, § 4 a, stk. 1, 3 og 4, § 4  

 b, stk. 1 og 2, og § 5, stk. 1 og 2.
 Stk. 3. I forskrifter, der udstedes i medfør af  

 § 4 a, stk. 5 og 6, kan der fastsættes straf af bøde  

 for overtrædelse af bestemmelserne i forskrifterne.
 Stk. 4. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 9. By- og boligministeren nedsætter et  

 landinspektørnævn bestående af en dommer som formand samt  

 2 andre medlemmer, hvoraf det ene skal være en landinspektør,  

 der er ansat i Kort- og Matrikelstyrelsen, og det andet en praktiserende  

 landinspektør.
 § 10. En praktiserende landinspektør eller  

 en landinspektørassistent med beskikkelse, der ved udøvelse af  

 sin virksomhed tilsidesætter de pligter, som stillingen  

 medfører, kan af landinspektørnævnet tildeles advarsel  

 eller irettesættelse eller pålægges bøde på  

 indtil 40.000 kr.
 Stk. 2. Såfremt den pågældende har gjort sig  

 skyldig i grov eller oftere gentagen forsømmelse i udøvelsen af  

 sin virksomhed og de udviste forhold giver grund til at antage, at  

 landinspektøren ikke fremtidig vil udøve virksomheden på  

 forsvarlig måde, kan landinspektørnævnet frakende  

 landinspektøren beskikkelsen på tid fra 1-5 år eller  

 indtil videre.
 Stk. 3. Stk. 1 finder tilsvarende anvendelse for  

 landinspektørselskaber.
 Stk. 4. Nævnets afgørelser efter stk. 1-3  

 kan ikke indbringes for anden administrativ myndighed.
§ 10 a.
By- og boligministeren eller den,  

 ministeren bemyndiger dertil, kan frakende landinspektøren  

 beskikkelsen, såfremt den pågældende har betydelig  

 forfalden gæld til det offentlige, hvorved forstås et  

 beløb i størrelsesordenen 100.000 kr. og derover.
Frakendelse  

 kan ske på tid fra 1 til 5 år eller indtil videre.
 § 11. En i henhold til § 10, stk. 2, og  

 § 10 a truffen afgørelse kan af den, afgørelsen  

 vedrører, forlanges indbragt for domstolene.
Stk. 2. Begæring i henhold til stk. 1 skal  

 fremsættes over for by- og boligministeren inden 4 uger efter, at  

 afgørelsen er meddelt den pågældende.
Afgørelsen  

 skal indeholde oplysning om adgangen til at begære  

 domstolsprøvelse og om fristen herfor.
By- og boligministeren  

 anlægger sag mod den pågældende i den borgerlige retplejes  

 former.
Stk. 3. Begæring om sagsanlæg efter § 10,  

 stk. 2, har opsættende virkning, men retten kan ved kendelse  

 bestemme, at den pågældende under sagens behandling ikke må  

 udøve virksomhed som landinspektør.
Såfremt nævnets  

 afgørelse findes lovlig ved dommen, kan det i denne dom bestemmes, at  

 anke ikke har opsættende virkning.
Stk. 4. Begæring om sagsanlæg efter § 10 a  

 har ikke opsættende virkning, men retten kan ved kendelse bestemme, at  

 den pågældende under sagens behandling skal have adgang til at  

 udøve landinspektørvirksomheden.
Ankes en dom, hvorved en  

 tilbagekaldelse ikke findes lovlig, kan den ret, der har afsagt dommen, eller  

 den ret, hvortil sagen er indbragt, bestemme, at  

 landinspektørvirksomheden ikke må drives under ankesagens  

 behandling.
§ 12. En i henhold til § 10, stk. 2, og  

 § 10 a foretagen frakendelse kan til enhver tid efter ansøgning  

 ophæves af den myndighed, der har truffet afgørelsen.
Er  

 frakendelse sket indtil videre, og afslår myndigheden ansøgning  

 om ophævelse af frakendelse, kan den pågældende forlange  

 afgørelsen prøvet ved domstolene, såfremt der er  

 forløbet 5 år efter frakendelse og mindst 2 år efter, at  

 generhvervelse af beskikkelsen senest er nægtet ved dom. § 11,  

 stk. 2, finder tilsvarende anvendelse.
 § 13. By- og boligministeren fastsætter de  

 nærmere regler for landinspektørnævnets virksomhed.
 Stk. 2. Landinspektørnævnet kan lade  

 afhøring af parter og vidner foretage ved underretten på det  

 sted, hvor parten eller vidnet bor.
 § 14. Lovens bestemmelser for praktiserende  

 landinspektører og deres assistenter med beskikkelse finder  

 tilsvarende anvendelse for landinspektører, der med særlig  

 tilladelse i henhold til § 4, stk. 3 og 5, udfører  

 matrikulært arbejde.
§ 14 a.
Henlægger ministeren sine  

 beføjelser til at træffe afgørelser efter loven eller  

 efter bestemmelser fastsat efter loven til en institution under ministeriet,  

 kan ministeren fastsætte regler om adgang til at klage over  

 afgørelserne, herunder om, at afgørelserne ikke kan indbringes  

 for anden administrativ myndighed.
 § 15. Loven gælder ikke for  

 Færøerne og Grønland.
 Lov nr. 278 af 29. april 1992 indeholder følgende  

 ikrafttrædelsesbestemmelse:
§ 2 Stk. 1. Loven1)  

  træder i kraft den 1. januar 1993.
 Stk. 2. Virksomhedsnavne, som er taget i brug inden den 13.  

 november 1991, kan dog fortsat benyttes, selv om de ikke opfylder  

 forskrifter, som udstedes i medfør af § 4 a, stk. 6.
 § 34 i lov nr. 386 af 22. maj 1996 er  

 sålydende:
§ 34 Loven2)  træder i kraft den 1.  

 januar 1997.
 § 4 i lov nr. 139 af 17. marts 1999 er  

 sålydende:
§ 4 Stk. 1. Loven3)  

  træder i kraft den 1. oktober 1999.
Stk. 2. Uanset § 1, nr. 3 og 6, og § 2, nr. 6, kan  

 også Kort- og Matrikelstyrelsen i Sønderjyllands Amt bortset fra  

 Hejls, Taps og Vejstrup Sogne og den del af Ribe Amt, som udgøres af  

 Hviding, Roager og Spandet Sogne samt ejerlavet Hjortvad, Kalvslund,  

 udføre matrikulært arbejde og andet arbejde, der efter  

 lovgivningen skal udføres af en landinspektør, i forbindelse  

 med 1)	anmodninger efter § 21 i lov om udstykning og anden  

 registrering i matriklen, der er modtaget inden den 31. december 1999, 2)	anmodninger om afholdelse af skelforretninger, der er modtaget inden  

 den 31. december 1999, 3)	andre landinspektørarbejder, der er rekvireret inden den 31.  

 december 1999, og 4)	fuldførelsen af igangværende opgaver.
 Stk. 3. Kort- og Matrikelstyrelsen kan fastsætte regler  

 om opkrævning og betaling for matrikulære arbejder, som  

 matrikelmyndigheden udfører i Sønderjylland efter stk. 2.  

 Betaling kan kræves forud.
By- og Boligministeriet, den 6. oktober  

 1999 Jytte Andersen /Anne Wallberg 1)   § 1 i lov nr. 278  

 vedrører ændring af § 4 a, § 4 b, § 6, stk. 1 og 2, § 8 og § 10,  

 stk. 3 og 4.
 2)   § 5 i lov nr. 386 af 22. maj 1996  

 vedrører ændring af § 1, stk. 2.
 3)   §  

 2 i lov nr. 139 af 17. marts 1999 vedrører ændring af § 1, stk.  

 2, 3 og 4, § 3, § 4, stk. 2 og § 8, stk. 4.
