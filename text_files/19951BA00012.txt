Nr BSF 12 Forslag til folketingsbeslutning om indførelse af en uddannelsesorienteret  

 ungdomsgaranti Fremsat af Aage Frandsen (SF) Anne Baastrup (SF) Steen Gade (SF) Kjeld  

 Rahbæk Møller (SF) den 11. oktober 1995 Folketinget pålægger regeringen inden udgangen af 1995 at fremsætte lovforslag om en ungdomsgaranti for unge under 25 år, som ikke har en erhvervsuddannelse.
 Lovforslaget skal udarbejdes efter følgende retningslinjer:
Senest efter 6 måneders ledighed skal unge under 25 år, som er på  

 dagpenge, og som ikke har en erhvervsuddannelse, have mulighed for at vælge  

 en uddannelse eller et arbejde.
Men allerede efter senest 3 måneders ledighed  

 skal der sættes ind med erhvervs- og uddannelsesvejledning.
Der skal tilbydes  

 møder/kurser med oplysning om mulighederne, og hvad den unge skal gøre.
 Garantien forudsætter, at der skabes flere erhvervsrettede  

 uddannelsespladser i form af:
- fri(ere) adgang til de videregående uddannelser, - flere pladser på social- og sundhedsuddannelserne samt  

 sygeplejerskeuddannelsen, - praktikpladser til alle, evt. gennem skolepraktikundervisning  

 (PKU-pladser), - et landsdækkende udbud af erhvervsgrunduddannelse (EGU-pladser).
Ønsker den unge arbejde i stedet for uddannelse, skal der tilbydes arbejde  

 eventuelt kombineret med uddannelse eller lignende.
Principperne er følgende:
- arbejde i 4 ud af 5 dage, 3 ud af 4 uger, 4 ud af 5 uger el.lign., - i den sidste dag/uge tilbydes forskellig form for uddannelse,  

 erhvervsvejledning, praktik, - ved arbejde sker aflønningen på overenskomstmæssige vilkår, - den samlede indkomst skal svare til mindst dagpenge + et fast beløb til  

 at kompensere for udgifter ved befordring m.v.
Bemærkninger til forslaget Forslaget sigter i første omgang på unge, som er på dagpenge, og som ikke  

 har en erhvervsuddannelse.
 For unge kontanthjælpsmodtagere findes der allerede ordninger, som  

 indebærer, at der skal foreligge et tilbud efter 3 måneders arbejdsløshed.  

 Men disse tilbud er langtfra tilfredsstillende, fordi tilbudene reelt ikke  

 kvalificerer til et ordinært arbejdsmarked, hvilket hænger sammen med, at der  

 stort set ikke er uddannelse i tilbudene.
Dertil kommer, at mange tilbud til unge kontanthjælpsmodtagere alene har  

 som funktion at holde de unge beskæftiget.
Derfor skal tilbudet til  

 dagpengemodtagere, som det fremgår af dette forslag, efterhånden også komme  

 til at omfatte kontanthjælpsmodtagere.
Det vil betyde langt bedre tilbud med  

 et kvalitativt andet indhold med uddannelse eller arbejde kombineret med  

 uddannelse.
Forslaget om en fri(ere) adgang til de videregående uddannelser skal  

 naturligvis gælde alle.
Forslaget er nærmere beskrevet i bilag B.
Det vil  

 skabe »træk i systemet«, så der frigøres et antal andre  

 uddannelsespladser og job, der typisk besættes af unge.
Det vil i sig selv  

 reducere ungdomsarbejdsløsheden og dermed det antal unge, der omfattes af  

 garantien.
 For den gruppe unge, der ikke er motiveret for traditionel uddannelse, er  

 det vigtigt, at der er tilstrækkeligt udbud af utraditionelle uddannelser,  

 f.eks. produktionsskoler, den frie ungdomsuddannelse og brobygningsprojekter.
Valg af uddannelse sker på normale optagelsesvilkår.
Det foreslås dog, at  

 hjemkommunen, hvis den unge ønsker det, skal tilbydes en EGU-plads eller  

 uddannelse inden for den frie ungdomsuddannelse.
Hvis den pågældende  

 uddannelse ikke har optag inden for 6-måneders-perioden, kan dagpengeperioden  

 forlænges i det nødvendige antal måneder, eller der kan tilbydes arbejde.
Når ca. 1/3 af en ungdomsårgang aldrig får afsluttet en  

 erhvervsuddannelse, skyldes det bl.a., at mange unge opgiver en påbegyndt  

 uddannelse.
Derfor er det vigtigt, at man på uddannelsesinstitutionerne -  

 ikke mindst erhvervsskolerne - er opmærksomme på dette problem.
Man må i  

 højere grad søge at tilrettelægge undervisningen efter elevernes  

 forudsætninger.
Samtidig er det vigtigt, at eleverne i forbindelse med  

 studievejledningen kommer til at kende betingelserne for uddannelserne, så de  

 kan vælge rigtigt første gang.
Garantien skal efterhånden gælde alle unge uden erhvervsuddannelse, uanset  

 om de er på dagpenge eller i kontanthjælpssystemet.
Den skal administreres af  

 kommunerne - uanset om det er unge på dagpenge eller på kontanthjælp.
Der  

 sker altså en ligestilling af kontanthjælps- og dagpengemodtagere.
I bilag A  

 er foretaget beregninger over forslagets konsekvenser.
Når garantien først skal træde i kraft efter 6 måneder - mod i dag 3  

 måneder for kontanthjælpsmodtagere og 2 år for dagpengemodtagere - skyldes  

 det dels et ligestillingshensyn, dels at en uddannelsesorienteret garanti må  

 afpasses med, at mange uddannelsesinstitutioner kun har optag 2 gange årligt.  

 Netop uddannelsesperspektivet betyder, at dette forslag er langt mere  

 ambitiøst end den nuværende ordning for kontanthjælpsmodtagere, der i vid  

 udstrækning har karakter af en jobtræningsgaranti.
Der er i øvrigt intet til  

 hinder for, at kommunen ligesom i dag kan vælge at give tilbudet tidligere -  

 og det vil ofte være en god ide.
Dagpengeberettigede unge med en afsluttet erhvervsuddannelse skal i første  

 omgang fortsat have rettigheder og pligter svarende til dagpengemodtagere  

 over 25 år - med de forbedringer, SF har foreslået for denne gruppe (jf.  

 beslutningsforslag nr.
B 11 om indførelse af en ret for langtidsledige til at  

 få et ordinært arbejde).
Bilag A Beregninger over konsekvenserne af forslaget om en  

 uddannelsesorienteret ungdomsgaranti Beregningerne er selvfølgelig behæftet med betydelig usikkerhed, fordi der  

 er mangler i det foreliggende talmateriale, og fordi beregningerne  

 nødvendigvis må bygge på skøn.
Udgiftsskøn for uddannelsesorienteret ungdomsgaranti I 1996 vil meromkostningen være mindre, fordi SF's plan indføres gradvis.
 Beregningsforudsætninger:
Grundet manglende statistik og de mange mulige valg er det selvfølgelig  

 meget usikkert, hvad en ungdomsgaranti vil koste.
Specielt er det usikkert,  

 hvor mange unge der skal have et tilbud.
 Skøn over målgruppens størrelse:
A.
Der var i perioden 3. kvartal 1994 - 2. kvartal 1995 ca. 45.600  

 arbejdsløse unge (16-24 år).
B.
I 1993 havde godt 1/3 af de unge arbejdsløse en erhvervsuddannelse.
Der  

 skønnes på den baggrund at være ca. 30.400 unge arbejdsløse uden en  

 erhvervsuddannelse.
C.
Af de arbejdsløse er 16.550 på kontanthjælp.
De skønnes at fordele sig  

 med 15.000 uden og 1.550 med en afsluttet erhvervsuddannelse.
De fleste med  

 en uddannelse vil have meldt sig ind i en a-kasse på dimittendvilkår og  

 derfor være på dagpenge.
D.
Ca. 29.000 unge får arbejdsløshedsdagpenge.
Ovennævnte tal indebærer,  

 at ca. 15.400 af dem er uden en erhvervsuddannelse (30.400 uden uddannelse,  

 hvor 15.000 er ikkeforsikrede).
E.
De 15.400 er udtryk for den gennemsnitlige arbejdsløshed.
Det siger  

 ikke direkte noget om, hvor mange der skal have et tilbud.
På baggrund af  

 oplysninger om fordelingen af unge efter ledighedsgrad m.v. skønnes det, at  

 der første år skal afgives ekstra ca. 16.000 tilbud i kraft af garantien.
F.
De 15.000 unge arbejdsløse på kontanthjælp uden uddannelse skal  

 efterhånden også omfattes af garantien, men denne gruppe har allerede i dag  

 ret og pligt til et hurtigt tilbud.
SF lægger op til, at der lægges større  

 vægt på uddannelse i disse tilbud, men det antages, at omkostningerne er de  

 samme som i dag for denne gruppe.
Det antages, at kommunerne ligesom i dag  

 vælger at give et hurtigt tilbud også til de 15.000 unge arbejdsløse på  

 kontanthjælp, når de har fået en uddannelse.
 Målgruppen antages placeret som følger:
i.
I det ordinære uddannelsessystem skabes 10.000 nye pladser - hvoraf ca.  

 1/3 på de videregående uddannelser jf. bilag B - og at 5.000 af disse  

 besættes af målgruppen.
De resterende 5.000 pladser skaber »træk i  

 systemet« ved at frigøre job, så målgruppen reduceres med 5.000.  

 Stykomkostningen sættes til 92.000 kr./år svarende til stykomkostningen i  

 SF's plan for de videregående uddannelser.
ii.
EGU og de utraditionelle uddannelser udbygges med 4.500 pladser, der  

 besættes af målgruppen.
Stykomkostningen sættes til 90.000 kr./år.
iii.
Ca. 6.000 af målgruppen skal have et tilbud om beskæftigelse på  

 4/5-basis.
Stykomkostningen antages at udgøre 133.000 kr. i løn (ekskl.  

 arbejdsmarkedsbidrag) og ca. 15.000 kr. i andre omkostninger.
iv.
Det forudsættes herudover, at erhvervsvejledningen og  

 ungdomsuddannelserne forbedres.
Hertil afsættes 2x100 mio. kr.
Det vil trække  

 i retning af at reducere målgruppen, men af forsigtighedshensyn er der ikke  

 indregnet en afledt besparelse.
 Dagpengebesparelsen er udregnet under den forudsætning, at de unge i  

 gennemsnit får udbetalt 90 pct. af maksimale dagpenge.
Bilag B SF's plan for fri(ere) adgang til de videregående uddannelser:
1. Indledning SF fremlagde i 1994 en plan for at afskaffe adgangsbegrænsningen til de  

 videregående uddannelser.
I forbindelse med finansloven for 1995 blev der  

 vedtaget betydelige omprioriteringer og en beskeden kapacitetsudvidelse på  

 området.
Det har løst nogle af problemerne.
Bl.a. dimensioneres  

 folkeskolelærer-, bibliotekar- og sundhedsuddannelserne nu stort set som  

 foreslået i SF's plan (dog med 1 års forsinkelse). Til gengæld er  

 pladsmangelen på især humaniora forstærket.
På den baggrund fremlægger SF hermed en revideret plan.
Den kræver, at der  

 hvert år optages ca. 9.100 ekstra studerende - mod ca. 12.000 i 1994-planen.  

 Udbygningen skal ske over 3 år.
Det kræver, at beslutningen bliver taget  

 hurtigt.
Derfor ønsker SF, at der straks startes forhandlinger om en 3-årig  

 plan for de videregående uddannelser.
SF's bud er kort fortalt, at - optaget i 1996, 1997 og 1998 skal forøges med henholdsvis ca. 3.300, ca.  

 6.200 og ca. 9.100. I 1998 svarer det til en udvidelse af optaget under den  

 koordinerede tilmelding på 20 pct., - i 1996-98 optages i alt ca. 18.600 ekstra studerende.
I 2. halvår 1998  

 vil ca. 15.400 af disse stadig studere.
Resten er faldet fra, - som gennemsnit for 1998 øges antallet af studerende med ca. 11.700,  

 hvilket brutto koster ca. 975 mio. kr. i drifts- og anlægsudgifter  

 samt SU.
Det inkluderer 182 mio. kr. til styrkelse af forskningen, - dette modsvares af en besparelse på overførselsindkomsterne i 1998, der  

 forsigtigt er sat til 650 mio. kr.
Netto udgiften bliver dermed ca.  

 325 mio. kr.
Besparelsen opstår, fordi det ydelsesmæssigt er langt billigere  

 at lade de unge studere end at lade dem arbejde eller gå arbejdsløse.
 Som en sidegevinst vil planen i 1998 reducere arbejdsløsheden med over  

 10.000.
Udviklingen det seneste år giver en historisk chance for at få afskaffet  

 adgangsbegrænsningen.
Grib den! 2. Fri adgang - som hovedprincip 2.1. Hvorfor fri adgang? SF tillægger det stor betydning, at det enkelte menneske selv har mulighed  

 for at vælge sin uddannelse - forudsat at de nødvendige kvalifikationer er  

 til stede eller opnås. Økonomiske eller andre hensyn kan i særlige tilfælde  

 betyde, at dette grundprincip må tilsidesættes.
Andre mener, at antallet af studerende skal fastsættes ud fra, »hvor  

 mange der bliver brug for«.
I praksis har det vist sig overordentlig  

 vanskeligt at regne ud, hvor mange der bliver brug for.
Desuden tyder meget  

 på, at mennesker med en uddannelse er gode til at finde job uden for deres  

 fagområde.
Arbejdsløsheden for personer uden en uddannelse er langt højere end  

 arbejdsløsheden for personer med en uddannelse.
Det påstås undertiden, at det  

 er lige slemt at være arbejdsløs med og uden en uddannelse.
Men det holder  

 ikke.
Det er overvejende blandt de arbejdsløse uden erhvervsuddannelse, vi  

 finder den langvarige og tunge arbejdsløshed.
Og samfundsmæssigt giver en  

 mere ligelig fordeling af arbejdsløsheden bedre muligheder for at komme  

 arbejdsløsheden til livs uden at løbe ind i flaskehalsproblemer.
2.2. Fri adgang - med undtagelser 2.2.1. Her er allerede fri adgang For de tekniske uddannelser, handelsskolerne og de fleste linjer på  

 handelshøjskolerne er der allerede i dag fri adgang eller så tæt på fri  

 adgang, at afskaffelse af adgangsbegrænsningen på andre studier er nok til at  

 sikre fri adgang (note 1). Det betyder blandt andet, at der ikke er de store  

 problemer for de korterevarende videregående uddannelser.
 For bibliotekar- og farmaceutuddannelsen er kapaciteten udvidet, sådan som  

 det blev anbefalet i SF's plan fra 1994. Der vil sandsynligvis være fri  

 adgang fra i år.
2.2.2. Her vil SF indføre fri adgang For folkeskolelæreruddannelsen har regeringen planlagt en udvidelse af  

 optaget på 60 pct. fra 1994 til 1998. Det svarer til det, som SF foreslog i  

 1994. Imidlertid er ansøgertallet steget ifølge pressen, og der er derfor  

 behov for et antal yderligere pladser, som skønsmæssigt er sat til 500. Det  

 vil sandsynligvis være nok til at skabe fri adgang.
Tabel 1. Oversigt over SF's plan for de videregående uddannelser Anm.: De 44.500 er antal pladser under den koordinerede tilmelding.
 Også for humaniora, samfundsvidenskab, socialrådgiver- og  

 arkitektuddannelserne vil SF's plan betyde, at den fri adgang kan nås i 1998.  

 Se tabel 1 og eventuelt underbilag 1.
 For husholdningsøkonom- og håndarbejdslæreruddannelsen kan der indføres  

 fri adgang allerede fra 1996.
2.2.3. Uddannelser uden fri adgang For journalist- og pædagoguddannelsen er der langt flere ansøgere end  

 pladser.
Her ønsker SF en kraftigere udbygning, end regeringen planlægger,  

 men det er ikke praktisk muligt at gennemføre fri adgang i 1998.
Også på de fleste sundhedsuddannelser er der et stort overskud af  

 ansøgere.
For sundhedsuddannelserne under den koordinerede tilmelding under  

 et er der næsten 3 gange så mange 1. prioritetsansøgninger som pladser.  

 Regeringen har planlagt en udbygning på ca. 30 pct. fra 1994 til 1998,  

 hvilket nogenlunde svarer til det, SF foreslog for et år siden.
Selv om der  

 kan være brug for visse justeringer af denne udbygning, er det valgt ikke at  

 tage sundhedsområdet med i denne plan.
Uden for den koordinerede tilmelding findes andre sundhedsuddannelser,  

 herunder uddannelserne til sygeplejerske og social-/sundhedsassistent.
De er  

 ikke med i denne plan.
SF mener, at de skal behandles særskilt, fordi  

 dimensioneringen foretages af amts- og primærkommuner.
2.2.4. Undtagelser fra fri adgang Enkelte »små« specialiserede uddannelser på universiteterne er  

 meget søgt.
Det gælder f.eks. filmvidenskab.
SF finder det urealistisk at  

 sikre fri adgang til denne type uddannelser - men antallet af pladser skal  

 forøges, og der skal være fri adgang til beslægtede fag, f.eks. dansk.
Der kan endvidere opstå problemer, hvis ansøgertallet til en uddannelse  

 stiger (uventet) kraftigt fra et år til det næste.
Det kan blive nødvendigt  

 at afvise ansøgere i en konkret situation for at undgå urimelige studievilkår  

 for dem, som optages.
I så fald skal ansøgerne tilbydes et valg mellem en  

 plads på en lavere prioritet eller et garantibevis for optagelse året efter  

 (jf. et forslag fra Studenterrådet ved Københavns Universitet).
 Med disse forbehold vil hovedreglen i 1998 være fri adgang.  

 Adgangsbegrænsningen vil - næsten - være afskaffet.
2.2.5. Styrkelse af journalistuddannelsen Ud over en øgning af optagelsestallet til journalistuddannelsen bør der  

 også ske initiativer til styrkelse af den ved åbning af mulighed for at  

 supplere uddannelsen med universitetskurser.
Det foreslås, at der åbnes  

 mulighed for, at journalistelever som led i deres uddannelse kan læse et år  

 på et universitet inden for et frit valgt fag med fuld SU- og  

 taxameterfinansiering.
Beregningsmæssigt skønnes det, at 150 journalistelever  

 årligt vil benytte sig af muligheden.
På længere sigt bør det overvejes at integrere journalistuddannelsen i  

 Århus Universitet for at sikre bedre sammenhæng mellem journalistuddannelsen  

 og universitetsuddannelserne.
Derved opnås også, at journalistuddannelsen  

 bliver en forskningsbaseret uddannelse.
Samtidig bør det overvejes at åbne en  

 tilsvarende uddannelse på et af universiteterne i hovedstadsområdet.
3. Hellere for mange end for få I 1992 indgik 7 af Folketingets partier en 4-årig aftale, der skulle føre  

 til afskaffelse af adgangsbegrænsning på mange videregående uddannelser.
SF  

 gik med i aftalen for at sikre flest mulige pladser.
Alligevel var vi  

 skeptiske over for, om målet kunne nås, fordi aftalen »fedtede« med  

 antallet af pladser.
Desværre viste det sig, at antallet af afviste steg i  

 stedet for at falde.
Det har ført til den tvivlsomme tradition, at man hvert år i huj og hast  

 finder nogle ekstra pladser bl.a. ved at stuve studerende ind på holdene.
Det  

 har været berettiget i situationen, men det er en løsning af ringe kvalitet,  

 og det var langtfra nok til at give plads til alle afviste.
For at undgå  

 gentagelser er SF's plan baseret på, at der laves et stort, velplanlagt løft  

 i antallet af studiepladser.
Filosofien er, at hvis enkelte pladser skulle  

 stå ubesat, vil det være lettere løbende at skære disse væk end det modsatte.  

 Omkostningerne ved »overdimensionering« er midlertidige og  

 forholdsvis beskedne, mens de samfundsmæssige omkostninger ved  

 »underdimensionering« er store og langvarige - bl.a. i form af  

 flaskehalsproblemer, jf. ovenfor.
4. En ordentlig standard Ved beregning af driftsudgifter til uddannelse er brugt de beløb -  

 »taxametre« - der fremgår af finansloven.
For at undgå at  

 pladsudvidelsen fører til en forringelse af undervisningens kvalitet, er der  

 herudover afsat:
 - 15.600 kr. pr. ekstra studerende som en engangsudgift til bygninger,  

 inventar etc.
- 15.600 kr. pr. ekstra studerende pr. år til aflønning m.v. af forskere.  

 SF's plan vil gøre det muligt at ansætte ca. 425 ekstra forskere - omregnet  

 til fuld tid.
SF har ikke lagt sig fast på en bestemt fordeling af de ekstra  

 forskningsmidler på læreanstalter eller studier.
Ved at ansætte et større antal lærere og forskere nu opnås i øvrigt et  

 mere blidt generationsskifte på læreanstalterne.
I dag er afgangen beskeden,  

 men der forventes en betydelig afgang om ca. 10 år.
Det betyder også, at det  

 vil være lettere at foretage en nedadgående tilpasning, såfremt ansøgertallet  

 til den tid er faldende.
5. Statens Uddannelsesstøtte SF's plan betyder, at der i 1998 er ca. 11.700 flere studerende på de  

 videregående uddannelser.
Det skønnes at koste ca. 270 mio. kr. ekstra i SU.  

 Det modsvares fuldt ud af besparelser på dagpenge og kontanthjælp.
Materiale  

 fra Socialkommissionen viser, at det offentliges gennemsnitsudgift pr. ung er  

 nogenlunde lige stor, hvad enten den unge studerer eller ej (se underbilag  

 2).
6. Jobfrigørelse SF's plan betyder, at der frigøres et antal job - typisk ufaglærte job.  

 Unge under uddannelse har normalt kun lønarbejde nogle få timer om ugen, mens  

 unge, der ikke er under uddannelse, arbejder betydelig mere.
Det skønnes  

 forsigtigt, at i 1998 vil de ekstra ca. 15.000 taxameterudløsende studerende  

 svare til ca. 15.800 studerende (note 2), og de vil frigøre ca. 6.400  

 fuldtidsjob (se underbilag 3).
Det vil typisk være ufaglærte job, som let kan genbesættes med  

 arbejdsløse.
Regnes meget forsigtigt med, at det offentlige pr. frigjort job  

 i gennemsnit sparer 75.000 kr. i dagpenge, kontanthjælp etc., vil den samlede  

 besparelse være på ca. 360 mio. kr. i 1998.
7. Samfundsøkonomiske virkninger Baseret på resultater (multiplikatortabeller) fra Danmarks Statistiks  

 makroøkonomiske model ADAM kan det beregnes, at SF's plan vil:
- gøre arbejdsløsheden i 1998 ca. 10.500 lavere end ellers.
Det fremkommer  

 ved, at - ca. 3.000 unge, der ellers ville være arbejdsløse, kommer i gang med en  

 uddannelse, - der frigøres ca. 6.400 job til arbejdsløse, jf. ovenfor.
Den lidt mindre  

 arbejdsstyrke vil øge lønpresset marginalt, og det vil koste ca. 400 job, - ca. 2.400 kommer i beskæftigelse på uddannelsesstederne (lærere,  

 bygningshåndværkere etc.), hvilket reducerer arbejdsløsheden med ca. 1.500, - det offentlige underskud forøges med ca. 100 mio. kr. i år 1998. Det vil  

 stige til ca. 365 mio. kr. i år 2000. Heri er ikke indregnet den gunstige  

 effekt, som uddannelse har på strukturarbejdsløsheden.
Den vil på et  

 tidspunkt blive så stærk, at de offentlige finanser bliver forbedret.
På kort sigt er der tale om en beskeden merbelastning af de offentlige  

 finanser.
SF medvirker gerne til at finde finansieringsmuligheder.
 De nærmere forudsætninger fremgår af underbilag 3.
Underbilag 1. Dimensionering af planen Som mål for behovet for optagelsespladser ved fri adgang er brugt antallet  

 af 1. prioritetsansøgere.
Udgangspunktet er 1994-tallene.
I 3 tilfælde er  

 tallene justeret på baggrund af presseoplysninger om søgningen i 1995:
- for læreruddannelsen er behovsmålet sat 500 op; - for humaniora er behovsmålet sat 500 op; - for naturvidenskab er behovsmålet sat 600 ned.
Disse tal skal opfattes som en 1. approksimation af behovet.
Det vil hen  

 ad vejen formentlig falde, fordi der er en pukkel af »gamle«  

 ansøgninger.
Til gengæld vil der fortsat være nogle ansøgere, der ikke får  

 tilgodeset deres 1. ønske - idet der stadig vil være enkelte uddannelser uden  

 fri adgang.
Disse skulle ideelt fordeles på de uddannelser, der står som 2. -  

 evt. 3. etc. - prioritet.
Endvidere kan den fri adgang lokke nye ansøgere  

 frem, der i dag opgiver, fordi de ikke kan klare karakterkrav m.v.
Det er  

 forudsat, at disse effekter opvejer hinanden, så antallet af 1.  

 prioritetsansøgere giver et rimeligt mål for behovet.
 Behovet er sammenlignet med det planlagte optag i 1998, sådan som det  

 fremgår af finansloven for 1995. Ved at bruge budgetoversigtstal for 1998  

 tages der højde for, at der på flere uddannelser i forvejen sker en kraftig  

 udbygning - det gælder f.eks. sundhedsuddannelser og  

 folkeskolelæreruddannelsen.
Dermed er der tal for efterspørgsel og udbud.
For hver uddannelse er så  

 vurderet, hvor hurtigt der kan gennemføres fri adgang.
I nogle tilfælde kan  

 det ske allerede fra 1996, i andre tilfælde først gradvist over 3 år.
For  

 enkelte uddannelser gennemføres ikke fri adgang inden for planens 3-årige  

 tidshorisont.
Her er i stedet for skønnet, hvor stort et løft der er  

 realistisk og/eller behov for.
Underbilag 2. Overførselsindkomster til unge En registersamkøring foretaget af Socialkommissionen gør det muligt at  

 beregne den gennemsnitlige udgift til overførselsindkomster for unge.
Det  

 fremgår af tabel 2, at gennemsnitsudgiften pr. uddannelsessøgende er langt  

 mindre end gennemsnitsudgiften for andre unge.
Det skyldes dog, at de helt  

 unge er »billigere« end de lidt ældre, og at der er størst andel af  

 uddannelsessøgende blandt de helt unge.
Man får et mere fair billede ved at  

 dele op i aldersklasser (Socialkommissionens offentliggjorte materiale  

 tillader ikke en mere detaljeret opdeling end den i tabel 2).
Opdelingen viser, at uddannelsessøgende er billigere op til 22-års-alderen  

 og derefter noget dyrere.
Det forekommer fair at sige, at en  

 uddannelsessøgende i snit højst koster det samme som en jævnaldrende  

 ikkeuddannelsessøgende.
Konklusionen forstærkes af, at tabellen sammenholder  

 skattefri og skattepligtige ydelser: En betydelig del af ydelserne til  

 ikkeuddannelsessøgende unge er kontanthjælp, som i 1989 var skattefri, mens  

 SU var og er skattepligtig.
Underbilag 3. Samfundsøkonomiske virkninger af SF's plan 1. Udgifter til nye studiepladser Ud fra tabel 1 er beregnet, hvor mange flere studerende/studiepladser der  

 vil være i 1998. Det er beregnet ud fra et skøn over studiefrafaldet, som er  

 baseret på statistik fra Undervisningsministeriet (for de fleste uddannelser  

 skønnes et frafald på henholdsvis 15, 10 og 5 pct. de tre første år).
Antallet af studiepladser bestemmer sammen med taxametrene (som oplyst i  

 finansloven for 1995) driftsudgifterne til undervisning.
Herudover er afsat  

 15.600 kr./år/plads til forskning.
Hver nyoptagen studerende antages herudover at koste 15.600 kr. i  

 engangsudgifter til bygninger, anlæg, udstyr etc.
Det er et gennemsnitsbeløb,  

 som vil være forskelligt fra uddannelse til uddannelse.
2. Påvirkning af de samlede overførselsindkomster Som nævnt i teksten vil det offentliges udgifter til SU blive modsvaret af  

 besparelser på dagpenge m.v., jf. også bilag B.
Bl.a. med udgangspunkt i materiale fra Socialkommissionen skønnes, at  

 studerende arbejder under 10 timer/uge, mens andre unge arbejder ca. 25  

 timer/uge (begge dele gennemsnitstal). Hver ny studerende frigør dermed ca.  

 15 timers arbejde pr. uge.
Der vil derfor opstå en række jobmuligheder, som  

 kan udnyttes af arbejdsløse.
For hvert job, omregnet til fuld tid (37 timer pr. uge), der frigøres,  

 antages det offentlige i gennemsnit at spare 75.000 kr. i dagpenge,  

 kontanthjælp etc.
Det er et forsigtigt tal, som enten kan fortolkes på den  

 måde, at ikke alle stillinger bliver genbesat, eller at det, at nogle unge  

 (midlertidigt) delvis forlader arbejdsmarkedet, udløser et vist lønpres.
Det  

 er meget sandsynligt, at det reelle tal er større end 75.000 kr.
 En ekstra studerende giver med den gjorte forudsætning det offentlige en  

 gennemsnitlig besparelse på 15/37x75.000 kr. = 30.400 kr.
Det er ikke noget højt tal.
Som yderligere underbygning af tallet kan  

 nogle forskellige overførselsindkomster sammenlignes:
Tabel 2. Offentlige transfereringer (1989-tal) Kilde: Socialkommissionen, Dokumentation 2, »Analyser vedrørende  

 unge«, kap.
II og egne beregninger.
3. Samfundsøkonomiske effekter Herefter fremkommer en række tal, der kan lægges ind i ADAM.
Konkret er  

 beregningen foretaget med de virkningstabeller (multiplikatorer), der er  

 offentliggjort i »ADAM.
En model af dansk økonomi, oktober 1991«  

 fra Danmarks Statistik.
Tabel 3. Udgifter og samfundsøkonomiske virkninger Det bemærkes, at betydningen af, at flere optager studielån, ikke  

 er indregnet.
Effekten er positiv for de offentlige finanser.
Ganske  

 vist taber staten en bagatel på rentetilskud, men tjener betydelig mere,  

 fordi lånene typisk omsættes i forbrug med moms, afgiftsindtægter og  

 merbeskæftigelse til følge.
I 1998 vil der formentlig blive optaget studielån  

 for ca. 80 mio. kr. af de nye studerende.
Omsættes det fulde beløb i øget  

 privat forbrug, forbedres de offentlige finanser med skønsmæssigt halvdelen,  

 altså ca. 40 mio. kr.
 4. Teknisk kommentar: Betydning for løndannelsen.
ADAM er sådan opbygget, at stigende beskæftigelse (lærere m.v.) og  

 faldende arbejdsstyrke (færre unge på arbejdsmarkedet - omregnet til fuldtid)  

 betyder (lidt) større lønstigninger.
Den præcise størrelse af lønstigningerne  

 er afgørende for de resultater, der kommer ud af ADAM.
På kort sigt er  

 effekten ret beskeden, og det omfatter hele beregningsperioden 1996-98, mens  

 den på længere sigt er større.
Til gengæld vil det højere uddannelsesniveau  

 på lang sigt gøre det lettere at undgå flaskehalsproblemer m.v.
Det er svært  

 at kvantificere, men der er næppe tvivl om, at effekten er stærk nok til, at  

 planen på lang sigt vil være en overskudsforretning for staten.
Det  

 understøttes langt hen ad vejen af de resultater, der findes i rapporten fra  

 udvalget om voksen- og efteruddannelse (note 3).
I beregningsperioden (den korte sigt) er indregnet effekten på  

 løndannelsen af den stigende beskæftigelse, jf.
ADAM.
Endvidere er der  

 indlagt en effekt på løndannelsen af, at et antal unge går i gang med en  

 uddannelse og dermed delvis træder ud af arbejdsstyrken.
Tallet er skønnet på  

 baggrund af forskelligt materiale fra LO og Finansministeriet (materialet er  

 igen baseret på ADAM).
Note 1. I dag optager f.eks. handelsskolerne nogle ansøgere, der har  

 f.eks. samfundsfag som 1. prioritet.
Indføres fri adgang til samfundsfag,  

 frigøres et antal optagelsespladser på handelsskolerne til andre ansøgere.
Note 2. Svarende til, at 5 pct. af de studerende ikke udløser et  

 taxameter, fordi de ikke består en eksamen.
Tallet er lavt sat.
Note 3. Resultaterne er selvfølgelig ikke direkte sammenlignelige.
I  

 forkert retning trækker, at de videregående er mere langvarige end voksen- og  

 efteruddannelse, hvilket betyder, at de positive effekter udskydes nogle år.  

 I rigtig retning trækker, at en helårsplads på de videregående uddannelser er  

 langt billigere end en helårsplads på voksen- og efteruddannelserne.
