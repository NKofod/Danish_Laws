 Landsskatteretskendelse af 17/12 2001 vedr.  

 tinglysningsafgift på delvist nedlyst pantebrev.
 A A/Ss klage skyldes, at told- og skatteregionen har truffet  

 afgørelse om, at afgift fra et delvist nedlyst pantebrev ikke kan overføres  

 til  

 et nyt pantebrev, hvorfor regionen har fundet, at det nye pantebrev skal  

 berigtiges med yderligere tinglysningsafgift, 3.000 kr.
Det fremgår af sagens oplysninger, at B og C den 28. marts 2000  

 oprettede et pantebrev på 400.000,00 kr. til det klagende selskab med pant i  

 en  

 ejendom.
Pantebrevet blev anmeldt til tinglysning og tinglyst den 5. april  

 2000. Pantebrevet var forsynet med følgende afgiftskasse:
Pålydende, nyt lån DKK  

    

 400.000,00 - Restgæld, indfriede lån DKK  

    

 186.289,69 - Omkostninger, indfriede lån DKK  

    

 1.029,44 - Forholdsmæssige omkostninger, nyt lån DKK  

    

 4.571,79 Afgiftspligtigt beløb DKK  

    

 208.109,08 Jf. lov om afgift af tinglysning og registrering af ejer- og  

 panterettigheder, § 5, stk. 2.
Der er ved opgørelsen anvendt nominelle værdier. Ved anmeldelsen til tinglysning var pantebrevet  

 afgiftsberigtiget med 4.600 kr., opgjort som den faste afgift, 1.400 kr.,  

 samt  

 1,5 pct. (oprundet) af det afgiftspligtige beløb i henhold til afgiftskassen.
Det klagende selskabs repræsentant  

    

  

 har om de nærmere omstændigheder i  

 forbindelse med udstedelsen af pantebrevet på 400.000,00 kr. oplyst, at den  

 pågældende ejendom var belånt i henhold til to pantebreve, dels opr. 980.000  

 kr. til det klagende selskab, dels opr. 300.000 kr. til en bank.
Begge  

 pantebreve var berigtiget med korrekt beregnet stempel- og  

 tinglysningsafgift.  

 I forbindelse med en ombygning fik låntagerne tilbud fra det klagende selskab  

 om optagelse af yderligere lån i ejendommen.
Låntagerne ønskede at drage  

 fordel  

 af den lavere rente på et rentetilpasningslån, men ønskede på grund af  

 risikoen  

 herved at sprede finansieringen, således at godt 60 % af realkreditbelåningen  

 fortsatte som et fastforrentet realkreditlån, mens den resterende del  

 ønskedes  

 finansieret med et rentetilpasningslån.
Provenuet af rentetilpasningslånet  

 skulle således bl.a. anvendes til delvis indfrielse (nedbringelse) af  

 realkreditlånet på opr. 980.000 kr.
Den 24. marts 2000 tilbød det klagende  

 selskab låntagerne et rentetilpasningslån på 400.000,00 kr.  

 Realkreditpantebrevet  

 på 400.000,00 kr. blev herefter oprettet den 28. marts 2000, og lånet blev  

 udbetalt den 4. april 2000.
Told- og skatteregionen har ved den påklagede afgørelse fundet,  

 at det omhandlede pantebrev skal berigtiges med yderligere  

 tinglysningsafgift,  

 3.000 kr.
Som begrundelse herfor har regionen anført, at overførsel af afgift  

 mellem pantebreve kun kan ske, såfremt pantebrevet hvorfra afgift skal  

 overføres, aflyses helt.
I nærværende tilfælde ønskes afgift overført fra et  

 delvist nedlyst pantebrev til et nyt pantebrev, hvilket ikke er muligt, jf.  

 tinglysningsafgiftslovens § 5, stk. 2. Der skal derfor betales fuld afgift af  

 det nyoprettede pantebrevs hovedstol.
 Regionen har herefter opgjort yderligere tinglysningsafgift  

 således:
Hovedstol 400.000,00 kr.
Variabel afgift (1,5 pct.), jf. tinglysningsafgiftslovens § 5,  

 stk. 1 6.000,00 kr.
Fast afgift, jf. tinglysningsafgiftslovens § 5, stk. 1 1.400,00 kr.
I alt 7.400,00 kr.
I alt oprundet, jf. tinglysningsafgiftslovens § 2, stk. 1 7.400,00 kr.
Betalt afgift - 4.600,00 kr.
Skyldig afgift 2.800,00 kr.
Forhøjet afgift, jf. tinglysningsafgiftslovens § 20 200,00 kr.
I alt 3.000,00 kr.
Det klagende selskabs repræsentant har over for  

 Landsskatteretten nedlagt påstand om, at det omhandlede pantebrev alene skal  

 afgiftsberigtiges med 4.600 kr.
Til støtte for påstanden har repræsentanten  

 anført, at regionens afgørelse medfører, at låntagerne kommer til at betale  

 stempel-/procentafgift på 1,5 pct. to gange for det samme pantsikrede beløb,  

 selvom retsforholdet er fuldstændig uændret, dvs. samme låntagere og samme  

 ejendom.
Låntagerne ønskede alene at stifte nyt pant for et beløb svarende  

 til  

 forskellen mellem det nye pantebrevs hovedstol på 400.000,00 kr., og  

 nedlysningen på 186.289,69 kr. på det oprindelige pantebrev.
Repræsentanten  

 har  

 bestridt, at det er en forudsætning for fritagelse for betaling af fuld  

 procentafgift, at det oprindelige realkreditpantebrev aflyses helt.  

 Repræsentanten har herved anført, at der hverken i betænkning nr. 1364/1998,  

 som lå til grund for tinglysningsafgiftsloven, eller i bemærkningerne til  

 lovforslaget (L 208 af 25. marts 1999), hvor tinglysningsafgiftslovens regler  

 blev foreslået indført, er holdepunkter for, at der på dette område skulle  

 være  

 tilsigtet nogen ændring i forhold til stempelloven og den faste praksis, som  

 realkreditinstitutterne har fulgt siden 1991 og som fuldt ud er accepteret af  

 tinglysningsmyndighederne m.v.
Problemstillingen er ej heller nævnt i  

 Skatteministerens skriftlige fremsættelse af lovforslaget den 25. marts 1999.  

 Repræsentanten har understreget, at lovgiver i lovforslagets bemærkninger i  

 øvrigt indgående har uddybet reglerne i tinglysningsafgiftslovens § 5, stk.  

 2,  

 jf. bemærkningerne s. 25-27.
 Repræsentanten har videre anført, at regionen tidligere har  

 begrundet sin opfattelse med, at stempellovens § 10, stk. 2, ikke er  

 videreført  

 i tinglysningsafgiftsloven, hvorved regionen har henvist til  

 slutbemærkningerne  

 i motiverne til lovforslaget, s. 36, 2. sp.: Der er ikke i lovforslaget  

 en  

 bestemmelse om rene afløsningsdokumenter svarende til § 10, stk. 2 i  

 stempelloven. Repræsentanten har anført, at såfremt det havde været  

 lovgivers  

 hensigt, at denne kortfattede og upræcise udtalelse skulle medføre en ændring  

 på dette for boligejerne væsentlige område vedrørende afgiftsoverførsel fra  

 realkreditpantebreve ved konverteringer m.v., må det forventes, at lovgiver  

 ville have uddybet udtalelsen betydeligt, hvilket ikke er sket.  

 Repræsentanten  

 har herved gjort opmærksom på, at en sådan uddybelse har fundet sted bl.a.  

 vedrørende bortfald af afgiftsfritagelsen ved vandrende  

 pantebreve, adgangen  

 til at foretage værdistempling og afgiftsfriheden for pantebreve  

 og  

 skadesløsbreve ved kontrapant, jf. bemærkningerne, s. 13, 2. sp.
Endvidere har repræsentanten anført, at regionen har henvist til  

 spørgsmål nr.
S 2538, fremsat den 3. maj 2000, til skatteministeren fra  

 Kristian Jensen (V). Repræsentanten har anført, at dette spørgsmål er stillet  

 efter tinglysningsafgiftslovens vedtagelse i Folketinget og efter lovens  

 ikrafttræden.
Repræsentanten har videre anført, at den udlægning af reglerne,  

 som skatteministeren i sit svar fremfører, bestrides, og repræsentanten har  

 gjort opmærksom på, at spørgsmålet vedrører en situation, hvor pantet  

 udstykkes,  

 og hvor der udfærdiges delpantebreve for hver af de enkelte  

 matrikulære  

 ejendomme, hvilket er en helt anden situation end i nærværende tilfælde.  

 Repræsentanten har endvidere henvist til følgende i skatteministerens svar:  

 Afslutningsvis skal det bemærkes, at de ændringer i muligheden for at  

 overføre  

 afgift fra et pantebrev til et andet, der er sket ved overgangen fra  

 stempelloven til tinglysningsafgiftsloven, er i overensstemmelse med de  

 anbefalinger, der fremkom fra stempeludvalget, der var bredt sammensat, og  

 som  

  udover repræsentanter fra ministerierne  også havde deltagelse  

 af eksterne  

 sagkyndige, repræsentanter fra organisationerne  . og erhvervslivet.  

 Repræsentanten har anført, at dette ikke forekommer sandsynligt, idet  

 høringssvarene fra blandt andet erhvervslivets organisationer ikke indeholdt  

 synspunkter eller lignende, som kunne pege i retning af, at reglerne på dette  

 område påtænktes ændret.
Repræsentanten har herefter gjort gældende, at  

 tinglysningsafgiftsloven  på samme måde som stempelloven   

 indeholder hjemmel  

 til at fritage det omhandlede realkreditpantebrev på 400.000,00 kr. for  

 betaling af fuld procentafgift, idet lånet blev optaget til bl.a. delvis  

 indfrielse af et realkreditlån i samme ejendom.
Låntagerne har således  

 allerede  

 én gang betalt behørig afgift af en del af det pantsikrede beløb, og der er i  

 tinglysningsafgiftsloven ikke hjemmel til at opkræve tinglysningsafgift igen  

 for samme pantsikrede beløb.
Repræsentanten har videre anført, at der under stempelloven var  

 fast administrativ praksis for, at denne type af pantebreve kunne udfærdiges  

 uden betaling af stempelafgift.
Realkreditinstitutterne har siden 1991 fulgt  

 en  

 praksis, hvorefter realkreditpantebreve i denne type af sager blev udfærdiget  

 uden betaling af fuld stempelafgift, så længe det nye lån helt eller delvis  

 svarede til det beløb, som det oprindelige lån skulle nedbringes med.
Denne  

 praksis blev godkendt af tinglysningsmyndighederne og statsamterne i de  

 ganske  

 få sager, hvor problemstillingen gav anledning til afgørelse.
Repræsentanten  

 har herved henvist til en afgørelse fra Told- og Skattestyrelsen af 28.  

 februar  

 1996.
Endvidere har repræsentanten anført, at det ikke bestrides, at  

 stempellovens § 10, stk. 2, ikke er videreført i tinglysningsafgiftsloven,  

 men  

 dette forhold er ikke afgørende, idet realkreditpantebreve har haft deres  

 helt  

 særlige fritagelsesbestemmelse i stempellovens § 62, stk. 1, nr. 3. Denne  

 bestemmelse er videreført i tinglysningsafgiftslovens § 5, stk. 2, og  

 lovgiver  

 har ikke haft til hensigt at indskrænke anvendelsesområdet i forhold til  

 stempellovens § 62, stk. 1, nr. 3. Tværtimod fremgår det klart af  

 lovforslaget,  

 at lovgiver i § 5, stk. 2, har ønsket en udvidelse i forhold til  

 stempellovens  

 § 62, stk. 1, nr. 3, jf. bemærkningerne, s. 26: I den foreslåede  

 bestemmelse i  

 § 5, stk. 2, er lånegrænsen på 80 pct. af ejendomsværdien helt udgået,  

 , samt:  

 Det er nu muligt at anse lånet for optaget til afløsning af et  

 tilsvarende  

 lån, selvom lånet i henhold til det pantebrev, der skal afløses, ikke er  

 blevet  

 effektueret. For så vidt angår stempellovens § 10, stk. 2, har repræsentanten  

 anført, at denne bestemmelse var gældende generelt for alle dokumenter, som  

 var  

 omfattet af stempelloven.
Bestemmelsen opstillede et krav om identitet,  

 hvorefter dokumenterne skulle vedrøre samme parter og samme ejendom.  

 Stempellovens § 62, stk. 1, nr. 3, var derimod en særlig bestemmelse, som kun  

 omfattede realkreditlån, lån hos Dansk Landbrugs Realkreditfond eller i  

 pengeinstitutter, såfremt lånets løbetid var mindst 10 år og højst 30 år, og  

 lånet havde direkte pant i fast ejendom inden for 80 pct. af den på  

 lånetidspunktet senest meddelte offentlige vurdering af ejendommen.  

 Stempellovens § 62, stk. 1, nr. 3, 2. pkt. indeholdt en undtagelse til det  

 subjektive identitetskrav, som ellers fremgik af den generelle bestemmelse i  

 stempellovens § 10, stk. 2. Men bestemmelsen indeholdt i 1. pkt. også en klar  

 hjemmel til fritagelse for betaling af stempelafgift, når det nye lån var  

 optaget til indfrielse af tilsvarende lån eller lån omfattet af lov om  

 realkreditlignende lån m.v., § 2.
Repræsentanten har videre anført, at afgiftsfritagelsen i  

 stempellovens § 62, stk. 1, nr. 3, er opretholdt fuldt ud  og er  

 udvidet i  

 tinglysningsafgiftslovens § 5, stk. 2, hvilket specifikt fremgår af  

 bemærkningerne vedrørende § 62, stk. 1, nr. 3, i lovforslaget (L 208), s. 15.  

 1. sp.: Det foreslås i lovforslagets § 5, stk. 2, at afgiftsfritagelsen  

 opretholdes i det omfang det lån, for hvilket der ydes pant, optages til  

 afløsning af et lån med tilsvarende pant i samme ejendom.
Baggrunden for  

 afgiftsfritagelsen er at friholde den del af det nye lån for afgift, hvor der  

 ikke stiftes nyt pant., samt s. 10, 2. sp.: Det er hovedreglen  

 efter  

 forslaget, at der kun betales afgift én gang af det pantsikrede beløb, og  

 debitor- og kreditorskifte kan herefter passere afgiftsfrit, når der bortses  

 fra den faste afgift. Repræsentanten har anført, at lovgiver   

 selv ved  

 debitor- og kreditorskifte  således har ønsket at friholde den del af  

 lånet  

 for afgift, hvor der ikke stiftes nyt pant.
I nærværende tilfælde stifter  

 låntagerne yderligere pant samtidig med, at der foretages en nedlysning af et  

 eksisterende realkreditpantebrev.
Der bør derfor alene foretages  

 afgiftsberigtigelse af den del af lånet, hvor der stiftes nyt pant.
Repræsentanten har tillige henvist til ordlyden af stempellovens  

 § 62, stk. 1, nr. 3, og tinglysningsafgiftslovens § 5, stk. 2. Af  

 stempellovens  

 § 62, stk. 1, nr. 3, fremgik, at det nye realkreditlån skulle være optaget  

 til  

 indfrielse af tilsvarende lån .
Af tinglysningsafgiftslovens § 5,  

 stk. 2,  

 fremgår tilsvarende, at det nye lån skal være optaget med det formål, at  

 afløse et lån .
Repræsentanten har anført, at man i begge  

 tilfælde har valgt  

 en formulering, som kunne give indtryk af, at det kun var den fulde  

 indfrielse  

 af lånet, som var omfattet af fritagelsen.
Repræsentanten har anført, at en  

 sådan fortolkning imidlertid ikke svarer til retstilstanden på området.
Repræsentanten har videre anført, at regionens fortolkning af  

 begrebet aflyst i tinglysningsafgiftslovens § 5, stk. 2,  

 udelukkende er  

 baseret på en ordlydsfortolkning.
Begrebet aflysning omfatter  

 imidlertid også  

 delvis aflysning (også kaldet nedlysning), hvilket  

 eksempelvis fremgår af  

 tinglysningsafgiftslovens § 8, stk. 2, nr. 1. Ifølge denne bestemmelse er  

 aflysning fritaget for tinglysningsafgift, og det er helt  

 utvivlsomt, at  

 dette også gælder for delvis aflysning.
Tilsvarende anvender  

 regionen en  

 ordlydsfortolkning af § 5, stk. 2, i forbindelse med fortolkningen af  

 afløse  

 et lån.
Regionen har imidlertid anerkendt, at to eller flere  

 realkreditlån  

 godt kan omlægges til ét realkreditlån uden betaling af procentafgift.  

 Repræsentanten har herved henvist til et brev fra regionen af 22. marts 2000  

 til Realkreditrådet, samt til bekendtgørelse nr. 725 af 15. september 1999,  

 bilag 1: Ad B: Restgælden på det/de indfriede lån er restgælden ifølge  

 lånedokumentet (ved kontantlån er det således ikke  

 obligationsrestgælden).  

 Repræsentanten har anført, at et lån således godt kan fortolkes  

 som flere  

 lån, og så meget desto mere må det gælde, at en brøkdel af et lån også  

 kan  

 omlægges til ét lån.
Repræsentanten har yderligere anført, at regionen er enig i, at  

 denne type af sager ikke bør resultere i dobbeltbetaling af  

 procentafgift,  

 idet låntagerne allerede én gang har betalt procentafgift af det pantsikrede  

 beløb. jf. sagsfremstillingens s. 2: Afgiftsmyndigheden vil  som  

 tilkendegivet den 12. oktober 2000  anbefale en lovændring, hvor  

 delpantebreve  

 omfattes af § 5, stk. 2, hvis problemerne med udstykningspantebreve kan  

 løses.  

 Derudover er regionen også enig i, at det ikke vil få provenumæssige  

 konsekvenser for staten, hvis denne type af realkreditpantebreve fritages for  

 procentafgift.
Regionen har herved oplyst, at regionen er af den opfattelse,  

 at  

 man ved brug af en allonge til det oprindelige realkreditpantebrev vil kunne  

 etablere samme lånekonstruktion mod betaling af den faste afgift på 1.400 kr.  

 Repræsentanten har anført, at denne løsningsmodel imidlertid ikke kan  

 benyttes  

 af realkreditinstitutterne, som baserer deres drift på  

 masseproduktion.  

 Repræsentanten har videre anført, at det ikke kan have været lovgivers  

 hensigt  

 dels at indføre en konstruktion, som vil gøre tinglyste pantebreve  

 uoverskuelige, dels at lægge hindringer i vejen for, at  

 realkreditinstitutterne  

 kan indrette deres drift på en for kunderne smidig måde.
 Endelig har repræsentanten henvist til en artikel,  

 offentliggjort i Tidsskrift for Skatter og Afgifter 2000.633, hvori  

 problemstillingen vedrørende afgift ved opdeling af pantebreve er behandlet.
Regionen har i anledning af klagen til Landsskatteretten anført,  

 at tinglysningsafgiftsloven trådte i kraft den 1. januar 2000 og afløste den  

 dagældende stempellov.
Efter stempellovens § 62, stk. 1, nr. 3, var der  

 blandt  

 andet hjemmel til at oprette ét stempelfrit realkreditlån, når dette lån blev  

 optaget til indfrielse af tilsvarende lån.
Reglen er videreført i  

 tinglysningsafgiftslovens § 5, stk. 2, hvor der er hjemmel til at lade ét  

 realkreditlån afløse af ét nyt realkreditlån.
Stempellovens § 62, stk. 1, nr.  

 3, var imidlertid suppleret af en generel fritagelsesregel til udfærdigelse  

 af  

 erstatningsdokumenter i stempellovens § 10, stk. 2, hvilket gjorde det muligt  

 at oprette flere afløsningsdokumenter vedrørende samme retsforhold.
Denne  

 fritagelsesbestemmelse er ikke videreført i tinglysningsafgiftsloven, hvilket  

 betyder, at der ikke er mulighed for at lade ét lån afløse af to eller flere  

 lån, eller at lade ét lån delvist afløse, således at en del af det  

 eksisterende  

 lån forbliver, idet man også i dette tilfælde vil have to lån i to  

 forskellige  

 pantebreve efter konverteringen.
Regionen har videre anført, at tinglysningsafgiftslovens § 5,  

 stk. 2, ikke hjemler mulighed for afgiftsfrit at oprette mere end ét  

 realkreditlån til hel eller delvis afløsning af et eksisterende  

 realkreditlån.  

 I tinglysningsafgiftslovens § 5, stk. 2, er der alene mulighed for at lade ét  

 realkreditlån afløse af ét nye realkreditlån.
Det betyder, at afgiftsfriheden  

 er betinget af, at låntager efter konverteringen er afsluttet, kun står  

 tilbage  

 med ét realkreditpantebrev.
Regionen har herved ikke forhindret, at der  

 skulle  

 være mulighed for at sammenlægge to realkreditlån til ét realkreditlån, idet  

 denne sammenlægning netop resulterer i, at låntager kun ender med at have ét  

 realkreditpantebrev.
I nærværende tilfælde har det således hele tiden været  

 muligt at foretage en delvis nedlysning af pantebrevet og ved allonge til  

 samme  

 pantebrev oprette et nyt lån, således at begge lån forefandtes i samme  

 pantebrev.  

 Afgiftsmæssigt ville dette kunne ske indenfor rammerne af  

 tinglysningsafgiftslovens § 5, stk. 2.
 Repræsentanten har som kommentar hertil anført:
At  

  

 regionens bemærkninger om anvendelse af alternative  

 fremgangsmåder ved tinglysning af delpantebreve ikke har relevans for den  

 konkrete problemstilling, der angår fortolkning af tinglysningsafgiftslovens  

 §  

 5, stk. 2. Efter repræsentantens opfattelse er det inden for det  

 skatteretlige  

 område ikke afgørende, om den skatte- eller afgiftspligtige har anvendt den  

 ene  

 eller den anden formelle metode for at opnå en given afgiftslettelse.
Det  

 afgørende for en eventuel afgiftslettelse er realiteten bag transaktionen.
at  

  

 der i bekendtgørelse nr. 539 af 30. juni 1993, § 6,  

 (til stempelloven) blev stillet krav om, at realkreditpantebrevene senest ved  

 dokumentets indlevering til tinglysning på dokumentets første side (eventuelt  

 ved en henvisning til påtegning på en allonge til dokumentet) skulle være  

 påført en opgørelse af det stempelpligtige beløb med den i bekendtgørelsen  

 anførte specifikationsgrad.
Af bekendtgørelsens § 6 fremgår eksplicit, at  

 reglerne knytter sig til stempellovens § 62, stk. 1, nr. 3, og man har fra  

 realkreditinstitutternes side aldrig henvist til stempellovens § 10, stk. 2.  

 Tinglysnings- og afgiftsmyndighederne m.v. har aldrig krævet, at der på  

 pantebrevet skulle henvises til stempellovens § 10, stk. 2. De daværende  

 regler  

 i bekendtgørelsen vedrørende stempelafgift er videreført i den nugældende  

 bekendtgørelse nr. 725 af 15. september 1999, § 4. Regionens opfattelse af at  

 delvis konvertering efter stempelloven var hjemlet i lovens § 10, stk. 2, er  

 således en ganske ny fortolkning, der aldrig har været prøvet, endsige  

 håndhævet, mens bestemmelsen var i kraft.
 at  

  

 regionens typografiske formulering af, at fritagelsen  

 kun finder anvendelse for ét realkreditpantebrev ikke genfindes i  

 stempelloven eller i tinglysningsafgiftsloven med tilhørende  

 fortolkningsbidrag.
 at  

  

 regionens typografiske pointering af ét er i  

 uoverensstemmelse med en naturlig sproglig fortolkning af såvel stempellovens  

 §  

 62, stk. 1, nr. 3, som tinglysningsafgiftslovens § 5, stk. 2. En læsning af  

 de  

 to bestemmelser giver ikke belæg for at indfortolke et krav om, at antallet  

 af  

 pantebreve ikke kan forøges i forbindelse med konvertering af realkreditlån.
 at  

  

 problemstillingen vedrørende delpantebreve ikke har  

 været drøftet i stempeludvalget eller dette udvalgs mere tekniske  

 underudvalg.  

 Repræsentanten har været repræsenteret i begge udvalg.
at  

  

 der under forhandlingerne mellem repræsentanten og  

 Skatteministeriet blev opnået enighed om, at der ikke havde været tilsigtet  

 en  

 afgiftsskærpelse ved opsplittende og delvise konverteringer hverken ved  

 tilblivelsen af § 5, stk. 2, eller efterfølgende, hvorfor uenigheden alene  

 angår spørgsmålet om, hvorvidt retstilstanden skal reetableres via  

 fortolkning  

 eller via en lovændring, samt at  

  

 tinglysningsafgiftsloven efter repræsentantens  

 opfattelse hele tiden har indeholdt hjemmel til afgiftsfritagelse for de  

 berørte realkreditpantebreve.
Skatteministeriet har imidlertid valgt at  

 gennemføre ændringen ved fremsættelse af lovforslag (L 127 af 5. april 2001).  

 Efter repræsentantens opfattelse medfører vedtagelsen af dette lovforslag, at  

 den praksis, der blev fulgt under stempelloven, kodificeres gennem en  

 præcisering  

 i loven.
 Landsskatteretten skal  

 udtale:
 Den dagældende bestemmelse i tinglysningsafgiftslovens § 5, stk.  

 2, havde følgende ordlyd:
Ved tinglysning af pant i fast ejendom, bortset fra pant ifølge  

 ejerpantebrev og skadesløsbrev, til sikkerhed for lån i  

 realkreditinstitutter,  

 Dansk Landbrugs Realkreditfond eller for lån i pengeinstitutter med en  

 oprindelig løbetid på mindst 10 år og højst 30 år medregnes ikke til det  

 pantsikrede beløb, jf. stk. 1, den del af lånet, som optages til at afløse et  

 lån med tilsvarende pant i samme ejendom.
Anvendelsen af reglen i 1. pkt. er  

 betinget af, at anmeldelsen til tinglysning af det nye pant sker senest  

 samtidig med aflysningen af det tidligere pant, og at det tidligere pant er  

 aflyst senest 1 år efter anmeldelsen til tinglysning af det nye pant. Landsskatteretten bemærker, at stempellovens regler ved  

 lovændringen pr. 1. januar 2000 blev erstattet af et helt nyt regelsæt i form  

 af tinglysningsafgiftsloven, der tager udgangspunkt i andre principper end  

 stempelloven.
Retten finder derfor, at den anvendte fortolkning af  

 stempelloven  

 ikke umiddelbart kan overføres til tinglysningsafgiftslovens bestemmelser.
Landsskatteretten finder, at den dagældende bestemmelse i  

 tinglysningsafgiftslovens § 5, stk. 2, efter sin ordlyd må forstås således,  

 at  

 der alene foreligger afgiftsfritagelse, når pantebrevet hvorfra afgift skal  

 overføres, aflyses helt, jf. udtrykket  afløse et lån .
Retten  

 finder  

 endvidere, at der ikke i forarbejderne til tinglysningsafgiftsloven er  

 grundlag  

 for at fortolke bestemmelsen, der udgør en undtagelse til den generelle  

 afgiftspligt, udvidende i forhold til lovteksten.
Den påklagede afgørelse  

 stadfæstes derfor.
