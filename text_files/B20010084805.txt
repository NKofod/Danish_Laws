Bekendtgørelse om afgivelse af  

 statistiske oplysninger om  

 samhandelen med udlandet samt med Færøerne og  

 Grønland I medfør af §§ 3 a og 13 i lov om Danmarks Statistik, jf.  

 lovbekendtgørelse nr. 599 af 22. juni 2000, samt efter indstilling fra  

 Danmarks Statistiks styrelse og efter forhandling med skatteministeren  

 fastsættes:
 § 1. I forbindelse med indførsel fra og  

 udførsel til udlandet samt ved varehandel mellem  

 Færøerne, Grønland og det øvrige Danmark skal der  

 afgives statistiske oplysninger efter reglerne i §§ 2 og 3.
 Stk. 2. Danmarks Statistik foretager den statistiske  

 bearbejdning af oplysningerne.
 Stk. 3. I det omfang det er fastsat ved EF-retsakter  

 videregiver Danmarks Statistik de bearbejdede statistiske oplysninger til De  

 Europæiske Fællesskabers Statistiske Kontor, Eurostat.
 § 2. Fysiske og juridiske personer, der medvirker  

 i en udveksling af varer mellem Danmark og andre EF-medlemsstater, skal hver  

 måned for hver vareart afgive følgende oplysninger til Danmarks  

 Statistik:
1)	ved modtagelse: den medlemsstat, hvorfra varerne kommer, 2)	ved afsendelse: den medlemsstat, hvortil varerne er bestemt, 3)	varernes mængde i nettovægt og/eller supplerende  

 enheder, 4)	varernes værdi og 5)	transaktionens art.
 Stk. 2. De af De Europæiske Fællesskaber fastsatte  

 regler for statistiksystemet, »Intrastat-systemet«, herunder privatpersoners  

 oplysningsforpligtelse og retsvirkningerne af en fastsættelse af  

 tærskelværdier, fremgår af Rådets forordning  

 (EØF) nr. 3330/91 af 7. november 1991 med senere ændringer og  

 gennemførelsesretsakter.
 Stk. 3. Danmarks Statistik fastsætter statistiske  

 tærskelværdier inden for rammerne af EF-retsakter herom, jf.  

 stk. 2.
Stk. 4. Den oplysningspligtige kan overdrage hvervet med at  

 tilvejebringe eller afgive oplysningerne til tredjemand, som har bopæl  

 i en medlemsstat.
Dette begrænser dog ikke den oplysningspligtiges  

 ansvar.
Stk. 5. Oplysningerne skal indsendes til told- og  

 skattemyndighederne på blanketter, der tilsendes den  

 oplysningspligtige, eller på elektroniske medier efter Told- og  

 Skattestyrelsens nærmere regler § 3. Ved indførsel fra og udførsel  

 til lande, der ikke er EF-medlemsstater samt ved varehandel mellem  

 Færøerne, Grønland og det øvrige Danmark skal  

 varemodtagere og vareafsendere for hver vareart meddele følgende  

 oplysninger:
1)	ved indførsel: oprindelseslandet og afsendelseslandet, 2)	ved udførsel: bestemmelseslandet, 3)	varernes mængde i nettovægt og eventuelt supplerende  

 enheder, 4)	varernes værdi, 5)	transportmåden og 6)	procedurekode.
 Stk. 2. De af De Europæiske Fællesskaber fastsatte  

 regler for statistiksystemet fremgår af Rådets forordning (EF)  

 nr. 1172/95 af 22. maj 1995 med senere ændringer og  

 gennemførelsesretsakter.
 Stk. 3. Foretages ind- eller udførslen eller den  

 nævnte varehandel ved andre end de egentlige varemodtagere eller  

 vareafsendere, f.eks. af klarerere eller speditører, skal disse give  

 oplysninger om de egentlige varemodtageres eller vareafsenderes navne og  

 adresser.
 Stk. 4. Oplysningerne skal afgives til told- og  

 skattemyndighederne i forbindelse med toldbehandlingen efter Told- og  

 Skattestyrelsens nærmere regler.
§ 4. Oplysninger, der skal afgives i henhold til  

 § 2, stk. 1, skal indsendes til told- og skattemyndighederne senest  

 den 10. hverdag i måneden efter den måned, som indberetningen  

 vedrører.
Hvis fristen overskrides, fremsendes skriftlig  

 påmindelse om indberetningspligten med meddelelse om, at der vil blive  

 opkrævet ekspeditionsafgift på 550 kr., medmindre oplysningerne  

 er modtaget af told- og skattemyndighederne inden 8 dage.
Hvis fristen  

 herefter i en af de efterfølgende måneder inden for det  

 pågældende kalenderår igen overskrides, fremsendes den  

 skriftlige påmindelse ikke, men ekspeditionsafgiften vil blive  

 opkrævet umiddelbart.
 § 5. Efter § 13, stk. 1, i lov om  

 Danmarks Statistik straffes med bøde den, der:
1)	med forsæt eller ved grov uagtsomhed undlader rettidigt at  

 meddele de oplysninger, der kræves efter denne bekendtgørelses  

 § 2, 2)	undlader rettidigt at meddele de oplysninger, der kræves efter  

 denne bekendtgørelses § 3, eller 3)	forsætligt eller ved grov uagtsomhed afgiver urigtige  

 oplysninger.
 Stk. 2. Efter § 13, stk. 2, i lov om Danmarks  

 Statistik kan der pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 § 6. Denne bekendtgørelse træder i  

 kraft den 1. januar 2002.
 Stk. 2. Samtidig ophæves bekendtgørelse nr. 1190  

 af 21. december 1992 om afgivelse af statistiske oplysninger om samhandelen  

 med udlandet samt med Færøerne og Grønland.
Økonomiministeriet, den 19. september  

 2001 Marianne Jelved /Marianne Petersen 1)  I bekendtgørelsen er medtaget visse bestemmelser fra  

 Rådets forordning nr. 3330/91/EØF af 7. november 1991 om  

 statistikker over udveksling af goder mellem medlemsstaterne og Rådets  

 forordning nr. 1172/95/EF af 22. maj 1995 om statistikker over  

 Fællesskabets og dets medlemsstaters udveksling af goder med  

 tredjelande.
Ifølge artikel 249 i EF-traktaten gælder en  

 forordning umiddelbart i hver medlemsstat.
Gengivelse af disse bestemmelser i  

 bekendtgørelsen er således udelukkende begrundet i praktiske  

 hensyn og berører ikke de nævnte forordningers gyldighed i  

 Danmark.
