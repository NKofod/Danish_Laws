 I henhold til § 2, stk. 6, § 3, § 18, stk. 2, og § 19, stk. 2, i lov nr.  

 410 af 6. juni 1991 om uddannelse af lærere til folkeskolen fastsættes:
Uddannelsens formål og struktur § 1.  Læreruddannelsens formål er § 2.  Uddannelsen varer 4 år og består af en 1. del og  

 en 2. del, hver af 2 års varighed.
 Stk. 2.  I uddannelsen indgår praktik i et omfang, der  

 svarer til 20 uger.
 Stk. 3.  Uddannelsens længde angiver det antal  

 studenterårsværk, der skal lægges til grund for planlægningen af uddannelsen.  

 Et årsværk er en fuldtidsstuderendes arbejde i et år.
Uddannelsens indhold § 3.  1. del omfatter følgende fag og fagområder, som  

 indgår med den angivne andel af en fuldtidsstuderendes arbejde i to år:
 § 4.  2. del omfatter følgende fag, som indgår med den  

 angivne andel af en fuldtidsstuderendes arbejde i to år:
 Stk. 2.  Som liniefag kan seminarierne udbyde alle  

 folkeskolens obligatoriske fag og tilbudsfag.
 § 5.  Ved seminarier, hvor undervisningen i liniefag  

 er fælles for flere årgange studerende, kan uddannelsen i det ene liniefag  

 påbegyndes i 2. studieår, og et eller flere af fagene under 1. del afsluttes  

 i 3. studieår.
 Stk. 2.  De nærmere regler herom fastsættes i  

 studieordningen, jf. § 20.
 § 6.  I alle uddannelsens fag skal de studerende  

 erhverve teoretiske og praktiske forudsætninger for selvstændigt at indsamle,  

 systematisere, udvælge og formidle viden på grundlag af fagenes metoder og i  

 overensstemmelse med uddannelsens formål og erhvervssigte.
Stk. 2.  De studerende skal i alle de af deres fag, der  

 er undervisningsfag i skolen, opnå en fagdidaktisk indsigt, der kvalificerer  

 dem til at begrunde undervisningen i forhold til skolens almindelige formål  

 og til væsentlige træk i samfundsudviklingen samt til elevernes  

 forudsætninger og udviklingsmuligheder og -betingelser.
Den skal endvidere  

 kvalificere dem til at opstille kriterier for vurdering, fremstilling og  

 anvendelse af undervisningsmaterialer og andre hjælpemidler.
Der lægges vægt  

 på, at denne indsigt i fagene opnås i et nært samspil med de pædagogiske fag  

 og praktikken.
 Stk. 3.  Uddannelsen i liniefag bygger på gymnasialt  

 B-niveau eller andre dertil svarende kvalifikationer.
Stk. 4.  Arbejdet med liniefag og pædagogisk speciale  

 skal under anvendelse af viden på et videnskabeligt niveau styrke de  

 studerendes faglige indsigt og i særlig grad kvalificere dem til at bearbejde  

 problemstillinger i relation til udviklingen i skolen.
I alle liniefag og i  

 pædagogisk speciale indgår et selvvalgt område.
 Stk. 5.  I alle uddannelsens fag skal de muligheder, som  

 den nye informationsteknologi giver, indgå.
 Stk. 6.  I undervisningen skal der i alle fag lægges  

 vægt på, at de studerende erhverver forudsætninger for alene og i samarbejde  

 med andre at koordinere deres erfaringer fra forskellige fag.
 § 7.  I forbindelse med fastlæggelsen af seminariets  

 studieordning, jf. § 20, skal det sikres, at de studerende i studieforløbet  

 kommer til at arbejde med almene emner af væsentlig betydning for  

 lærervirksomhed, herunder spørgsmål vedrørende etik, menneskerettigheder og  

 ligestilling, samarbejdet mellem skole og hjem, samt skolens opgaver og  

 muligheder i fremtidens samfund.
 § 8.  De studerendes medindflydelse og medansvar skal  

 fremmes gennem deltagelse i arbejdet med uddannelsens og undervisningens  

 organisation, indhold og tilrettelæggelse.
Frivillig undervisning § 9.  Seminariet skal tilbyde de studerende et kursus,  

 der tager sigte på undervisning af voksne, jf. § 11, bilag 1.
 Stk. 2.  Kurset afsluttes med en intern prøve, jf. § 13,  

 stk. 2 og § 14, stk. 2.
§ 10.  Seminariet kan tilbyde de studerende De enkelte fag § 11.  Om fagmålene for de enkelte fag/fagområder  

 henvises til Bedømmelse § 12.  Fagene/fagområderne afsluttes med prøver, der  

 kan være mundtlige, skriftlige og praktiske eller en kombination heraf.  

 Praktik afsluttes dog med en standpunktsbedømmelse, jf. § 16, stk. 5.
Stk. 2.  Den afsluttende prøve i det enkelte  

 fag/fagområde kan begrænses i omfang gennem skriftlige eller praktiske  

 afløsningsopgaver eller gennem pligtig deltagelse i afgrænsede  

 undervisningsforløb.
De nærmere regler herom fastsættes i studieordningen,  

 jf. § 20.
 Stk. 3.  En afløsningsopgave skal godkendes af læreren.
 § 13.  Prøveformerne skal sikre, at der foretages en  

 individuel bedømmelse af de studerende.
Stk. 2.  Ved bedømmelsen gives karakter efter 13-skalaen  

 efter de fælles bestemmelser om karaktergivning ved de højere  

 uddannelsesinstitutioner.
Hvert fag afsluttes med een eksamenskarakter.
I  

 fagene praktik og retorik gives bedømmelsen Bestået/Ikke bestået.
 Stk. 3.  Ved alle prøver, hvor skriftlige arbejder  

 indgår, skal der ved bedømmelsen ud over det faglige indhold også lægges vægt  

 på den skriftlige fremstilling.
 Stk. 4.  Prøverne kan tilrettelægges som individuelle  

 prøver, gruppeprøver eller som en kombination af disse prøveformer.
 Stk. 5.  En prøve kan på grundlag af et integreret  

 studieforløb være fælles for to fag (sameksamen). Der gives karakter for  

 hvert fag for sig.
 Stk. 6.  De nærmere regler for prøveformerne i de  

 enkelte fag fastsættes i studieordningen, jf. § 20.
 § 14.  Prøverne er enten interne eller eksterne.
 Stk. 2.  Ved en intern prøve foretages bedømmelsen enten  

 af eksaminator(erne) alene eller af eksaminator(erne) sammen med een eller  

 flere censorer, der udpeges af rektor blandt lærerne på seminariet eller  

 blandt andre undervisere med tilknytning til seminariet.
 Stk. 3.  Ved en ekstern prøve foretages bedømmelsen af  

 eksaminator(erne) sammen med een eller flere censorer, der er beskikket af  

 ministeriet.
§ 15.  I løbet af 1. del afholdes der ekstern prøve i  

 fagene dansk og regning/matematik.
Prøverne omfatter i begge fag en skriftlig  

 og en mundtlig prøve.
 Stk. 2.  Derudover afholdes der ekstern prøve i fire af  

 fagene/fagområderne kristendomskundskab, skrivning, historie/samfundsfag,  

 naturfag, pædagogik, psykologi, musik, idræt og billed- og brugskunst.
 Stk. 3.  Rektor fastlægger for hver årgang studerende,  

 hvilke fag der afsluttes med ekstern prøve, dog således, at der over en  

 årrække afholdes ekstern prøve i alle de nævnte fag.
 Stk. 4.  Retorik og de fag, der ikke afsluttes med  

 ekstern prøve, afsluttes med intern prøve.
 Stk. 5.  Ved seminarier, der organiserer  

 liniefagsundervisningen i henhold til § 5, kan dog et eller flere af fagene  

 under 1. del afsluttes i 3. studieår.
Stk. 6.  Senest ved afslutningen af l.delspraktikken  

 rådgives den studerende på baggrund af praktik i en folkeskole eller  

 tilsvarende skoleform om sin egnethed til undervisning af børn.
Rådet  

 udtrykkes som Betænkeligt/Ikke betænkeligt.
 § 16.  Ved afslutningen af 2. del afholdes der ekstern  

 prøve i begge liniefag, i almen didaktik og i pædagogisk speciale.
 Stk. 2.  Ved seminarier, der påbegynder uddannelsen i  

 det ene liniefag i 2. studieår, jf. § 5, kan der dog afholdes afsluttende  

 prøve i dette fag ved udgangen af 3. studieår.
 Stk. 3.  I liniefagene dansk, matematik, engelsk, fransk  

 og tysk afholdes der både skriftlig og mundtlig prøve.
 Stk. 4.  De skriftlige prøver i henhold til stk. 3 kan  

 stilles af ministeriet.
 Stk. 5.  Praktik afsluttes med en standpunktsbedømmelse,  

 der gives efter praktik på en folkeskole eller tilsvarende skoleform.
§ 17.  For at bestå lærereksamen kræves, at den  

 studerende mindst har opnået § 18.  En studerende kan indstille sig 2 gange til en  

 prøve eller til standpunktsvurderingen i praktik.
Rektor kan tillade  

 indstilling en tredie gang, hvis det findes begrundet i særlige forhold.
 Stk. 2.  Anden og tredie gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en censor, der er beskikket af  

 ministeriet.
Stk. 3.  Hver prøve kan tages om for sig.
Prøver med  

 bedømmelsen »Bestået« eller en karakter på 6 eller derover kan ikke  

 tages om.
 Stk. 4.  Ved fornyet deltagelse i prøver er den sidst  

 opnåede karakter gældende.
 § 19.  Seminariet udsteder bevis for gennemført  

 uddannelse med angivelse af den i hvert fag/fagområde opnåede bedømmelse.
 Stk. 2.  Studerende, der forlader uddannelsen uden at  

 have gennemført den, kan efter anmodning få attestation for beståede prøver  

 og for bestået praktik.
Andre bestemmelser § 20.  De nærmere regler om uddannelsen fastsættes i  

 en studieordning, der godkendes af seminariets bestyrelse efter forslag fra  

 rektor.
Studieordningen eller ændringer heri indsendes til Undervisnings- og  

 Forskningsministeriet, der påser, at den er i overensstemmelse med gældende  

 retsregler.
 Stk. 2.  Studieordningen skal indeholde:
 Stk. 3.  Bestemmelser efter stk. 2, nr. 2, 3 og 5,  

 udformes således, at undervisningens endelige form og indhold kan  

 tilrettelægges af de enkelte undervisningsenheders lærere og studerende i  

 fællesskab.
 Stk. 4.  Studieordningen kan indeholde hjemmel for  

 rektor til at dispensere fra regler i studieordningen, der alene er fastsat  

 af seminariet.
 Stk. 5.  Studieordningen og væsentlige ændringer heraf  

 træder i kraft ved et studieårs begyndelse.
 § 21.  Uddannelseselementer gennemført ved eet  

 lærerseminarium ækvivalerer uddannelseselementer gennemført ved et andet  

 lærerseminarium.
 Stk. 2.  Rektor kan fritage en studerende for dele af  

 uddannelsen, når det dokumenteres, at den studerende gennem uddannelse eller  

 på anden måde har opnået tilsvarende kvalifikationer.
 § 22.  Rektor kan tilrettelægge særlige studieforløb  

 eller eventuelt fritage en studerende for dele af uddannelsen, når det ved  

 lægeerklæring godtgøres, at den studerende af helbredsmæssige grunde ikke  

 fuldt ud kan følge den normale uddannelse.
§ 23.  Ministeriet kan efter høring af Seminarierådet  

 tillade afvigelser fra bekendtgørelsen som led i forsøg.
Samtidig med  

 tilladelsen fastsættes varighed og rapporteringsform.
 Stk. 2.  Ministeriet kan dispensere fra bekendtgørelsen,  

 når ganske særlige forhold taler for det.
 § 24.  Klage over et seminariums afgørelse i henhold  

 til denne bekendtgørelse indgives til det pågældende seminariums ledelse.  

 Seminariet kan fastsætte en frist for indgivelse af klager.
 § 25.  Seminariets afgørelser efter denne  

 bekendtgørelse kan ikke indbringes for Undervisnings- og  

 Forskningsministeriet, medmindre klagen vedrører retlige spørgsmål.
Ikrafttræden § 26.  Bekendtgørelsen træder i kraft den 15. maj 1992  

 og har virkning for studerende, der begynder på uddannelsen 1. august 1992  

 eller senere.
Stk. 2.  Studerende, der er begyndt uddannelsen i  

 studieåret 1991/92 eller tidligere, færdiggør deres uddannelse efter de  

 hidtil gældende regler, dog med de ændringer, der fastsættes i henhold til  

 lovens § 19, stk. 2.(* 1) Stk. 3.  Studerende, der færdiggør uddannelsen i henhold  

 til stk. 2, skal senest afslutte uddannelsen ved sommereksamen 1997.
 Stk. 4.  Studerende, der har påbegyndt uddannelsen i  

 studieåret 1990/91 eller 1991/92, kan efter bestemmelser, der fastsættes af  

 seminariet i studieordningen, vælge at færdiggøre uddannelsen i henhold til  

 bestemmelserne i nærværende bekendtgørelse.
Undervisnings- og Forskningsministeriet,  

 den 15. april 1992 Bertel Haarder / Gerhard Jaspersen Bilag 1 Læreruddannelsesbekendtgørelsen den 15. april 1992 De pædagogiske fag Det pædagogiske fagområde.
 Det pædagogiske fagområde omfatter fagene pædagogik, psykologi, almen  

 didaktik, pædagogisk speciale samt voksenpædagogik.
De pædagogiske fag skal i sammenhæng med praktikken og arbejdet i  

 læreruddannelsens øvrige fag sætte de studerende i stand til - at tage begrundet stilling til forhold vedrørende opdragelse,  

 undervisning og uddannelse, herunder lærerens handlemuligheder i forhold til  

 elever, forældre, kolleger og myndigheder, - at planlægge, udføre og vurdere undervisning og andre læreropgaver i  

 forhold til skiftende betingelser i familie, skole og samfund, - at forstå og varetage enkelte elevers og elevgruppers behov i forhold  

 til uddannelsessystemets og samfundets krav.
Almen didaktik Målet er, at de studerende erhverver en sådan indsigt og kunnen i forhold  

 vedrørende planlægning, tilrettelæggelse, udførelse og vurdering af  

 undervisning og anden lærervirksomhed, at de bliver i stand til - at vælge undervisningsindhold både på kort og på langt sigt under  

 hensyntagen til skolens lovgrundlag, undervisningens formål og elevernes  

 medbestemmelse, - at vælge hensigtsmæssige arbejds-, undervisnings- og  

 organisationsformer, - at opstille kriterier for selv at vælge og fremstille  

 undervisningsmateriale, - at kunne differentiere og evaluere undervisning med henblik på at fremme  

 elevernes og lærerens muligheder for udvikling, - at kunne perspektivere undervisningens indhold ved inddragelse af  

 dannelsesteoretiske, videnskabsteoretiske og uddannelsessociologiske  

 synspunkter, - at bearbejde erfaring fra undervisningspraksis med fagdidaktiske  

 overvejelser samt viden og metoder fra uddannelsens øvrige fag.
Psykologi Målet er, at de studerende ved - at øge kendskabet til sig selv, samt udvikle deres evne til at indleve  

 sig i og tage begrundet stilling til andres virkelighedsopfattelse, væremåde  

 og handlemuligheder under forskellige livsvilkår og kulturer, og ved - at erhverve et handleberedskab, som muliggør hensyn til såvel  

 individuelle og fælles som aktuelle og udviklingsorienterede interesser bliver i stand til at vurdere psykologiske problemstillinger og de hermed  

 forbundne begreber, metoder, teorier, metateorier og empiriske resultater.
Pædagogik Målet er, at de studerende erhverver en sådan indsigt i pædagogisk  

 filosofi og idehistorie, i uddannelseshistorie, i pædagogisk sociologi og i  

 uddannelsespolitik samt i skolens lovgrundlag, at de bliver i stand til - at analysere og vurdere pædagogiske teorier og de principper for valg af  

 undervisningsindhold, undervisningstilrettelæggelse og undervisningsmetoder,  

 der kan begrundes heri, - at diskutere pædagogiske spørgsmål med forståelse af forskellige  

 holdninger hertil, - at begrunde personlig stillingtagen til og beslutning om undervisning og  

 opdragelse, herunder af børn fra sproglige og kulturelle mindretal.
Pædagogisk speciale Målet er, at de studerende bliver i stand til at danne synteser på  

 baggrund af overvejelser om og indsigt i uddannelsens pædagogiske,  

 psykologiske, sociologiske, didaktiske og fagdidaktiske indhold og forbinde  

 disse med overordnede værdi- og videnskabsteoretiske spørgsmål.
 Specialet omfatter en fælles del og en selvvalgt del.
Gennem et dybtgående studium af almene og specifikke læreropgaver skal de  

 studerende nå frem til omfattende og begrundet forståelse af og  

 forudsætninger for løsning af grundlæggende læreropgaver med inddragelse af - en udviklingsdimension, hvor læreropgaverne anskues under hensyn til  

 elevernes alder, udvikling og livsbetingelser, - en didaktisk dimension, hvor lærervirksomhed anskues under hensyn til  

 både sociale og undervisningsmæssige opgaver, - en diffenrentieringsdimension, hvor læreropgaverne anskues under hensyn  

 til klassens enhed og elevernes forskellighed, herunder forholdene for  

 fremmedsprogede børn, - en samarbejdsdimension, hvor læreropgaverne anskues under hensyn til  

 samarbejdet med børn, forældre, kolleger, ledelse og institutionens  

 samarbejdsparter i øvrigt.
På dette fælles grundlag og i tilknytning til studiet af lokalt fastlagte  

 temaer formulerer de studerende selvstændigt eller i samarbejde med andre et  

 studieområde.
Gennem arbejdet hermed skal de studerende erhverve kompetence  

 til at analysere, vurdere og løse læreropgaver med henblik på udvikling af  

 undervisning og anden lærervirksomhed.
Voksenpædagogik Målet er, at de studerende udvikler deres grundlag for at varetage  

 virksomhed inden for voksenuddannelse, voksenundervisning og folkeoplysning  

 under vekslende vilkår.
Gennem arbejdet med voksenpædagogisk praksis og teori skal de studerende  

 således - opnå indsigt i voksnes forudsætninger såvel fagligt som i forhold til  

 deres situation og livsbetingelser, - udvikle forståelse for faglige og pædagogiske muligheder og  

 begrænsninger set i forhold til deltagernes livserfaringer og faglige  

 forudsætninger, - tilegne sig forudsætninger for at medvirke i udviklingsarbejde, med de  

 særlige problemer som arbejde med voksne frembyder.
Bilag 2 Læreruddannelsesbekendtgørelsen den 15. april 1992 Det praktisk-musiske fagområde Billed- og brugskunst Målet er, at de studerende erhverver forudsætninger for at fremstille  

 billeder og brugsting knyttet til temaer og undervisningsforløb, der er  

 relevante i skolens yngste klasser, og til tværfaglig undervisning i det  

 øvrige skoleforløb.
Dette indebærer, at de studerende tilegner sig - færdighed i personlig billedsproglig virksomhed inden for tegning,  

 maleri, collage, skulptur og levende billedformer, - færdighed i personlig formgivning og håndværksmæssig fremstilling af tøj  

 og brugsting i forskellige materialer, - færdighed i visuelle formidlingsformer og dramatisk leg, - kendskab til teorier om mindre børns billedsprog og til teorier om  

 mindre børns udtryks- og håndværksmæssige processer, - forståelse for formsprogets hensigter, indhold, formelle apekter og  

 teknikker gennem oplevelse, analyse og vurdering af kulturens billeder og  

 brugsting.
Idræt (1. del) Målet er, at de studerende - erhverver forudsætninger for at kunne medvirke til elevernes kropslige  

 udvikling og dannelse, - opnår viden om børns fysiske, psykiske og sociale udvikling, herunder  

 forholdet mellem kønnene, - med udgangspunkt i barnets hele udvikling tilegner sig viden om  

 kropsbrug og kropsudvikling i barnealderen, - opnår indsigt i sammenhængen mellem sundheds- og samfundsmæsige forhold, - opnår viden om anatomi, fysiologi, bevægelses- og træningslære, - opnår kendskab til alsidige idrætslige aktiviteter, der sigter mod  

 undervisning af børn i skolen, - opnår kendskab til sikkerhedsmæssige forhold vedrørende undervisning i  

 faget, - gennem aktiv deltagelse tilegner sig elementære idrætslige færdigheder  

 og oplever fagets muligheder i forskellige pædagogiske sammenhænge.
Musik (1. del) Målet er, at de studerende erhverver - færdighedsmæssig og vidensmæssig kompetence og forudsætning for at  

 inddrage musik i tværfaglige sammenhænge på alle klassetrin samt for at  

 forestå musikalske aktiviteter i skolens yngste klasser, - vokal og instrumental kunnen på et forsvarligt niveau, - viden om elementær musiklære, herunder nodelæsning og becifring, - indsigt i børns psykiske og motoriske udvikling med særligt henblik på  

 musikalske aktiviteter i skolens yngste klasser.
Tværfagligt forløb Med udgangspunkt i arbejdet med billed- og brugskunst, idræt og musik skal  

 de studerende tilegne sig - indsigt i æstetiske læreprocesser, - færdigheder i at anvende æstetiske arbejdsformer til oplevelse, udtryk  

 og formidling.
 De studerende skal erhverve teoretiske og praktiske forudsætninger for at  

 arbejde med drama.
 De studerende skal øves i at gennemføre afrundede forløb, der tager sigte  

 på udstilling, forestilling, opførelse, work-shop m.v.
Bilag 3 Læreruddannelsesbekendtgørelsen den 15. april 1992 Billedkunst Målet er, at de studerende - gennem skabende billedvirksomhed inden for tegning, maleri, collage,  

 grafik, foto, skulptur og levende billedformer udvikler færdighed i at forstå  

 og i at bruge billedsprog som et personligt meddelelses- og udtryksmiddel, - herigennem udvikler færdighed i at variere og sammenknytte forskellige  

 skildringsformer, billedsproglige eksperimenter, tematiske forløb og visuelle  

 formidlingsformer, - tilegner sig teorier om børns og unges billedsprog og deres  

 forudsætninger for billedarbejde, - gennem oplevelse, analyse og vurdering af kulturens billedformer  

 udvikler forståelse for kunstens og hverdagens billeder samt aspekter af  

 design, arkitektur og æstetik, - herigennem erhverver kundskaber om centrale motiver i kunsten, om  

 forskellige billedformer, om eksemplariske enkeltværker og om træk i  

 billedkunstens historie, - tilegner sig færdigheder i at anvende faget til formidling, f.eks.  

 udsmyknings-,udstillings-, teater- og medievirksomhed i skole og  

 lokalsamfund.
Bilag 4 Læreruddannelsesbekendtgørelsen den 15. april 1992 Biologi Målet er, at de studerende for at opnå forståelse af fagets position som  

 eksperimentelt naturvidenskabeligt fag med samfundsrelationer erhverver bred  

 indsigt i biologiens hovedområder (økologi med dyre- og plantekendskab,-  

 almen og human fysiologi med sundhed, genetik og molekylærbiologi,- evolution  

 og etologi).
Dette indebærer, at de studerende skal - kunne undersøge danske biotoper, herunder tilrettelægge og gennemføre  

 ekskursioner, som grundlag for en diskussion af sammenhæng og dynamik i  

 økosystemer, - erhverve praktiske færdigheder vedrørende gennemførelse af biologiske  

 eksperimenter i naturen og i laboratoriet, - kunne belyse menneskets påvirkning af naturen ved produktion og forbrug, - kunne forklare basale fysiologiske funktioner hos mennesker, dyr,  

 planter og mikroorganismer, og kunne anvende molekylærbiologiske modeller til  

 at forklare reguleringen af celler og stofskifte, - erhverve indsigt i forhold, der er af betydning for opretholdelsen af  

 menneskets sundhed, samt et grundlag for seksualundervisning, - kunne anvende grundlæggende genetiske begreber til forklaring af  

 væsentlige arvelighedsforhold hos både mennesker, dyr og planter, - kunne anvende grundlæggende evolutionsmæssige begreber til at diskutere  

 og formidle centrale teorier om biologisk evolution, - erhverve kendskab til dyrs grundlæggende adfærdsformer, kunne anvende  

 etologiske forklaringsmodeller til at vurdere deres levevis og kunne relatere  

 dem til menneskets adfærd, samt - opnå forståelse af og kunne diskutere forskellige natursyn.
Bilag 5 Læreruddannelsesbekendtgørelsen den 15. april 1992 Dansk Dansk (1. del) Målet er, at de studerende skal - udvikle deres evne til at opleve, analysere, forstå og vurdere sprog og  

 tekster ud fra forskellige syn på tekstlæsning og i forbindelse hermed  

 udvikle deres forståelse af sprog- og tekstarbejdets betydning for den  

 personlige udvikling, - styrke deres viden og bevidsthed om sprogets opbygning, brug og funktion  

 med henblik på lærerens rolle som sproglig vejleder og underviser for danske  

 og fremmedsprogede børn, - erhverve indsigt i ældre og nyere tekster for børn og voksne, herunder  

 et eller flere hovedværker i dansk litteratur, - udvikle deres egen sproglige udtrykslyst og -sikkerhed mundtligt og  

 skriftligt, - opnå et vist kendskab til analyse af sagprosa og stof fra de  

 elektroniske medier, - udvikle fortrolighed med at læse og høre norsk og svensk, - erhverve viden om læseindlæring og læseprocesser.
Dansk (2. del) Målet er, at de studerende skal - udvikle færdighed i at arbejde med studiemønstre (emner, belyst ud fra  

 forskellige nærmere definerede synsvinkler), - selvstændigt og dybtgående kunne arbejde fagligt med sprog og tekster ud  

 fra indsigt i den litteratur- og kulturhistoriske udvikling og ud fra  

 overvejelser vedrørende metoder og genrer, - opnå færdighed i selvstændigt og dybtgående fagligt arbejde med dansk  

 sprog ud fra indsigt i sprogets opbygning og dets funktion som bærer af  

 kultur, identitet og bevidsthed, - udvikle deres eget mundtlige og skriftlige sprog gennem produktion inden  

 for forskellige genrer, og udvikle deres beredskab og strategier som  

 sproglige undervisere og vejledere på grundlag af viden om børns sproglige  

 udvikling, herunder kendskab til fremmedsprogede børns særlige  

 undervisningsbehov, - opnå indsigt i billed- og lydmediers funktion, indhold og form, - øge deres kendskab til norsk og svensk sprog og litteratur og formidling  

 heraf, - opnå kendskab til fagets placering i sociale og kulturelle sammenhænge  

 og til fagets mulige placering i tværfaglige sammenhænge, - opnå færdighed i analyse og vurdering af tekster til og af børn.
Bilag 6 Læreruddannelsesbekendtgørelsen den 15. april 1992 Engelsk Målet er, at de studerende bliver i stand til at arbejde med sprog, kultur  

 og samfundsforhold i den engelsksprogede del af verden, og hvor engelsk i  

 øvrigt anvendes som kommunikationssprog.
Der lægges vægt på sammenligning med  

 dansk sprog og kultur.
Dette indebærer, at de studerende erhverver - sikkerhed i kommunikation på engelsk, både med hensyn til at lytte,  

 tale, læse og skrive, inden for et bredt udvalg af emneområder og sproglige  

 genrer, - kendskab til væsentlige sprogopfattelser, til engelsk diskurs og  

 pragmatik, samt sikkert kendskab til engelsk ordforråd, grammatik og fonetik, - øvelse i at undersøge og arbejde med sammenhænge mellem sprog, kultur og  

 samfundsforhold, i kulturmøder og i arbejdet med tekster, - kendskab til sprogundervisningens historie og metoder, læseplanstænkning  

 og sprogtilegnelsesteori.
Bilag 7 Læreruddannelsesbekendtgørelsen den 15. april 1992 Fransk Målet er, at de studerende bliver i stand til at arbejde med sprog og  

 kultur inden for den fransktalende del af verden, idet der lægges vægt på  

 sammenligning med dansk sprog og kultur.
Dette indebærer, at de studerende erhverver - færdighed i at kommunikere mundtligt og skriftligt på fransk inden for  

 et alsidigt udvalg af teksttyper og emneområder, - sikkert kendskab til fransk sprogbrug og det franske sprogsystem, samt  

 til regler for udtale og intonation i teori og praksis, - øvelse i at undersøge og arbejde med sammenhængen mellem sprog og  

 kultur, herunder sprogmøder, kulturmødeproblematik og kulturel identitet, - kendskab til væsentlige sprogsyn, til sprogundervisningens historie og  

 metoder, læseplanstænkning og sprogtilegnelsesteori.
Bilag 8 Læreruddannelsesbekendtgørelsen den 15. april 1992 Geografi Målet er, at de studerende erhverver - indsigt i natur- og kulturgeografiske discipliner, der sammen er  

 grundlag for analyse af og forklaring på menneskers livsvilkår i verdens  

 forskellige egne, regioners indbyrdes relationer, og sammenhæng mellem  

 ressourcer, produktion og miljø - regionalt som globalt, - indsigt i fagets traditioner og egenart som et syntesefag, der forener  

 naturvidenskabelige og humanistiske synsmåder, og i dets sammenhængende  

 anvendelse af erfaringsvidenskabelige og tolkende fremgangsmåder, - færdighed i analyse af regioner og geografiske problemstillinger gennem  

 sammenstilling af fagets kilder og egne undersøgelser i det naturgivne og  

 kulturskabte miljø og under anvendelse af deres systematisk geografiske  

 kunnen.
Bilag 9 Læreruddannelsesbekendtgørelsen den 15. april 1992 Historie Målet er, at de studerende erhverver - viden om og indsigt i historie og historiefagets egenart samt kendskab  

 til fagets metode og teori og herigennem styrker deres historiske bevidsthed, - viden om, overblik over og forståelse af forskellige tiders, kulturers  

 og landes historie og samfundsforhold gennem arbejdet med en række temaer og  

 emner med særlig vægt på danske og europæiske forhold, - færdighed i at stille spørgsmål til historisk materiale og udlede  

 begrundede svar.
Bilag 10 Læreruddannelsesbekendtgørelsen den 15. april 1992 Historie/samfundsfag Målet er, at de studerende - erhverver viden om og indsigt i overvejende danske samfundsforhold og  

 samfundsforandringer i en historisk sammenhæng, - erhverver viden om og indsigt i forhold og forandringer i børns og unges  

 opvækstbetingelser, i folks levevilkår og værdiopfattelser, samt sider af  

 samfundets økonomiske, sociale, politiske og kulturelle forhold i øvrigt  

 gennem arbejdet med eksemplariske temaer og emner, der perspektiveres  

 historisk og internationalt, - får baggrund for at kunne analysere og vurdere den offentlige debat.
 Mindst eet temaforløb skal tilrettelægges i fællesskab med fagområdet  

 naturfag med henblik på, at de studerende erhverver forståelse af  

 sammenhængen mellem de to fagområder.
Bilag 11 Læreruddannelsesbekendtgørelsen den 15. april 1992 Hjemkundskab Målet er, at de studerende erhverver indsigt i forhold vedrørende ernæring  

 og kost, sundhed, hygiejne, miljø og ressourcer, forbrug, økonomi og  

 husholdningsfaglige områder i øvrigt.
Målet er endvidere, at de studerende erhverver teoretiske og praktiske  

 forudsætninger for - at perspektivere faget historisk, kulturelt, socialt og samfundsmæssigt  

 og for at overveje og inddrage værdimæssige spørgsmål af betydning for faget  

 og undervisningen, - at anskueliggøre handlemuligheder, der er brugbare og præget af  

 ansvarlige valg, - at udvikle faget i relation til vilkår og forudsætninger i natur, kultur  

 og samfund og til skolens almendannende opgave.
Bilag 12 Læreruddannelsesbekendtgørelsen den 15. april 1992 Håndarbejde Målet er, at de studerende - med udgangspunkt i kunstnerisk-håndværksmæssige arbejdsprocesser får  

 indsigt i og forståelse af æstetisk arbejdes betydning, - erhverver indsigt i teknologiske, historiske, samfundsmæssige og  

 kulturelle forhold, der knytter sig til arbejdet med tekstiler, - erhverver indsigt og færdighed i faglige og eksperimenterende  

 arbejdsmetoder, der anvendes ved fremstilling af brugstekstiler, beklædning  

 samt billeder og skulptur, - lærer at analysere og vurdere samspillet mellem materiale, form, farve  

 og komposition i forhold til udtryk og funktion, - udvikler færdighed i at visualisere og kommunikere sanseindtryk og  

 oplevelser, forestillinger og erfaringer.
Bilag 13 Læreruddannelsesbekendtgørelsen den 15. april 1992 Idræt (2. del) Målet er, at de studerende - gennem aktiv deltagelse tilegner sig grundlæggende idrætslige  

 færdigheder samt færdigheder i at anvende faget i forskellige pædagogiske  

 sammenhænge, - gennem forskellige oplevelser og bevægelseserfaringer og alsidig  

 kropslig udfoldelse erhverver forståelse af fysiske, psykiske og sociale  

 udviklingsmuligheder og deres sammenhænge, - erhverver forudsætninger for begrundede vurderinger af skole- og  

 fritidsidrættens funktion i historisk, kulturel, samfundsmæssig og  

 skolemæssig sammenhæng, - erhverver forudsætninger for at kunne handle inden for og ud fra fagets  

 sundhedsmæssige og sikkerhedsmæssige aspekter, - gennem varieret arbejde i samspillet mellem teori og praksis analyserer,  

 vurderer samt begrunder udvikling af idrætsundervisning inden for og ud fra  

 fagets teoretiske og praktiske hovedområder.
Bilag 14 Læreruddannelsesbekendtgørelsen den 15. april 1992 Kemi/fysik med astronomi.
Målet er, at de studerende erhverver - indsigt i centrale og relevante områder inden for fysik og kemi,  

 herunder i fagets arbejdsmetoder og viden om fagets begrebs- og  

 teoridannelse, - viden inden for udvalgte fagområder, som kan have særlig  

 erkendelsesmæssig betydning, aktuel forskningsmæssig interesse eller  

 samfundsmæssig betydning, - forståelse af fagets historiske, kulturelle og teknologiske dimension, - færdighed i udførelse og vurdering af eksperimentelt arbejde, - viden om sikkerheds- og miljøproblemer i forbindelse med det  

 eksperimentelle arbejde.
Bilag 15 Læreruddannelsesbekendtgørelsen den 15. april 1992 Kristendomskundskab/religion Kristendomskundskab (1.del) Målet er, at de studerende erhverver indsigt i - kristendommen, dens baggrund og tilblivelse, dens historiske og nutidige  

 fremtrædelsesformer under skiftende europæiske kulturstrømninger, især med  

 vægt på danske forhold, - grundlæggende træk i andre religioner, brydninger mellem religiøs og  

 sekular livsforståelse, - almenmenneskelige og etiske spørgsmål, herunder tilværelsesspørgsmål,  

 som læreren møder i skolens hverdag.
Kristendomskundskab/religion (2. del) Målet er, at de studerende erhverver indsigt i - udvalgte religioner, deres grundbegreber, karakteristiske  

 fremtrædelsesformer og betydning i kulturel sammenhæng, - kristendommen, emner udvalgt med henblik på fordybelse i dens baggrund  

 og tilblivelse, dens indhold, fremtrædelsesformer og betydning i kulturel  

 sammenhæng, især med vægt på danske forhold, - etiske og filosofiske spørgsmål, som de kommer til udtryk i den måde,  

 mennesker tolker tilværelsen på i religion, filosofi og kunst.
Bilag 16 Læreruddannelsesbekendtgørelsen den 15. april 1992 Musik (2. del) Målet er, at de studerende - ved at arbejde med et alsidigt musikalsk repertoire erhverver  

 praktisk-musikalske færdigheder inden for sang (individuelt og i kor),  

 instrumentalspil (brugsklaver, aktuelle skoleinstrumenter, herunder  

 instrumenterne i en almindelig rytmegruppe, samt selvvalgt instrument),  

 musikledelse, sammenspil og satsarbejde på et så højt niveau, at det sætter  

 dem i stand til både produktivt og reproduktivt at arbejde med musik og til  

 at anvende deres kunnen alsidigt og inspirerende i pædagogisk sammenhæng, - erhverver grundlæggende viden inden for almen musiklære og  

 musikkundskab, herunder musikkens historie i uddrag, der afbalancerer  

 nutidigt og fortidigt stof, samt om musikkens funktioner og virkninger,  

 således at de får baggrund for at varetage en bredt funderet  

 musikundervisning, - erhverver indsigt i børns musikalske udviklingsmuligheder.
Bilag 17 Læreruddannelsesbekendtgørelsen den 15. april 1992 Naturfag Målet er, at de studerende erhverver vidensmæssige og færdighedsmæssige  

 forudsætninger for en almen naturforståelse.
De studerende skal gennem eksemplarisk undervisning baseret på biologi,  

 geografi, fysik og kemi opnå indsigt i - forskellige naturopfattelser og verdensbilleder, - sammenhænge mellem energi, processer, strukturer og kredsløb i den  

 levende og døde natur, - sammenhænge mellem ressourcer, teknik, produktion og miljø, herunder de  

 interessemodsætninger, der knytter sig til natur- og samfundsudviklingen,  

 samt færdighed i - at undersøge naturen i laboratorier og i felten under anvendelse af  

 fagenes metoder og hjælpemidler.
 Mindst eet temaforløb skal tilrettelægges i fællesskab med fagområdet  

 historie/samfundsfag med henblik på, at de studerende erhverver forståelse af  

 sammenhængen mellem de to fagområder.
Bilag 18 Læreruddannelsesbekendtgørelsen den 15. april 1992 Praktik.
Målet er, at de studerende med udgangspunkt i de skoler, hvor praktikken  

 finder sted, og i samarbejde mellem praktiklærere, studerende og seminarium,  

 gennem undervisning og øvelser med tilhørende vejledning erhverver - forståelse af skolens opgave, funktion og organisation, - forudsætninger for at påtage sig læreransvar og for at varetage lærerens  

 almene arbejdsopgaver, herunder - samarbejdet med elever, forældre og personale, - lærerens sociale opgaver, - klasselærerens særlige opgaver og - lærerens opgaver i forhold til en fortsat udvikling af skolen, - færdighed i selvstændigt og i samarbejde med andre at planlægge,  

 gennemføre og vurdere undervisning i forskellige former, herunder i de valgte  

 linjefag.
Bilag 19 Læreruddannelsesbekendtgørelsen den 15. april 1992 Regning/matematik Regning/matematik (1. del) Målet er, at de studerende - erhverver indsigt i centrale matematiske vidensområder og  

 praktisk-pædagogiske forhold på en sådan måde, at disse områder støtter og  

 belyser hinanden.
Valg af emner og arbejdsformer begrundes ud fra  

 undervisningen i og debatten om faget i skolen, - opnår viden om forskellige opfattelser af læring af matematik og  

 tilsvarende teorier og synspunkter vedrørende tilegnelse af matematisk viden.  

 De studerende skal herunder kunne analysere og tage stilling til spørgsmål  

 vedrørende samspillet mellem fagligt indhold, arbejdsformer og repræsentation  

 af matematiske begreber, - opnår kendskab til hovedtræk i fagets nyere udvikling som  

 undervisningsfag i skolen og til fagets særlige natur og rolle i undervisning  

 og uddannelse.
De skal herunder få styrket deres erkendelse af, at matematik  

 alment kan bidrage til den enkeltes personlige udvikling.
Matematik (2. del) Målet er, at de studerende - videreudvikler deres forudsætninger for at virke som lærer i faget i  

 skolen,herunder at kunne bidrage til udviklingen af skolens  

 matematikundervisning, - erhverver indsigt i centrale matematiske vidensområder og  

 praktisk-pædagogiske forhold på en sådan måde, at disse områder støtter og  

 belyser hinanden.
Valg af emner og arbejdsformer begrundes ud fra  

 undervisningen i og debatten om faget i skolen.
Fagets systematik og brug af  

 ræsonnementer skal fremstå centralt, og de studerende skal opnå kendskab til  

 matematikkens historiske, erkendelsesmæssige og anvendelsesprægede aspekt, - opnår viden om forskellige opfattelser af læring af matematik og  

 tilsvarende teorier og synspunkter vedrørende tilegnelse af matematisk viden.  

 De studerende skal herunder selvstændigt kunne analysere og tage stilling til  

 spørgsmål vedrørende samspillet mellem fagligt indhold, arbejdsformer og  

 repræsentation af matematiske begreber, - erhverver indsigt i fagets udvikling som undervisningsfag i skolen og i  

 debatten om fagets fortsatte udvikling.
De studerende skal opnå indsigt i  

 fagets særlige natur og rolle i undervisning og uddannelse, herunder opnå en  

 erkendelse af, på hvilke måder matematik kan bidrage til almene, pædagogiske  

 og eksistentielle spørgsmål med henblik på den enkeltes personlige udvikling.
Bilag 20 Læreruddannelsesbekendtgørelsen den 15. april 1992 Retorik Målet er, at de studerende erhverver færdighed i - at kunne skabe rammer for og deltage i klassesamtalen med særligt  

 henblik på engageret udtryk og opmærksom lytten, - levende, naturlig og veldisponeret fri mundtlig fremstilling, herunder  

 fortælling, - levende, naturlig og stilrigtig oplæsning, - indsigt i samspillet melem stemme, krop og sprog, - forudsætninger for at arbejde med børns samtale, frie mundtlige  

 fremstilling og oplæsning, - forudsætninger for at arbejde bevidst med børns stemmer og artikulation  

 med henblik på at gøre dem til gode sprogbrugere.
Bilag 21 Læreruddannelsesbekendtgørelsen den 15. april 1992 Samtidsorientering Målet er, at de studerende - erhverver viden om og indsigt i samfundsforhold, herunder de politiske  

 institutioner, økonomi og international politik, således at de kan analysere  

 og vurdere den offentlige dialog ud fra bagvedliggende interesser og  

 holdninger og dermed sætte hverdagsliv og hverdagsbegivenheder ind i et  

 samfundsfagligt perspektiv, nationalt, regionalt eller globalt, - erhverver indsigt i politologiske, økonomiske og sociologiske aspekter,  

 først og fremmest fra det danske, men også fra andre samfund, således at de  

 både skriftligt og mundtligt kan gøre rede for andres synspunkter og  

 formulere en selvstændig, begrundet stillingtagen hertil, - skal kunne gøre rede for principielle metodiske og videnskabsteoretiske  

 problemstillinger ved en samfundsfaglig tilgang til et emne, således at de er  

 opmærksom på usikkerheder eller mangler ved egne og andres tolkninger.
 Studiet skal styrke de studerendes lyst til at følge aktivt med i  

 samfundsdebat og international udvikling, således at de kan deltage i dialog  

 og formidling ud fra en fortsat aktuel viden om og en voksende indsigt i  

 samfundsforhold.
Bilag 22 Læreruddannelsesbekendtgørelsen den 15. april 1992 Skrivning Målet er, at de studerende skal erhverve - viden om skriveprocessens psykologi og fysiologi som grundlag for  

 undervisning i hele skoleforløbet, - færdighed i at udføre og anvende forskellige former for skrift, - færdighed i at kunne undervise i skrivning og skrift, - færdighed i at vurdere den visuelle fremtrædelsesform i håndskrevne,  

 trykte og elektroniske skrifter, - viden om fagets ergonomiske forhold samt disses betydning for barnets  

 udvikling, - indsigt i skriftens betydning som kulturbærende faktor samt dens  

 funktionelle anvendelse og æstetiske betydning i hverdagen, - erfaringer med fagets æstetisk personlighedsudviklende muligheder.
Bilag 23 Læreruddannelsesbekendtgørelsen den 15. april 1992 Sløjd Målet er, at de studerende erhverver viden om og færdighed i håndværks- og  

 teknologibaserede fremstillings- og bearbejdningsmetoder samt sikkerhed i  

 maskinbrug.
De studerende skal desuden opnå indsigt i - håndværkets kulturhistorie, - teknologiens og den materielle produktions udviklingshistorie, - teorier om design og deres praktiske anvendelse, - arbejdsfysiologi og arbejdsmiljøproblematik, - materiale- og værktøjsbrug, - teorier om manuel virksomheds betydning for udviklingen af den alsidige  

 personlighed og opnå en begrundet forståelse for sløjdfagets placering i en dannelses-  

 og uddannelsesmæssig sammenhæng.
Bilag 24 Læreruddannelsesbekendtgørelsen den 15. april 1992 Tysk Målet er, at de studerende bliver i stand til at arbejde med tysk sprog og  

 kultur på en sådan måde, at problembevidsthed og forståelse udvikles gennem  

 mødet med den fremmede kultur.
Dette indebærer, at de studerende erhverver - indsigt i væsentlige sider af kultur- og samfundsforholdene i de  

 tysksprogede lande, - sikkerhed i behandling og vurdering af tysksprogede tekster ud fra  

 kendskab til forskellige genrer, til faglige metoder og ud fra indsigt i den  

 historiske og kulturelle udvikling, - sikre færdigheder i tysk med hensyn til at lytte, tale, læse og skrive, - kendskab til tysk sprogbrug og til det tyske sprogs opbygning, - kendskab til tyskundervisningens historie og metoder og til  

 sprogtilegnelsesteorier, - kendskab til fagets placering socialt og kulturelt og til  

 læseplanstænkning.
