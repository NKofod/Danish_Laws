 Bekendtgørelse om ændring af bekendtgørelse om pasningsgaranti, kommunens tilskud til brug for dag-, fritids- og klubtilbud, forældrenes egenbetaling og indhentelse af børneattester m.v.
(Varsling af ændringer i tilskud og forældrenes egenbetaling som følge af en beslutning om et sundt frokostmåltid) § 1 I bekendtgørelse nr. 1082 af 20. november 2009 om pasningsgaranti, kommunens tilskud til brug for dag-, fritids- og klubtilbud, forældrenes egenbetaling og indhentelse af børneattester m.v. foretages følgende ændring:
 1. I § 95 indsættes som stk. 2:
»Stk. 2. Ved ændringer i tilskud og forældrenes egenbetaling, der følger af kommunalbestyrelsens beslutning om, at et sundt frokostmåltid senest den 1. april 2010 eller tidligere skal indgå som en del af dagtilbudsydelsen i en eller flere daginstitutioner eller til bestemte aldersgrupper i daginstitutioner omfattet af dagtilbudslovens § 19, stk. 2 og 3, skal kommunen varsle ændringen senest 1 måned, før ændringen finder sted.« § 2 Bekendtgørelsen træder i kraft den 1. januar 2010, og gælder indtil den 1. april 2010.
