 Til § 4, stk. 1:
Det har vist sig, at forståelsen af begrebet specialproduktion i  

 bekendtgørelsens § 4, stk. 1, har givet anledning til tvivl.
Direktoratet har  

 derfor fundet det hensigtsmæssigt at præcisere reglen om, at et medlem, der  

 bor på og driver et mindre landbrug, under visse betingelser er undtaget fra  

 det særlige arbejdskrav.
 Målgruppen for undtagelsen er medlemmer, der bor på et mindre landbrug  

 (husmandsbrug og lignende), hvor der er landbrugspligt eller faktisk drives  

 landbrug, men hvor ejendommen må antages primært at tjene beboelses- og  

 trivselsmæssige hensyn for medlemmet og dennes familie.
Det er uden betydning, om medlemmet ejer ejendommen eller er forpagter  

 eller på anden måde bruger af ejendommen.
Det afgørende er, at medlemmet  

 driver landbruget, det vil sige gennem personligt arbejde deltager i driften  

 af landbruget, for eksempel udfører administrative funktioner.
Et medlem  

 anses således for at drive landbrug, selvom pågældende eventuelt har ansat  

 andre til at udføre arbejdet, eller arbejdet udføres af en maskinstation.
 Et medlem, der ejer et landbrug sammen med ægtefælle/registreret partner,  

 vil kun anses for at drive landbruget, hvis medlemmet gennem personligt  

 arbejde deltager i driften af landbruget.
 Et medlem kan fritages for det særlige arbejdskrav, hvis ejendommens  

 grundværdi, ansat i kontant prisniveau, androg mindre end 72.000 kr. ifølge  

 18. almindelige vurdering pr. 1. januar 1986.
Det er en betingelse, at der ikke dyrkes andre afgrøder på ejendommen end  

 almindelige landbrugsafgrøder, som korn- og frøafgrøder, der omfatter  

 rug, byg, hvede, havre, raps, sennep, foderærter mv.,  

grovfoderafgrøder, der omfatter vedvarende græs, græs til ensilering  

 eller hø, roer, majs mv., og kartofler.
Derimod vil for eksempel  

 frugtavl, gartneri, herunder dyrkning af frilandsgrøntsager samt konsumærter,  

 frøavl (græsfrø og grøntsagsfrø til udsæd, valmuer mv.) og pyntegrønt ikke  

 være omfattet af undtagelsen.
Bestemmelsen omfatter alene salgs  

 afgrøder.
Dyrkning af afgrøder udelukkende til eget forbrug er ikke omfattet.
Det er endvidere et krav, at eventuelt husdyrhold i alt væsentligt er til  

 eget forbrug.
Det vil sige, at enkeltstående tilfælde af salg af mindre  

 omfang ikke medfører, at medlemmet bliver omfattet af det særlige  

 arbejdskrav, men husdyrholdet må ikke være tilrettelagt med salg af dyr eller  

 animalske produkter for øje.
Er der på ejendommen for eksempel svineavl,  

 fårehold, pelsdyravl eller hønseri, hvor produktionen er beregnet til salg,  

 vil medlemmet være omfattet af det særlige arbejdskrav.
 Om fradrag for det erhvervsarbejde, der trods alt måtte være forbundet med  

 driften af ejendommen, henvises til bemærkningerne til § 5 i  

 hovedvejledningen af 10. maj 1988.
 Til § 4, stk. 2:
 Et medlem, der har sin bopæl på en ejendom, hvor der er en mindre fredskov  

 på højst 5 hektar, vil være fritaget for det særlige arbejdskrav, hvis  

 betingelserne i stk. 1, nr. 1-3, er opfyldt.
 Det er således en betingelse, at ejendommens samlede grundværdi er under  

 den fastsatte grænse på 72.000 kr.
 Beskæftigelse vedrørende fredskoven, for eksempel i forbindelse med salg  

 af træ, medfører ikke, at medlemmet bliver omfattet af det særlige  

 arbejdskrav, men at der skal ske fradrag i arbejdsløshedsdagpengene efter  

 bekendtgørelsens § 5.
 Det bemærkes, at bekendtgørelsen om bibeskæftigelse ved selvstændig  

 virksomhed ikke finder anvendelse i tilfælde, hvor en skov ikke drives  

 som selvstændig erhvervsvirksomhed.
 Til § 4, stk. 3:
Medlemmet kan bringe sig ned under beløbsgrænsen i stk. 1 ved  

 bortforpagtning af en del af jorden, således at grundværdien for den  

 resterende del af ejendommen ikke overstiger beløbsgrænsen på 72.000 kr.
Det  

 er et krav, at der fremlægges dokumentation for bortforpagtningen, herunder  

 for den reducerede grundværdi.
 Om kravene til forpagtningsaftalen henvises til bemærkningerne til § 6 i  

 hovedvejledningen.
 Fyldestgørende dokumentation for den reducerede grundværdi vil normalt  

 kunne ske ved at sammenholde forpagtningsaftalen med kopi af det seneste  

 specificerede ejendomsvurderingsskema, såfremt dette angiver en utvetydig og  

 tilstrækkelig reduktion i værdien af den resterende ejendom.
Det bemærkes, at braklægning efter landbrugsministeriets bekendtgørelse om  

 tilskud til udtagning af jord af produktionen ikke kan sidestilles med  

 bortforpagtning, idet ejeren fortsat har brugsretten over ejendommen, ligesom  

 braklægning medfører visse forpligtelser for ejeren.
Således skal de  

 braklagte områder holdes dækket med planter, og eksisterende trærækker,  

 hække, vandløb og vandhuller skal vedligeholdes.
 Et medlem vil derfor ikke kunne bringe sig ned under beløbsgrænsen i § 4,  

 stk. 1, ved braklægning af en del af ejendommen.
Ikrafttræden og overgangsbestemmelse Baggrunden for at undtage de mindre landbrugere fra det særlige  

 arbejdskrav er som nævnt et ønske om at tilgodese de medlemmer, hvis ejendom  

 må antages primært at tjene beboelses- og trivselsmæssige hensyn for  

 medlemmet og dennes familie.
Da bopælskravet imidlertid ikke hidtil er  

 fremgået udtrykkeligt af bekendtgørelsen, er der fastsat en overgangsregel  

 for de medlemmer, der ikke har deres bopæl på landbruget.
Overgangsreglen omfatter medlemmer, der i løbet af de seneste seks måneder  

 forud for bekendtgørelsens ikrafttræden har modtaget arbejdsløshedsdagpenge,  

 og som samtidig har drevet et landbrug, der opfylder betingelserne for at  

 være undtaget fra det særlige arbejdskrav.
Opfylder et sådant medlem i øvrigt  

 betingelserne i § 4, bortset fra betingelsen om at have bopæl på ejendommen,  

 skal medlemmet først opfylde det særlige arbejdskrav den 1. januar 1994.
 Overgangsreglen giver endvidere arbejdsløshedskasserne mulighed for at få  

 undersøgt om de medlemmer, der indtil nu har været undtaget fra det særlige  

 arbejdskrav, opfylder bopælskravet.
