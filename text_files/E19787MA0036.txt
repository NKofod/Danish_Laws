I forbindelse med opførelsen af et enfamilieshus har et firma anset en del  

 af husets kælderafsnit samt et udhus for opført til anvendelse for en  

 registreret planteskolevirksomhed.
Huset anvendes som privat bolig for  

 firmaets ejer.
Kælderlokalerne fremtræder således, at de umiddelbart kan  

 anvendes som udenomsrum til den private bolig og udhuset som almindelig  

 garage.
Der er i øvrigt ikke foretaget omkostningsfordyrende indretninger af  

 lokalerne, som kunne vise, at de skulle anvendes erhvervsmæssigt.
 Der kunne ikke indrømmes fradragsret for afgiften i forbindelse med  

 bygningen af de pågældende lokaler i henhold til lovens § 15, stk. 3, jf. §  

 16, stk. 1.
 Se også Mn.429, Mn.480, Mn.558, Mn.559, Dep.650, Mn.686 og Mn.806.
