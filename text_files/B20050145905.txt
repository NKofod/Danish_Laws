 Bekendtgørelse om  

 sammenlægningsudvalgenes og forberedelsesudvalgenes låntagning og meddelelse  

 af  

 garantier m.v.
 I medfør af §§ 30, stk. 1, og 31 i lov nr. 540 af  

 24. juni 2005 om revision af den kommunale inddeling samt §§ 63 og 64 i  

 lov nr. 537 af 24. juni 2005 om regioner og nedlæggelse af amtskommunerne,  

 Hovedstadens Udviklingsråd og Hovedstadens Sygehusfællesskab fastsættes:
§ 1.  

  

 Et  

 sammenlægningsudvalg kan alene optage lån efter tilladelse fra indenrigs- og  

 sundhedsministeren.
Undtaget herfra er kassekredittræk, jf. § 3.
 Stk. 2.  

  

 Ministeren  

 kan til brug for afgivelse af lånetilladelse fastsætte puljebeløb til særlige  

 formål med henblik på at afgrænse omfanget af lånetilladelser.
 § 2.  

  

 Til  

 et sammenlægningsudvalgs låntagning henregnes:
 1)  

 	  

 Lån optaget af sammenlægningsudvalget  

 i medfør af meddelt tilladelse fra indenrigs- og sundhedsministeren.
 2)  

 	  

 Lån, for hvilke  

 sammenlægningsudvalget garanterer.
 3)  

 	  

 Indgåelse af aftaler,  

 herunder leje- og leasingaftaler, om benyttelse af ejendomme, lokaler m.v.,  

 hvis etablering kan sidestilles med en anlægsopgave, som  

 sammenlægningsudvalget  

 kan varetage.
 4)  

 	  

 Kassekredittræk, jf.  

 § 3.
§ 3.  

  

 Et  

 sammenlægningsudvalgs kassekredit må maksimalt andrage 50 kr. pr. indbygger i  

 den nye kommune.
Ved kassekredit forstås saldi på funktion 9.50,  

 kassekreditter  

 og byggelån, ekskl. byggelån, der snarest efter byggearbejdet konverteres til  

 langfristede lån.
Ved anlægsarbejder, der efter afslutningen kan finansieres  

 ved optagelse af lån, kan der dog foretages yderligere træk på kassekreditten  

 inden for et beløb, der svarer til det samlede provenu af de forventede  

 endelige lån, under forudsætning af, at konverteringen gennemføres snarest  

 muligt efter arbejdets afslutning.
 § 4.  

  

 Garanti for lån kan kun meddeles, såfremt lånet opfylder de for låntagning  

 gældende  

 vilkår, jf. § 7.
 § 5.  

  

 Et  

 sammenlægningsudvalg kan ikke uden tilsynsmyndighedens samtykke afgive  

 tilsagn  

 om regelmæssige ydelser og lignende, som udvalget eller den nye kommune ikke  

 efter lovgivningen er forpligtet til at præstere.
§ 6.  

  

 Et  

 sammenlægningsudvalg kan ikke uden tilsynsmyndighedens samtykke pådrage  

 udvalget eller den nye kommune solidarisk hæftelse gennem indtræden i en  

 forening, en institution, et selskab eller lignende.
Samtykke er dog ikke  

 fornødent, dersom sammenlægningsudvalget alene hæfter med sit indskud, og der  

 ikke pådrages udvalget eller den nye kommune forpligtelser med hensyn til  

 eventuelle yderligere indskud.
 Stk. 2.  

  

 Et  

 sammenlægningsudvalg kan dog uden samtykke efter stk. 1, optage lån i  

 realkreditinstitutter og Kommune Kredit, uanset om udvalget eller den nye  

 kommune  

 ved lånoptagelsen indtræder som medlem af den långivende forening, samt hæfte  

 for lån til finansiering af leasingkontrakter, som Kommune Leasing optager i  

 Kommune  

 Kredit.
 § 7.  

  

 Lån  

 kan optages som annuitetslån eller serielån.
 Stk. 2.  

  

 Lån kan  

 endvidere optages som stående lån eller lån med en afdragsfri periode.
 Stk. 3.  

  

 Lån  

 vedrørende udgifter afholdt af sammenlægningsudvalget skal være optaget  

 senest  

 den 31. marts 2007.
 Stk. 4.  

  

 Lån optaget  

 i medfør af denne bekendtgørelse skal være tilbagebetalt senest den 31. marts  

 2012.
 § 8.  

  

 §§ 1-7 finder tilsvarende anvendelse for et forberedelsesudvalgs adgang  

 til at forpligte forberedelsesudvalget og regionen ved låntagning og  

 meddelelse  

 af garantier m.v., dog må et forberedelsesudvalgs kassekredit, jf. § 3,  

 maksimalt andrage 25 kr. pr. indbygger i regionen.
 § 9.  

  

 Lån  

 og garantiforpligtelser m.v., som sammenlægningsudvalget i medfør af denne  

 bekendtgørelse har optaget henholdsvis påtaget sig, overgår pr. 1. januar  

 2007  

 til kommunalbestyrelsen i den nye kommune, jf. § 36 i lov nr. 540 af 24.  

 juni 2005 om revision af den kommunale inddeling.
 Stk. 2.  

  

 Lån og  

 garantiforpligtelser m.v., som forberedelsesudvalget i medfør af denne  

 bekendtgørelse  

 har optaget henholdsvis påtaget sig, overgår pr. 1. januar 2007 til  

 regionsrådet, jf. § 58 i lov nr. 537 af 24. juni 2005 om regioner og  

 nedlæggelse af amtskommunerne, Hovedstadens Udviklingsråd og Hovedstadens  

 Sygehusfællesskab.
 § 10.  

  

 Bekendtgørelsen  

 træder i kraft den 1. januar 2006.
