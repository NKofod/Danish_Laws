Fremsat den 14. december 2001 af  

 Villy Søvndal (SF),  

 Anne Baastrup (SF) og Aage Frandsen (SF) Forslag til folketingsbeslutning om styrkelse af indsatsen for de svageste i samfundet Folketinget opfordrer regeringen til at sikre bedre  

 forhold for de udstødte og marginaliserede grupper i Danmark ved at  

 sikre en øremærket bevilling på 50 mio. kr. på  

 finansloven for 2002 og 100 mio. kr. på finansloven for 2003 til brug  

 for et uafhængigt socialt råd til bekæmpelse af  

 udstødelse.
Det uafhængige sociale råd skal bestå af  

 praktikere, brugere og pårørende på området med  

 henblik på at fremkomme med langsigtede løsninger på det  

 sociale område for udsatte og marginaliserede grupper i Danmark.  

 Rådet skal  sikre øgede landsdækkende aktiviteter på  

 følgende områder:
1. Permanente tilbud om bolig til de svageste stillede medborgere ved  

 at oprette personalenormerede bofællesskaber til yngre og  

 midaldrende misbrugere, oprette personalenormerede omsorgstilbud til ældre  

 misbrugere, oprette personalenormerede tilbud om bolig og fremadrettede tiltag  

 til løsladte fra fængsler, såkaldte sluser, sikre, at eksisterende egnede boliger til udsatte og marginaliserede  

 grupper ikke forsvinder gennem nedlæggelser og sammenlægning,  

 samt at der oprettes et konkret antal boliger til de vanskeligst stillede  

 grupper, sikre bedre boligmæssig spredning, så udsatte grupper  

 ikke koncentreres i bestemte kommuner og bebyggelser.
2. Permanente tilbud om elementær sygeplejeomsorg og udvidet  

 åbningstid i varmestuer samt etablering af nye varmestuer ved normering af sygeplejefagligt personale til udvalgte varmestuer, opnormering af omsorgsfagligt personale til udvidelse af udvalgte  

 varmestuers almindelige åbningstid, mulighed for etablering af nye varmestuer i socialt belastede  

 områder og byer.
3. Bedre behandlingstilbud til misbrugere og sindslidende ved at tage de fornødne skridt til at sikre, at overbelastningen  

 af botilbud efter servicelovens § 94 og herberger ophører, ved at  

 etablere bedre behandlingstilbud til misbrugere og sindslidende, at tage initiativ til at udarbejde et program for at forbedre  

 standarden i botilbud efter servicelovens § 94 og herberger 4. Etablering af en uafhængig forsknings- og  

 dokumentationsenhed.
Bemærkninger til forslaget Forslaget er en uændret  

 genfremsættelse af beslutningsforslag nr.
B 28 fra folketingsåret  

 2001-02, 1. samling, se Folketingstidende 2001-02, 1. samling,  

 forhandlingerne side 757 og tillæg A side 850 og 853.
Baggrunden for dette beslutningsforslag er et  

 forsøg på at gå nye veje i kampen for at sikre bedre  

 forhold for de udstødte og marginaliserede grupper i Danmark.
Det er  

 efter SF s opfattelse en samfundsmæssig opgave, som skal løses,  

 selv om kommunerne er tilbageholdende med  at iværksætte nye  

 tiltag for de udstødte og marginaliserede grupper i Danmark.
Den  

 nuværende indsats på to niveauer selvstændige kommunale  

 initiativer og centrale puljer   ser ikke ud til at virke i  

 tilstrækkelig grad.
For det første har det kommunale selvstyre igennem  

 de seneste 10-20 år vist, at kommunerne ikke selv magter at løse  

 de boligmæssige opgaver for de udstødte.
På den baggrund  

 har Folketinget ved flere lejligheder diskuteret dette samfundsmæssige  

 problem.
Bl.a. i 1991 havde Folketinget en forespørgselsdebat (F 8,  

 Folketingsåret 1990-91, 2. samling, Folketingstidende 1990-91 side  

 2795), hvor man diskuterede, hvordan regeringen agtede at sikre  

 tilstrækkelige behandlingstilbud, boligforhold,  

 beskæftigelsesmuligheder og fritidsaktiviteter for udskrevne  

 psykiatriske patienter.
Der blev dengang, altså for 10 år siden,  

 vedtaget en dagsorden, der opfordrede kommunerne til, eventuelt i samarbejde  

 med frivillige organisationer, at forstærke udbygningen af  

 opfølgende foranstaltninger for psykiatriske patienter i form af  

 bofællesskaber, beskæftigelses-, undervisnings- og fritidstilbud  

 samt dag/døgnvirksomhed.
Det blev vedtaget at nedsætte en  

 følgegruppe bestående af praktikere, brugere og  

 pårørende på området med henblik på at komme  

 med forslag til langsigtede løsninger på det sociale  

 område.
Det blev fulgt op af en ny dagsorden den 1. december 1992, hvor  

 et enigt Folketing pålagde regeringen blandt andet at udvikle sociale  

 boformer sammen med kommunerne og amterne med henblik på varige  

 løsninger for socialt udsatte grupper, herunder personer med psykiske  

 lidelser og misbrugsproblemer (D 18, Folketingsåret 1992-93,  

 Folketingstidende 1992-93 side 2797).
Så selv om Folketinget den 1. december 1992 tog det  

 usædvanlige skridt, at det igennem en motiveret dagsorden pålagde  

 regeringen at gøre en særlig indsats for de såkaldte  

 socialt udstødte personer, så er det ikke lykkedes at  

 hjælpe de allersvageste.
Det må erkendes, at det ikke er lykkedes  

 at integrere de hjemløse og de socialt udstødte i  

 lokalsamfundet.
Regeringens Byudvalg har forsøgt sig med en lang  

 række initiativer.
Nogle af de gennemførte initiativer har SF s  

 fulde støtte.
Derimod finder SF ikke, at regeringens initiativer har  

 givet de allersvageste en bedre boligsituation.
En række sager har  

 vist, hvor magtesløs en kommune er over for boligsociale problemer.  

 Sociale problemer har en tendens til at koncentrere sig i bestemte kommuner,  

 bestemte kvarterer og bestemte bebyggelser.
Det medvirker ofte til, at  

 problemerne bliver selvforstærkende.
Der har således været nedsat en  

 følgegruppe og arbejdsgrupper i både Socialministeriet og  

 Boligministeriet omkring boligproblematikken for de udstødte grupper,  

 herunder blandt andet Regeringens Byudvalg og fremrykningsudvalget.
Der  

 henvises til beslutningforslag nr.
B 31 folketingsåret 1997-98, fremsat  

 af SF, om at sikre bedre boligmæssige forhold for de udstødte og  

 marginaliserede grupper i Danmark, Folketingstidende 1997-98, 2. samling,  

 forhandlingerne side 1819 og tillæg A side 1816.
For det andet er der ikke den store interesse for og  

 ansøgninger til hjemløsepuljen.
Af de afsatte 200 mio. kr. er  

 der indtil i dag givet konkrete tilsagn om anvendelse af 54,7 mio. kr.
Det er  

 sket ved første ansøgningsrunde.
Ved anden  

 ansøgningsrunde, hvor der var frist den 2. april 2001, var der kun  

 indkommet få yderligere ansøgninger til i alt 24,6 mio. kr.  

 fordelt over 3 år.
Socialministeren forlængede derfor  

 ansøgningsfristen   uden det store resultat.
Socialminister Henrik Dam  

 Kristensen skrev efterfølgende den 26. april 2001 til Kommunernes  

 Landsforening, Amtsrådsforeningen, Københavns og Frederiksberg  

 kommuner for at efterlyse flere projekter.
Selv en beslutning om at  

 øge statens betaling til projekter til gavn for hjemløse ser ud  

 til at være uden virkning.
 Det kommunale selvstyre kan ikke løfte opgaven, og  

 centrale puljemidler ser ikke ud til i tilstrækkelig grad, at kunne  

 imødekomme de massive problemer med hjemløse og  

 udstødte.
Det er mange gange påpeget, at udstødte og  

 marginaliserede medborgere får en lav prioritet i kommunal  

 sammenhæng, hvorfor de bør sikres gennem statslige eller i det  

 mindste amtslige tiltag.
Ved gennemførelse af grundtakstmodellen  

 respekterede regeringen dette synspunkt og friholdt betalingen for ophold i §  

 94-botilbud.
 SF ønsker med dette beslutningsforslag at finde nye  

 virkemidler, som kan koble statslige midler med amtskommunale og frivillig  

 indsats.
SF ønsker et uafhængigt råd, som kan  

 skabe mere handling i omsorgsarbejdet i amterne og kommunerne.
Situationen  

 kræver nye virkemidler og handling.
En styrkelse af det frivillige  

 hjælpearbejde blandt de svageste i samfundet er mulig.
Den  

 største barriere for nye tiltag og udbygning af de eksisterende tilbud  

 i det frivillige arbejde er manglende ressourcer.
Forslagsstillerne  

 ønsker at sikre en øremærket bevilling, så det  

 sociale råd kan iværksætte:
 1. Permanente tilbud om bolig til de svagest stillede  

 medborgere.
 2. Permanente tilbud om elementær sygeplejeomsorg og  

 udvidet åbningstid i forbindelse med frivillige og kommunale varmestuer  

 samt etablering af nye varmestuer.
 3. Bedre behandlingstilbud til misbrugere og  

 sindslidende.
 4. Forskning og dokumentation.
I 1992 pålagde Folketinget regeringen at  

 nedsætte en følgegruppe om udviklingen af foranstaltninger og  

 tilbud på det sociale område til mennesker med sindslidelser og  

 til socialt udstødte.
Følgegruppen initierede forskelligt  

 udviklingsarbejde, bl.a. oprettelse af væresteder, oprettelse af  

 støtte- og kontaktpersonordning, udvikling af boformer til  

 sindslidende og jobmuligheder for sindslidende samt igangsættelse af  

 oplysningsprojektet "Samfunds-Sind". Følgegruppen har aldrig  

 afgivet beretning til Folketinget, og følgegruppen er angiveligt  

 nedlagt.
Men følgegruppens arbejde er tilsyneladende ikke  

 færdigt.
Der er mange forskellige initiativer i gang på  

 området, men der savnes en opsamlende og koordinerende uafhængig  

 instans, som kan fremlægge ideer og forslag til politisk debat samt  

 arbejde for en holdningspræget oplysning om marginaliserede grupper.  

 Derfor foreslår forslagsstillerne, at det uafhængige sociale  

 råd til bekæmpelse af udstødelse får til  

 opgave:
at indkalde helhedsorienterede handleplaner fra amter, kommunale  

 samarbejdsorganisationer og  frivillige organisationer, som kan  

 iværksættes for at imødekomme de under pkt. 1-3  

 nævnte behov og bevilge midler hertil, at følge udviklingen med hensyn til, om foranstaltningerne  

 inden for området virker i målrettet sammenhæng, følge, om der er tilstrækkelig helhedsorienterede  

 tilbud, og om der i fornødent omfang indgår bruger- og  

 pårørendehensyn, bidrage med inspiration, ideer og forslag til udvikling af  

 området og påvirkning af holdninger til socialt udstødte  

 og marginaliserede, følge, at der sker en uafhængig forsknings-, udviklings-  

 og dokumentationsvirksomhed omkring forebyggelse af udstødning og  

 udstødningsmekanismer i samfundet.
 Det sociale råd til bekæmpelse af  

 udstødelse sammensættes af Folketinget efter samme principper  

 som Det Etiske Råd, dog med pårørende- og  

 brugerdeltagelse, og har samme status med hensyn til  

 sekretariatsfunktion.
Ad 1 Arbejdet med at forbedre livsvilkårene for de  

 udstødte grupper har bl.a. været at tilbyde midlertidige bo- og  

 overnatningsmuligheder og tilbud om støtte og socialt samvær  

 på hjemløseinstitutioner, herberger og væresteder, hvor  

 det var tanken, at de kunne bo eller opholde sig i en periode, indtil de igen  

 fik en bolig.
Erfaringerne viser desværre ofte, at det næsten er  

 umuligt at komme ud igen, når først man er flyttet ind, ofte  

 fordi det er overordentlig svært at skaffe de nødvendige  

 boliger.
En undersøgelse i 1997 i Københavns Kommune viser, at  

 1/3 af herbergsbeboerne er klar til egen bolig, hvis de kunne skaffes.
Der  

 bliver flere og flere hjemløse, ligesom de sindslidende og misbrugerne  

 mangler relevante behandlingstilbud og boliger. Årsagerne til mangelen  

 på gode boligmæssige forhold for de udstødte og  

 marginaliserede grupper skal ses i relation til tre forhold: For det  

 første vil der være boligmangel frem til år 2030 som  

 påvist af Lejelovskommissionen.
For det andet forsvinder små,  

 billige boliger pga. byfornyelse og salg af kommunale ejendomme.
Endelig for  

 det tredje er der meldinger fra botilbud oprettet efter servicelovens § 94 og  

 fagfolk, som efterlyser flere almindelige boliger, frie boformer som f.eks.  

 havehusmiljøer og plejehjemspladser til de udstødte og  

 marginaliserede grupper i Danmark.
En konference arrangeret i 1990 af Boligselskabernes  

 Landsforening med deltagelse af Københavns Kommune, Socialministeriet,  

 Boligministeriet, herbergsinstitutioner og naturligvis Boligselskabernes  

 Landsforening afdækkede, at der var behov for personalestøtte i  

 individuelle boliger, at der var behov for en særlig indsats for at  

 forhindre udsættelse fra nuværende boliger, at der var behov for  

 udslusningsboliger, at der var behov for individuelle satellitboliger, og at  

 der var behov for bofællesskaber på eller i tilknytning til  

 institutioner, herberger m.v.
Hertil kan der i øvrigt være behov  

 for forskellige boformer, pensionater, kollegier og lignende.
Samtidig  

 afdækkede konferencen, at det var vigtigt med støtte til beboere  

 i egne boliger.
 Socialministeriets rapport om behovet for botilbud til  

 hjemløse viser, at der ud af i alt ca. 3.000 beboere i botilbud efter  

 servicelovens § 94 og herberger er 1.148 beboere, som efter  

 amtskommunens/boformens vurdering er i stand til at flytte til anden  

 midlertidig eller varig bolig, men som ikke umiddelbart kan dette, f.eks.  

 på grund af manglende relevante botilbud.
Ad 2 Sundhedstilstanden blandt misbrugere og hjemløse er  

 meget dårlig, og de har ringe mulighed for kontinuerlig behandling.  

 Gruppen afvises ofte i hospitalsvæsenet eller får kun en yderst  

 nødtørftig behandling.
Denne problemstilling er ofte  

 fremhævet, bl.a. af Preben Brandt.
Der er et ekstremt behov for  

 etablering af elementær sygeplejeomsorg.
 Værestedernes åbningstider er væsentlige  

 for misbrugere og hjemløse, dels for at trække gruppen væk  

 fra gaden og dels for et omsorgsarbejde indeholdende en  

 socialpædagogisk påvirkning.
 Endelig er der mangel på væresteder i socialt  

 belastede områder og mindre byer.
Ad 3 De sindslidende og misbrugerne mangler relevante  

 behandlingstilbud og boliger.
Vi hører desværre alt for ofte om  

 sindslidende og misbrugere, som ikke kan udskrives til lokalsamfundet, da der  

 ikke findes tilstrækkeligt med boliger til dem.
Resultatet bliver, at  

 de ikke kan udskrives og bliver fastholdt i behandlingsinstitutioner og  

 botilbud efter servicelovens § 94.
Forslagsstillerne ønsker, at der tages initiativ  

 til udarbejdelse af et program, som sikrer en forbedring af standarden i §  

 94-botilbudene.
Det er nødvendigt for at sikre tidssvarende boformer  

 til sindslidende, misbrugere og hjemløse.
Der er i dag bl.a.  

 ældre, der fortsat har et misbrug og en adfærd, der gør,  

 at de ikke kan tages ind i de etablerede institutioner.
For dem er det  

 nødvendigt, at vi får etableret en pensionatslignende boform,  

 hvor de kan få lov til at leve de sidste år på egne  

 præmisser.
Så der er behov for et program, som sikrer, at vi  

 også retter vores opmærksomhed mod denne svage gruppe, som har et  

 stort pleje- og omsorgsbehov.
 Ad 5.
Forskning i socialt arbejde har hidtil haft en lav  

 prioritet.
I de officielle forskningsmiljøer foregår der  

 praktisk taget ikke forskning i praktisk socialt arbejde.
Der eksisterer dog  

 en række forsknings- og udviklingsmiljøer i tilknytning til de  

 sociale højskoler, de socialpædagogiske seminarier og  

 universiteterne samt som projekt under Socialministeriet.
Formidlingscentrene  

 under Socialministeriet og Socialpsykiatrisk Videncenter har endvidere et  

 værdifuldt materiale omkring udstødelse.
Skal der ske en  

 forstærket indsats på området, er det nødvendigt, at  

 denne spredte viden, forskning og udviklingserfaring koordineres.
Det  

 behøver ikke at ske ved at samle alle miljøer under et tag, men  

 ved at der sikres en samling og formidling af den opsamlede viden og  

 erfaring.
Dette kan ske gennem fælles konferencer og et  

 fællessekretariat, som kan placeres i et eksisterende miljø.
Skriftlig fremsættelse Villy Søvndal Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om styrkelse af  

 indsatsen for de svageste i samfundet.
(Beslutningsforslag nr.
B 34).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
