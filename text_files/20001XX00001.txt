Skriftlig fremsættelse (3. oktober  

 2000) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 afgift af vejbenyttelse og lov om vægtafgift af  

 motorkøretøjer m.v. (Afgiftsdifferentiering efter  

 EURO-udstødningsnormer).
(Lovforslag nr.
L 11).
 Regeringen ønsker at skabe  

 et incitament til at fremskynde udskiftningen af ældre,  

 miljømæssigt forældede lastbiler med nyere og mere  

 miljøvenlige og foreslår derfor indførelsen af en  

 opdeling af lastbiler og vogntog med tilladt totalvægt på 12 ton  

 eller mere i tre forskellige afgiftsklasser afhængig af deres  

 udstødningsnorm - de såkaldte EURO-normer.
 Forslaget skal ses i sammenhæng med ændringen  

 af aftalen mellem de 6 lande i systemet med den fælles  

 vejbenyttelsesafgift (Danmark, Sverige, Tyskland og Beneluxlandene), som  

 baserer  sig på det nye direktiv om vejafgifter (direktiv 1999/62/EF om  

 afgifter på tunge godskøretøjer for benyttelse af visse  

 infrastrukturer).
I overensstemmelse med ændringen af aftalen om den  

 fælles vejbenyttelsesafgift foreslår regeringen, at afgiften for  

 de mest miljøvenlige køretøjer bevares på det  

 nuværende niveau.
I sammenligning med satsen, der var gældende,  

 da afgiften blev indført i 1995, er der dog realt tale om en mindre  

 nedsættelse henset til inflationen i perioden på ca. 15 pct.
 For køretøjer i mellemgruppen sættes  

 satsen op med 11 pct., hvilket er lidt under inflationen i perioden.
 For de mest forurenende lastbiler foreslås en  

 stigning på ca. 23 pct. svarende til en real stigning på 8 pct.  

 efter inflation.
 Den samlede provenuvirkning af forslaget skønnes at  

 blive ca. 30 mio. kr. på årsbasis i 2001, men faldende de  

 efterfølgende år i takt med udskiftningen af de ældre  

 lastbiler.
 De nye satser forventes at træde i kraft samtidig i  

 alle 6 lande fra 1. januar 2001.
 Regeringen foreslår desuden, at der foretages en  

 konsekvensændring i vægtafgiftsloven, idet henvisningen til det  

 tidligere direktiv om vejbenyttelsesafgift fra 1993 erstattes af en  

 henvisning til det nye direktiv 1999/62/EF.
 Idet jeg i øvrigt henviser til bemærkningerne  

 i lovforslaget, skal jeg anbefale det til Tingets velvillige behandling.
