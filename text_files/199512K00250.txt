Nr LSF 250 Forslag til Lov om ændring af lov om social pension (Ændret regulering af  

 indtægtsgrundlaget for beregning af social pension) Fremsat af socialministeren (Karen Jespersen) den 17. april 1996 Vedtaget ved tredjebehandling den 31. maj 1996 Lov nr. 494 af 12/06/1996 § 1 I lov om social pension, jf. lovbekendtgørelse nr. 521 af 16. juni 1994,  

 som senest ændret ved § 26 i lov nr. 386 af 22. maj 1996, foretages følgende  

 ændringer:
 1. § 27, stk. 3, affattes således:
»Stk. 3. Ved opgørelsen af indtægtsgrundlaget efter stk. 1 og  

 2 reguleres den personlige indkomst, der indgår i indtægtsgrundlaget, efter  

 samme regler, som gælder for den forskudsregistrering, der sker på grundlag  

 af den seneste slutligning efter lov om opkrævning af indkomst- og formueskat  

 for personer m.v. (kildeskat).« 2. § 28, stk. 1, nr. 3, affattes således:
»3) Ved opgørelsen af indtægtsgrundlaget efter nr. 1 og 2 reguleres  

 den personlige indkomst, der indgår i indtægtsgrundlaget, efter samme regler,  

 som gælder for den forskudsregistrering, der sker på grundlag af den seneste  

 slutligning efter lov om opkrævning af indkomst- og formueskat for personer  

 m.v. (kildeskat).« § 2 Loven træder i kraft dagen efter bekendtgørelsen i Lovtidende med virkning  

 for den årlige fastsættelse af pensionen pr. 1. januar 1997.
Oprindeligt fremsat forslag § 1 I lov om social pension, jf. lovbekendtgørelse nr. 521 af 16. juni 1994,  

 som senest ændret ved lov nr. 1114 af 20. december 1995, foretages følgende  

 ændringer:
 1. § 27, stk. 3, affattes således:
 » Stk. 3. Ved opgørelsen af indtægtsgrundlaget efter stk. 1 og  

 2 reguleres den personlige indkomst, der indgår i indtægtsgrundlaget, efter  

 samme regler, som gælder for den forskudsregistrering, der sker på grundlag  

 af den seneste slutligning efter lov om opkrævning af indkomst- og formueskat  

 for personer mv. (Kildeskat).«.
 2. § 28, stk. 1, nr. 3, affattes således:
 »3) Ved opgørelsen af indtægtsgrundlaget efter nr. 1 og 2 reguleres  

 den personlige indkomst, der indgår i indtægtsgrundlaget, efter samme regler,  

 som gælder for den forskudsregistrering, der sker på grundlag af den seneste  

 slutligning efter lov om opkrævning af indkomst- og formueskat for personer  

 mv. (Kildeskat).«.
§ 2 Stk. 1. Loven træder i kraft dagen efter bekendtgørelsen i  

 Lovtidende med virkning for den årlige fastsættelse af pensionen pr. 1.  

 januar 1997.
Bemærkninger til lovforslaget Almindelige bemærkninger 1. Folketinget vedtog en dagsorden (D 38) i forbindelse med en  

 forespørgselsdebat den 1. marts 1994 (F 21) om pensionisters økonomiske  

 forhold.
Folketinget opfordrede regeringen til:
- at forbedre pensionisternes rettigheder ved at sikre, at pensionister  

 inden for en frist på seks måneder altid har ret til - med tilbagevirkende  

 kraft til tidspunktet for en ændring af deres families indkomstforhold - at  

 få reguleret pensionsydelsen i overensstemmelse med de ny forhold, - i videst muligt omfang at sikre løbende automatisk registrering hos de  

 sociale myndigheder af ændringer i indkomstforhold, der er af væsentlig  

 betydning for størrelsen af pensionsydelsen, herunder specielt at gennemføre  

 automatisk regulering af ægtefællens pensionsydelse, når en person går fra  

 beskæftigelse til efterløn og fra højeste til laveste sats på efterlønnen,  

 samt - generelt at forbedre informationen til pensionisterne om deres  

 rettigheder med hensyn til regulering af pensionsydelser.
En del af dagordenspunkterne er allerede opfyldt.
Ved lov nr. 448 af 1.  

 juni 1994 blev lov om social pension ændret, således at pensionister har ret  

 til at få reguleret deres pension med tilbagevirkende kraft i op til 6  

 måneder, såfremt det medfører en højere pension.
Pensionsmeddelelsen er  

 forbedret, og der arbejdes fortsat med at gøre den mere forståelig og læsbar  

 for pensionisterne.
 Det fremsatte lovforslag er også et led i at opfylde dagsordenen.
 2. Pensionen fastsættes som hovedregel automatisk hver 1. januar på  

 grundlag af den seneste årsopgørelse (indkomstår). Den personlige indkomst,  

 der indgår i indtægtsgrundlaget, reguleres dog med den  

 satsreguleringsprocent, der er gældende 1. januar i indkomståret og 1. januar  

 i det følgende år.
 Personer, der får tilkendt førtidspension eller fra det 67. år modtager  

 folkepension, får allerede i dag beregnet deres pension på grundlag af et  

 forventet fremtidigt indtægtsgrundlag.
 Pensionen kan omregnes når som helst i løbet af året, hvis  

 indtægtsgrundlaget ændres mere end rent midlertidigt, og en beregning på  

 grundlag af den forventede fremtidige indtægt fører til en ændring af  

 pensionens størrelse, eller hvis der sker en ændring i pensionistens  

 personlige forhold, som har betydning for pensionens størrelse.
 3. Forslaget medfører en ændring af reguleringen af den personlige  

 indkomst, der indgår i indtægtsgrundlaget for beregning af sociale pensioner  

 ved den årlige fastsættelse af pensionen, således at reguleringen svarer til  

 den regulering, der sker ved forskudsregistreringen efter kildeskatteloven.
Den anvendte reguleringsprocent for forskudsregistreringen efter  

 kildeskatteloven tager udgangspunkt i lønudviklingen mellem henholdsvis det  

 senest skattelignede år og det kommende skatteår.
Anvendelse af den samme  

 reguleringsprocent for indtægtsgrundlaget ved pensionsberegningen vil give et  

 mere aktuelt billede af pensionistens økonomiske forhold.
 Samtidig skaber forslaget den nødvendige sammenhæng mellem  

 forskudssystemet og pensionssystemet, der er forudsat i Folketingets vedtagne  

 dagsorden (D 38) fra foråret 1994.
 Den nærmere tilrettelæggelse af arbejdet med at opfylde denne del af  

 dagsordenen har afventet et udvalgsarbejde i Kommunernes Landsforening, hvor  

 såvel skattemyndighederne som de sociale myndigheder har været repræsenteret.  

 Udvalget har anbefalet, at beregning af sociale pensioner skal ske på så  

 aktuelt et grundlag som muligt og på grundlag af oplysninger, der tilgår  

 pensionsmyndighederne så automatisk som muligt fra bl.a. skattemyndighederne.  

 I den forbindelse har udvalget bl.a. anbefalet, at sociale pensioner skal  

 kunne omregnes på grundlag af underretning om ændringer af  

 forskudsregistreringen, og at disse oplysninger skal tilgå  

 pensionsmyndighederne automatisk.
 4. Dagsordenens punkt om automatisk regulering af ægtefællernes  

 pensionsydelse, når en person går fra beskæftigelse til efterløn og fra  

 højeste til laveste sats, gennemføres ved en aftale mellem Kommunernes  

 Landsforening og arbejdsløshedskasserne.
En fordsætning for at pensionsmyndighederne kan omregne de sociale  

 pensioner efter forskudsregistreringen er, at oplysningerne er  

 sammenlignelige.
Dette medfører bl.a., at indkomstoplysningerne må reguleres  

 på samme måde.
 En anden forudsætning for at omregne de sociale pensioner på grundlag af  

 ændringer i forskudsregistreringerne er, at de indkomstoplysninger, der  

 indgår i forskudsregistreringen kan anvendes direkte i pensionsberegningen.  

 Forskudsregistreringen vil således i fremtiden indeholde oplysninger af den  

 detaljeringsgrad, der er nødvendig for at opgøre indtægtsgrundlaget efter  

 pensionsloven, og forskudsregistreringer for pensionister og deres ægtefæller  

 vil indeholde den forventede fremtidige helårlige indkomst (fremadrettede  

 data).
 Endvidere etableres der en automatisk kommunikation mellem de sociale  

 systemer og skattesystemets forskudsregistrering, som ikke findes i dag.  

 Socialministeriet vil i forbindelse med gennemførelsen af disse ændringer  

 præcisere de gældende regler for omregning af pension ved modtagelse af  

 oplysninger, der har betydning for pensionens størrelse.
5. Forslaget vil gøre det muligt for pensionisterne at sammenholde de  

 økonomiske oplysninger på henholdsvis pensionsmeddelelsen og  

 forskudsregisteringen, idet disse efter forslaget som udgangspunkt vil være  

 de samme.
Dette vil give en væsentlig serviceforbedring for pensionisterne.
Økonomiske konsekvenser Lønudviklingen på arbejdsmarkedet ligger til grund for såvel den nuværende  

 som den ændrede regulering af indkomstgrundlaget, men den nuværende  

 regulering sker på grundlag af en lønudvikling, der ligger længere tilbage.  

 For en årrække vil der derfor som udgangspunkt ikke være nogen forskel og  

 forslaget vil over en længere periode ikke medføre ændrede udgifter til  

 social pension, men være udgiftsneutral.
I det omfang lønudviklingen på  

 længere sigt overstiger 2 pct. årligt kan det regulerede indkomstgrundlag dog  

 blive lidt højere end i dag, da der ikke som efter gældende regler fratrækkes  

 maksimalt 0,3 pct. vedrørende satsreguleringspuljen.
Aktualiseringen og den ændrede regulering af indkomstgrundlaget vil dog  

 medføre forskydninger mellem de enkelte år på grund af de forskellige  

 reguleringsmetoder.
I 1997 skønnes der at være en mindreudgift på 200 mio.  

 kr.
Det er ikke muligt at skønne over forholdene i 1998 og de følgende år.
Administrative konserkvenser Forslaget skønnes ikke at få væsentlige administrative konsekvenser for  

 kommunerne.
Kommunernes mulighed for mere automatisk at få oplysninger om  

 ændringer i pensionistens økonomiske forhold kan isoleret betragtet føre til  

 flere omregninger af den sociale pension.
På den anden side må anvendelsen af  

 et mere aktuelt indtægtsgrundlag ved den årlige fastsættelse af pensionen  

 antages at mindske antallet af omregninger.
Hertil kommer, at  

 indtægtsgrundlaget for pensionsberegningen bliver mere gennemskueligt for  

 pensionisterne, jf. de almindelige bemærkninger, hvilket også kan tænkes at  

 medføre færre henvendelser til kommunen og dermed en vis administrativ  

 lettelse.
 Forslaget skønnes at ville medføre engangsudgifter for ToldaSkat i 1996 på  

 500.000 kr. til EDB.
Erhvervsøkonomiske eller miljømæssige konsekvenser Forslaget forventes ikke at medføre erhvervsøkoniomiske eller miljømæssige  

 konsekvenser.
Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 og 2 Det foreslås, at regulering af indtægtsgrundlaget for beregning af sociale  

 pensioner ved den årlige fastsættelse af pensionen skal foretages på samme  

 måde som ved forskudsregistrering efter kildeskatteloven.
Forslaget vil også  

 indebære, at indtægtsgrundlaget for pensionsberegningen sker ud fra de  

 skatteregler, der er gældende på det tidspunkt, hvor pensionen modtages.
Opgørelsen af indtægtsgrundlaget for beregning af pension ved den årlige  

 fastsættelse sker i dag som udgangspunkt på grundlag af indkomsten for det  

 senest afsluttede indkomstår.
Den personlige indkomst, der indgår i  

 indtægtsgrundlaget, reguleres dog med en satsreguleringsprocent, der er  

 gældende pr. 1. januar i indkomståret og 1. januar i det følgende år.  

 Satsreguleringsprocenten opgøres på grundlag af lønudviklingen to år forud  

 for det finansår, hvori den anvendes til regulering af overførselsindkomster.
I stedet foreslås det at anvende samme regulering, som anvendes ved  

 forskudsregistreringen for det år, hvori pensionen udbetales.
Ved  

 forskudsregistreringen forhøjes indkomstgrundlaget for det senest slutlignede  

 år afhængig af lønudviklingen for perioden.
Procentsatsen fastsætter  

 Skatteministeriet i en bekendtgørelse, og den er normalt forskellig fra den  

 samlede satsreguleringsprocent, der i dag anvendes ved den årlige  

 fastsættelse af sociale pensioner.
 Der henvises i øvrigt til de almindelige bemærkninger.
Til § 2 Lovforslaget foreslås at træde i kraft dagen efter bekendtgørelsen i  

 Lovtidende med virkning for den årlige fastsættelse af pensionen pr. 1.  

 januar 1997.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social pension, jf. lovbekendtgørelse nr. 521 af 16. juni 1994,  

 som senest ændret ved lov nr. 1114 af 20. december 1995, foretages følgende  

 ændringer:
 1. § 27, stk. 3, affattes således:
 » Stk. 3. Ved opgørelsen af indtægtsgrundlaget efter stk. 1 og  

 2 reguleres den personlige indkomst, der indgår i indtægtsgrundlaget, efter  

 samme regler, som gælder for den forskudsregisstrering, der sker på grundlag  

 af den seneste slutligning efter lov om opkrævning af indkomst- og formueskat  

 for personer mv. (Kildeskat).«.
 2. § 28, stk. 1, nr. 3, affattes således:
 »3) Ved opgørelsen af indtægtsgrundlaget efter nr. 1 og 2 reguleres  

 den personlige indkomst, der indgår i indtægtsgrundlaget, efter samme regler,  

 som gælder for den forskudsregistrering, der sker på grundlag af den seneste  

 slutligning efter lov om opkrævning af indkomst- og formueskat for personer  

 mv. (Kildeskat).«.
 § 27. For folkepensionister opgøres indtægtsgrundlaget for  

 grundbeløb efter pensionistens indtægt ved personligt arbejde.  

 Socialministeren kan fastsætte nærmere regler om opgørelse af indtægt ved  

 personligt arbejde.
Stk. 2. Opgørelsesperioden for indtægtsgrundlaget efter stk. 1 er  

 det senest afsluttede indkomstår.
Indtægtsgrundlaget anvendes med virkning  

 for det andet kalenderår efter indkomstårets udløb.
 Stk. 3. Ved opgørelsen af indtægtsgrundlaget efter stk. 1 og 2  

 reguleres den personlige indkomst, der indgår i indtægtsgrundlaget, med  

 satsreguleringsprocenten, jf. lov om en satsreguleringsprocent, gældende pr.  

 1. januar i indkomståret, jf. stk. 2, og pr. 1. januar det følgende år.
 § 28. For førtidspensionister opgøres indtægtsgrundlaget for  

 grundbeløbet således:
 1) Personlig indkomst med tillæg af positiv kapitalindkomst, der anvendes  

 til beregning af indkomstskat efter personskattelovens § 7, dog før de deri  

 nævnte bundfradrag og fradrag for grundbeløb, samt aktieindkomst, der  

 beskattes efter personskattelovens § 8 a, stk. 2.
2) Opgørelsesperioden for indtægtsgrundlaget efter nr. 1 er det senest  

 afsluttede indkomstår.
Indtægtsgrundlaget anvendes med virkning for det andet  

 kalenderår efter indkomstårets udløb.
 3) Ved opgørelsen af indtægtsgrundlaget efter nr. 1 og 2 reguleres den  

 personlige indkomst, der indgår i indtægtsgrundlaget, med  

 satsreguleringsprocenten, jf. lov om en satsreguleringsprocent, gældende pr.  

 1. januar i indkomståret, jf. nr. 2, og pr. 1. januar det følgende år.
