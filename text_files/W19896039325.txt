En uddannelsesaftale blev ophævet på et tidspunkt, hvor eleven ikke  

 var myndig.
Ophævelsen blev ikke tiltrådt af elevens værge.
Ophævelsen blev af nævnet anset for at være en ensidig ophævelse fra  

 virksomhedens side.
Da virksomheden i øvrigt ikke havde haft grundlag for at  

 hæve aftalen, blev eleven tillagt erstatning.
I nævnet til behandling af tvistigheder mellem efg-elever og  

 praktikvirksomheder er der den 4. januar 1989 på grundlag af vedtagelse i  

 nævnsmøde den 11. oktober 1988 i sag nr. 4/1988: efg-elev A mod virksomheden  

 B A/S (jern & metal - lastvognsmekaniker) afsagt følgende KENDELSE: Mellem klageren, efg-elev A, X-by, født den 6. november 1970, og  

 indklagede, B A/S, Y-by, blev der den 30. juli 1987 oprettet en  

 uddannelsesaftale, hvorefter klageren skulle uddannes inden for jern &  

 metal - lastvognsmekaniker med uddannelsesperiode fra den 1. juli 1987 til  

 den 30. juni 1990. Den 18. december 1987 ophævede indklagede  

 uddannelsesaftalen.
 Ved klageskrift af 8. april 1988 har klageren ved sin faglige organisation  

 Dansk Metalarbejderforbund indbragt sagen for nævnet med påstand om, at  

 indklagede tilpligtes at betale en erstatning på 37.680,- kr. for uberettiget  

 ophævelse af uddannelsesaftalen.
 Indklagede har påstået frifindelse.
Det fremgår af sagen, at indklagede den 27. juli 1987 indsendte et udfyldt  

 spørgeskema til Metalindustriens Lærlingeudvalg, der derefter den 9.  

 september 1987 aflagde besøg på virksomheden med henblik på godkendelse som  

 praktikplads.
Efter besigtigelsen skrev lærlingeudvalget den 14. september  

 1987 bl.a. følgende til indklagede:
 » /..../ Efter det i rapporten anførte om at værkstedet ikke er  

 forsynet med det herfra krævede mindsteudstyr, kan vi ikke godkende, at der  

 antages lærlinge til uddannelse i lasvognsmekanikerbranchen.
 Når udvalget har modtaget dokumentation for, at det manglende udstyr:
- Fræseværktøj for ventilsæder - Styretøjsudmålingsudstyr for udmåling af spidsning og spredning - Lygteprøveapparat til måling af lysstyrke og nærlysets fald - Kompressionsmåler - Manometer for fødepumpe - Manometer for servostyring - Batteritester - Ventilafretter - Omdrejningstæller for diesel - Værktøj for bremserør er anskaffet, vil værkstedet blive godkendt til  

 uddannelse af 1 lærling i den anførte branche. /..../» Ved skrivelse af 8. februar 1988 meddelte indklagede, at det manglende  

 udstyr nu var tilstede, hvorefter virksomheden den 23. marts 1988 blev  

 godkendt som praktikplads.
Klageren har under personligt fremmøde for nævnet bl.a. forklaret, at den  

 daglige leder hos indklagede værkfører C sagde, at det ikke gik så godt for  

 indklagede.
I oktober fik han en metalsplint i øjet, da han skulle bøje et  

 stykke plade, og han var sygemeldt ca. 1 måned til den 16. november.
Den 18.  

 december 1987 talte han med C, der bad ham finde andet arbejde, fordi  

 indklagede ikke havde nok reparationsarbejde.
Man talte ikke om, at han i  

 stedet skulle søge uddannelse som personvognsmekaniker.
Han blev efter sin  

 ansættelse klar over, at virksomheden ikke var godkendt som praktikplads på  

 grund af manglende værktøj, og dette blev da også anført af C som yderligere  

 begrundelse for hans afskedigelse.
Han startede den 1. januar 1988 som  

 arbejdsdreng hos (anden virksomhed), og pr. 1. juli 1988 blev han  

 arbejdsdreng hos en blikkenslager.
Pr. 1. oktober 1988 er han blevet  

 mesterlærling.
D, der er direktør hos indklagede, har under personligt fremmøde for  

 nævnet bl.a. forklaret, at indklagedes hovederhverv er speditionsvirksomhed,  

 men at man ejer 7 lastvogne.
Klageren henvendte sig selv for at få en  

 praktikplads hos indklagede.
Da vidnet blev klar over, at der manglede  

 værktøj for at opnå godkendelse som praktikplads, sagde han, at manglende  

 værktøj selvfølgelig kunne anskaffes.
Indklagede har aldrig manglet arbejde  

 på sit lastvognsværksted.
I januar/februar 1988 overtog man en lærling fra en  

 virksomhed, der var gået konkurs.
Manglende godkendelse som praktikplads har  

 ikke fra indklagedes side været anført som begrundelse for opsigelsen af  

 klageren.
C, der i ca. 3 år har været værkfører hos indklagede, har under personligt  

 fremmøde for nævnet bl.a. forklaret, at det i starten gik nogenlunde for  

 klageren.
Vidnet regnede med, at »det nok skulle komme«.
Han måtte  

 dog irettesætte klageren, der ikke tænkte sig nok om under arbejdet.
I  

 december 1987 talte han og lastvognsmekaniker E med klageren om, at  

 lastvognsarbejde nok var for tungt for klageren.
Klageren kunne godt  

 acceptere dette og prøvede at få andet arbejde.
Få dage senere meddelte  

 klageren, at han havde fundet arbejde hos (anden virksomhed) med  

 uddannelsesaftale.
Hans mor ringede senere om overflyttelse af en del af  

 læretiden.
Klageren holdt op hos indklagede efter gensidig aftale.
E, der fra sommeren 1987 har været ansat hos indklagede som  

 lastvognsmekaniker, har under personligt fremmøde for nævnet bl.a. forklaret,  

 at klageren var vældig flink, men at det kneb med forståelsen.
Vidnet talte  

 nogle gange med klageren herom, og til sidst sagde klageren, at han ville  

 skifte til personvogne.
Han kom nogle dage senere og sagde, at han havde fået  

 plads hos (anden virksomhed).
 Tvistighedsnævnet skal udtale: Efter bevisførelsen og det om klagerens  

 alder oplyste findes indklagede ensidigt at have ophævet klagerens  

 uddannelsesaftale.
Da der ikke er oplyst omstændigheder, der har berettiget klageren til  

 ophævelsen, finder nævnet, at indklagede bør betale en erstatning til  

 klageren.
Denne erstatning fastsættes efter det oplyste skønsmæssigt til  

 10.000 kr.
 THI BESTEMMES:
 Indklagede, B A/S, betaler inden 14 dage 10.000 kr. til klageren, efg-elev  

 A.
 Hvert part bærer sine omkostninger.
