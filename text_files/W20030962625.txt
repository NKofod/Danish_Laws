Landsskatteretskendelse af 13. marts 2003 vedr.
Pension - §  

 53 A-ordning  pensionsafkast ved tilflytning Klagen til Landsskatteretten skyldes, at skatteankenævnet ikke  

 har fundet, at As  

    

  

 afkast fra et  

 livsforsikringsselskab skal periodiseres iht. personskattelovens § 14.
Det fremgår af sagens oplysninger, at klageren er ansat som  

 mejeritekniker.
Han udvandrede den 21. juni 1993 til USA, hvorved den fulde  

 skattepligt ophørte, og klageren var herefter begrænset skattepligtig efter  

 kildeskattelovens § 2, stk. 1, litra f.
Klageren indvandrede den 1. august  

 1999, hvor den fulde skattepligt genindtrådte.
Klageren har en livsforsikring i et pensionsselskab, hvor  

 afkastet for 1999 er indberettet med 5.606 kr.
Beløbet er bagud forfaldent og  

 tilskrives kontoen ultimo.
Skatteankenævnet har ved den påklagede afgørelse ikke fundet, at  

 værditilvæksten på en livsforsikring skal fordeles over perioden.
Til støtte  

 herfor har skatteankenævnet bl.a. anført, at det følger af  

 pensionsbeskatningslovens § 53 A, stk. 3, at afkast af livsforsikrings- og  

 pensionsordninger, som nævnt i stk. 1, skal medregnes ved opgørelsen af den  

 skattepligtige indkomst.
 Skatteankenævnet lægger til grund, at når skattepligten ikke  

 omfatter et helt år, skal indkomsten periodiseres til delårsindkomst, der  

 herefter i skatteberegningen omregnes til helårsindkomst, jf.  

 personskattelovens § 14. Visse indtægter og udgifter skal dog ikke omregnes,  

 når disse kun oppebæres / afholdes en enkelt gang årligt (engangsbeløb).
 Ved indtræden eller ophør af skattepligt efter kildeskattelovens  

 § 1 af anden grund end ved død, fordeles renteindtægter over den periode de  

 vedrører på den måde, som er nævnt i § 5, stk. 7, ved opgørelsen af den  

 skattepligtige indkomst, jf. ligningslovens § 5 B, lovbekendtgørelse nr. 754  

 af  

 28. september 1999. Skatteankenævnet finder ikke, at værditilvæksten  

 (kursregulering mv.) på en livsforsikrings / pensionsordning kan sidestilles  

 med en løbende renteindtægt, da værditilvæksten ikke løbende tilskrives  

 kontoen, men kun kan opgøres ved årets udgang.
 Under hensyn til, at afkastet af pensionskassen /  

 forsikringsselskabet opgøres ultimo året som forskellen mellem på den ene  

 side  

 forsikringens kapitalværdi ved indkomstårets udgang med tillæg af  

 udbetalinger  

 i årets løb og på den anden side forsikringens kapitalværdi ved indkomstårets  

 begyndelse med tillæg af indbetalinger i løbet af året, finder ankenævnet, at  

 der er tale om et engangsbeløb, der ikke kan omregnes efter  

 personskattelovens  

 § 14.
 Klagerens repræsentant har overfor Landsskatteretten nedlagt  

 påstand om, at klageren kun kan beskattes i Danmark af den løbende  

 værditilvækst på sin livsforsikring i den periode, hvor han var fuldt  

 skattepligtig til Danmark, dvs. fra 1. august 1999, hvorfor der alene kan  

 medregnes 5/12 af 5.606 kr.
Til støtte herfor har repræsentanten principalt anført, at der  

 kun er hjemmel til at beskatte værditilvæksten på en § 53 A-ordning fra det  

 tidspunkt, hvor klageren bliver fuldt skattepligtig til Danmark.
I  

 kildeskattelovens § 2 er der ikke hjemmel til at beskatte værditilvæksten på  

 en  

 § 53 A-ordning som en begrænset skattepligtig indkomst.
Den løbende  

 værditilvækst på en forsikringsordning kan ikke betragtes som en  

 engangsindtægt.
Værditilvæksten kan ikke kun opgøres ved årets udgang, men  

 kan  

 derimod opgøres på alle tidspunkter af året.
Dette sker ofte i praksis, da  

 den  

 samlede konto skal opgøres, hvis forsikringstageren vælger at tilbagekøbe  

 forsikringen i løbet at et kalenderår.
I disse tilfælde vil værditilvæksten  

 fra  

 årsskiftet og indtil tilbagekøbstidspunktet blive tilskrevet kontoen.  

 Repræsentanten har hertil anført, at dette er blevet bekræftet af  

 pensionsselskabet.
Værditilvæksten kan herefter ikke anses for et  

 engangsbeløb,  

 men skal periodiseres til delårsindkomst efter personskatteloven § 14.  

 Værditilvæksten kan bedst sammenlignes med renter, som ligeledes kan opgøres  

 og  

 tilskrives en konto på hvilket som helst tidspunkt af året.
Renter skal  

 periodiseres efter ligningslovens § 5 B.
Repræsentanten har videre anført, at  

 forsikringsselskaberne både betragter og behandler værdistigningen på en § 53  

 A-ordning som løbende.
Værditilvæksten beregnes af forsikringsselskaberne som  

 depotrenten x værdien af ordningen primo året +/- en risikoregulering,  

 hvilket  

 det ikke er nødvendigt at vente til ultimo året for at kunne beregne.  

 Værditilvæksten  

 sker løbende i form af månedlig fremføring i forsikringsselskabernes  

 systemer.  

 Hermed sikres det, at forsikringstageren altid vil få godskrevet det løbende  

 afkast, hvis § 53 A-ordningen hæves helt eller delvist i løbet af året.  

 Konsekvensen af skatteankenævnets afgørelse vil være, at hvis en fuld  

 skattepligtig person fraflytter Danmark umiddelbart inden årets værditilvækst  

 bliver tilskrevet ordningen, vil værditilvæksten ikke kunne beskattes,  

 hvilket  

 næppe har været intentionen fra lovgivers side.
Repræsentanten har henvist  

 til,  

 at det ifølge Ligningsvejledningen 2000 følger af praksis, at  

 engangsindtægter  

 bl.a. er spekulationsgevinster, gaver og aktieindkomst.
Afkastet på en § 53  

 A-ordning kan ikke sammenlignes direkte med aktieindkomst, da afkastet kan  

 opgøres på hvilket som helts tidspunkt af året.
Aktieindkomst kan derimod kun  

 opgøres på bestemte tidspunkter i løbet af året, ved salg af aktier og ved  

 udbetalt udbytte fra selskab til hovedaktionær.
Subsidiært har repræsentanten henvist til kildeskattelovens § 9,  

 og anført, at Danmark ikke forud for klagerens tilflytning havde  

 beskatningsretten til hans § 53 A-ordning.
Det betyder, at der skal sættes en  

 indgangsværdi på ordningen ved indtræden af dansk skattepligt, da Danmark  

 ikke  

 har hjemmel til at beskatte værdistigningen indtil denne dato.
 Under sagens behandling i Landsskatteretten har repræsentanten  

 fremlagt en erklæring fra pensionsselskabet vedrørende klagerens § 53-  

 ordning.  

 Pensionsselskabet har her beregnet afkastet for følgende perioder:
 1. januar 1999 til 1. august 1999  

    

  

  401 kr.
 1. august 1999 til 31. december 19996.040 kr.
Told  og Skattestyrelsen har overfor Landsskatteretten nedlagt  

 påstand om, afkastet efter pensionsbeskatningslovens § 53 A, stk. 3, er en  

 engangsindtægt, som ikke kan omregnes efter personskattelovens § 14. Derimod  

 anses en livsforsikring med opsparing i et forsikringsselskab / pensionskasse  

 for at være et aktiv omfattet af kildeskattelovens § 9, idet dette aktiv til  

 enhver tid kan værdiansættes efter forsikringsretlige regler, belånes og  

 overdrages.
Vedrørende beregningen af afkastet i Danmark har styrelsen  

 anført,  

 at det er livsforsikringsordningens kapitalværdi på tidspunktet for den fulde  

 skattepligts indtræden mv., der skal lægges til grund, ligesom det kun er ud-  

 og indbetalinger, der foretages efter dette tidspunkt, der skal indgå i  

 beregningen af afkastet.
Efter styrelsens opfattelse, må det skattepligtige  

 beløb herefter være 6.040 kr., idet det svarer til den værdistigning der har  

 fundet sted efter den fulde skattepligts indtræden.
 Landsskatterettens  

 bemærkninger:
Det følger af personskattelovens § 14, at såfremt  

 indkomstansættelsen for en person omfatter en periode, der er kortere end et  

 år, skal såvel den skattepligtige indkomst som den personlige indkomst og  

 kapitalindkomsten omregnes til helårsindkomst.
På grundlag af de opgjorte  

 helårsindkomster beregnes helårsskat efter §§ 6-9. Den beregnede helårsskat  

 nedsættes efter forholdet mellem delårsbeløbene og helårsbeløbene.
Ved omregningen sondres der mellem engangsindtægter og løbende  

 indtægter.
Engangsindtægter indgår med samme beløb i delperiodens indkomst og  

 i  

 helårsindkomsten.
I den konkrete sag, hvor klageren indvandrede pr. 1. august  

 1999 og fra denne dag blev fuld skattepligtig til Danmark, jf.  

 kildeskattelovens  

 § 1, stk. 1, nr. 1, og § 6, finder retten, at det afkast der blev tilskrevet  

 klagerens livsforsikring for 1999, skal anses for at være en engangsindtægt,  

 hvorefter der ikke skal ske periodisering af beløbet.
Retten har herved bl.a.  

 henset til karakteren af indtægten.
Afkastet tilskrives en gang årligt, men  

 kan  

 svinge meget i løbet af året.
Retten finder således ikke, at afkastet kan  

 sammenlignes med renteindtægter.
 Det følger af kildeskattelovens § 9, at hvis en person bliver  

 fuldt skattepligtig efter § 1, eller hvis en person efter bestemmelserne i en  

 dobbeltbeskatningsoverenskomst bliver hjemmehørende her i landet, anses  

 aktiver  

 og passiver, som ikke i forvejen er omfattet af dansk beskatning, for  

 anskaffet  

 på det faktiske anskaffelsestidspunkt til handelsværdien på  

 tilflytningstidspunktet, jf. dog stk. 2.
 Retten finder, at klagerens livsforsikring kan anses for et  

 aktiv omfattet af kildeskattelovens § 9, stk. 1. Ved ansættelsen af  

 forsikringens værdi ved klagerens tilflytning finder retten, at der kan  

 medregnes den del af afkastet der kan henføres til tiden før tilflytningen.  

 Danmark har således alene beskatningsretten til den del af afkastet, der er  

 optjent efter at klageren blev fuldt skattepligtig hertil.
 Retten finder herefter, at klageren alene er skattepligtig af  

 det afkast der er optjent efter den 1. august 1999. På baggrund af den  

 fremlagte opgørelse fra pensionsselskabet ansættes dette afkast til 6.040 kr.
