God revisorskik Den 26. marts 1999 afsagde Revisornævnet i sagen, j.  

 nr. 98-106.087   Bodega Gadespejlet v/Margit Lykke Blæsbjerg og Petit  

 Bar v/Henny Jensen mod registreret revisor Carsten Dalgaard og  

 Revisionsfirmaet Bruun & Dalgaard A/S sålydende KENDELSE Ved kendelse afsagt den 19. marts 1998 af Disciplinærnævnet  

 for Registrerede Revisorer ( sag nr.
R-8/1997) blev registreret revisor  

 Carsten Dalgaard pålagt en bøde på 20.000 kr. og  

 Revisonsfirmaet Bruun & Dalgaard A/S pålagt en bøde på  

 50.000 kr. for uberettiget at have udnyttet materiale vedrørende  

 klagerne, som retsstridigt var rekvireret hos skattevæsenet.
 Ved skrivelse af 15. juni 1998 har advokat Søren Halling-Overgaard  

 på vegne Carsten Dalgaard og Revisionsfirmaet Bruun & Dalgaard A/S  

 indbragt kendelsen for Revisornævnet med påstand om frifindelse,  

 subsidiært nedsættelse af bøderne.
 Klagerne er opfordret til at fremkomme med en udtalelse.
 Sagen blev behandlet på et møde i Revisornævnet den 15.  

 februar 1999 , hvor ingen af parterne gav møde.
 Det fremgår af sagen, at klagernes advokat ved skrivelse af 8.  

 november. 1996 anmodede revisionsfirmaet om omgående tilbagelevering af  

 klagernes selvangivelser og de kopier heraf, som var udleveret til  

 fogedretten og sagens advokater.
De indklagede har i indbringelsesskrivelsen bl.a. anført, at det  

 ved Herning rets dom af 12. januar 1998 er fastslået, at Carsten  

 Dalgaard og Revisionsfirmaet Bruun & Dalgaard A/S har handlet i  

 berettiget varetagelse af eget tarv i forbindelse med indhentelse af  

 selvangivelserne fra Herning kommune, hvorfor der ikke er handlet i strid med  

 god revisionsskik.
I den forbindelse er det gjort gældende, at  

 regnskabsmaterialet alene er forevist for personer, der i kraft af deres  

 stilling er underlagt tavshedspligt, hvorfor de hensyn, der ligger bag  

 straffelovens § 152 b og revisors tavshedspligt i øvrigt, ikke kan  

 anses for at være tilsidesat på en sådan måde, at der  

 er handlet i strid med god revisionsskik.
Det er i den forbindelse  

 anført, at indklagede ikke havde anden mulighed for at dokumentere, at  

 Alex Bach Pedersen havde overtrådt konkurrenceklausulen.
 Til støtte for den subsidiære påstand er anført,  

 at bøderne ikke står i forhold til forseelsen, og at der ved  

 fastsættelse af bøderne skal tages hensyn til virksomhedens  

 størrelse.
 Klagerne har i skrivelse af 28. august 1998 bl.a. anført:
" I øvrigt finder vi det moralsk forkasteligt, at en registreret  

 revisor (andre mennesker ville ikke få udleveret selvangivelser hos  

 kommunen) løgnagtigt meddeler Herning Kommune, at revisionsfirmaet  

 havde overtaget undertegnede som nye klienter ..
 Revisionsfirmaets handlinger finder vi særdeles ubetryggende, og  

 ødelæggende for revisorstandens omdømme samt  

 øvrige revisorers muligheder for samarbejde med, og udlevering af  

 materiale fra offentlige myndigheder.
.." I skrivelse af 1. oktober 1998 fra de indklagede er bl.a.  

 anført:
" Det bestrides, at Frede Christensen eller nogen anden fra Revisionsfirmaet  

 Bruun & Dalgaard  A/S havde meddelt Skatteforvaltningen i Herning  

 Kommune, at Margit Lykke Blæsbjerg var overtaget som ny klient som  

 anført i skrivelse af den 22. december 1997 fra Skatteforvaltningen i  

 Herning Kommune til Disciplinærnævnet.
Det skal præciseres, at hverken Margit Lykke Blæsbjerg eller  

 Henny Jensen, forud for anmodningen til Herning Kommunes Skatteforvaltning om  

 fremsendelse af regnskaber, direkte havde meddelt Carsten Dalgaard eller  

 Revisionsfirmaet Bruun & Dalgaard A/S, at de ønskede at  

 Revisionsfirmaet skulle fratræde som revisor .." Klageren har i skrivelse af 20. oktober 1998 bl.a. anført:
" Vi er meget overraskede over, at advokat Søren Halling-Overgaard  

 præciserer, at Bruun & Dalgaard ikke var vidende om, at de ikke  

 længere var revisorer for undertegnede, da de i efteråret 1996  

 indhentede vore selvangivelser.
 Indtil vi skiftede revisionsfirma havde vi hvert kvartal fået  

 bogført og udarbejdet momsangivelser hos Bruun & Dalgaard, dette  

 ophørte efter 1. kvartal 1995. Ligeledes måtte de i sagens natur  

 vide, at de ikke havde udarbejdet vore regnskaber og selvangivelser for  

 indkomståret 1995.
I sommeren 1995 var Frede Christensen på besøg på  

 Bodega Gadespejlet for at tilbyde sin assistance, han fik i den forbindelse  

 at vide, at Bruun & Dalgaard ikke længere var revisor for Bodega  

 Gadespejlet.
Dette medførte tilbageførsel af dekort kr. 3.750  

 den 8. december 1995, dekorten var afgivet under forudsætning af  

 fortsat samarbejde.
Vi vedlægger brev fra Bruun & Dalgaard til Petit Bar dateret den  

 31. juli 1995, hvoraf fremgår, at revisionsfirmaet havde fået  

 meddelelse om revisorskifte." Det hedder af Bruun & Dalgaard A/S s brev af 31. juli 1995 til Petit  

 Bar bl.a.:
 "Det er med beklagelse at vi har modtaget jeres brev angående  

 revisorskifte.
 .
 Vi vil naturligvis beklage at I har truffet en sådan beslutning om  

 revisorskifte, og skal samtidig beklage at der ikke har været afholdt  

 et møde med Dem og undertegnede.
" Samme dag er der udfærdiget en nota til Bodega Gadespejlet om dekort  

 under forudsætning af fortsat samarbejde med Bruun & Dalgaard A/S.  

 Den 8. december 1995 er denne dekort imidlertid tilbageført ved  

 fremsendelse af ny nota.
 Ved brev af 3. april 1996 skrev Bruun & Dalgaard A/S på ny til  

 Bodega Gadespejlet:
" Som det fremgår af faktura  , er dekorten   afgivet under  

 forudsætning af fortsat samarbejde.
Vi er vidende om, at Alex Bach  

 Pedersen fortsat assisterer dig, hvorfor vi går ud fra, at samarbejdet  

 med vort firma er ophørt.
Forudsætningerne for dekorten er  

 derfor ikke tilstede, og du er derfor pligtig til at betale vort  

 tilgodehavende.
.." Revisornævnets bemærkninger:
 Det kan efter det, der er fremkommet for Revisornævnet, og i  

 overensstemmelse med Carsten Dalgaards egen forklaring for  

 Disciplinærnævnet lægges til grund, at han i  

 efteråret 1996, da selvangivelserne blev rekvireret, var klar over, at  

 klientforholdet til klagerne var ophørt.
 Revisornævnet er derfor enig med  Disciplinærnævnet i,  

 at revisorfirmaet har tilvejebragt klagernes  selvangivelser på  

 retsstridig måde ved henvendelse til Herning kommune.
Skatteforvaltningen forlangte den 1. november 1996 de  

 selvangivelseskopier, som var blevet anvendt i fogedsagen, tilbageleveret.
De  

 indklagede gjorde ikke noget aktivt for at få selvangivelserne "trukket  

 ud" af fogedsagen, men lod tværtimod dokumenterne indgå som bilag  

 i den retssag, der blev anlagt ved stævning af 6. november 1996. Heller  

 ikke efter klagernes advokats skrivelse af 8. november 1996 tog de indklagede  

 skridt til at få trukket selvangivelserne tilbage som bilag i  

 retssagerne.
De indklagede har efter det oplyste på intet tidspunkt  

 søgt at anvende den fremgangsmåde, som er angivet i  

 retsplejeloven for til brug i en retssag at få pålagt personer  

 eller myndigheder, der ikke er part i sagen, at udlevere  

 dokumentmateriale.
Carsten Dalgaard har således uberettiget udnyttet det materiale, som  

 revisionsfirmaet retsstridigt havde tilvejebragt ved misbrug af revisors  

 stilling.
Denne handlemåde er i sig selv en tilsidesættelse af de  

 pligter, som stillingen som registreret revisor medfører.  

 Revisornævnet tiltræder ligeledes, at revisionsfirmaet som  

 sådant er medansvarlig for den skete tilsidesættelse af god  

 revisorskik.
 Herefter og i øvrigt af de grunde, Disciplinærnævnet  

 har anført, tiltræder Revisornævnet, at Carsten Dalgaard i  

 medfør af paragraf 11a, stk. 1, i lov om registrerede revisorer, og  

 revisionsfirmaet Bruun & Dalgaard A/S i medfør af paragraf 11a,  

 stk. 4, i samme lov er pålagt en sanktion.
 Efter sagens karakter og under henvisning til det,  

 Disciplinærnævnet har anført, finder Revisornævnet  

 ikke grundlag for at nedsætte bøderne, hvorfor kendelsen  

 stadfæstes.
 I medfør af bekendtgørelsen om Revisornævnet § 11,  

 stk. 3, er det bestemt, at kendelsen skal offentliggøres.
 Thi bestemmes:
 Disciplinærnævnets kendelse stadfæstes.
Knud A.
Knudsen Udskriftens rigtighed bekræftes.
 Revisornævnet, den 26. marts 1999.
Anette Høgh Bilag K E N D E L S E:
 Under denne sag har Bodega Gadespejlet v/ Margit Lykke  

 Blæsbjerg og Petit Bar v/ Henny Jensen ved skrivelse af 15. juli 1997  

 indgivet en klage over registreret revisor Carsten Dalgaard og  

 revisionsfirmaet Bruun & Dalgaard A/S.
 Erhvervs- og Selskabsstyrelsen har oplyst, at Carsten  

 Dalgaard blev optaget i Revisorregistret den 25. oktober 1990.
 Det fremgår af sagen, at aktiekapitalen i  

 revisionsfirmaet Bruun & Dalgaard A/S for ca. 51 % s vedkommende ejes af  

 registreret revisor Carsten Dalgaard, mens resten ejes af registreret revisor  

 Frede Christensen.
Pr. 1. januar 1994 købte revisionsfirmaet Bruun  

 & Dalgaard A/S revisor Alex Bach Pedersens firma, AP Revision.
Alex Bach  

 Pedersen forblev ansat i firmaet som ledende registreret revisor med ansvar  

 for bl.a. de overtagne kunder, herunder klagerne (Bodega Gadespejlet v/  

 Margit Lykke Blæsbjerg og Petit Bar v/ Henny Jensen). Som et led i  

 købet udstedte revisionsfirmaet et gældsbrev til Alex Bach  

 Pedersen, stort oprindeligt kr. 440.000 kr.
 Samarbejdet med Alex Bach Pedersen ophørte i  

 foråret 1995.
 Klagerne, der som anført var klienter hos  

 revisionsfirmaet Bruun & Dalgaard A/S, meddelte i sommeren 1995, at de  

 ønskede at skifte revisor, da deres revisor, registreret revisor Poul  

 Sørensen, var fratrådt.
 I sommeren 1996 ophørte revisionsfirmaet Bruun  

 & Dalgaard A/S med at betale ydelser på det omtalte gældsbrev  

 som følge af, at Alex Bach Pedersen angiveligt skulle have  

 overtrådt en mellem parterne aftalt konkurrence- og kundeklausul ved  

 fortsat at udføre revisionsmæssige opgaver bl.a. for de kunder,  

 der var overtaget af revisionsfirmaet pr. 1. januar 1994.
 Alex Bach Pedersen indgav i den anledning den 17. juli  

 1996 konkursbegæring mod revisionsfirmaet, men begæringen blev  

 afvist af skifteretten ved kendelse af 12. august 1996.
Alex Bach Pedersen indbragte herefter sagen for  

 fogedretten i Herning med anmodning om udlæg for restgælden i  

 henhold til det omtalte gældsbrev.
Fogedrettens afgørelse blev  

 efterfølgende indbragt for Vestre Landsret, der nægtede fremme  

 af udlægsforretningen.
I efteråret 1996 erfarede klagerne, at en kopi af  

 deres selvangivelser for 1995 var blevet fremlagt af det indklagede  

 revisionsfirma i fogedretten i Herning under sagen mellem revisionsfirmaet og  

 Alex Bach Pedersen.
Klagerne fik efterfølgende oplyst, at  

 selvangivelserne var rekvireret af revisionsfirmaet hos skatteforvaltningen i  

 Herning Kommune.
 Skatteforvaltningen skrev den 1. november 1996 til  

 klageren Margit Lykke Blæsbjerg og beklagede "det skete". Samme dag  

 skrev skatteforvaltningen til revisionsfirmaet Bruun & Dalgaard A/S v/  

 registreret revisor Carsten Dalgaard:
 "Margit Blæsbjerg Jensen har oplyst, at en  

 kopi af hendes selvangivelse for 1995 har været fremlagt i fogedretten  

 i forbindelse med en sag mellem Dem og en af Deres tidligere medarbejdere.
Selvangivelseskopien er udleveret af Herning  

 skatteforvaltning til Dem i den tro, at De var revisor for Margit  

 Blæsbjerg Jensen.
Dette har efterfølgende vist sig ikke at  

 være tilfældet.
 Hvis vi havde vidst, at selvangivelseskopien skulle  

 anvendes i en fogedsag ville den aldrig være udleveret.
Vi skal bede Dem om omgående at tilbagelevere  

 selvangivelseskopien.
Såfremt De i øvrigt skulle have rekvireret  

 materialer fra os til brug i fogedsagen bedes disse ligeledes  

 tilbageleveret.
 Denne sag vil medføre en kraftig opstramning af  

 vore udleveringsprocedurer".
Den 6. november 1996 udtog det indklagede revisionsfirma  

 v/ advokat N.H.
Bjørumslet stævning mod Alex Bach Pedersen ved  

 retten i Herning med påstand om, at Alex Bach Pedersen tilpligtes at  

 kvittere det omtalte gældsbrev med pålydende oprindeligt kr.  

 440.000. Som bilag til stævningen fremlagdes bl.a. klagernes  

 selvangivelser for 1995. Revisionsfirmaet anmodede efterfølgende (i  

 august 1997) retten om tilladelse til at foretage en grafologisk  

 undersøgelse af klagernes selvangivelser med henblik på at kunne  

 konstatere, om Alex Bach Pedersen selv   med egen håndskrift   havde  

 udfyldt dokumenterne.
 Den 11. november 1996 returnerede det indklagede  

 revisionsfirma v/ registreret revisor Frede Christensen klagernes  

 selvangivelseskopier til Herning Kommunes skatteforvaltning.
 Den 13. november 1996 skrev skatteforvaltningen til det  

 indklagede revisionsfirma v/ Frede Christensen og anmodede om en skriftligt  

 bekræftelse på, at kopier fremlagt i fogedretten og udleveret til  

 advokater involveret i fogedsagen var tilbagekaldt og destrueret.
Ved skrivelse af 4. december 1996 skrev klagernes advokat  

 til Politimesteren i Herning og anmeldte det indklagede revisionsfirma for  

 uberettiget brug af 3. mands personlige papirer.
I skrivelsen anførtes  

 det bl.a., at skatteforvaltningen havde meddelt, at revisionsfirmaet ikke  

 ville tilbagelevere de selvangivelseskopier, der var udleveret til de i sagen  

 involverede advokater, samt de kopier, der var fremlagt i fogedretten i  

 Herning.
Den 5. december 1996 skrev klagernes advokat til  

 fogedretten i Herning og anmodede om, at klagerne blev indsat i besiddelsen  

 af de omhandlede selvangivelseskopier.
Fogedretten afslog imidlertid  

 begæringen   efter det oplyste under henvisning til, at der ikke var  

 hjemmel til at pålægge revisionsfirmaet at udlevere kopierne.
 Foranlediget af en henvendelse fra klagerne til Foreningen  

 af Registrerede Revisorer, oplyste det indklagede revisionsfirma v/  

 indklagede Carsten Dalgaard i en skrivelse af 23. december 1996 bl.a.:
"Vi har på intet tidspunkt afgivet urigtige  

 oplysninger til Herning Kommune.
Vi har benyttet os af en velfungerende  

 praksis i kommunen, hvor vi på begæring kunne få udleveret  

 materiale på skatteydere, hvor vi var anførte som  

 revisorer".
 Politimesteren i Herning rejste i oktober 1997 tiltale ved  

 retten i Herning mod indehaverne af revisionsfirmaet Bruun & Dalgaard  

 A/S, indklagede Carsten Dalgaard og hans kompagnon Frede Christensen, til  

 straf for overtrædelse af straffelovens § 152 b, stk. 1, ved i forening  

   i forbindelse med fogedsagen, anlagt af Alex Bach Pedersen   at have  

 videregivet fortrolige oplysninger, som de tiltalte var blevet bekendt med i  

 forbindelse med deres erhverv, idet de fremlagde klagernes 2 selvangivelser  

 for indkomståret 1995, "hvilke selvangivelser Frede Christensen  

 havde rekvireret hos Herning Kommunes Skatteforvaltning under foregivende at  

 være revisor for de pågældende ".
Ved Herning Rets dom af 12. januar 1998 fandtes det  

 godtgjort, at Carsten Dalgaard og Frede Christensen uden tilladelse havde  

 rekvireret de pågældende selvangivelser hos skattevæsenet  

 og derefter gjort uberettiget brug af dem under fogedsagen.
Uanset at de  

 tiltalte således havde overtrådt straffelovens § 152 b, fandtes  

 de efter rettens opfattelse at have handlet i "berettiget varetagelse  

 af deres tarv", jf. straffelovens § 152 e.
Det  

 anføres herom i dommen:
 "[Retten finder], at de tiltalte, under henvisning  

 til størrelsen af det krav, der var indtalt mod dem under fogedsagen,  

 og mod hvilket de muligt kunne foretage modregning ved anvendelse af de  

 pågældende selvangivelser som bevismateriale til støtte  

 for, at en konkurrenceklausul var overtrådt, har handlet i berettiget  

 varetagelse af deres tarv  ".
 Carsten Dalgaard og Frede Christensen blev derfor begge  

 frifundet for den rejste tiltale.
Det fremgår i øvrigt af dommen, at indklagede  

Carsten Dalgaard i retten bl.a. forklarede, at kopierne af  

 klagernes selvangivelser blev fremlagt i fogedretten som dokumentation for,  

 at Alex Bach Pedersen havde medtaget de 2 klienter i strid med den aftalte  

 konkurrenceklausul.
Hvis dette kan godtgøres, vil  

 betalingsforpligtelserne i henhold til gældsbrevet bortfalde, ligesom  

 Carsten Dalgaard og Frede Christensen vil have krav på en  

 konventionalbod.
Frede Christensen forklarede i retten bl.a., at  

 revisionsfirmaets advokat, N.H.
Bjørumslet, opfordrede Carsten  

 Dalgaard og Frede Christensen til at fremskaffe beviser for, at Alex Bach  

 Pedersen havde medtaget klienter fra firmaet i strid med  

 konkurrenceklausulen.
I den anledning ringede Frede Christensen til  

 skattevæsenet i Herning, præsenterede sig som revisor og bad om  

 at få tilsendt klagernes selvangivelser.
Han foregav ikke at være  

 revisor for de pågældende, da det ikke var nødvendigt.
Han  

 fik tilsendt kopi af selvangivelserne og diskuterede dem med Carsten  

 Dalgaard.
Kopierne blev fremlagt i fogedretten.
På tidspunktet for  

 fogedsagen var restgælden på gældsbrevet 210.000 kr.
Det  

 ville have været en meget alvorlig sag for revisionsfirmaet, hvis  

 fogedsagen var blevet gennemført.
Kopierne af selvangivelserne blev  

 under fogedsagen alene brugt som dokumentation for, at selvangivelserne var  

 udfærdiget af Alex Bach Pedersen.
- o o O o o - Disciplinærnævnet har ved skrivelse af 1.  

 december 1997 anmodet Herning Kommunes skatteforvaltning om at oplyse, Skatteforvaltningen skrev den 22. december 1997 til  

 nævnet:
 "Indledningsvis skal [vi] oplyse, at vi normalt  

 forudsætter, at kommunens revisorer og advokater har fuldmagt til at  

 indhente oplysninger/materialer hos os.
Ekspedition af sådanne forespørgsler  

 forekommer dagligt og giver normalt ikke anledning til særlige  

 overvejelser.
Vi foretager derfor heller ikke notering af, hvordan og hvorfor  

 forespørger ønsker oplysninger/materialer.
 I dette tilfælde kan én af vores medarbejdere  

 huske forespørgslen vedrørende Margit Lykke  

 Blæsbjerg.
 Det er derimod ikke lykkedes at finde den medarbejder, der  

 har ekspederet forespørgslen vedrørende Henny Jensen.
 Som svar på Deres forespørgsel skal vi  

 oplyse følgende:
 Henny Jensens selvangivelse blev formentlig rekvireret ca.  

 oktober 1996, da ekspeditionen er sket pr. fax den 14. oktober 1996.
 Henny Jensens selvangivelse er formentlig også  

 rekvireret telefonisk, da der ikke i sagsmappen forefindes en skriftlig  

 henvendelse.
 Det vides ikke, hvem der rekvirerede selvangivelsen for  

 Henny Jensen.
Da regnskabet var under revision blev kun kopi af  

 selvangivelse udleveret.
Kopien blev lagt ud i skatteforvaltningens  

 information, da Frede Christensen ønskede at afhente selvangivelsen  

 hurtigst muligt.
 Baggrunden for rekvisitionen af Henny Jensens  

 selvangivelse kan ikke oplyses, da ingen medarbejder husker  

 sagen".
Under et møde med nævnet er der  

 afgivet forklaring af indklagede, registreret revisor Carsten Dalgaard, og  

 hans advokat, N.H.
Bjørumslet.
Carsten Dalgaard har bl.a. forklaret, at han i  

 efteråret 1996, hvor klagernes selvangivelser blev rekvireret af Frede  

 Christensen, godt var klar over, at klientforholdet til klagerne var  

 ophørt.
Indklagede havde ikke selv noget at gøre med  

 rekvireringen af de omhandlede selvangivelser, men han så dem  

 umiddelbart efter, at Frede Christensen havde fået dem fra kommunen.  

 Han vidste, at Frede Christensen havde fået dem efter telefonisk  

 henvendelse til skatteforvaltningen.
Frede Christensen fortalte, at han ikke  

 var blevet spurgt om, hvad selvangivelserne skulle bruges til.
Indklagede var  

 efter en drøftelse med advokat N.H.
Bjørumslet klar over, at  

 selvangivelserne ville blive brugt i fogedretten og i den civile retssag, som  

 firmaet havde anlagt mod Alex Bach Pedersen.
Selvangivelserne bar præg  

 af at være udfærdiget af Alex Bach Pedersen, der imidlertid  

 nægtede, at det var tilfældet.
De modtagne selvangivelseskopier  

 blev sendt retur til skattevæsenet, men der findes stadig kopier i  

 sagerne i henholdsvis Vestre Landsret og retten i Herning samt hos de  

 respektive advokater.
Indklagede erkender, at det ikke er normalt, at en  

 revisor kan få udleveret materiale fra kommunen, hvis han ikke  

 står som revisor for vedkommende klient.
Indklagede har alene  

 ønsket at varetage selskabets interesser, og han vil hellere modtage  

 en disciplinærbøde end opgive den civile retssag mod Alex Bach  

 Pedersen.
Advokat N.H.
Bjørumslet har bl.a. forklaret,  

 at det var på hans initiativ, at Frede Christensen   til brug for  

 revisionsfirmaets sag mod Alex Bach Pedersen   søgte at fremskaffe  

 materiale, der kunne bevise, at Alex Bach Pedersen havde udført  

 arbejde i strid med den indgåede konkurrenceklausul.
Advokat  

 Bjørumslet nævnte i den forbindelse formentlig over for Frede  

 Christensen regnskaber eller selvangivelser som eksempler på  

 sådant bevismateriale.
Han har ikke direkte opfordret Frede Christensen  

 til at rette henvendelse til skattevæsenet, men han forestillede sig  

 nok, at det ville ske.
o o O o o  - Klagerne har over for disciplinærnævnet  

 gjort gældende, at de indklagede groft   og tilmed for vindings skyld  

 har tilsidesat deres tavshedspligt ved under urigtig foregivelse af at  

 være klagernes revisor at rekvirere og anvende klagernes selvangivelser  

 i en retssag, som ikke vedrører klagerne på nogen måde.  

 Klagerne har i denne forbindelse peget på det meget uheldige i, at  

 deres selvangivelser   med særdeles private og følsomme  

 oplysninger   er kommet til uvedkommendes kendskab.
De indklagede, der ikke har bestridt at have  

 rekvireret de omhandlede selvangivelser fra skatteforvaltningen og senere  

 fremlagt dem i retten, har afvist at have tilsidesat reglerne for  

 registrerede revisorers virksomhed eller anden lovgivning.
Rekvireringen og  

 anvendelsen af de omhandlede selvangivelser i retten er således alene  

 som fastslået ved Herning rets dom af 12. januar 1998   sket "i  

 nødværge", for at fastslå, at det var Alex Bach  

 Pedersen, der havde udfyldt klagernes selvangivelser, idet Alex Bach Pedersen  

 gentagne gange urigtigt havde forklaret i retten, at det ikke var ham, der  

 havde udfærdiget dokumenterne.
De indklagede har i øvrigt afvist at have bibragt  

 skatteforvaltningen den opfattelse, at de var revisor for klagerne.
Der er  

 ikke givet falske oplysninger til en offentlig myndighed.
Skatteforvaltningen  

 traf suverænt beslutningen om at udlevere materialet, og da man hos de  

 indklagede blev opmærksom på, at udleveringen skyldtes en fejl  

 fra skatteforvaltningen, blev det modtagne omgående tilbageleveret.
 Disciplinærnævnet skal udtale:
I overensstemmelse med indklagede Carsten Dalgaards  

 forklaring lægges det til grund, at han   der er direktør og  

 hovedaktionær i det indklagede revisionsfirma Bruun & Dalgaard A/S  

   i efteråret 1996 blev underrettet af sin kompagnon (og  

 medaktionær i revisionsfirmaet), Frede Christensen, om, at Frede  

 Christensen havde indhentet kopier af klagernes selvangivelser for 1995 hos  

 skattevæsenet i Herning.
Selvangivelserne var rekvireret på  

 baggrund af en drøftelse med selskabets advokat, N.H.  

 Bjørumslet, til brug for en tvist med en tidligere medarbejder i  

 firmaet, Alex Bach Pedersen, der mistænktes for at have overtrådt  

 en konkurrenceklausul.
Carsten Dalgaard har erkendt, at han var klar over, at  

 skattevæsenet havde udleveret selvangivelserne ud fra den  

 selvfølgelige   men i nærværende sag ubestridt urigtige  

  opfattelse, at klagerne fortsat var klienter i revisionsfirmaet Bruun &  

 Dalgaard A/S.
Carsten Dalgaard har beskrevet forholdet således i et  

 brev af 23. december 1996 til Foreningen af Registrerede Revisorer:
 "Vi har benyttet os af en velfungerende praksis i  

 kommunen, hvor vi på begæring kunne få udleveret materiale  

 på skatteydere, hvor vi var anførte som revisorer".
Desuagtet accepterede Carsten Dalgaard, at  

 revisionsfirmaet fremlagde kopierne af klagernes selvangivelser under en af  

 Alex Bach Pedersen mod firmaet anlagt fogedsag  og senere under en civil sag,  

 anlagt af firmaet mod Alex Bach Pedersen.
Kopierne er i øvrigt fortsat  

   på trods af skatteforvaltningens gentagne krav om returnering af alt  

 udleveret materiale   i såvel flere retsinstansers som de medvirkende  

 advokaters besiddelse.
 På denne baggrund findes Carsten Dalgaard gennem sin  

 medvirken til udnyttelsen af det hos skattevæsenet retsstridigt  

 rekvirerede materiale at have handlet i strid med god revisorskik og  

 således at have tilsidesat sine pligter som registreret revisor.
 Da den fortsatte, langvarige og uberettigede udnyttelse af  

 de pågældende selvangivelser bl.a. er sket på foranledning  

 af revisionsfirmaets direktør og til brug for en tvist, hvori firmaet  

 direkte er part, findes firmaet som sådan at være medansvarlig  

 for nævnte tilsidesættelse af god revisorskik.
Ved fastsættelsen af den i denne anledning  

 forskyldte disciplinære straf findes det ikke at kunne tillægges  

 afgørende betydning, at Carsten Dalgaard og Frede Christensen i den  

 anførte forbindelse ved Herning rets dom af 12. januar 1998 begge er  

 blevet frifundet for en tiltale for forsætlig overtrædelse af  

 straffelovens § 152 b under hensyn til, at de efter rettens opfattelse   ud  

 fra økonomiske og processuelle overvejelser   har handlet i  

 "berettiget varetagelse af deres tarv", jf. straffelovens §  

 152 e.
Dette forhold, som bevirker fritagelse for egentlig straf, udelukker  

 således ikke for nogen af de indklagede, at et disciplinæransvar  

 med hensyn til udøvelsen af revisorvirksomhed   ud fra en faglig/etisk  

 vurdering   kan komme på tale.
Straffesagen ved retten i Herning angik  

 i øvrigt alene fremlæggelsen af klagernes selvangivelser i  

 forbindelse med den af Alex Bach Pedersen rejste fogedsag, og ikke   som  

 nærværende disciplinærsag   tillige fremlæggelsen af  

 selvangivelserne under den efterfølgende civile sag, anlagt af det  

 indklagede revisionsfirma mod Alex Bach Pedersen.
Endelig bemærkes, at  

 et disciplinæransvar kan ifaldes blot som følge af udvist  

 uagtsomhed.
Disciplinærnævnet finder derimod navnlig at  

 måtte hense til, at der er tale om en grov udnyttelse af  

 skattevæsenets tillid til de indklagedes stilling som henholdsvis  

 registreret revisor og revisionsfirma.
Det må yderligere   efter  

 Carsten Dalgaards forklaring for nævnet   lægges til grund, at  

 han bevidst har spekuleret i fordelen ved at tilsidesætte reglerne om  

 god revisorskik og derved pådrage sig en efter omstændighederne  

 beskeden disciplinær straf set i forhold til en betydelig  

 økonomisk gevinst via udnyttelsen af det hos skattevæsenet  

 retsstridigt rekvirerede materiale.
 Nævnet må dog også lægge til  

 grund, at det ikke kan antages, at selvangivelserne oprindeligt blev  

 rekvireret af Carsten Dalgaard eller på dennes initiativ.
 Sammenfattende finder nævnet derfor, at sagen  

 vedrørende registreret revisor Carsten Dalgaard kan afgøres  

 ved, at han i medfør af § 11 a, stk. 1, i lov om registrerede  

 revisorer pålægges en bøde på 20.000 kr.
 Revisionsfirmaet pålægges i medfør af §  

 11 a, stk. 4, i lov om registrerede revisorer også en bøde, der  

 efter omstændighederne passende findes at burde fastsættes til  

 50.000 kr.
 T  h  i    b  e  s  t  e  m  m  e  s :
 Registreret revisor Carsten Dalgaard pålægges  

 en bøde på 20.000 kr.
 Revisionsfirmaet Bruun & Dalgaard A/S  

 pålægges en bøde på 50.000 kr.
 Gebyr kr. 500 tilbagebetales klagerne.
 Afgørelsen offentliggøres, jf. § 11 a, stk.  

 6, i lov om registrerede revisorer.
Kendelsen kan inden 3 måneder fra dens meddelelse  

 indbringes for Revisornævnet.
Indbringelsen af sagen for  

 Revisornævnet har opsættende virkning.
