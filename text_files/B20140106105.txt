Bekendtgørelse om ændring af bekendtgørelse om jagttegn § 1 I bekendtgørelse nr. 1094 af 9. september 2013 om jagttegn foretages efter forhandling med justitsministeren følgende ændringer:
 1. Indledningen affattes således:
»I medfør af § 23, stk. 4, § 40, stk. 4, § 41, stk. 1, § 43, stk. 2, § 44, stk. 2, § 45, stk. 1, § 49, stk. 1-3 og 6, § 52 b, § 52 c, stk. 1 og 4, § 53 og § 54, stk. 3, i lov om jagt og vildtforvaltning, jf. lovbekendtgørelse nr. 735 af 14. juni 2013, som ændret ved lov nr. 736 af 25. juni 2014, og efter forhandling med justitsministeren, fastsættes:« 2. I § 3, stk. 1, ændres »politidirektøren til: »politiet«.
 3. I § 3, stk. 2, ændres »Politidirektøren til: »Politiet«.
 4. I § 3 indsættes som stk. 2:
»Stk. 2. Sager om samtykke vedrørende Fyns politikreds, Midt- og Vestjyllands politikreds, Nordjyllands politikreds, Østjyllands politikreds, Sydøstjyllands politikreds og Syd- og Sønderjyllands politikreds behandles af politidirektøren i Midt- og Vestjyllands Politi.
Sager om samtykke vedrørende Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds og Bornholms politikreds behandles af politidirektøren i Københavns Vestegns Politi.« Stk. 2 og 3 bliver herefter stk. 3 og 4.
§ 2 Bekendtgørelsen træder i kraft den 1. oktober 2014.
