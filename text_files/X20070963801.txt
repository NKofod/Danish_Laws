Afståelse af ejendom  ikke  

 ekspropriationssituation Spørgsmål Vil fortjeneste  

 ved afståelse til M af en del af matr.nr.
A, som udgør et areal på x ha samt  

 driftsbygninger mv., være omfattet af skattefritagelsesbestemmelsen i § 11,  

 2.  

 pkt., i ejendomsavancebeskatningsloven? Svar Nej, se  

 indstilling og begrundelse.
Beskrivelse af de faktiske forhold Spørger ejer den  

 bebyggede landbrugsejendom matr. nr.  A.
Ejendommen har et  

 jordtilliggende  

 på a ha.
 Der er i området  

 i dag en golfbane, som har været etableret i flere år, og som er beliggende  

 op  

 til landbrugsejendommens arealer.
 I 2004/2005  

 foregik der forhandlinger mellem spørger og C (3. mand) om køb af spørgers  

 ejendom helt eller delvis til brug for anlæg af golffaciliteter, såsom par  

 3-bane, udslagsbane (Driving Range) og bygningsfaciliteter til opbevaring af  

 maskinparken til pleje af golfbanerne.
 Som led i disse  

 forhandlinger udarbejdede X Kommune en lokalplan med golfformål for spørgers  

 ejendom, hvorved ca. b ha af ejendommens arealer samt en del af  

 driftsbygningerne  

 blev indlagt i lokalplanen.
Hele arealet med  

 undtagelse af ca. --- ha er herefter blevet omfattet af kommuneplan 1999-2010  

 og lokalplan nr. y for et område til udvidelse af golfbanen.
Kommuneplanen og  

 lokalplanen er vedtaget endeligt af byrådet den ... maj 2005.  

 Lokalplanen  

 er offentliggjort og trådt i kraft den ... maj 2006.
 På baggrund af  

 lokalplanen blev der ført fornyede forhandlinger mellem spørger og C.
Forhandlingerne  

 gik trægt og i et forsøg på at løse denne træghed forespurgte spørgers  

 repræsentant  

 X Kommune, om man var villig til at ekspropriere for virkeliggørelse af  

 lokalplanen.
Dette bekræftede borgmesteren i brev af ... juni 2005 til  

 repræsentanten.
 I løbet af 2005  

 ophørte forhandlingerne om overdragelse af en del af ejendommen til C, uden  

 at  

 der var sendt en anmodning om ekspropriation til kommunen.
Den nuværende  

 køber, M, var i sin tid med til at oprette golfbanen.
Køber driver virksomhed  

 med ..., delvis i samarbejde med C.
Køber M har i  

 nogen tid forhandlet med spørger om køb af ca. c ha jord til par 3-bane og  

 køb  

 af tidligere avlsbygninger til opbevaring af golfmaskiner.
Køber ønsker  

 herved  

 at få frigjort sine egne bygninger, der pt. anvendes til dette formål.
Ved slutseddel  

 af ... august 2006 er der indgået aftale om købers erhvervelse af den  

 pågældende  

 del af ejendommen.
Det fremgår af slutsedlen, at parterne er enige om, at den  

 aftalte købesum skal forhøjes med p kr. til dækning af sælgers skat, hvis  

 salget mod forventning ikke kan gennemføres skattefrit efter  

 ejendomsavancebeskatningslovens  

 § 11.
 Borgmesteren og  

 kommunaldirektøren har på vegne af Byrådet i X Kommune den ... juni 2006  

 skriftligt erklæret vedrørende udvidelse af golfbanen, at Byrådet, hvis det  

 bliver nødvendigt, er villig til at ekspropriere for virkeliggørelse af  

 lokalplanen.
 I erklæringen  

 tilføjes, at Byrådet i medfør af planlovens § 47, stk. 1, kan ekspropriere  

 fast  

 ejendom, der tilhører private, når ekspropriationen vil være af væsentlig  

 betydning for virkeliggørelsen af en lokalplan.
Spørgers eventuelle opfattelse ifølge anmodning Repræsentanten  

 henviser til TfS1995,575HRD, hvoraf det fremgår, at det ikke er nødvendigt,  

 at  

 køber har ekspropriationshjemmel.
Højesteret udtaler, at det med formålet i  

 EBL  

 § 11, 2 pkt. ikke kan udelukke skattefrihed, såfremt aftalen indgås med en  

 ikke  

 ekspropriationsberettiget, og at vederlaget betales af denne, medens  

 kompetencen til ekspropriation tilkommer en anden.
 Højesteret  

 udtaler dog, at det på aftaletidspunktet må påregnes, at købet vil blive  

 gennemtvunget  

 med ekspropriation, såfremt frivillig aftale ikke bliver indgået.
Dette kunne ikke  

 påregnes (dokumenteres) i den her omtalte sag, hvilket var årsagen til, at  

 sagen ikke blev vundet.
Kommunen ønskede ikke at anvende deres  

 ekspropriationsret i sagen.
Såfremt man måtte påregne, at kommunen ville  

 anvende deres ekspropriationsret, ville sagen være vundet.
Af TfS1996,356  

 HRD fremgår netop at disse præmisser bliver anvendt, idet salg af jord til et  

 privat fjernvarmeværk opfyldte betingelserne for skattefrihed.
Højesteret  

 fandt,  

 at det på aftaletidspunktet kunne påregnes, at arealet ville blive  

 eksproprieret, såfremt frivillig aftale ikke kunne indgås.
I kendelsen  

 henviser  

 de ligeledes til ovenstående dom fra 1995, hvor de anfører, at det ikke i sig  

 selv kan udelukke skattefrihed efter EBL § 11, 2. pkt., at erhververen af det  

 omhandlede areal var Y Fjernvarmeværk A.m.b.a., meden kompetencen til i givet  

 fald at træffe beslutning om ekspropriation af arealet tilkom kommunen.
Dvs. i sagen er  

 salget foretaget til 3. mand, hvor kommunen har ekspropriationsretten.
Dersom  

 sælger kunne påvise, at der måtte påregnes ekspropriation fra kommunens side,  

 blev sagen vundet i Højesteret.
I denne sag har  

 X Kommune udtalt, at de er indstillet på ekspropriation, såfremt der ikke  

 indgås  

 frivillig aftale mellem parterne.
Endvidere ligger ekspropriationsretten  

 implicit i lokalplanen.
I kommunens brev af ... juni 2005 fremgår, at de  

 er indstillet på at sikre gennemførelsen af projektet ved ekspropriation, om  

 nødvendigt, dvs. såfremt der ikke kan opnås frivillig aftale.
Repræsentanten  

 henviser endvidere til, at skatteyder tidligere har anmodet om bindende svar  

 i  

 forbindelse med et påtænkt salg af ca. b ha samt en del af driftsbygningerne  

 til C eller ordre.
Ved svar af ... april 2005 blev der givet  

 skattefrihed  

 ved et evt. salg, såfremt kommuneplan og lokalplan vedtages, idet der kunne  

 påregnes, at den pågældende disposition ville blive gennemført ved  

 ekspropriation,  

 hvis der ikke blev indgået frivillig aftale.
På grund af andre  

 omstændigheder,  

 blev salget ikke virkeliggjort, og da svaret kun har bindende virkning for  

 indkomståret 2005 anmodes på ny om bindende svar.
I ovenstående  

 sager fremgår, at skattefriheden er betinget af, at der kan påregnes  

 ekspropriation.  

 Begrebet "påregnes" i Højesteretsdommen må betyde, at der ikke skal  

 være fuld sikkerhed for, at dispositionen vil blive gennemtvungent ved  

 ekspropriation, men alene (stor) sandsynlighed for ekspropriation.
I denne  

 sag  

 er der endog fuld sikkerhed, idet kommunen har erklæret ved brev af ...  

 juni  

 2005, at ville foretage ekspropriation, såfremt frivillig aftale ikke kan  

 indgås.
Repræsentanten  

 henviser endvidere til SKATs meddelelse af 16. maj 2006, hvor Skatterådet har  

 udtalt sig i lignende sager.
Af meddelelsen fremgår, at såfremt der er  

 vedtaget  

 kommune- og lokalplan inden aftaletidspunktet, og der kan påregnes  

 ekspropriation på aftaletidspunktet, samt at der er ekspropriationshjemmel,  

 vil  

 en frivillig aftale kunne henføres under ejendomsavancebeskatningslovens §  

 11.
 Disse forhold er  

 i denne sag alle opfyldt, hvorfor aftalen bør falde ind under  

 ejendomsavancebeskatningslovens  

 § 11.
SKATs indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring ved handel med fast ejendom, medregnes som udgangspunkt ved opgørelsen  

 af den skattepligtige indkomst efter reglerne i  

 ejendomsavancebeskatningsloven.
Dette gælder dog  

 ikke for fortjeneste, der er indvundet ved modtagelse af en erstatningssum i  

 anledning  

 af ekspropriation af fast ejendom.
En sådan fortjeneste er skattefri efter §  

 11, 1. pkt., i ejendomsavancebeskatningsloven (EBL). Reglen om  

 skattefritagelse  

 gælder efter lovens § 11, 2. pkt., også for fortjeneste ved salg til en  

 erhverver, der efter formålet med erhvervelsen opfylder betingelserne for at  

 ekspropriere ejendommen.
 Det er ved en  

 højesteretsdom fastslået, at det efter sammenhængen med EBL § 11, 1. pkt., må  

 være en betingelse for anvendelse af EBL § 11, 2. pkt., at det på  

 aftaletidspunktet må påregnes, at dispositionen vil blive gennemtvunget ved  

 ekspropriation, såfremt en frivillig aftale ikke bliver indgået, jf.  


  

 SKM2006.438.SKAT  


  

 og Ligningsvejledningen 2007-1, afsnit  


  

 E.J.2.8  


.
 Følgende krav  

 skal være opfyldt på aftaletidspunktet, for at overdragelsen af en fast  

 ejendom  

 kan anses for sket i en ekspropriationssituation:
a.
Der  

  

 skal  

 på aftaletidspunktet  

  

 være  

 ekspropriationshjemmel i lovgivningen til det  

 pågældende formål.
b.
På  

 aftaletidspunktet må det kunne påregnes, at ekspropriation  

  

 vil ske  

 i  

 mangel af frivillig aftale, dvs. at den eksproprierende myndighed skal udvise  

 vilje til at ekspropriere.
Der skal foreligge ekspropriationsrealitet.
 I planlovens §  

 47, stk. 1, er det bestemt, at kommunalbestyrelsen kan ekspropriere fast  

 ejendom,  

 der tilhører private, eller private rettigheder over fast ejendom, når  

 ekspropriationen vil være af væsentlig betydning for virkeliggørelsen af en  

 lokalplan.
 Det fremgår af  

 Vejledning nr. 187 af 14. november 1996 til planloven, at ekspropriation til  

 virkeliggørelse af den detaljerede planlægning i en lokalplan/byplanvedtægt,  

 forudsætter, at lokalplanen konkret beskriver den anvendelse/bebyggelse,  

 hvortil der ønskes eksproprieret.
Ekspropriation  

 på grundlag af en lokalplan/byplanvedtægt forudsætter endvidere, at  

 ekspropriationen er af væsentlig betydning for virkeliggørelsen.
Det er en  

 betingelse for ekspropriation, at det er nødvendigt for kommunen at få  

 rådighed  

 over det pågældende areal, f.eks. fordi der skal udføres anlæg på arealet.  

 Det  

 er endvidere en betingelse, at den konkrete anvendelse af det pågældende  

 areal  

 er nært forestående.
 Væsentlighedskravet  

 indebærer, at ekspropriation ikke kan finde sted, hvis  

 ekspropriationsformålet  

 kan realiseres på en for ejeren mindre indgribende måde, eller hvis ejeren -  

 bortset fra offentlige formål - selv kan og vil realisere  

 ekspropriationsformålet.
 Kravet om, at  

 anvendelsen af det pågældende areal skal være nært forestående, betyder  

 bl.a.,  

 at de nødvendige tilladelser efter anden lovgivning skal være meddelt eller  

 kan  

 forventes at blive meddelt inden for en kortere frist.
Det er - bortset  

 fra offentlige formål - ikke nogen betingelse, at det er kommunen eller en  

 anden  

 offentlig myndighed, der realiserer ekspropriationsformålet.
Der er adgang  

 til  

 at overdrage et eksproprieret areal til en privat, der vil disponere over  

 arealet i overensstemmelse med planen.
 Da det fremgår  

 af sagen, at ejendommen er omfattet af lokalplan nr. ..., der udtrykkeligt  

 udlægger  

 en del af ejendommen til et område til udvidelse af golfbanen, og som er  

 trådt  

 i kraft den ... maj 2006, finder SKAT, at der er åbnet mulighed for, at  

 den første betingelse om formel hjemmel til at ekspropriere ejendommen er  

 opfyldt på aftaletidspunktet.
Det skal dog  

 bemærkes, at SKAT finder, at der formentlig ikke er hjemmel til at  

 ekspropriere  

 ejendommen.
Det skyldes, at spørger har overdraget arealet til M, som netop  

 har  

 erhvervet arealet med henblik på at opføre en par 3-bane og bygninger til  

 opbevaring af golfmaskiner på arealet i overensstemmelse med lokalplanen.
Som  

 følge heraf er nødvendighedskravet for, at kommunalbestyrelsen gennemfører en  

 ekspropriation for at realisere formålet med lokalplanen, ikke opfyldt.
Efter den næste  

 betingelse skal der være vilje til at ekspropriere ejendommen på  

 aftaletidspunktet  

 den ... august 2006, dvs. at det også skal kunne dokumenteres, at  

 den  

 ekspropriationsberettigede myndighed vil ekspropriere, hvis den frivillige  

 aftale med køberen M ikke var indgået.
Herudover skal  

 nødvendighedskravet  

 være opfyldt.
 I den foreliggende  

 sag er kommunalbestyrelsen ekspropriationsberettiget efter § 47, stk. 1, i  

 planloven.
 Under henvisning  

 til, at ekspropriation er et meget alvorligt indgreb, jf. ovenfor, kræves det  

 derfor, for at der kan foreligge en ekspropriationssituation, at  

 kommunalbestyrelsen  

 efter at ekspropriationshjemlen er blevet skabt også har truffet en  

 beslutning  

 om at ville gennemføre en ekspropriation af den pågældende ejendom, hvis  

 frivillig aftale ikke opnås.
Ekspropriationsvilje  

 og -realitet skal være dokumenteret med en udskrift af kommunalbestyrelsens  

 beslutningsprotokol.
Beslutningen skal indholdsmæssigt gå ud på, at kommunen  

 straks iværksætter ekspropriation, såfremt frivillig aftale ikke indgås.
Kompetencen kan  

 ikke delegeres fra kommunalbestyrelsen.
Folketingets Ombudsmand har  

 tilkendegivet,  

 at et så væsentligt skridt som beslutning om ekspropriation bør træffes af  

 selve kommunalbestyrelsen FOB 72.92 jf. 74.23. Denne henstilling har  

 Indenrigsministeriet gjort til en forskrift SKR nr. 167 af 15. juli 1974, der  

 stadig er gældende.
På baggrund  

 heraf er repræsentanten blevet opfordret til at fremlægge en udskrift fra  

 kommunalbestyrelsens beslutningsprotokol om, at ejendommen ønskes erhvervet  

 om  

 nødvendigt ved ekspropriation.
En sådan udskrift foreligger ikke.
 Kommunalbestyrelsens  

 ekspropriationsvilje er alene dokumenteret ved en fremlagt erklæring fra  

 borgmesteren og kommunaldirektøren af ... juni 2006. Det fremgår af  

 erklæringen  

 vedrørende udvidelse af golfbanen, at Byrådet, hvis det bliver nødvendigt, er  

 villig til at ekspropriere for virkeliggørelse af lokalplanen.
 SKAT finder  

 derfor ikke, at det er dokumenteret, at kommunalbestyrelsen ville have  

 eksproprieret  

 arealet til fordel for køberen M, hvis spørger ikke havde indgået den  

 frivillige aftale med M.
Under henvisning  

 til ovenstående er det SKATs vurdering, at der ikke er hjemmel til at  

 ekspropriere  

 det pågældende areal, idet arealet allerede er erhvervet med henblik på at  

 realisere lokalplanen.
Endvidere har kommunalbestyrelsen ikke truffet  

 beslutning om at ville ekspropriere arealet, hvis frivillig aftale ikke blev  

 indgået.
Derved er betingelserne for skattefritagelse efter § 11, 2. pkt., i  

 ejendomsavancebeskatningsloven, ikke opfyldt.
 SKAT indstiller  

 derfor, at spørgsmålet besvares med et nej.
Skatterådets afgørelse og begrundelse Skatterådet er  

 enig i indstillingen og begrundelse.
Svaret er bindende for skattemyndighederne i følgende periode Svaret er  

 bindende for skattemyndighederne i 5 år fra afgørelsens dato.
