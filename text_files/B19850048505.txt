INDHOLD I medfør af miljøministeriets bekendtgørelse nr. 574 af 20. november 1975  

 om sikkerhedsforanstaltninger ved brug m.v. af radioaktive stoffer samt de  

 europæiske fællesskabers råds direktiv 84/ 467/ Euratom af 3. september 1984  

 om ændring af direktiv 80/ 836/ Euratom for så vidt angår fastsættelse af de  

 grundlæggende normer for beskyttelse af befolkningens og arbejdstagernes  

 sundhed mod de farer, der er forbundet med ioniserende stråling, og 84/ 466/  

 Euratom af 3. september 1984 om fastsættelse af grundlæggende  

 foranstaltninger til strålebeskyttelse af personer, der underkastes  

 medicinske undersøgelser og behandlinger, fastsættes følgende:
1. DEFINITIONER I denne bekendtgørelse forstås ved følgende:
ÅBEN RADIOAKTIV KILDE Uindkapslet radioaktivt stof i form af gas, aerosol, væske eller fast  

 stof, hvor kontakt med og spredning af stoffet kan forekomme under brug m.v.
DOSIS Dosisækvivalent, angivet i sievert (Sv), beregnet som produktet af den  

 absorberede dosis i gray (Gy) og en kvalitetsfaktor.
2. TILLADELSE TIL INDKØB OG BRUG AF ÅBNE RADIOAKTIVE  

 KILDER 2.1. Inden indkøb og brug af åbne radioaktive kilder skal tilladelse  

 indhentes hos sundhedsstyrelsen ved brug af et særligt ansøgningsskema, der  

 indsendes til statens institut for strålehygiejne.
Om eventuel anmeldelse af  

 radioaktive lægemidler henvises til pkt. 3.2.2. og 3.2.3.
 2.2. Ansøgningsskemaet, der skal være underskrevet af den ansvarlige  

 leder, skal indeholde:
 2.3. Sundhedsstyrelsen fastsætter i tilladelsen hvilke mængder af  

 radioaktive stoffer, der må indkøbes, opbevares og anvendes ad gangen, samt  

 eventuelle særlige betingelser for anvendelsen.
2.4. Radioaktive stoffer må kun indføres, henholdsvis leveres fra dansk  

 producent, hvis sundhedsstyrelsen forinden i hvert enkelt tilfælde har  

 godkendt leverancen.
Dette sker ved påtegning af en formular, som den  

 ansvarlige leder indsender til statens institut for strålehygiejne (se  

 vejledningen pkt. 10.1.). Ved levering fra sundhedsstyrelsens Isotop-Apotek  

 skal formularen dog ikke anvendes.
2.5. Tilladelsen er personlig og kun gældende, indtil den ansvarlige leder  

 fratræder sin stilling.
Tilladelsen kan inddrages, såfremt de af  

 sundhedsstyrelsen fastsatte betingelser for anvendelsen af de radioaktive  

 stoffer ikke er opfyldt.
3. ANSVARSFORHOLD 3.1. ALMINDELIGE KRAV TIL DEN ANSVARLIGE LEDER 3.1.1. Ved enhver brug af åbne radioaktive kilder skal der være en  

 ansvarlig leder, hvis navn og kvalifikationer skal meddeles  

 sundhedsstyrelsen.
 Som ansvarlig leder ved brug af åbne radioaktive kilder kan kun godkendes  

 personer, der efter sundhedsstyrelsens skøn har den fornødne uddannelse og  

 erfaring med hensyn til brug af åbne radioaktive kilder og strålerisiko m.v.  

 samt et godt kendskab til hovedprincipperne for strålebeskyttelse.
 Sundhedsstyrelsen kan fastsætte bestemmelser, hvorefter personer, der har  

 gennemgået en af sundhedsstyrelsen godkendt uddannelse, kan anses for  

 kvalificerede.
 Inden en ansvarlig leder fratræder, skal der søges godkendt en ny  

 ansvarlig leder.
 3.1.2. Om ansøgning om tilladelse til indkøb og brug af åbne radioaktive  

 kilder henvises til pkt. 2.
 3.1.3. Det er lederens pligt at sørge for, at der ved arbejde med åbne  

 radioaktive kilder kun beskæftiges personer, som er gjort bekendt med denne  

 bekendtgørelse, navnlig pkt. 3.3. og 3.4. om krav til personalet og pkt. 4.  

 »STRÅLEBESKYTTELSE UNDER ARBEJDET«.
 Lederen skal sørge for, at der ved arbejde med åbne radioaktive kilder kun  

 er beskæftiget personer, der er nøje instrueret om arbejdet og om den fare,  

 der er forbundet hermed, og om de sikkerhedsforanstaltninger, der skal  

 træffes til forebyggelse af en sådan fare, og derved har opnået tilstrækkelig  

 kyndighed.
3.1.4. Lederen skal sørge for, at det foreskrevne udstyr til  

 strålebeskyttelse forefindes og holdes i god stand og anvendes som  

 foreskrevet.
Lederen skal desuden sørge for, at den i henhold til pkt.  

 4.1.11. krævede forureningsmonitor kontrolleres regelmæssigt.
 3.1.5. Lederen skal sørge for, at laboratorier og opbevaringssteder er  

 mærket forskriftsmæssigt, jfr. pkt. 5.3., 5.4. og 6.2.3. (se også  

 vejledningen pkt. 10.5. og 10.6.).
3.1.6. Ved sporstofundersøgelser uden for laboratorier skal lederen sørge  

 for, at mængden af radioaktive urenheder med lang halveringstid er lille i  

 forhold til mængden af det anvendte radioaktive stof.
Lederen skal desuden  

 sørge for, at omgivelserne, herunder luften og grundvandet, forurenes mindst  

 muligt.
 3.1.7. Lederen skal straks underrette sundhedsstyrelsen om indtrufne  

 uheld, herunder om bortkomne radioaktive kilder og om større forurening af  

 personer, lokaler eller udstyr.
 Lederen skal sørge for, at laboratoriet holdes i god og ryddelig stand.
 3.1.8. Lederen skal sørge for, at laboratoriet stadig er i  

 overensstemmelse med de i denne bekendtgørelses pkt. 6. givne bestemmelser,  

 og at alle under brugen observerede fejl og mangler straks afhjælpes.
 3.1.9. Lederen skal sørge for, at der føres en lagerfortegnelse over de  

 radioaktive stoffer.
 3.1.10. Lederen skal sørge for, at der er udarbejdet en skriftlig instruks  

 om bortskaffelse af radioaktivt affald.
3.2. SÆRLIGE KRAV TIL DEN ANSVARLIGE LEDER I FORBINDELSE MED MEDICINSK  

 ANVENDELSE AF ÅBNE RADIOAKTIVE KILDER 3.2.1. Ved human anvendelse af radioaktive stoffer skal den ansvarlige  

 leder være læge og være fast ansat på den afdeling eller institution, hvor de  

 radioaktive stoffer skal anvendes.
Som ansvarlig leder kan kun godkendes  

 personer, der efter sundhedsstyrelsens skøn har den fornødne uddannelse og  

 erfaring med hensyn til den medicinske anvendelse af radioaktive stoffer.
 3.2.2. Den ansvarlige leder skal foretage anmeldelse til  

 sundhedsstyrelsen, statens institut for strålehygiejne, inden human  

 anvendelse af radioaktive stoffer, som ikke er opført på listen i bilag 9.1.  

 Anvendelsen må først påbegyndes, når sundhedsstyrelsen har fremsendt en  

 skriftlig kvittering for modtagelsen af anmeldelsen.
 Sundhedsstyrelsen kan stille vilkår for anvendelsen og kan på ethvert  

 tidspunkt kræve den standset eller ændret.
3.2.3. Den ansvarlige leder skal inden klinisk afprøvning af radioaktive  

 lægemidler, dvs. undersøgelser, der har til formål at fremskaffe oplysninger  

 om lægemidlers egenskaber m.v., foretage anmeldelse til sundhedsstyrelsen,  

 statens institut for strålehygiejne.
Afprøvningen må først påbegyndes, når  

 sundhedsstyrelsen har fremsendt en skriftlig kvittering for modtagelsen af  

 anmeldelsen.
 Sundhedsstyrelsen kan stille vilkår for afprøvningen og kan på ethvert  

 tidspunkt kræve den standset eller ændret.
3.2.4. Den ansvarlige leder skal sørge for, at kompliceret udstyr til  

 nuklearmedicinske undersøgelser står under et kvalificeret teknisk-fysisk  

 tilsyn, således at der opnås optimal diagnostisk information samtidig med, at  

 udstyret holdes i god stand.
Lederen skal desuden sørge for, at nyt udstyr er  

 af en god kvalitet med karakteristikker i henhold til en anerkendt standard  

 som f.eks.
IEC 789 »Characteristics and test conditions of radionuclide  

 imaging devices«.
3.2.5. Den ansvarlige leder skal en gang årligt indsende en opgørelse over  

 antallet af patientundersøgelser og -behandlinger til statens institut for  

 strålehygiejne.
Samtidig skal der indsendes en opgørelse over antallet af  

 gammakameraer og lignende kompliceret udstyr med angivelse af fabrikat og  

 type.
 3.2.6. Såfremt sundhedsstyrelsen har meddelt tilladelse til behandling med  

 radioaktive stoffer, påhviler det den ansvarlige leder at udarbejde de i  

 tilladelsen krævede instrukser.
 Vejledningen pkt. 10.2. angiver forholdsregler for patienter, personale og  

 pårørende ved behandlinger med I-131. Tilsvarende forholdsregler for andre  

 radioaktive stoffer vil blive givet af sundhedsstyrelsen i det enkelte  

 tilfælde.
3.3. ALMINDELIGE KRAV TIL PERSONALET 3.3.1. Om instruktion m.v. af personalet henvises til pkt. 3.1.3. Om  

 yderligere bestemmelser for personalets arbejde henvises til pkt. 4.
 3.3.2. Stråleudsat personale skal altid bære persondosimeter, hvis dette  

 er egnet til at registrere strålingen fra det radioaktive stof, og der i  

 væsentligt omfang arbejdes med:
 Ved arbejde, der indebærer en væsentlig risiko ved spild, vil overvågning  

 af den interne bestråling, f.eks. ved urinprøver eller andre ekskret/  

 sekretprøver, blive krævet af sundhedsstyrelsen i hvert enkelt tilfælde.
 3.3.3. Personalet skal under det daglige arbejde sørge for, at  

 arbejdsgangen i enhver henseende er strålebeskyttelsesmæssig forsvarlig.  

 Påkrævede anordninger til strålebeskyttelse, herunder automatpipetter,  

 beskyttelseshandsker, afskærmning og beholdere til radioaktivt affald, skal  

 benyttes.
 3.3.4. Hvis der indtræffer en faresituation, som f.eks. forurening med  

 radioaktive stoffer af personer, lokaler eller udstyr, der giver  

 strålehygiejniske problemer, skal personalet snarest muligt træffe  

 foranstaltninger til at afværge og begrænse faren og straks underrette den  

 ansvarlige leder.
3.4. SÆRLIGE KRAV TIL PERSONALET I FORBINDELSE MED MEDICINSK ANVENDELSE  

 (INTRAVENØS INJEKTION) AF ÅBNE RADIOAKTIVE KILDER 3.4.1. Intravenøse injektioner af radioaktive lægemidler i diagnostisk og  

 andet øjemed må kun foretages efter lægelig ordination.
 3.4.2. Sygeplejersker vil selvstændigt som en normal del af deres  

 arbejdsområde kunne foretage intravenøs indgift af radioaktive lægemidler  

 efter at have modtaget den fornødne supplerende undervisning og instruktion  

 heri.
 3.4.3. Laboranter må kun foretage intravenøs indgift af radioaktive  

 lægemidler efter at have modtaget fornøden undervisning og instruktion heri,  

 og efter at en læge konkret har vurderet, at pågældende er i stand til at  

 udføre opgaven forsvarligt, og såfremt pågældende i øvrigt mener at kunne  

 udføre opgaven.
4. STRÅLEBESKYTTELSE UNDER ARBEJDET 4.1. ALMINDELIGE BESTEMMELSER FOR STRÅLEBESKYTTELSE AF PERSONALET 4.1.1. Arbejde med åbne radioaktive kilder må kun udføres i godkendte  

 laboratorier, med mindre andet er fastsat i sundhedsstyrelsens tilladelse.
 4.1.2. Ved enhver anvendelse af radioaktive stoffer skal der træffes  

 sikkerhedsforanstaltninger med henblik på at begrænse bestrålingen af kroppen  

 udefra (ekstern bestråling) og forhindre, at radioaktive stoffer kommer ind i  

 kroppen (intern bestråling).
 4.1.3. Kvinder, der ammer, må ikke arbejde med radioaktive stoffer i  

 mængder, der kræver type B laboratorium, jfr. pkt. 6.1.
 4.1.4. Arbejdet skal tilrettelægges på en sådan måde, at den eksterne  

 bestråling bliver mindst mulig, f.eks. ved anvendelse af afskærmning og ved  

 at undgå direkte håndtering af uafskærmede beholdere.
4.1.5. Arbejdet skal tilrettelægges således, at risikoen for spild bliver  

 mindst mulig.
Indånding af gasser, damp, støv og aerosoler indeholdende  

 radioaktive stoffer skal undgås, f.eks. ved at arbejdet udføres i stinkskab.
 4.1.6. Ved anvendelse af radioaktive stoffer til dyreforsøg skal der  

 træffes særlige foranstaltninger til begrænsning af risikoen for spredning af  

 radioaktive stoffer via dyrenes urin, afføring eller udåndingsluft. (Se  

 vejledningen pkt. 10.3.).
 4.1.7. Ingen uvedkommende må kunne komme i besiddelse af radioaktivt  

 materiale eller få adgang til forurenede steder.
4.1.8. Det er ikke tilladt at spise, drikke, bruge kosmetik, ryge m.v. i  

 laboratoriet.
Madvarer, drikkevarer, tobaksvarer, kosmetik og lignende må  

 ikke medbringes i laboratoriet.
4.1.9. Afhængig af arbejdets karakter kan en lang række hjælpemidler og  

 personlige beskyttelsesmidler være påkrævede.
Der skal forefindes detaljerede  

 instrukser, som foreskriver hvilket beskyttelsesudstyr der skal anvendes.  

 Instrukserne skal ligeledes indeholde forholdsregler ved forurening og  

 rengøring og skal omfatte alle personalegrupper, der kan komme i berøring med  

 radioaktive stoffer.
Instruktion til rengøringspersonale kan gives efter  

 vejledningen pkt. 10.4.
 4.1.10. Laboratoriet skal holdes fri for uvedkommende genstande og altid  

 holdes ryddeligt.
 4.1.11. I laboratoriet skal forefindes en egnet forureningsmonitor, som  

 med rimelig følsomhed kan påvise spild af de radioaktive stoffer, som  

 anvendes.
4.1.12. Når laboratoriet forlades, skal hænderne vaskes og kontrolmåles  

 med forureningsmonitoren.
Desuden skal tøjet kontrolmåles.
Hvis en forurening  

 af tøjet konstateres, skal dette behandles som radioaktivt affald.
4.2. SÆRLIGE BESTEMMELSER FOR STRÅLEBESKYTTELSE AF PERSONALET VED ARBEJDE  

 MED ÅBNE RADIOAKTIVE KILDER TIL MEDICINSK BRUG 4.2.1. Arbejde med radioaktive stoffer, som skal indgives til mennesker,  

 dvs. radioaktive lægemidler, skal udføres i overensstemmelse med afsnit 4.1.
 Desuden skal arbejdet og de sikkerhedsmæssige forholdsregler  

 tilrettelægges således, at de radioaktive lægemidler kan fremstilles og  

 håndteres i overensstemmelse med kravene i indenrigsministeriets  

 bekendtgørelse nr. 356 af 7. juli 1978 om radioaktive lægemidler m.m. og de i  

 medfør heraf udstedte cirkulærer fra sundhedsstyrelsen.
4.2.2. Da radioaktive lægemidler ofte opbevares og håndteres i store  

 aktivitetsmængder med risiko for bestråling af krop og hænder, skal der  

 sikres tilstrækkelig afskærmning af alle radioaktive stoffer, herunder  

 opløsninger i glas og sprøjter.
Afskærmning af sprøjter bør også anvendes  

 under injektion af radioaktive lægemidler.
4.2.3. Afdelinger, der anvender generatorer til fremstilling af kortlivede  

 radioaktive stoffer, skal være udstyret med tilstrækkelige hjælpemidler til  

 afskærmning af generator og eluat.
Afskærmningen skal til enhver tid være så  

 effektiv, at dosishastigheden intet sted uden for afdelingen overstiger 2,5  

 (mySv/ h.
 4.2.4. Radioaktive gasser og aerosoler må kun bruges i laboratorier med  

 rigelig ventilation (der anbefales 4 luftskifter pr. time). Radioaktive  

 gasser skal så vidt muligt bruges i lukkede systemer.
4.3. STRÅLEBESKYTTELSE AF PATIENTER 4.3.1. Indgift af radioaktive stoffer til mennesker må kun finde sted,  

 såfremt de radioaktive stoffer bruges i en til human anvendelse egnet form,  

 jfr. bestemmelserne i indenrigsministeriets bekendtgørelse nr. 356 af 7. juli  

 1978 om radioaktive lægemidler m.m. og de i medfør heraf udstedte cirkulærer  

 fra sundhedsstyrelsen.
4.3.2. Medicinsk anvendelse af radioaktive stoffer skal som al anden  

 anvendelse af ioniserende stråling være genstand for optimering, dvs. at  

 dosis til patienten eller forsøgspersonen skal reduceres så meget, som det  

 med rimelighed er muligt.
Dette indebærer bl.a., at der i fornødent omfang  

 skal gennemføres kvalitetskontrol af det benyttede apparatur og de benyttede  

 radioaktive lægemidler.
4.3.3. Ved anvendelsen af radioaktive lægemidler er det den behandlende  

 læge, der har det endelige ansvar og den endelige afgørelse af, om en given  

 metode er egnet i en bestemt situation.
Det er således lægen, der skal  

 foretage afvejningen af det forventede udbytte ved anvendelsen mod de  

 eventuelle risikomomenter, hvilket bl.a. forudsætter kendskab til stråledosis  

 til patienten eller forsøgspersonen.
 4.3.4. Radioaktive lægemidler må kun anvendes til kliniske afprøvninger og  

 forskningsmæssige undersøgelser af mennesker, såfremt patienterne eller  

 forsøgspersonerne har givet deres tilslutning efter forudgående skriftlig og  

 mundtlig information.
5. OPBEVARING OG BORTSKAFFELSE AF ÅBNE RADIOAKTIVE  

 KILDER 5.1. Radioaktive stoffer skal opbevares således, at de er sikret mod  

 tyveri, brand og vandskade.
 5.2. Kilder, hvorfra radioaktive luftarter kan undvige, skal opbevares i  

 lufttætte beholdere eller i stinkskabe.
 5.3. Beholdere med radioaktive stoffer skal være tydelig mærket med  

 oplysning om radioaktivt stof, aktivitet og dato.
5.4. Alle steder, hvor radioaktive stoffer opbevares eller lagres, skal  

 være forsynet med advarselsskilt med symbolet for ioniserende stråling og  

 teksten »RADIOAKTIVITET«.
Giftige radioaktive forbindelser skal  

 desuden mærkes i overensstemmelse med arbejdsministeriets bekendtgørelse nr.  

 540 af 2. september 1982 om stoffer og materialer.
 5.5. Opbevaring af radioaktive stoffer må ikke kunne give anledning til  

 dosishastigheder over 2,5 (mySv/ h på arbejdssteder uden for afdelingen/  

 laboratoriet.
 5.6. Bortskaffelse af radioaktive stoffer skal ske i overensstemmelse med  

 sundhedsstyrelsens vejledning herom (pkt. 10.5.).
6. ISOTOPLABORATORIER 6.1. KLASSIFIKATION AF LABORATORIER 6.1.1. Laboratorier klassificeres i typerne A, B og C.
Hvor stor en mængde  

 radioaktivt stof, der maksimalt må opbevares og håndteres i laboratorierne,  

 fremgår af tabel 1 sammenholdt med de i pkt. 6.1.2. angivne faktorer.
Kravene  

 til laboratorier, hvor radioaktive stoffer fra radionuklidgruppe 1 må  

 opbevares og håndteres, angives af sundhedsstyrelsen i det enkelte tilfælde.
 6.1.2. For type B og C laboratorier fremkommer de aktivitetsmængder, der  

 maksimalt må opbevares og håndteres, ved at multiplicere de i tabel 1 angivne  

 mængder med følgende faktorer:
Lagerbeholdning ............................100 Simple våde operationer .....................10 Våde operationer .............................1 Operationer med tørt materiale ...............0,1 Til lagerbeholdning medregnes de aktivitetsmængder, der aktuelt skal  

 opbevares, f.eks.:
- radioaktive forsendelser, som endnu ikke er anvendt, eller kun delvis er  

 anvendt, - stamopløsninger og rester heraf.
 Til lagerbeholdningen medregnes ikke:
- radioaktivt affald, - radioaktive stoffer, der er under anvendelse i laboratorierne, - radioaktive stoffer indgivet til patienter og forsøgsdyr.
 Lagerbeholdningen beregnes som summen af alle aktiviteter af radioaktive  

 stoffer inden for hver gruppe.
 Simple våde operationer er f.eks.: udtagning fra stamopløsning,  

 fortyndinger, indgift til patient.
 Våde operationer er f.eks.: normale kemiske operationer, dyreforsøg.
 Operationer med tørt materiale er f.eks.: arbejde, der medfører  

 støvrisiko, slibning, maling.
6.2. INDRETNING AF LABORATORIER 6.2.1. Almindelige bestemmelser for indretning af laboratorier er anført i  

 vejledningen pkt. 10.6. Desuden skal arbejdstilsynets almindelige regler for  

 indretning af laboratorier følges.
Ved fremstilling af radioaktive lægemidler  

 skal endvidere de af sundhedsstyrelsens Isotop-Apotek givne retningslinier  

 for indretning af laboratorier til fremstilling af radioaktive lægemidler  

 følges.
6.2.2. Sundhedsstyrelsen kan i visse tilfælde dispensere fra kravet om C  

 laboratorium og fra kravet om forrum ved B laboratorier.
Ved sådanne  

 dispensationer vil arten og mængden af det radioaktive stof, arbejdsmetoderne  

 og personalets uddannelse blive lagt til grund for sundhedsstyrelsens  

 vurdering.
 6.2.3. På adgangsdørene til et laboratorium skal opsættes advarselsskilt  

 med symbolet for ioniserende stråling og teksten »RADIOAKTIVITET«.
6.3. FORHÅNDSGODKENDELSE AF LABORATORIER 6.3.1. Bygningsmæssige arbejder som f.eks. indretning og ændring af  

 laboratorier vil kunne forhåndsgodkendes af sundhedsstyrelsen, enten på  

 grundlag af tegninger indsendt til statens institut for strålehygiejne eller  

 ved besigtigelse herfra.
 6.3.2. Foretages der under indretning af laboratorier ændringer i forhold  

 til de forhåndsgodkendte tegninger, bør reviderede tegninger omgående  

 indsendes til statens institut for strålehygiejne til godkendelse.
6.4. GODKENDELSE AF LABORATORIER Godkendelse af laboratorier gives, efter at besigtigelse har fundet sted.
 Godkendelsen kan inddrages, hvis laboratoriet ikke længere opfylder de af  

 sundhedsstyrelsen fastsatte bestemmelser.
7. BESIGTIGELSE VED SUNDHEDS STYRELSEN 7.1. Enhver brug af åbne radioaktive kilder er underlagt tilsyn af  

 sundhedsstyrelsen, og sundhedsstyrelsen skal til enhver tid have adgang til  

 laboratorier m.v., hvor sådanne kilder anvendes.
7.2. Sådanne ændringer af laboratorier, arbejdsgang m.v., som  

 sundhedsstyrelsen måtte kræve ved en besigtigelse, skal være udført inden  

 udløbet af den af sundhedsstyrelsen fastsatte frist.
Når manglerne må antages  

 at medføre særlig stor risiko, kan sundhedsstyrelsen forbyde brugen af de  

 åbne radioaktive kilder, indtil manglerne er afhjulpet.
8. IKRAFTTRÆDELSESBESTEMMELSE Denne bekendtgørelse træder i kraft den 1. januar 1986.
 Samtidig ophæves sundhedsstyrelsens cirkulære om anvendelse af radioaktive  

 stoffer på sygehuse m.v. af 12. august 1974 og sundhedsstyrelsens cirkulære  

 om intravenøs injektion af radioaktive lægemidler af 27. august 1980.
SUNDHEDSSTYRELSEN, DEN 18. NOVEMBER 1985 Søren K.
Sørensen /Øhlenschlæger 10. VEJLEDNINGER 10.1. VEJLEDNING VEDRØRENDE INDKØB AF RADIOAKTIVE STOFFER I henhold til § 1 i lov nr. 94 af 31. marts 1953 om brug m.v. af  

 radioaktive stoffer må sådanne stoffer kun fremstilles, indføres eller  

 besiddes, såfremt tilladelse er meddelt af sundhedsstyrelsen.
 10.1.1. Levering fra danske eller udenlandske firmaer og virksomheder.
Når sundhedsstyrelsens tilladelse er opnået, afgives ordren på det  

 radioaktive stof direkte til leverandøren.
Senest samtidig hermed indsendes  

 meddelelse om ordreafgivelsen til statens institut for strålehygiejne på en  

 dertil beregnet formular (nr. 9031) med 3 kopier.
Den bageste kopi aftages  

 til eget brug. (Formularsættet bliver tilsendt brugeren sammen med  

 tilladelsen til anvendelsen af stoffet, og kan i øvrigt rekvireres ved  

 henvendelse til statens institut for strålehygiejne).
Statens institut for strålehygiejne tilbagesender formularen, forsynet med  

 godkendelsespåtegning, til brugeren, der må drage omsorg for, at den  

 fremlægges for toldvæsenet ved klareringen.
Instituttet er dog villig til at  

 fremsende formularen direkte til speditionsfirmaet, når navnet på firmaet,  

 der skal foretage klareringen, oplyses i rubrikken »speditør«.
 Ved leveringer fra forsøgsanlæg Risø vil instituttet fremsende godkendelse  

 direkte dertil.
Da det er en forudsætning, at instituttets godkendelsespåtegning  

 foreligger, før det radioaktive stof kan indklareres og udleveres, henstilles  

 det, at ordre til leverandør og meddelelse til statens institut for  

 strålehygiejne afgives i god tid.
For så vidt angår radioaktivt stof, som  

 skal indklareres en mandag, skal ordre og meddelelse afgives senest torsdagen  

 forud.
Det henstilles endvidere, at der indsendes en formular vedrørende hver  

 enkelt levering.
Det kan dog godkendes, at en formular omfatter flere  

 leveringer inden for en periode på 3 måneder.
Hver enkelt formular må kun  

 omfatte et radioaktivt stof.
 10.1.2. Levering fra Isotop-Apoteket, sundhedsstyrelsen.
 Ved afgivelse af ordre til Isotop-Apoteket kræves ingen formular tilsendt  

 statens institut for strålehygiejne.
10.2. VEJLEDNING VEDRØRENDE BEHANDLING MED I-131 Hvis den aktivitetsmængde (»dosis«), som administreres til  

 patienten, er lavere end 0,6 GBq, kan behandlingen foregå ambulant, dog kun  

 efter en vurdering af den enkelte patients forhold.
En patient, som skønnes egnet til ambulant behandling, kan hjemsendes, når  

 restaktiviteten i patienten er under 0,6 GBq.
Under indlæggelse følges  

 reglerne i nedenstående oversigt.
Hvis aktivitetsmængden er højere end 0,6 GBq, skal behandlingen foregå  

 under indlæggelse på en sengestue med eget toilet, der under behandlingen er  

 reserveret til patienter, som behandles med radioaktive stoffer.
En patient,  

 som er behandlet med aktivitetsmængder over 0,6 GBq, må færdes og hjemsendes  

 efter reglerne i følgende oversigt.
Restaktivitet: 1,2 GBq eller mere Ophold på sygehus: Sengestue må kun forlades for toiletbesøg Særlige forholdsregler for personale: Så kortvarig kontakt med patienten  

 som muligt.
Ophold helst bag blyskærm.
Persondosimeter skal bæres Transport: Kun intern transport Besøg: Intet besøg Restaktivitet: 0,6 - 1,2 GBq Ophold på sygehus Kortvarig ophold uden for stue.
Afdeling må ikke  

 forlades Særlige forholdsregler for personale: Så kortvarig kontakt med patienden  

 som muligt.
Persondosimeter skal bæres Transport: Transport med ambulance og lign. i op til 1 time(* 3) Besøg: Kortvarige besøg af voksne (over 18 år) Restaktivitet: 0,2 - 0,6 GBq Ophold på sygehus: Patienten må færdes frit på sygehuset.
Patienten kan  

 udskrives.
Særlige forholdsregler for personale: Ingen særlige regler Transport: Transport med offentlige transportmidler i op til 1 time(* 3) Besøg: Besøg af voksne og børn, dog ikke af spædbørn Restaktivitet: Under 0,2 GBq Ophold på sygehus: Ingen restriktioner Særlige forholdsregler for personale: Ingen særlige regler Transport: Ingen restriktioner Besøg: Ingen restriktioner 10.3. VEJLEDNING VEDRØRENDE ARBEJDE I DYRESTALDE Ved anvendelse af radioaktive stoffer til dyreforsøg er der mange  

 muligheder for spredning af de radioaktive stoffer, og dermed for intern  

 forurening.
Noget af det indgivne radioaktive stof vil blive udskilt med  

 dyrenes urin, afføring eller udåndingsluft, hvilket indebærer en risiko for,  

 at personer der arbejder med dyrene får radioaktive stoffer ind i kroppen:
 Følgende strålehygiejniske retningslinjer mindsker risikoen i forbindelse  

 med anvendelse af radioaktive stoffer til dyreforsøg:
 Den ansvarlige leder skal sørge for, at alle personer, der omgås  

 radioaktive dyr, instrueres om sikkerhedsreglerne.
Der skal anvendes arbejdstøj.
Foruden handsker skal anvendes forklæde.
Forurening med radioaktive stoffer fra dyrenes urin må antages at findes  

 på såvel dyr som bure.
Overflader, som kan tænkes at blive forurenede, f.eks.  

 borde og vægtskåle anvendt ved kontrolvejning af dyrene, skal afdækkes.
Injektionsvæsker og sprøjter skal anbringes i bakker med absorberende  

 papir, så eventuelt spild forbliver i bakken.
Det kan være nødvendigt med  

 afskærmning af sprøjterne.
Dyrene bør bedøves før injektionen med radioaktive stoffer.
Hvis dette  

 ikke kan lade sig gøre, skal de holdes fast for at undgå uheld med sprøjter.
 Man skal være særlig omhyggelig med ikke at blive bidt eller kradset af  

 dyrene.
Håndteringen skal planlægges således, at dyr og radioaktive stoffer skal  

 flyttes mindst muligt.
Dyrene må kun forlade burene så kort tid som muligt.
Efter indgift af radioaktivt stof til et dyr skal dets bur eller bås  

 mærkes.
Mærkesedlen skal indeholde oplysninger om navnet på det indgivne  

 radioaktive stof, hvilken kemisk forbindelse det drejer sig om, aktivitet,  

 dato og navnet på den ansvarlige person.
Særlige retningslinjer for  

 håndtering og bortskaffelse af affald skal anbringes på buret eller båsen.  

 Der skal anvendes selvklæbende mærkater.
Oplysninger om indgiften skal også  

 findes i forsøgsprotokollen.
Støvende håndteringer bør undgås, især under rengøring af burene.
Burene  

 skal rengøres regelmæssigt, da det er vanskeligt at fjerne gammel forurening.  

 Forurenet strøelse, ekskreter og vand fra afvaskning af bure og stalde skal  

 behandles som radioaktivt affald.
Som strøelse skal anvendes ikke-støvende materiale, f.eks. cellulosevat,  

 absorberende papir eller grovkornet vermiculite.
Grovkornet savsmuld eller  

 hølvspåner kan anvendes ved meget lave aktivitetsniveauer (1/ 100 af de  

 aktivitetsmængder det er tilladt at arbejde med i et C laboratorium).
Hvis der anvendes H-3 og C-14 mærkede forbindelser i store mængder, som  

 vil udskilles med forsøgsdyrenes udåndingsluft, skal burene anbringes i  

 stinkskabe eller handskebokse.
Et alternativ er at anbringe dyrene i bure  

 beregnet til metaboliske studier og konstrueret med henblik på kontrol af  

 udåndingsluften.
 Dyr, der har fået indgivet radioaktive stoffer, må først slippes løs, når  

 radioaktiviteten er henfaldet til et tilstrækkeligt lavt niveau.
 Aflivede dyr skal behandles som radioaktivt affald.
Burene, som har været anvendt til radioaktive forsøgsdyr, skal rengøres  

 omhyggeligt efter brug og derefter kontrolmåles.
Hvis det er muligt, bør  

 burene derefter kun anvendes til radioaktive forsøgsdyr.
 Dyr, som ikke indgår i forsøg med radioaktive stoffer, må ikke anbringes  

 sammen med dyr, som har fået indgivet radioaktive stoffer.
10.4. VEJLEDNING TIL RENGØRINGSPERSONALET OM SIKKERHEDSREGLER HVOR  

 RADIOAKTIVE STOFFER ANVENDES Branchesikkerhedsrådet for service- og tjenesteydelser har i samarbejde  

 med statens institut for strålehygiejne udarbejdet denne vejledning om  

 rengøring, hvor radioaktive stoffer anvendes.
Få oplyst hvem der af sundhedsstyrelsen er udpeget som ansvarlig for  

 indkøb og anvendelse af de radioaktive stoffer.
Denne person har pligt til at  

 instruere dig om de sikkerhedsmæssige forholdsregler i forbindelse med omgang  

 med de radioaktive stoffer.
Få oplyst i hvilke laboratorier, afdelinger, sengestuer o.l., der arbejdes  

 med radioaktive stoffer.
Isotoplaboratorier o.l. skal være forsynet med  

 advarselsskilt for radioaktivitet på dørene.
 Ud over de regler og vejledninger der i øvrigt gælder for rengøring  

 fastsætter statens institut for strålehygiejne følgende:
PERSONLIGE FORHOLDSREGLER PÅKLÆDNING: Der skal anvendes arbejdstøj - kittel, buksedragt eller  

 lignende - der dækker dit eget tøj, så det er beskyttet mod forurening med  

 radioaktive stoffer.
Det samme gælder fodtøj.
Der skal anvendes handsker ved  

 gulvvask og opvask.
 RYGNING, SPISNING M.V.: Der må hverken drikkes, spises eller slikkes i et  

 isotoplaboratorium.
PERSONLIG HYGIEJNE: Efter endt rengøring i isotoplaboratoriet vaskes  

 hænderne grundigt.
Hænderne kontrolmåles eventuelt med et egnet  

 måleinstrument.
Den ansvarlige person skal vise dig hvilket måleinstrument,  

 du skal anvende, hvordan det skal betjenes og hvad udslaget betyder.
Det er  

 dog ikke alle radioaktive stoffer, der kan påvises ved en simpel måling.
Den  

 ansvarlige person vil instruere herom.
Ved arbejde i lokaler eller områder, hvor radioaktive stoffer anvendes i  

 behandling, undersøgelser eller forsøg, skal rengøringspersonalet, ligesom  

 andet personale i de pågældende lokaler/ områder, være forsynet med  

 filmdosimeter (persondosimeter) til kontrol af stråledosis.
I lokaler eller  

 områder, hvor radioaktive stoffer er anbragt afskærmet og sikret mod brand,  

 er det normalt ikke nødvendigt at være forsynet med filmdosimeter.
I  

 tvivlstilfælde kan du rette henvendelse til den ansvarlige leder.
ARBEJDET Gå ikke ind på nye områder mærket med advarselsskilt for radioaktivitet,  

 før du er blevet instrueret i, hvad du skal lave.
Er du i tvivl om der er  

 radioaktivitet i et lokale, skal du spørge afdelingens ledelse eller  

 personale.
RENGØRING AF BORDE OG GULVE: Alle bordplader og lignende steder, hvor der  

 har været arbejdet med radioaktive stoffer, skal efter arbejdets afslutning  

 rengøres og kontrolmåles for radioaktivitet af laboratoriepersonalet, før  

 rengøringspersonalet går i gang med sit arbejde.
Er der blevet spildt  

 radioaktive stoffer på gulvet, er det ligeledes laboratoriepersonalets pligt  

 at fjerne denne forurening, før rengøringspersonalet får adgang til lokalet.
OPBEVARING: Radioaktive stoffer skal opbevares sikret mod brand, tyveri og  

 vandskade.
Du kan imidlertid møde radioaktive opløsninger i køleskabe,  

 stinkskabe, eller anbragt i eller på forskellige forsøgsopstillinger.
Rør  

 aldrig ved flasker, glas m.v., hvorpå der sidder advarselsskilt for  

 radioaktivitet.
Fjern aldrig en blyafskærmning.
 OPVASK: Skal du vaske laboratorieudstyr op, efter det har været anvendt  

 til forsøg med radioaktive stoffer, skal brugeren af stofferne først have  

 fjernet løstsiddende forureninger af radioaktive stoffer ved skylning eller  

 ved iblødsætning i dekontamineringsmiddel.
AFFALD: Affaldsbeholdere til radioaktivt affald skal være forsynet med  

 advarselsskilt for radioaktivitet.
Skal du tømme beholdere med radioaktivt  

 affald, skal det ske efter en instruks fra den ansvarlige leder.
 På specielle sygehusafdelinger, f.eks. på radiumstationerne (onkologiske  

 afdelinger), udføres patientbehandlinger med radioaktive stoffer i så store  

 mængder, at almindelig rengøring ikke må finde sted i behandlingslokalerne  

 mens behandlingen udføres.
 På disse afdelinger skal der træffes specielle aftaler med den ansvarlige  

 leder om følgende:
 De specielle instrukser skal bl.a. indeholde regler om skiltning af forbud  

 mod adgang til lokalerne, f.eks. sengestuerne.
DYR: Ved rengøring i dyrestalde, hvor der er eller har været dyr, der har  

 fået indgivet radioaktive stoffer, skal du være opmærksom på, at urin og  

 afføring kan indeholde radioaktive stoffer.
Du må ikke røre ved de pågældende  

 dyr, da de kan være forurenede.
 Skal du rengøre bure, hvori der har været dyr indeholdende radioaktive  

 stoffer, så sørg for at burene bliver tømt på en sådan måde, at spredning af  

 forurenet materiale ikke kan finde sted, og at du selv er beskyttet mod at  

 indånde og berøre forureninger.
UHELD Den ansvarlige leder skal udarbejde en skriftlig uheldsinstruks.
Sker der  

 et uheld med radioaktive stoffer, skal den ansvarlige leder kontaktes.
Ved statens institut for strålehygiejne, telefon 02 - 94 37 73, findes en  

 døgnvagt, hvor du kan få hjælp.
Instituttet skal underrettes i tilfælde af  

 uheld.
 10.5. VEJLEDNING VEDRØRENDE BORTSKAFFELSE AF RADIOAKTIVT AFFALD FRA  

 SYGEHUSE, LABORATORIER M.V.
Radioaktivt affald udgøres af mange forskelligartede produkter i mange  

 fysiske og kemiske former indeholdende vidt forskellige koncentrationer.
Det  

 er derfor nødvendigt med en sortering af affaldet på stedet, hvor det  

 produceres, for at lette den efterfølgende behandling.
De klassiske metoder for behandling eller bortskaffelse af radioaktivt  

 affald har enten været »fortynding og spredning« eller  

 »koncentrering og indeslutning« efter eventuel »opbevaring til  

 henfald«.
Fortyndings- og spredningsmetoden er fristende, fordi den  

 løser akutte lokale problemer, mens koncentrering og indeslutning giver  

 opbevarings- og overvågningsproblemer.
 Behandling og bortskaffelse af radioaktivt affald skal udføres på en sådan  

 måde, at stråledosis til erhvervsmæssigt stråleudsatte, til kritiske grupper  

 i befolkningen og til befolkningen som helhed holdes på et acceptabelt niveau  

 i overensstemmelse med de af sundhedsstyrelsen fastsatte dosisgrænser.
10.5.1. Almindelige bestemmelser Bortskaffelse af radioaktive stoffer kræver ligesom al anden håndtering af  

 radioaktive stoffer en omhyggelig vejledning af alle personalegrupper, der  

 kan komme i forbindelse med affaldet.
Dette betyder også, at personer, der  

 skal udskifte vandlåse eller foretage reparationer på afløbssystemet eller  

 skifte filtre i stinkskabe, skal orienteres om muligheden for, at de  

 udskiftede dele kan være forurenede og skal behandles som radioaktivt affald.
 Den ansvarlige for indkøb og anvendelse af radioaktive stoffer skal  

 udarbejde en skriftlig instruks til personalet om, hvorledes det radioaktive  

 affald skal bortskaffes.
For at lette håndteringen og behandlingen af radioaktivt affald er det  

 meget vigtigt, at der sker en sortering allerede i laboratoriet, hvor de  

 radioaktive stoffer anvendes.
En stor del af det affald, der produceres, vil  

 være inaktivt og kan derfor bortskaffes som ikke-radioaktivt affald.  

 Sorteringen kan ske efter omstående figur 1, hvor de tre affaldstyper  

 refererer til beskrivelserne i pkt. 10.5.2., 10.5.3. og 10.5.4.
10.5.2. Fast affald, der kan klassificeres som »inaktivt affald« Eksempler på denne type affald er tom emballage, laboratorieudstyr og  

 andet materiale (handsker, papir m.m.), som har været brugt i et  

 isotoplaboratorium eller lignende i situationer, hvor risikoen for forurening  

 har været lille.
 AKTIVITETSGRÆNSE: Aktiviteten må ikke overstige 0,1 MBq pr. kg. affald.
10.5.3. Affald, der kan bortskaffes direkte via forbrænding eller via  

 afløbssystemet FAST AFFALD LUKKEDE RADIOAKTIVE KILDER:
Lukkede radioaktive kilder med en aktivitet på op til 0,1 MBq vil kunne  

 sendes til forbrænding.
Stærkere radioaktive kilder sendes retur til  

 leverandøren eller til Forsøgsanlæg Risø. (Se pkt. 10.5.4.: Affald, der  

 kræver behandling).
ANDET FAST AFFALD INKL.
BIOLOGISK AFFALD:
 EMBALLERING: Alt affald emballeres i solide plastsække eller anden form  

 for tæt solid emballage, som kan lukkes.
 DOSISHASTIGHED: Dosishastigheden må på intet punkt af emballagens  

 overflade overstige 5 mySv/ h.
 AKTIVITETSGRÆNSER: Aktivitetsmængden i hver sæk må ikke overstige følgende  

 grænser:
Radionuklidgruppe(* 4) Aktivitetsmængde 2 ................................... 5 MBq 3 .................................. 50 MBq 4 ................................. 500 MBq Kan disse aktivitetsgrænser ikke overholdes, eller drejer det sig om  

 affald tilhørende radionuklidgruppe 1, henvises til pkt. 10.5.4.: Affald, der  

 kræver behandling.
MIDLERTIDIG OPBEVARING: Alt radioaktivt affald skal opbevares under  

 kontrollerede omstændigheder, indtil det bortskaffes.
Biologisk affald skal  

 opbevares på en sådan måde, at der ikke sker en nedbrydning (forrådnelse)  

 under den midlertidige opbevaring.
Dybfrysning er en egnet opbevaringsmetode.
Fig. 1. Skematisk oversigt over sortering og behandling af radioaktivt  

 affald, jfr. pkt. 10.5.2., 10.5.3. og 10.5.4.
 MÆRKNING: Affald, der henstilles til midlertidig opbevaring, skal mærkes  

 med oplysning om indhold.
TRANSPORT: Når emballagen er tæt og aktivitetsgrænserne og  

 dosishastighedsgrænsen overholdes, vil affaldet kunne transporteres som  

 »undtaget radioaktivt materiale« i henhold til sundhedsstyrelsens  

 cirkulære om transport af radioaktive stoffer.
Hele bortskaffelsesvejen fra  

 indsamlingsstedet til forbrændingsanlægget skal være kendt, og alle berørte  

 personer skal være orienteret om bortskaffelsesproceduren.
FLYDENDE AFFALD VANDIGE OPLØSNINGER:
 Bortskaffelse af vandige opløsninger af radioaktive stoffer kan ske via et  

 normalt afløb, hvis nedenstående krav til aktivitetsmængder overholdes.  

 Radioaktive stoffer tilhørende radionuklidgruppe 1 må dog aldrig bortskaffes  

 på denne måde, men skal sendes til Forsøgsanlæg Risø.
 AKVITITETSGRÆNSER: Maksimal aktivitetsmængde der må hældes i  

 laboratorieafløbet pr. måned:
Radionuklidgruppe(* 5) Aktivitetsmængde 2 .................................. 5 MBq 3 ................................. 50 MBq 4 ................................ 500 MBq Før det radioaktive stof hældes i afløbet, skal det fortyndes til en  

 koncentration på under 0,1 MBq/ l.
Kan disse grænser ikke overholdes, henvises til pkt. 10.5.4.: Affald, der  

 kræver behandling.
Grænserne gælder pr. isotoptilladelse.
Selv om der  

 anvendes radioaktive stoffer i flere laboratorier pr. tilladelse, berettiger  

 det ikke til at bortskaffe mere end ovennævnte grænser angiver.
OMDANNELSE TIL FAST AFFALD: Flydende radioaktivt affald kan eventuelt  

 omdannes til fast affald ved udfældning af det radioaktive stof eller ved at  

 hælde gipspulver i opløsningen.
Bundfald og gipsklods behandles da som fast  

 affald.
 BIOLOGISK AFFALD FRA PATIENTER:
 Urin, afføring og opkast fra patienter, som er blevet undersøgt eller  

 behandlet med radioaktive stoffer i mængder mindre end 0,6 GBq I-131 og  

 tilsvarende for andre radioaktive stoffer kan bortskaffes direkte gennem det  

 almindelige afløbssystem (toilet).
 For biologisk affald fra andre patienter henvises til pkt. 10.5.4.:  

 Affald, der kræver behandling.
 ORGANISKE OPLØSNINGSMIDLER:
Affald fra væskescintillationstælling udgør et specielt problem, ikke på  

 grund af indholdet af radioaktive stoffer, men fordi scintillatorvæsken er en  

 organisk opløsning indeholdende toluen, dioxan og lignende.
Hvis den  

 radioaktive koncentration i tælleglassene er mindre end 0,1 MBq/ l, kan  

 glassene med deres indhold sendes til destruktion på forbrændingsanlæg eller,  

 hvis det udelukkende drejer sig om H-3 og C-14, til Kommunekemi i Nyborg.  

 Tælleglassene skal emballeres, så der ikke kan trænge væske ud fra knuste  

 glas.
Kan grænsen ikke overholdes henvises til pkt. 10.5.4.: Affald, der  

 kræver behandling.
10.5.4. Affald, der kræver behandling HENFALD: Radioaktivt affald, hvis indhold af radioaktive stoffer er for  

 højt til, at bortskaffelsen kan ske direkte, kan opbevares midlertidigt til  

 de radioaktive stoffer er henfaldet så meget, at bortskaffelsen kan ske som  

 beskrevet i pkt. 10.5.2. eller pkt. 10.5.3. Sådan opbevaring er imidlertid  

 kun praktisk anvendelig, når halveringstiden er mindre end 14 dage.
 MÆRKNING: Radioaktivt affald, der stilles til henfald, skal mærkes med  

 oplysninger om radioaktivt stof, aktiviteten på en bestemt dato samt  

 bortskaffelsestidspunkt.
 OPBEVARING: Radioaktivt affald skal opbevares under kontrollerede forhold,  

 indtil det bortskaffes.
 AFFALD HØRENDE TIL RADIONUKLIDGRUPPE 1:
Affald indeholdende radioaktive stoffer hørende til radionuklidgruppe 1  

 (se pkt. 9.2. Klassifikation af radionuklider) kan kun bortskaffes ved at  

 sende det til Forsøgsanlæg Risø. Forsøgsanlæg Risø har påtaget sig at modtage  

 og oplagre radioaktivt affald, der fremkommer i danske sygehuse og  

 laboratorier.
Aftale herom træffes med Behandlingsstationen, Risø, tlf. (02)  

 37 12 12.
 LUKKEDE RADIOAKTIVE KILDER:
 Overstiger aktiviteten af en lukket radioaktiv kilde 0,1 MBq, bortskaffes  

 den på en af følgende måder:
 TRANSPORT OG MÆRKNING: Transport, emballering og mærkning af den  

 radioaktive kilde skal følge bestemmelserne i sundhedsstyrelsens cirkulære om  

 transport af radioaktive stoffer.
 ANDET FAST AFFALD:
 Fast affald, der ikke uden videre kan sendes til forbrænding, fordi  

 dosishastigheden på overfladen af emballagen er for stor, eller fordi  

 aktivitetsindholdet er for højt, kan bortskaffes på en af følgende måder:
 TRANSPORT: Når dosishastigheden på overfladen af sækken overstiger 5 mySv/  

 h, kan undtagelsesbestemmelserne i sundhedsstyrelsens cirkulære om transport  

 af radioaktive stoffer ikke længere anvendes, men transporten skal følge  

 cirkulærets andre bestemmelser.
 FLYDENDE AFFALD:
 Hvis mængden af radioaktive stoffer i det flydende affald er for stor til,  

 at det kan bortskaffes via et almindeligt laboratorieafløb, eller for  

 patienter et toilet, kan det bortskaffes på en af følgende måder:
 LUFTFORMIGT AFFALD:
Behandlingen af radioaktivt affald eller udslip i form af gas giver  

 normalt ikke problemer.
I forbindelse med godkendelse af specielle  

 laboratorier, hvor der håndteres større mængder radioaktive stoffer som gas,  

 vil sundhedsstyrelsen give regler for håndteringen og eventuelt stille krav  

 om opsamling af gassen.
10.6. VEJLEDNING VEDRØRENDE INDRETNING AF ISOTOPLABORATORIER TYPE B OG C  

 SAMT DYRESTALDE 10.6.1. Almindelige retningslinjer 10.6.1.1. Laboratoriefaciliteterne skal omfatte plads til:
modtagelse og opbevaring af de radioaktive stoffer, fremstilling og fordeling af opløsninger, kemisk arbejde, udførelse af aktivitetsmålinger, opbevaring og bortskaffelse af affald, rengøring af apparatur og udstyr, dyrestalde og vaskerum til rengøring af bure, hvis der anvendes  

 forsøgsdyr.
10.6.1.2. Indretningen skal være således, at der er en fortløbende  

 reduktion i aktivitet fra opbevaringsstedet gennem laboratorierne til  

 målerummene, og at afstanden, over hvilken det radioaktive stof  

 transporteres, reduceres til et minimum.
Trin eller trapper mellem rummene  

 bør undgås.
10.6.1.3. Arbejdsplads skal tildeles i rigeligt omfang.
Der skal være  

 separat kontorlokale.
 10.6.1.4. Et laboratorium bør altid indrettes således:
10.6.2. Materialer og overflader 10.6.2.1. Man må stille visse krav til bygningsmaterialerne og inventaret  

 for at opnå en overflade, der ikke tilbageholder aktivitet, og som er let at  

 rengøre.
Overflader bør være:
10.6.2.2. I det følgende er angivet eksempler på, hvilke typer materialer  

 der er anvendelige, og hvilke der ikke er det.
Ofte kan det være en fordel at  

 kombinere materialer.
1. MEGET ANVENDELIGE Glas Porcelæn Plast Glas laminater Formica Teflon PVC Mepolam Perspex Polyætylen 2. ANVENDELIGE Rustfrit stål Aluminium Bly Skifer Keramiske fliser Asfalt Linoleum Gummi 3. IKKE ANVENDELIGE Beton Mursten Træ Cellotex Kork 10.6.2.3. Alle overflader, som kan blive forurenet, skal være af en sådan  

 beskaffenhed, at de kan modstå gentagne afvaskninger.
Nedenfor er angivet eksempler på overfladebehandlinger.
Gruppeinddelingen  

 refererer til, hvor nemt det er at rengøre overfladerne.
1. MEGET ANVENDELIGE To-komponent epoksy-emalje Polyurethan emalje Polyester emalje 2. ANVENDELIGE Alkyd-emalje Asfalt Silikone voks Gulv polish 3. IKKE ANVENDELIGE Latex maling Tapet Limfarve Puds 10.6.3. Specielle krav til type B og C laboratorier 10.6.3.1. Forrum B KRAV Der skal etableres et forrum med håndvask og nødbruser, garderobeskab og  

 hylde til strålingsmonitor.
 Forrummet skal tjene som overgangszone mellem inaktivt og aktivt område.  

 Det skal bl.a. bruges til opbevaring af de kitler, der anvendes under  

 arbejdet i laboratoriet, ligesom kontrol af radioaktiv forurening på hænder  

 og klæder foretages her før laboratoriet forlades.
 Gulv, vægge, loft samt inventar i forrummet skal have samme standard som i  

 selve B laboratoriet.
10.6.3.2. Gulve B OG C KRAV Gulvet skal dækkes med et fugefrit ikke-absorberende materiale.
Asfalt, vinyl og linoleum er gode gulvmaterialer.
Alle sammenføjninger  

 skal forsegles, så de er vandtætte.
Sammenføjninger skal placeres på steder,  

 hvor risikoen for forurening er ringe, d.v.s. ikke under vaske og under  

 bordkanter.
B KRAV Overgange til lodrette flader, f.eks. ved vægge, sokler og  

 rørgennemføringer, skal være afrundede.
10.6.3.3. Vægge og lofter B OG C KRAV Vægge og lofter skal fremtræde med en glat, let afvaskelig overflade og  

 skal være rimelig fri for elektriske ledninger, vand- og gasrør.
 Loftet kan eventuelt bestå af udskiftelige plader, som f.eks. brandsikre  

 perforerede letmetalplader.
10.6.3.4. Installationer B OG C KRAV Ved mindst en vask skal hanerne kunne betjenes med fod, knæ eller albue.  

 Haner bør så vidt muligt ikke være monteret på selve vasken.
Rørføringen for  

 alle vand- og sanitetsinstallationer skal være så enkel som mulig.
Polyætylen  

 er et egnet materiale, da det er modstandsdygtigt over for kemiske angreb og  

 ikke let forurenes.
Det skal kontrolleres, at sammenføjningerne er tætte.
Radiatorerne skal være af en type, der er let at rengøre.
Hvis to  

 radiatorer er sat sammen for at forøge varmefladearealet, skal de placeres  

 tilstrækkelig langt fra hinanden, så man kan rengøre hver side af den enkelte  

 radiator.
B KRAV Mængden af rørføringer på væggene skal være minimal.
Enkelte elektriske  

 ledninger, ledende til kontakter, kan tillades med stor afstand rundt i  

 laboratoriet.
Hvor der er flere afbrydere og stikkontakter, bør  

 installationerne være udført skjult.
10.6.3.5. Vaske og afløb B OG C KRAV Rustfrit stål anbefales til vaske.
Poleret porcelæn er acceptabelt, så  

 længe der ikke er revner i glasuren.
 Der må ikke være revner mellem vaskens overflade og det tilstødende bord.  

 Rustfri stålvask med bordplade i et stykke kan anbefales.
B KRAV Mindst en vask i laboratoriet skal være forbundet til en separat  

 faldstamme.
10.6.3.6. Ventilation B KRAV Der skal være et svagt undertryk i B laboratoriet i forhold til de øvrige  

 rum.
Recirkulation af laboratorieluft tillades ikke.
Derfor skal indsugningen  

 af frisk luft placeres så langt fra udblæsningen som muligt.
Luftudskiftningen i laboratoriet sker normalt ved udsugning gennem  

 stinkskabene.
Laboratoriets luftskifte skal være mindst 10 pr. time.
10.6.3.7. Inventar B OG C KRAV Arbejdsborde og skabe af træ kan anvendes, men de skal fremtræde med en  

 glat ikke-porøs overflade, der skal have god kemisk og termisk modstandskraft  

 mod de stoffer, som normalt anvendes i laboratoriet.
Overfladen kan f.eks.  

 være malet med de under pkt. 10.6.2.3. nævnte meget anvendelige malinger.
 Selvklæbende PVC belægninger er uegnede som arbejdsoverflader, men er  

 anvendelige til afdækning af hylder.
 Inventaret bør reduceres til det nødvendige og skal være let afvaskeligt  

 og ikke støvsamlende.
 Taburetsæder med f.eks. lakeret eller voksbehandlet overflade eller af  

 formstoffer foretrækkes.
 Inventar må ikke være udført med let antændelige overflader og bør  

 indeholde så lidt brandbart materiale som muligt.
 Stofgardiner og indvendige persienner kan ikke accepteres.  

 Plastrullegardiner eller udvendige persienner kan anvendes.
B KRAV Underskabe på laboratorieborde skal enten slutte tæt til gulvet eller være  

 hævet mindst 20 cm over dette.
 Lysarmaturer skal være tilstrækkelig lette at renholde, f.eks. lukkede  

 armaturer med glatte, let afvaskelige overflader.
10.6.3.8. Stinkskabes konstruktion B OG C KRAV Der skal forefindes mindst et stinkskab med god belysning.
 Stinkskabe reserveret til aktivt arbejde skal være tydelig mærket med  

 symbolet for ioniserende stråling og eventuel informativ tekst.
 Stinkskabsvinduer skal være af sikkerhedsglas.
 Hvis et stinkskab anvendes som opbevaringssted for radioaktive stoffer,  

 skal det kunne aflåses.
B KRAV Stinkskabe skal udføres med helsvejset stålkabinet.
 Haner, ventilatorer og stikkontakter skal kunne betjenes udefra.
 Af hensyn til opbygning af afskærmninger skal bunden af stinkskabet være i  

 stand til at bære mindst 200 kg/(m2).
Gasopvarmning bør ikke anvendes i stinkskabe.
Der skal sørges for  

 elektriske varmeplader, varmekapper og infrarøde lamper.
 I stinkskabet bør findes en udslagsvask, som bl.a. kan anvendes til  

 afskylning af forurenet udstyr.
C krav Arbejdsoverfladen skal normalt være af rustfrit stål, stål malet med en  

 kemisk resistent maling, melamin eller linoleum.
10.6.3.9. Stinkskabes ventilation B OG C KRAV Udsugningsanlægget skal forhindre, at luft fra skabets indre kan trække ud  

 i rummet eller over i andre stinkskabe, selv om døre og vinduer er åbne.
 Eventuelle luftfiltre skal placeres direkte over stinkskabet før  

 ventilatoren.
 Hvis et laboratorium indeholder mere end et stinkskab, må ventilatoren på  

 de enkelte stinkskabe ikke kunne afbrydes separat, da der kan trænge luft ud  

 fra et stinkskab, der ikke er i funktion.
B KRAV Luftfiltre skal installeres afhængig af mængden og arten af de anvendte  

 radioaktive stoffer.
I alle tilfælde skal der være mulighed for at installere  

 dem senere, selv om de ikke er nødvendige i første omgang.
Der skal være separat udsugningskanal for hvert enkelt stinkskab.
Hvis der  

 i samme B laboratorium er placeret flere stinkskabe, kan disse dog evakueres  

 gennem samme udsugningskanal.
Udsugningskanaler skal udmunde så langt fra  

 eksisterende indsugningskanaler, at recirkulation af luft ikke kan ske.
Udsugningskanaler fra stinkskabe skal udmunde mindst 2 meter over taghøjde  

 af de omliggende bygninger for at sikre hurtig og effektiv fortynding med den  

 atmosfæriske luft.
Hvor dette ikke er muligt, anvendes en jet-hætte, der  

 sikrer, at den udledte luft slynges højt til vejrs.
Til udsugningskanaler bør anvendes syrefaste, ikke brandbare materialer,  

 f.eks. glaserede lerrør.
Galvaniserede metalkanaler kan også anvendes.
Ventilatoren skal sidde så tæt som muligt ved afkastet over tag for at  

 mindske længden af den del af kanalen, hvor der er overtryk.
Der skal findes  

 en indikator, som viser, at ventilatoren er i gang.
Udsugningen skal give en jævn hvirvelløs luftstrøm.
Lufthastigheden i  

 stinkskabets åbning skal være ca. 0,5 m/ sekund med fuld arbejdsåbning.
C KRAV Selv om det er ønskeligt, at den udsugede luft ledes ad en separat kanal  

 op til toppen af bygningen, kan det i et C-laboratorium tillades, at luften  

 udtømmes i en almindelig aftrækskanal under forudsætning af, at der ikke er  

 nogen mulighed for recirkulation til andre rum eller stinkskabe.
Tilpasning  

 til hvert stinkskab af separate ventilatorer, som blæser ind i en  

 hovedaftrækskanal, opfylder ikke dette krav.
10.6.3.10. Handskebokse I handskebokse skal opretholdes et ringe undertryk.
Den udsugede luft skal  

 passere gennem et filter, før den ledes til hovedaftrækskanalen.
10.6.3.11. Opbevaring B OG C KRAV De radioaktive stoffer skal opbevares sikret mod brand og tyveri, enten i  

 et særligt opbevaringsrum eller på specielt indrettede opbevaringssteder i  

 selve laboratoriet.
Opbevaringsstedet skal være konstrueret således, at det kan bære og rumme  

 den fornødne afskærmning.
Hvilken afskærmning, der vil være nødvendig,  

 afhænger af mængden og arten af de radioaktive stoffer.
Radioaktive stoffer,  

 der udsender betastråling, kan afskærmes med perspex eller lignende  

 materiale, men radioaktive stoffer, der udsender gammastråling, kræver  

 tungere materialer, f.eks. bly eller beton.
 Opbevaringsstedet skal være afskærmet således, at ingen personer  

 uforvarende kan komme til at opholde sig på steder, hvor den modtagne dosis  

 overstiger de af sundhedsstyrelsen fastsatte dosisgrænser.
 Til opbevaring af de radioaktive stoffer i laboratoriet kan anvendes et  

 brandsikkert dokumentskab med tilstrækkelig stivhed til at kunne bære  

 afskærmninger i form af blysten.
 Hvor det er nødvendigt, kan køle- og fryseskabe anvendes.
 Opbevaringsstedet bør være opdelt i adskilte rum, så de enkelte  

 radioaktive stoffer let kan identificeres.
10.6.3.12. Affaldsbeholdere B OG C KRAV Til fast radioaktivt affald skal der forefindes specielle  

 opsamlingsbeholdere, foret med en plastpose og forsynet med låg.
Hvis  

 flydende affald skal opbevares, sker det bedst i glas- eller plastflasker,  

 som tåler de påvirkninger, de forskellige opløsningsmidler eller strålingen  

 kan have på materialet.
Flaskerne placeres i en ydre beholder, der er stor  

 nok til at kunne rumme hele indholdet i flaskerne ved et uheld.
10.6.3.13. Skiltning B OG C KRAV På indgangsdørene til laboratorierne samt på alle steder, hvor radioaktive  

 stoffer lagres eller opbevares, skal opsættes advarselsskilt med symbolet for  

 ioniserende stråling og teksten »RADIOAKTIVITET«.
 Affaldsbeholdere med radioaktivt affald skal mærkes med symbolet for  

 ioniserende stråling og teksten »RADIOAKTIVITET«, og skal forsynes  

 med oplysninger om radioaktivt stof, aktivitet og dato.
10.6.4. Specielle krav til dyrestalde og bure 10.6.4.1. Dyrestalde til store dyr Store dyr skal holdes i dyrestalde, der kan rengøres ved spuling.
Særligt  

 afløb til vaskevandet kan være nødvendigt ved store aktivitetsmængder.
10.6.4.2. Dyrestalde til små dyr Små dyr, som har fået indgivet radioaktive stoffer og som skal holdes i  

 live mere end få timer, skal anbringes i et lokale, der fortrinsvis er  

 placeret tæt ved, men adskilt fra selve laboratoriet.
Lokalet bør have samme  

 standard som et type C laboratorium, d.v.s. let afvaskelige overflader, gode  

 ventilationsforhold og håndvask.
Gulvet skal falde mod et afløb, så det kan  

 spules rent i stedet for aftørres.
10.6.4.3. Vaskerum Der skal findes et lokale til rengøring af bure.
10.6.4.4. Bure Bure skal være fremstillet af materialer, der er lette at rengøre, f.eks.  

 plast, aluminium eller rustfrit stål.
 Når det er nødvendigt at opsamle urin og afføring til analyseformål, skal  

 burene være konstrueret således, at de er lette at demontere ved rengøring.
10.6.5. Andre laboratoriekrav Kravene i denne vejledning er udelukkende opstillet af strålehygiejniske  

 grunde.
Der er således ikke taget hensyn til de krav, som andre myndigheder,  

 f.eks. arbejdstilsynet og brandvæsenet, måtte have.
10.6.6. Godkendelse af isotoplaboratorier 10.6.6.1. Det anbefales at få laboratorierne forhåndsgodkendt ved  

 indsendelse af tegninger til statens institut for strålehygiejne eller ved en  

 besigtigelse foretaget af instituttet.
 10.6.6.2. Den endelige godkendelse af indretningen af et  

 isotoplaboratorium gives først efter, at det færdige laboratorium er  

 besigtiget af statens institut for strålehygiejne.
 10.6.6.3. Desuden skal byggeplaner forelægges de stedlige bygnings- og  

 brandmyndigheder.
 (* 1) Se pkt. 9.2. Klassifikation af radionuklider.
 (* 2) Aktivitetsforholdet mellem U-234 og U-238 må ikke overstige 1.
 (* 3) Transporttiden 1 time gælder for højeste restaktivitet og kan  

 forlænges ved lavere aktiviteter.
 (* 4) Se pkt. 9.2. Klassifikation af radionuklider.
 (* 5) Se pkt. 9.2 Klassikation af radionuklider.
