8.  

 ANDRE UDTALELSER OG AFGØRELSER  





  

 Om en kommunalbestyrelses tilsynspligt i forbindelse med en selvejende  

 institution, der efter overenskomst med kommunen udfører kommunale opgaver.  




  

 Udtalt, at det følger af § 16 i retssikkerhedsloven, at kommunerne skal  

 føre tilsyn med løsningen af de kommunale opgaver inden for lovens område.  

 Det  

 fremgår af forarbejderne, at dette også gælder, når de kommunale opgaver  

 udføres af selvejende institutioner.
Tilsynet indebærer ifølge forarbejderne,  

 at kommunerne skal påse, om opgaverne løses med den kvalitet såvel fagligt  

 som  

 økonomisk, som kommunen har besluttet, og om borgerne får den hjælp, loven  

 giver krav på.
Endvidere  

 udtalt, at retssikkerhedsloven og lovens forarbejder ikke indeholder  

 holdepunkter for, at personalemæssige forhold generelt er undtaget fra  

 tilsynspligten.
Personalemæssige forhold, som har betydning for opgavernes  

 forsvarlige løsning, måtte efter Indenrigs- og Sundhedsministeriets  

 opfattelse  

 derfor være omfattet af tilsynspligten.
Det kan f.eks. dreje sig om antallet  

 af  

 normerede stillinger, personalets uddannelse og optræden over for  

 institutionens brugere.
 Hvorvidt  

 et konkret forhold fra en ansats side har eller kan have indflydelse på  

 opgavernes forsvarlige løsning, må bero på en konkret vurdering.
 Desuden  

 udtalt, at det må antages, at kommunerne har en tilsynspligt i kraft af  

 reglerne om forsvarlig anvendelse af kommunens midler.
Ministeriet  

 har tidligere i en udtalelse af 6. juli 1999 udtalt, at der - udover det  

 tilsyn, som påhviler kommunalbestyrelsen efter den sociale lovgivning og  

 almindelige kommunalretlige regler om forsvarlig anvendelse af kommunale  

 midler  

 - som udgangspunkt ikke påhvilede kommunalbestyrelsen nogen pligt til at føre  

 tilsyn med den selvejende institution.
Dog har ministeriet antaget, at der på  

 ulovbestemt grundlag gjaldt en forpligtelse for kommunen til at skride ind  

 over  

 for en selvejende institution, som kommunen havde indgået driftsoverenskomst  

 med, i tilfælde, hvor der dokumenteret og åbenbart forelå en tilsidesættelse  

 af  

 lovgivningen af en vis grovhed.
Folketingets  

 Ombudsmand har herefter i en sag vedrørende kommunernes tilsynspligt overfor  

 de  

 selvejende institutioner i udtalelse af 15. december 1999 anført, at  

 Indenrigsministeriet ikke har anført retskilder til støtte for sin opfattelse  

 af tilsynspligt på ulovbestemt grundlag.
Det fremgår endvidere af  

 Folketingets  

 Ombudsmands udtalelse, at en sådan tilsynspligt på ulovbestemt grundlag og  

 indholdet af denne heller ikke er omtalt i Socialministeriets dagældende  

 vejledning nr. 155 af 9. september 1991 om tilsyn på Socialministeriets  

 område  

 eller i den juridiske litteratur, ligesom der ikke er nogen retspraksis på  

 området.
Det er Folketingets Ombudsmands opfattelse, at spørgsmålet om,  

 hvorvidt der foreligger tilsynspligt på ulovbestemt grundlag, må betragtes  

 som  

 uafklaret.
I den  

 foreliggende konkrete sag, der vedrørte en selvejende institutions  

 bortvisning  

 af en pædagogmedhjælper, var det Indenrigs- og Sundhedsministeriets  

 opfattelse,  

 at kommunen ifølge reglerne på det sociale område havde en pligt til at føre  

 tilsyn med, at den selvejende institutions opgaver løses med den kvalitet -  

 både fagligt og økonomisk - som kommunen inden for lovgivningens rammer har  

 besluttet, der skal være i kommunen.
Desuden var det ministeriets opfattelse,  

 at kommunen havde en tilsynspligt i kraft af reglerne om forsvarlig  

 anvendelse  

 af kommunens midler.
Disse tilsynspligter opfatter ikke spørgsmål om den  

 selvejende institutions overholdelse af officialmaksimen og  

 forvaltningslovens  

 regler om partshøring, aktindsigt og begrundelse.
Om der  

 derudover på ulovbestemt grundlag påhvilede kommunalbestyrelsen pligt til at  

 føre tilsyn med den selvejende institution, måtte efter ministeriets  

 opfattelse  

 anses for uafklaret.
En tilsynspligt, der indebærer, at kommunalbestyrelsen  

 var  

 forpligtet til at tage stilling til den selvejende institutions overholdelse  

 af  

 officialmaksimen og forvaltningslovens regler om partshøring, aktindsigt og  

 begrundelse i den foreliggende sag, kunne imidlertid ikke fastslås.
En  

 bestemmelse i overenskomsten mellem kommunalbestyrelsen og bestyrelsen for  

 den  

 selvejende institution, hvorefter en afskedigelse, forinden procedure ved  

 uansøgt afsked indledes, forhandles med kommunen, ændrede efter Indenrigs- og  

 Sundhedsministeriets opfattelse ikke omfanget af den tilsynspligt, der  

 påhvilede kommunen over for den selvejende institution.
Ministeriet lagde  

 herved vægt på, at omfanget af et eventuelt ulovbestemt tilsyn må være  

 uafhængigt af, hvilke aftaler der er indgået mellem kommunen og  

 institutionen.
Udtalelse afgivet af Indenrigs- og Sundhedsministeriet om en  

 kommunalbestyrelses tilsynspligt i forbindelse med en selvejende institution,  

 der efter overenskomst med kommunen udfører kommunale opgaver Tårnby Kommunalbestyrelse  

  

 Tårnby Rådhus  

  

 Amager Landevej 76  

  

 2770 Kastrup Ved brev af 8. august 2000  

 til Indenrigsministeriet (nu Indenrigs- og Sundhedsministeriet) har Tårnby  

 Kommunalbestyrelse (j.nr. 81.00) klaget over Tilsynsrådet for Københavns Amts  

 udtalelse af 22. december 1999 vedrørende Tårnby Kommunes tilsynspligt i  

 forbindelse  

 med bortvisning af en pædagogmedhjælper fra den selvejende institution  

 Kongelundsparkens Børnehave, der efter overenskomst med Tårnby Kommune  

 udfører  

 kommunale opgaver.
Tårnby Kommunalbestyrelse har bl.a. anført i klagen, at  

 kommunalbestyrelsen ikke finder, at kommunen har en tilsynsforpligtelse i  

 forhold til en selvejende institution i en sag som den foreliggende.
Indenrigs- og  

 Sundhedsministeriet har nu færdigbehandlet sagen.
Ministeriet beklager den  

 sene  

 besvarelse.
Det er Indenrigs- og  

 Sundhedsministeriets opfattelse, at spørgsmålet om, hvorvidt der - udover det  

 tilsyn, som påhviler kommunalbestyrelsen efter den sociale lovgivning og  

 almindelige  

 kommunalretlige regler om forsvarlig anvendelse af kommunale midler - på  

 ulovbestemt grundlag påhviler kommunalbestyrelsen pligt til at føre tilsyn  

 med  

 den selvejende institution, må anses for uafklaret.
En tilsynspligt, der  

 indebærer, at Tårnby Kommunalbestyrelse var forpligtet til at tage stilling  

 til  

 den selvejende institutions overholdelse af officialmaksimen og  

 forvaltningslovens regler om partshøring, aktindsigt og begrundelse i den  

 foreliggende sag, kan imidlertid ikke fastslås.
Indenrigs- og  

 Sundhedsministeriet har ved kopi af dette brev underrettet tilsynsrådet om  

 ministeriets retsopfattelse.
Ministeriet foretager herefter ikke videre i  

 sagen.
 Her følger først en  

 gennemgang af sagen og derefter en begrundelse for Indenrigs- og  

 Sundhedsministeriets opfattelse.
 Sagens baggrund:
Det fremgår, at Randi Wriedt  

 ved ansættelsesbrev af 24. juli 1998 udstedt af den selvejende institution  

 Kongelundsparkens Børnehave blev ansat i institutionen som pædagogmedhjælper  

 i  

 et barselsvikariat efter overenskomsten mellem de kommunale  

 forhandlingsparter  

 og Pædagogisk Medhjælper Forbund.
Ved ansættelsesbrev af 10. februar 1999  

 forlængedes ansættelsen til den 12. september 1999.
 Ved brev af 28. februar 1999  

 til den selvejende institution Kongelundsparkens Børnehave klagede en  

 forælder  

 til et barn i institutionen over Randi Wriedts optræden den 24. februar 1999  

 i  

 relation til forælderens barn.
 Ved Kongelundens Børnehaves  

 brev af 1. marts 1999 blev Randi Wriedt bortvist, idet hun efter  

 institutionens  

 opfattelse havde brudt tavshedspligten under episoden den 24. februar 1999.
 Ved brev af 16. juli 1999  

 til Tilsynsrådet for Københavns Amt klagede Pædagogisk Medhjælper Forbund  

 over  

 bortvisningen af Randi Wriedt.
 Ved brev af 22. december  

 1999 til Tårnby Kommunalbestyrelse udtalte Tilsynsrådet for Københavns Amt  

 følgende:
 "Da Tårnby Kommune har  

 indgået driftsoverenskomst med den selvejende institution Kongelundsparkens  

 Børnehave, og institutionen bl.a. som følge af bestemmelserne i vedtægt og  

 driftsoverenskomst er undergivet regulering, tilsyn og kontrol fra  

 kommunalbestyrelsens side, må den efter offentlighedslovens § 1, stk. 1 og  

 forvaltningslovens § 1, stk. 1 henregnes til den offentlige forvaltning.  

 Dette  

 betyder, at de to loves regler om aktindsigt, partshøring, begrundelse m.v.  

 finder anvendelse.
 Det forhold, at selvejende  

 institutioner må henregnes til den offentlige forvaltning medfører imidlertid  

 ikke i sig selv, at kommunalbestyrelsen har pligt til at føre tilsyn med de  

 selvejende institutioners dispositioner.
 Ud over det ovenfor nævnte  

 tilsyn vedrørende opgavevaretagelsen og det økonomiske tilsyn, der påhviler  

 kommunalbestyrelsen efter bistandsloven, har kommunalbestyrelsen som  

 udgangspunkt ikke pligt til at føre tilsyn med selvejende institutioner.
 Uden for området med det  

 lovbestemte tilsyn er der alene tale om en særdeles begrænset reaktionspligt  

 for kommunalbestyrelsen i forhold til tilfælde af dokumenteret og åbenbar  

 tilsidesættelse af lovgivning af en vis grovhed. (Der henvises herved til den  

 i  

 kopi vedlagte udtalelse fra Indenrigsministeriet af 6. juli 1999 i en  

 lignende  

 sag.).
 Det følger således af  

 Indenrigsministeriets udtalelse, at kommunalbestyrelsen på den baggrund har  

 pligt til at reagere overfor en selvejende institution, hvis f.eks.  

 institutionen anfører, at den ikke er omfattet af offentlighedslovens regler,  

 idet dette må anses for en åbenbar og grov tilsidesættelse af lovgivningen.
Det er Tilsynsrådets  

 opfattelse, at denne pligt tillige omfatter institutionens overholdelse af  

 forvaltningsloven.
Efter Tilsynsrådets opfattelse medfører pligten, at  

 kommunen  

 skal reagere, såfremt der foreligger en åbenbar og grov overtrædelse af  

 forvaltningsloven.
 Tilsynsrådet lægger til  

 grund, at det følger af overenskomsten mellem Tårnby Kommunalbestyrelse og  

 bestyrelsen for Kongelundsparkens Børnehave § 6, stk. 4, at forinden  

 procedure  

 ved uansøgt afsked indledes, forhandles afskedigelsen med Tårnby Kommune...
 Tilsynsrådet finder ikke, at  

 den selvejende institution har overholdt officialmaksimen, idet sagen ikke  

 ses  

 tilstrækkeligt oplyst forud for bortvisningen....
 Tilsynsrådet finder  

 endvidere ikke, at forvaltningslovens § 19 om partshøring har været  

 overholdt....
 Hvad angår begrundelsen for  

 bortvisningen er det rådets opfattelse, at institutionens  

 bortvisningsskrivelse  

 af 1. marts 1999 ikke opfylder de krav, som forvaltningslovens § 24, stk. 1,  

 stiller til en begrundelse ...
 Tilsynsrådet finder endelig,  

 at institutionen har overtrådt forvaltningslovens § 9 om aktindsigt, ved ikke  

 at fremsende notatet fra marts 1999 til kommunen i forbindelse med Pædagogisk  

 Medhjælperforbunds anmodning om aktindsigt den 4. marts 1999...
Tilsynsrådet finder ud fra  

 en samlet bedømmelse at de sagsbehandlingsfejl, der er begået i forbindelse  

 med  

 bortvisningen af Randi Wriedt, hvoraf kravet om aktindsigt samt partshøring  

 hører til de forvaltningsretlige garantiforskrifter, hvis overtrædelse  

 enkeltvis  

 som udgangspunkt fører til annullation, gør at der er tale om en åbenbar og  

 grov tilsidesættelse af lovgivningen.
Kommunen burde derfor senest ved  

 forhandling med Pædagogisk Forbund den 19. marts 1999 have grebet ind overfor  

 bortvisningen af Randi Wriedt.
 Det forhold, at den  

 selvejende institution Kongelundsparkens Børnehave fra 1. august 1999 er  

 nedlagt og efterfølgende overgået til at være kommunal institution, bevirker  

 at  

 Tilsynsrådet ikke længere har mulighed for at pålægge kommunen at udøve sin  

 tilsynsforpligtelse.
 Tilsynsrådet finder på den  

 baggrund, at afgørelsen af om institutionens overtrædelse af  

 forvaltningslovens  

 regler ved bortvisningen af Randi Wriedt skal medføre retsvirkninger for  

 kommunen, henhører under domstolene.
Det skal bemærkes, at Randi  

 Wriedt har mulighed for at søge om fri proces til anlæggelse af en sag ved  

 domstolene, såfremt de økonomiske betingelser herfor er opfyldt.
Ansøgning  

 indgives til det statsamt, hvor sagen agtes anlagt, jf. retsplejelovens §  

 330.
Tilsynsrådet foretager sig  

 på den baggrund ikke videre i forbindelse med Pædagogisk Medhjælper Forbunds  

 henvendelse til Tilsynsrådet." I sin udtalelse har  

 Tilsynsrådet for Københavns Amt bl.a. henvist til § 6, stk. 4, 1. pkt., i  

 overenskomsten mellem Tårnby Kommunalbestyrelse og den selvejende institution  

 Kongelundsparkens Børnehave.
Denne bestemmelse har følgende ordlyd:
"Forinden procedure ved  

 uansøgt afskedigelse indledes, forhandles afskedigelsen med Tårnby  

 Kommune." Ved brev af 26. september  

 2000 til Indenrigsministeriet meddelte Tilsynsrådet for Københavns Amt, at  

 tilsynsrådet henholdt sig til tilsynsrådets udtalelse af 22. december 1999.
 Indenrigs- og Sundhedsministeriets udtalelse:
 De for hvert amt nedsatte  

 tilsynsråd fører tilsyn med, at kommunerne overholder lovgivningen, herunder  

 offentligretlige retsgrundsætninger, jf. § 61 i lov om kommunernes styrelse  

 (lovbekendtgørelse nr. 629 af 29. juni 2001 som senest ændret ved lov nr. 373  

 af 6. juni 2002). Tilsynsrådet for Københavns Amts tilsyn omfatter således  

 ikke  

 spørgsmål om, hvorvidt Tårnby Kommunes dispositioner er rimelige eller  

 hensigtsmæssige eller spørgsmål om kommunens overholdelse af principperne for  

 god forvaltningsskik.
 Indenrigs- og  

 Sundhedsministeriet er ikke almindelig klageinstans i forhold til  

 tilsynsrådene, men ministeriet fører tilsyn med, at tilsynsrådene ikke  

 tilsidesætter lovgivningen, herunder offentligretlige retsgrundsætninger, og  

 at  

 tilsynsrådenes udtalelser ikke er udtryk for en urigtig retsopfattelse eller  

 hviler på et urigtigt faktisk grundlag, jf. § 61 a i lov om kommunernes  

 styrelse.
Ordet lovgivning forstås i  

 to henseender indskrænkende.
Dels kan de kommunale tilsynsmyndigheder ikke  

 tage  

 stilling til privatretlige spørgsmål.
Dels er spørgsmål om uoverensstemmelser  

 mellem en kommune og dens ansatte unddraget de almindelige kommunale  

 tilsynsmyndigheders kompetence.
 Der henvises til betænkning  

 1395/2000 om statens tilsyn med kommunerne, side 100.
De kommunale  

 tilsynsmyndigheders kompetence omfatter alene kommunale myndigheder.  

 Selvejende  

 institutioner eller private institutioner, der udfører kommunale opgaver  

 efter  

 aftale med kommunerne, er således ikke omfattet af de kommunale  

 tilsynsmyndigheders  

 kompetence.
Alene i det omfang kommunerne - på lovbestemt grundlag og i  

 yderst  

 begrænset omfang på ulovbestemt grundlag - fører tilsyn med disse  

 institutioners dispositioner, kan de kommunale tilsynsmyndigheder, indirekte,  

 have anledning til at vurdere dispositionerne.
 Der henvises til betænkning  

 1395/2000 om statens tilsyn med kommunerne, side 95.
 § 16 i retssikkerhedsloven  

 (lovbekendtgørelse nr. 267 af 12. april 2000 som senest ændret ved lov nr.  

 438  

 af 10. juni 2002) har følgende ordlyd:
"§ 16.  

 Kommunalbestyrelsen har pligt til at føre tilsyn med, hvordan de kommunale  

 opgaver løses,... Tilsynet omfatter både indholdet af tilbudene og den måde,  

 opgaverne udføres på." Af de almindelige  

 bemærkninger til forslaget til retssikkerhedsloven fremgår følgende  

 (Folketingstidende 1997 - 1998, Tillæg A, spalte 4876 f):
"7. Kommunalbestyrelsens og amtsrådets pligt  

 til at føre tilsyn Kommunalbestyrelsen og  

 amtsrådet har ansvaret for de opgaver, som lovgivningen placerer hos disse  

 myndigheder.
 Det betyder, at kommunalbestyrelsen  

 og amtsrådet har pligt til at føre tilsyn med, at opgaverne løses med den  

 kvalitet - både fagligt og økonomisk - som myndigheden inden for  

 lovgivningens  

 rammer har besluttet, der skal være i kommunen eller amtskommunen.
 Kommunalbestyrelsen og  

 amtsrådet skal således aktivt påse, at borgerne og brugerne får den hjælp,  

 som  

 de har krav på, og at hjælpen har den kvalitet i udførelsen, som myndigheden  

 har besluttet, at der skal være.
 Det er en del af  

 tilsynspligten, at den ikke kun kan afgrænses til de tilbud, som  

 kommunen/amtskommunen selv driver med egne ansatte, men at den også omfatter  

 hjælp, der efter aftale udføres af andre, fx en selvejende institution ...
Pligten til at føre tilsyn  

 drejer sig foruden om kvaliteten naturligvis også om økonomien - eller mere  

 præcist om forholdet mellem økonomi og kvalitet.
Disse grundlæggende regler  

 om  

 tilsyn er fastsat i forslaget til §§ 16 og 39.
 ...
I forslaget til lov om  

 social service justeres bistandslovens krav om overenskomst med selvejende  

 institutioner.
Hidtil har kravet om overenskomst dækket over en aftale om  

 driften, der væsentligt har sikret det økonomiske mellemværende i forhold til  

 et bestemt antal pladser.
Dette er ikke  

 tilstrækkeligt, idet bestemmelser om det økonomiske mellemværende bør  

 suppleres  

 med bestemmelser, der siger noget om den kvalitet, som det offentlige og  

 brugerne har krav på. ..." § 43, stk. 2, i  

 retssikkerhedsloven har følgende ordlyd:
"§ 43, stk. 2. Når en  

 myndighed overlader opgaver efter lov om aktiv socialpolitik og lov om social  

 service til andre end offentlige myndigheder, er disse omfattet af reglerne i  

 forvaltningsloven og offentlighedsloven i forhold til den opgave, der  

 udføres." Af bemærkningerne til § 43,  

 stk. 2, i forslaget til retssikkerhedsloven (Folketingstidende 1997 - 1998,  

 Tillæg A, spalte 4893) fremgår følgende:
"I dag er private eller  

 selvejende institutioner, der har indgået overenskomst med en kommune eller  

 en  

 amtskommune, ligesom kommunale og amtskommunale institutioner omfattet af  

 forvaltningsloven og offentlighedsloven.
Baggrunden er, at de udøver  

 offentlig  

 virksomhed af mere omfattende karakter og dermed er undergivet intensiv  

 offentlig regulering.
 Det betyder for borgerne og  

 de ansatte, at de har de rettigheder, der fremgår af de 2 love fx aktindsigt  

 i  

 institutionens sager, der er tavshedspligt vedrørende fortrolige oplysninger,  

 der er ret til partshøring og notatpligt.
 Andre private, der udfører  

 opgaver for en kommunal eller amtskommunal myndighed, er i dag ikke omfattet  

 af  

 forvaltningsloven og offentlighedsloven, når de udfører opgaverne.
 ...
For at sikre borgerne en  

 ensartet retstilstand, uanset hvilken form for hjælp det drejer sig om, at og  

 uanset hvem der udfører den, foreslås det, at private, som en kommune eller  

 amtskommune har indgået aftale med, omfattes af forvaltningsloven og  

 offentlighedsloven  

 i forhold til den opgave, som de udfører for det offentlige på det sociale  

 område.
Dvs. at de generelt ikke er omfattet af de 2 love, men kun, når de  

 udfører den pågældende opgave." Det fremgår af § 9 i lov om  

 social service, at daginstitutioner til børn kan drives af en eller flere  

 kommuner eller som selvejende institutioner.
Kommunerne kan således indgå  

 aftaler med andre om den kommunale opgavevaretagelse på  

 daginstitutionsområdet.  

 Selvejende institutioner, der efter aftale med en kommune udfører kommunale  

 opgaver inden for retssikkerhedslovens område, er i forbindelse med denne  

 opgavevaretagelse omfattet af offentlighedsloven og forvaltningsloven, jf. §  

 43, stk. 2, i retssikkerhedsloven.
Ifølge § 16 i  

 retssikkerhedsloven skal kommunerne føre tilsyn med løsningen af de kommunale  

 opgaver inden for lovens område.
Det fremgår af forarbejderne, at dette også  

 gælder, når de kommunale opgaver udføres af selvejende institutioner.  

 Tilsynet  

 indebærer ifølge forarbejderne, at kommunerne skal påse, om opgaverne løses  

 med  

 den kvalitet såvel fagligt som økonomisk, som kommunen har besluttet, og om  

 borgerne får den hjælp, loven giver krav på.
Retssikkerhedsloven og  

 lovens forarbejder indeholder ikke holdepunkter for, at personalemæssige  

 forhold generelt er undtaget fra tilsynspligten.
Personalemæssige forhold,  

 som  

 har betydning for opgavernes forsvarlige løsning, må efter Indenrigs- og  

 Sundhedsministeriets opfattelse derfor være omfattet af tilsynspligten.
Det  

 kan  

 f.eks. dreje sig om antallet af normerede stillinger, personalets uddannelse  

 og  

 optræden over for institutionens brugere.
 Hvorvidt et konkret forhold  

 fra en ansats side har eller kan have indflydelse på opgavernes forsvarlige  

 løsning, må bero på en konkret vurdering.
Kommunen har således en  

 tilsynspligt ifølge reglerne på det sociale område.
Desuden må det antages,  

 at  

 kommunen har en tilsynspligt i kraft af reglerne om forsvarlig anvendelse af  

 kommunens midler.
Indenrigsministeriet har  

 tidligere - bl.a. i den udtalelse af 6. juli 1999, som tilsynsrådet har  

 henvist  

 til - udtalt, at der - udover det tilsyn, som påhviler kommunalbestyrelsen  

 efter den sociale lovgivning og almindelige kommunalretlige regler om  

 forsvarlig  

 anvendelse af kommunale midler - som udgangspunkt ikke påhviler  

 kommunalbestyrelsen nogen pligt til at føre tilsyn med den selvejende  

 institution.
Dog har ministeriet antaget, at der på ulovbestemt grundlag  

 gælder  

 en forpligtelse for kommunen til at skride ind over for en selvejende  

 institution,  

 som kommunen har indgået driftsoverenskomst med i tilfælde, hvor der  

 dokumenteret og åbenbart foreligger en tilsidesættelse af lovgivningen af en  

 vis grovhed.
Folketingets Ombudsmand har  

 herefter i en sag vedrørende kommunernes tilsynspligt overfor de selvejende  

 institutioner i udtalelse af 15. december 1999 anført, at  

 Indenrigsministeriet  

 ikke har anført retskilder til støtte for sin opfattelse af tilsynspligt på  

 ulovbestemt grundlag.
Det fremgår endvidere af Folketingets Ombudsmands  

 udtalelse, at en sådan tilsynspligt på ulovbestemt grundlag og indholdet af  

 denne heller ikke er omtalt i Socialministeriets dagældende vejledning nr.  

 155  

 af 9. september 1991 om tilsyn på Socialministeriets område eller i den  

 juridiske litteratur, ligesom der ikke er nogen retspraksis på området.
Det  

 er  

 Folketingets Ombudsmands opfattelse, at spørgsmålet om, hvorvidt der  

 foreligger  

 tilsynspligt på ulovbestemt grundlag, må betragtes som uafklaret.
I den foreliggende sag er  

 det på den baggrund Indenrigs- og Sundhedsministeriets opfattelse, at  

 kommunen  

 ifølge reglerne på det sociale område har en pligt til at føre tilsyn med, at  

 den selvejende institutions opgaver løses med den kvalitet - både fagligt og  

 økonomisk - som kommunen inden for lovgivningens rammer har besluttet, der  

 skal  

 være i kommunen.
Desuden er det ministeriets opfattelse, at kommunen har en  

 tilsynspligt i kraft af reglerne om forsvarlig anvendelse af kommunens  

 midler.  

 Disse tilsynspligter opfatter ikke spørgsmål om den selvejende institutions  

 overholdelse af officialmaksimen og forvaltningslovens regler om partshøring,  

 aktindsigt og begrundelse.
Om der derudover på  

 ulovbestemt grundlag påhviler kommunalbestyrelsen pligt til at føre tilsyn  

 med  

 den selvejende institution, må anses for uafklaret.
En tilsynspligt, der  

 indebærer, at Tårnby Kommunalbestyrelse var forpligtet til at tage stilling  

 til  

 den selvejende institutions overholdelse af officialmaksimen og  

 forvaltningslovens regler om partshøring, aktindsigt og begrundelse i den  

 foreliggende sag, kan imidlertid ikke fastslås.
Bestemmelsen i § 6, stk. 4,  

 i overenskomsten mellem Tårnby Kommunalbestyrelse og bestyrelsen for  

 Kongelundsparkens Børnehave, hvorefter en afskedigelse, forinden procedure  

 ved  

 uansøgt afsked indledes, forhandles med Tårnby Kommune, ændrer efter  

 Indenrigs-  

 og Sundhedsministeriets opfattelse ikke omfanget af den tilsynspligt, der  

 påhviler Tårnby Kommune over for den selvejende institution Kongelundsparkens  

 Børnehave, og som er omfattet af de kommunale tilsynsmyndigheders tilsyn.
Der  

 er herved lagt vægt på, at omfanget af et eventuelt ulovbestemt tilsyn må  

 være  

 uafhængigt af, hvilke aftaler der er indgået mellem kommunen og  

 institutionen.
 Det tilføjes, at kommunens  

 dispositioner på baggrund af overenskomstens § 6, stk. 4, i den konkrete sag  

 ikke er omfattet af det kommunale tilsyn, idet de hviler på et privatretligt  

 grundlag.
 Indenrigs- og  

 Sundhedsministeriet har ved kopi af dette brev meddelt Tilsynsrådet for  

 Københavns Amt ministeriets retsopfattelse.
 Indenrigs- og  

 Sundhedsministeriet foretager herefter ikke videre i sagen.
 Kopi af dette brev er sendt  

 til Tilsynsrådet for Københavns Amt og Pædagogisk Medhjælper Forbund.
