Klage over forbrænding i forbindelse med en nerveledningsundersøgelse Nævnet fandt grundlag for kritik af afdelingslægen,  

 idet afdelingslægen ikke i tilstrækkeligt omfang sikrede sig, at patienten  

 ikke  

 blev udsat for skadelig varmepåvirkning i forbindelse med undersøgelsen den  

 17.  

 marts 2004.
Nævnet var af den opfattelse, at der var en snæver  

 tidlig relation mellem den neurofysiologiske undersøgelse og brandsårets  

 opståen.
Varmeføleren der skulle sikre afkobling af varmelampen ved høj  

 temperatur  

 var sandsynligvis placeret midt på underbenet, netop i det område hvor  

 brandsåret opstod, det vil sige cirka 20 cm neden for knæskallen.
Nævnet lagde vægt på, at temperaturen på forsiden af  

 anklen blev målt til 39, 7 grader.
Området midt på underbenet var tættere på  

 varmelampen end anklen.
Nævnet var derfor af den opfattelse, at temperaturen  

 midt på underbenet på måletidspunktet derfor måtte have været lige så høj  

 eller  

 snarere over 39,7 grader.
 Varmeføleren kunne således have været placeret  

 ukorrekt, varmeføleren kunne have været faldet af under undersøgelsen,  

 kredsløbet mellem varmeføleren, termostaten og varmelampen kunne have været  

 forbundet eller indstillet forkert eller defekt.
 Nævnet kunne oplyse, at ansvaret for at udstyret er i  

 orden påhviler afdelingsledelsen og afdelingens ingeniører, og det blev til  

 sagen oplyst, at der ikke var observeret fejl på udstyret i pågældende  

 periode.
Det var herefter nævnets opfattelse, at det er den  

 undersøgende læges ansvar at påse, at varmeføleren er placeret korrekt, og at  

 den ikke falder af i forbindelse med undersøgelsen.
Det er endvidere den  

 undersøgende læges ansvar at påse, at patienten ikke udsættes for skadelig  

 varmepåvirkning i forbindelse med undersøgelsen.
