Tekniske bestemmelser for VHF radiotelefonanlæg til anvendelse i den maritime radiotjeneste (* 1) TB 93 019 August 1994 Gyldighedsområde Disse tekniske bestemmelser specificerer de tekniske krav og tilhørende  

 prøvningsforskrifter, som VHF radiotelefonanlæg skal overholde for at kunne  

 typegodkendes til brug om bord i skibe i forbindelse med den maritime  

 radiotjeneste.
 Hjemmelsgrundlaget for disse tekniske bestemmelser fremgår af § 4 i  

 Ministeriet for Kommunikation og Turismes bekendtgørelse nr. 166 af 30. marts  

 1993 om radioanlæg i den maritime radiotjeneste og luftfartsradiotjenesten.
Ikrafttræden Disse tekniske bestemmelser træder i kraft 1. oktober 1994.
 Overgangsbestemmelser.
 Indtil 1. oktober 1996 vil maritime VHF radiotelefonanlæg fortsat kunne  

 typegodkendes efter:
 Post- og Telegrafvæsenets tekniske bestemmelser for maritimt VHF  

 radiotelefon udstyr, målemetoder og specifikationer m.m., juni 1977.
Typegodkendelse Fremgangsmåden for opnåelse af typegodkendelse fremgår af § 5 i ovennævnte  

 bekendtgørelse.
Tekniske krav De tekniske krav med tilhørende prøvningsforskrifter, som anlægget skal  

 opfylde, fremgår af følgende ETSI standard:
- ETS 300 162, September 1992. Radio Equipment and Systems Radiotelephone  

 transmitters and receivers for the maritime mobile service operating in the  

 VHF bands.
Technical characteristics and methods of measurement Der tillades følgende optioner:
 - Der tillades mulighed for overvågning af flere kanaler samtidigt  

 (dual-watch eller multiple watch). I disse tilfælde skal kanal 16 være  

 prioritetskanal.
 - Anlægget må være forsynet med mulighed for privatkanaler.
 Endvidere fastsættes:
 - Anlæg indrettet for duplexdrift skal være forsynet med duplexfilter.
 - Såfremt radiotelefonanlægget foruden telefoni, er indrettet for, eller  

 kan tilsluttes udstyr til digitalt selektivt opkald (DSC), skal anlægget  

 samtidig overholde TB 93 014 »Tekniske bestemmelser for radioanlæg  

 indrettet til digitalt selektivt opkald til brug i den maritime  

 radiotjeneste«, august 1994.
 - Såfremt radiotelefonanlægget er forsynet med indbygget modtager til  

 modtagning af 5 tone selektivt opkald, skal denne modtager endvidere opfylde  

 bestemmelserne i Post- og Telegrafvæsenets »Tekniske bestemmelser for  

 udstyr til brug for modtagning af selektive kaldesignaler om bord i danske  

 skibe«, juli 1977.
 Rekvirering af love, bekendtgørelser, standarder m.v.
 Love, bekendtgørelser og tekniske bestemmelser kan fås ved henvendelse til  

 Telestyrelsen.
ETSI standarder kan købes hos Telestyrelsen ITU rekommandationer kan købes direkte hos ITU, Place des Nations, CH-1211  

 Geneve 20, tlf.: +41 22 730 51 11, fax: +41 22 730 51 94 eller +41 22 733 72  

 56 eller eventuelt gennem Telestyrelsen.
 CEPT rekommandationer og NET standarder kan købes hos Office de Liaison  

 CEPT, Case postale, CH-3001 Berne, Schweiz, tlf.: +41 31 338 15 01, fax: +41  

 31 338 2078 eller eventuelt gennem Telestyrelsen.
 ISO/CEN/CENELEC/IEC/DS standarder kan købes hos Dansk Standard,  

 Baunegaardsvej 73, 2900 Hellerup, tlf.: 39 77 01 01, fax: 39 77 02 02.
