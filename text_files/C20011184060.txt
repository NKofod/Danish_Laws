Vejledning om tilskud m.v. til  

 specialundervisning, tosprogede elever og svært handicappede på  

 frie grundskoler (Frie grundskoler) 1.
Indledning 2.
Pædagogisk-psykologisk rådgivning 3.
Specialundervisning ved frie grundskoler 3.1 Ansøgning om særligt tilskud til  

 specialundervisning (§ 11) 3.2 Ophør af specialundervisning 3.3 Kommunale tilskud (§ 23, stk. 3) 3.4 Henvisning til specialundervisning ved en anden skole (§  

 3, stk. 2) 4.
Støtteundervisning i dansk til tosprogede  

 elever 4.1 Ophør af støtteundervisning i dansk 4.2 Kommunalt tilskud (§ 23, stk. 3) 5.
Specialundervisning til svært handicappede elever (§  

 16) 5.1 Ansøgning om tilskud til svært handicappede  

 elever 5.2 Ophør af specialundervisning til svært  

 handicappede elever 6.
Amtskommunal betaling Eksempel på ansøgningsskema til  

 specialundervisning Eksempel på ansøgningsskema til ekstra  

 dansk Spørgsmål om vejledningens indhold kan rettes direkte til  

 Uddannelsesstyrelsen, Grundskolekontor 2, Anne-Marie Rødtnes på  

 tlf.nr. 33929329 Orientering om tilskud til specialundervisning ved frie  

 grundskoler.
1. Indledning Undervisningsministeriet administrerer tildeling af  

 tilskud til specialundervisning, ekstra dansk til tosprogede elever samt til  

 dækning af ekstra udgifter til undervisning af svært handicappede  

 elever på de frie grundskoler.
 Reglerne om tilskud til specialundervisning, ekstra dansk  

 til tosprogede elever og undervisning af svært handicappede elever  

 fremgår af lov om friskoler og private grundskoler.
 Formålet med specialundervisning og  

 fremgangsmåden ved visitering til specialundervisning fremgår af  

 bekendtgørelse nr. 896 om folkeskolens specialundervisning og anden  

 specialpædagogisk bistand og den tilhørende vejledning.
2. Pædagogisk-psykologisk rådgivning (PPR) Ifølge lov om frie grundskoler § 3, stk. 4, skal  

 skolekommunen yde vederlagsfri pædagogisk-psykologisk  

 rådgivning.
PPR vurderer, om en elev har behov for  

 specialundervisning, og giver, hvis dette er tilfældet, forslag til  

 ordning af undervisningen.
Elever på de frie grundskoler skal betjenes  

 på lige vilkår med og i samme omfang som kommunens øvrige  

 elever herunder undersøgelser, vurderinger, henvisning etc.
Dette er  

 nærmere beskrevet i kapitel 2 i bekendtgørelse nr. 896 om  

 folkeskolens specialundervisning og anden specialpædagogisk  

 bistand.
Elever, der har bopæl i en anden kommune, skal  

 betjenes af PPR på lige fod med de elever, der bor i kommunen.
Der kan  

 ikke kræves mellemkommunal refusion for denne rådgivning og  

 vejledning.
 I forbindelse med udarbejdelse af ansøgning om  

 tilskud til specialundervisning skal der foregå en  

 Pædagogisk-psykologisk rådgivning, som omfatter:
1. Vurdering af elevens problemer og behov 2. Udarbejdelse af forslag til foranstaltning og  

 anbefaling af ugentlig timetal 3. Eventuelt en rapport PPR følger udviklingen hos de elever på  

 skolen, som modtager specialundervisning, og drøfter undervisningen  

 med lærerne, med forældrene og med eleverne med henblik på  

 løbende at vurdere, om der skal ske justeringer eller ændringer  

 i undervisningen.
Mindst én gang om året evalueres  

 undervisningen.
I forbindelse med fornyet ansøgning om tilskud til  

 specialundervisning tager PPR sammen med skolen stilling til, om  

 undervisningen bør fortsætte, ændres eller  

 ophøre.
3. Specialundervisning ved frie grundskoler Hovedparten af specialundervisningen ved de frie grundskoler skal  

 tilgodeses inden for den enkelte skoles driftstilskud.  

 Det giver den enkelte skole mulighed for og frihed til i samarbejde med PPR  

 at iværksætte nødvendig specialundervisning uden at skulle  

 sætte et større apparat i gang.  

 Som en tommelfingerregel kan skolerne regne med, at timerne til  

 specialundervisning, som skolen selv skal afholde via driftstilskuddet,  

 svarer til ca. 0,1 lektion/ugtl. pr. elev på skolen.  

 Er dette ikke tilstrækkeligt, kan den enkelte skole, når der er  

 et særligt stort behov, søge om yderligere tilskud fra den  

 centrale pulje, som administreres af Undervisningsministeriet.
 Der er ikke nogen kvalitativ forskel på den  

 specialundervisning, der bliver givet inden for en skoles eget driftstilskud,  

 og den, der eventuelt bliver givet for et særligt tilskud.
3.1 Ansøgning om særligt tilskud til specialundervisning  

  (lovens § 11) Hvis en skoles egne midler ikke kan dække den  

 nødvendige specialundervisning, kan skolen søge særligt  

 tilskud i Undervisningsministeriet.
Der udsendes ansøgningsskema primo hvert år, som dækker  

 det kommende skoleår.
Ansøgningsfristen er 1. april.  

 Der søges for et skoleår ad gangen, men der kan søges for  

 kortere perioder.
Da puljen til specialundervisning udgør et  

 finanslovsbundet beløb, er det i skolernes egen interesse at overholde  

 ansøgningsfristen, fordi der kun, hvor helt særlige forhold  

 begrunder det, kan gives tilskud i løbet af skoleåret.
For nye  

 elever kan der søges om tilskud til specialundervisning i august -  

 september.
Ansøgningen skal vedlægges en kort,  

 pædagogisk-psykologisk udtalelse om den enkelte elev, der dokumenterer  

 behovet for specialundervisning.
PPR skal aktivt medinddrages i  

 ansøgningsfasen, og PPR er medunderskriver på ansøgningen  

 og står dermed inde for, at eleven har reelt behov for  

 specialundervisning.  

 Der kan søges om tilskud til individuelt tilrettelagt undervisning  

 såvel som gruppeundervisning, kortere kurser og intensive  

 forløb.  

 Der kan ikke gives tilskud til frikvarterstøtte, lektiehjælp,  

 deletimer eller støttetimer i skolefritidsordningen.
 På ansøgningsskemaet skal skolerne oplyse det  

 samlede ønskede ugentlige undervisningslektionstal til  

 specialundervisning, hvorefter der ved vurderingen i ministeriet vil blive  

 fratrukket den lektionsandel, som skolen selv skal afholde.
I godkendelsesbrevet fra ministeriet oplyses det samlede  

 tilskudsbeløb, skolens eget ugentlige lektionstal til  

 specialundervisning og det årlige antal arbejdstimer hvortil der  gives  

 tilskud.
Udmeldingen af tilskuddet sker i arbejdstimer.  

 PPR modtager kopi af godkendelsesbrevet, hvorefter PPR underretter elevens  

 hjemkommune.
 Skolelederen underretter den enkelte elevs forældre  

 samt skolens revisor.
 Udbetaling af tilskuddet sker månedligt.
3.2 Ophør af specialundervisning Hvis en elev ophører eller undervisningen af andre  

 årsager ændres væsentligt, skal skolen straks meddele  

 Undervisningsministeriet dette med henblik på en regulering af  

 tilskuddet.
3.3 Kommunale tilskud (lovens § 23 nr. 3) Loven giver mulighed for, at skolekommunen eller elevens  

 bopælskommune kan yde tilskud til specialundervisning og anden  

 specialpædagogisk bistand ved en fri grundskole.
3.4 Henvisning til specialundervisning ved en anden skole (lovens § 3  

 nr. 2 og lovens § 31) Skolerne kan henvise elever til specialundervisning  

 på en anden fri grundskole eller i folkeskolen.
Bestemmelsen åbner for, at skolen kan henvise  

 elever, når den i helt særlige tilfælde ikke selv er i  

 stand til at tilbyde undervisningen.
Det drejer sig i praksis oftest om  

 taleundervisning, men der er også eksempler på elever, der er  

 blevet henvist til intensive læsekurser, motorikundervisning,  

 undervisningsrelateret fysioterapi og mobilitykurser.
Også  

 observationsophold på børnepsykiatrisk afdeling, specialskoler  

 og institutioner kan komme på tale.
Ministeriet yder ikke tilskud til disse foranstaltninger.  

 Det er et anliggende kommunerne imellem.
Den kommune der yder undervisningen  

 kan kræve udgiften dækket af elevens bopælskommune  

 (folkeregisterkommune) Den kommune, der efter henvisning fra PPR og skolen  

 står for undervisningen, skal tilbyde en undervisning af tilsvarende  

 kvalitet og omfang, som gives til elever i folkeskolen.
4. Støtteundervisning i dansk for tosprogede elever (lovens §  

 11) Skolen kan søge Undervisningsministeriet om tilskud  

 til ekstra undervisning i dansk til tosprogede elever.
Undervisningen skal  

 sikre, at tosprogede elever hurtigst muligt lærer dansk svarende til  

 kravene i folkeskolen.
 I bekendtgørelse af 28.01.98 om folkeskolens  

 undervisning i dansk som andetsprog og ministeriets faghæfte nr. 19  

 "Dansk som andet sprog" gives der yderligere information og inspiration til  

 undervisning af tosprogede elever i dansk.
 Ansøgningsfristen er 1. april, dog kan der for nye elever  

 søges hele året.  

 I ansøgningen skal skolen oplyse antallet af elever, navn, cpr.nr,  

 nationalitet og klassetrin.  

 For elever i indskolingen danner disse oplysninger grundlag for beregning af  

 tilskuddet.  

 Ønsker skolen støtteundervisning i dansk til elever på  

 øvrige klassetrin, skal ansøgningen suppleres med en individuel  

 begrundelse for det søgte.
 Ansøgning fra skoler, der fortrinsvis eller  

 udelukkende underviser tosprogede elever, skal vedlægges skolens  

 timefordelingsplan som dokumentation for, at den ugentlige undervisningstid  

 opfylder minimumstimetallet, som det er fastsat i folkeskolelovens § 16.  

 Omfanget af skolens undervisning i dansk skal fremgå af planen.  

 Modersmålsundervisning er ikke en del af minimumstimetallet.
 Tilskuddet udbetales månedsvis og i  

 godkendelsesbrevet fra ministeriet angives det samlede tilskudsbeløb  

 og antal arbejdstimer udregnet på basis af et godkendt antal  

 elever.
 Skolen kan ikke få tilskud til  

 modersmålsundervisning.
 4.1 Ophør af støtteundervisning i dansk for tosprogede  

 elever.
 Hvis en elev ophører eller undervisningen af andre  

 årsager ændres væsentligt, skal skolen straks meddele  

 Undervisningsministeriet dette med henblik på en regulering af  

 tilskuddet.
4.2 Kommunalt tilskud (lovens § 23, nr. 3) Skolekommunen eller elevens hjemkommune kan yde tilskud  

 til støtteundervisning i dansk af tosprogede elever, som er optaget  

 på en fri grundskole.
5. Specialundervisning til svært handicappede elever (lovens § 16  

 ) Er det skolens og PPRs vurdering, at en elev har behov for  

 specialundervisning, der ligger ud over det, skolen almindeligvis yder inden  

 for den almindelige specialundervisning, kan eleven indstilles til  

 undervisning som svært handicappet, og skolen kan søge  

 ministeriet om tilskud til dækning af undervisningslektioner, timer til  

 praktisk medhjælp, undervisningsrelaterede hjælpemidler og  

 befordring til og fra skole.
 Der kan ikke gives tilskud til bygningsmæssige  

 ændringer, ekstra timer til skolefritidsordning, lek-  

 tiehjælp eller støtte i frikvarterer.
 Om undervisningen skal henføres til almindelig  

 specialundervisning (§ 11) eller undervisning af svært handicappede  

 elever (§ 16) beror på et skøn, hvor handicappets  

 sværhedsgrad, indhold og omfang af specialundervisningen og udgiftens  

 størrelse indgår, idet disse skal ligge væsentlig udover,  

 hvad der er almindeligt inden for specialundervisning.
5.1 Ansøgning om tilskud til dækning af ekstraudgifter til  

 undervisning af svært handicappede elever Undervisningsministeriet udsender én gang om  

 året ansøgningsskema, og ansøgningsfristen er 1. februar.  

 For nye elever kan der dog søges året rundt.
 Ansøgningen, der fremsendes af skolelederen, skal  

 være bilagt en veldokumenteret udtalelse fra skolen og PPR.
Det søgte timetal skal i hvert enkelt tilfælde begrundes af  

 skolen og anbefales af  PPR.
Det forudsættes, at skolen opsætter  

 mål for, hvad den forventer, at eleven får lært gennem  

 undervisningen.  

 Disse mål må være så konkrete, at eleven kan  

 konstatere egne fremskridt, og skolen med hjælp fra PPR kan evaluere  

 forløbet og justere undervisningsmålene ved afslutningen af  

 forløbet.  

 Der henvises til ministeriets temahæfte nr. 16 "Skolen og  

 specialundervisning - om at lave individuelle undervisningsplaner" 1996, som  

 giver konkrete anvisninger på, hvordan undervisningen kan  

 planlægges.
 Søges der om undervisningsrelaterede hjælpemidler til en  

 elev, skal der vedlægges udtalelse fra særlig sagkyndig.  

 Udtalelsen skal dokumentere behovet, og den særlige sagkyndige skal  

 vejlede om anskaffelse af det mest relevante udstyr og føre tilsyn med  

 at anskaffet udstyr fungerer hensigtsmæssigt.  

 Et undervisningsrelateret hjælpemiddel er almindeligvis ikke skolens  

 ejendom, men betragtes som et individuelt hjælpemiddel, der så  

 vidt  muligt følger eleven.  

 Beløbet til anskaffelser af godkendte hjælpemidler udbetales,  

 når skolen har fremsendt en kvitteret regning.
Søges der om tilskud til befordring af en elev til og fra skole,  

 indhenter skolen tilbud på kørslen, og billigste tilbud skal  

 vælges.
På ansøgningsskemaet oplyses den gennemsnitlige  

 månedlige udgift.   

 Ved en eventuel godkendelse af befordringen udbetales et månedligt  

 à conto beløb, og ved skoleårets afslutning indsender  

 skolen opgørelse over det faktiske forbrug, hvorefter der foretages  

 regulering.
 Ansøgningerne bliver vurderet individuelt i  

 ministeriet, og skolen får besked inden 1. april, således at  

 skolen ved et eventuelt afslag på ansøgningen kan søge om  

 almindelig specialundervisning til pågældende elev(er).
 I de tilfælde hvor Undervisningsministeriet  

 skønner, at den faktiske udgift til svært handicappede elever  

 på frie grundskoler overstiger det kommunale takstbeløb jf.  

 "Bekendtgørelse af lov om friskoler og private grundskoler" samt § 49  

 stk. 2 i folkeskoleloven, sender ministeriet skolens ansøgning bilagt  

 udtalelse fra PPR  til høring i amtet.
I godkendelsesskrivelsen angives det samlede  

 tilskudsbeløb for skoleåret og den månedlige udbetaling.
I  

 skrivelsen er de ugentlige undervisningslektioner omregnet til årlige  

 arbejdstimer med omregningsfaktoren 1:77, heri er indregnet undervisningstid,  

 forberedelsestid og tid til øvrigt arbejde.
Timer til praktisk  

 medhjælp er tilsvarende omregnet til årstimer med  

 omregningsfaktoren 1:52.
 PPR modtager kopi af Undervisningsministeriets svar  

 på ansøgningen, hvorefter PPR underretter elevens  

 hjemkommune.
 Skolelederen underretter elevens forældre og skolens revisor.  

 Administrationen af tilskuddet til undervisning af svært handicappede  

 elever foregår ved databehandling, og der er derfor fastsat de  

 nødvendige registerforskrifter for behandling af oplysningerne.
5.2 Ophør af specialundervisning til svært handicappede  

 elever Ophører eller ændres en elevs undervisning  

 skal dette skriftligt meddeles Undervisningsministeriet med henblik på  

 regulering/ophør af tilskuddet.
6. Amtskommunal betaling For så vidt angår de ekstra udgifter til undervisning af  

 svært handicappede elever, der overstiger det kommunale  

 takstbeløb, betaler amtet den faktiske udgift til staten.  

 Beløbet beregnes for de konkrete elever opgjort pr. 1. marts.  

 Pligten til at betale berøres ikke af, at en elev efter 1. marts er  

 flyttet til et andet amt eller ophørt med specialundervisning som  

 svært handicappet, eller at skolen ikke modtager tilskud hele  

 året.
Amterne får hvert år i juni måned en  

 oversigt over de elever i amtet, som pr.1.marts modtog specialundervisning  

 som svært handicappede ved en fri grundskole.
På baggrund af  

 denne opgørelse trækkes amterne det efterfølgende  

 år i juli måned for bidrag.
Dette sker gennem modregning i  

 udbetalingerne fra Told- og Skattestyrelsen af indkomstskat, statstilskud  

 m.v.
Bidragene baseres således på elevtal, der er 16  

 måneder gamle på opkrævningstidspunktet.
Eksempel på ansøgningsskema til specialundervisning Skema 1  

  

 Ansøgningsfristen er den 1. april 2001  

 Ansøgningen gælder skoleåret  2001/2002  eller perioden  

    / 1.
Skolen Navn:
NN skole Telefon:
 Adresse:
XX vej Skolekode:
 Postnr.:
 Forventet elevtal:
175 2.
Pædagogisk-psykologisk rådgivningskontor Att.:
 Telefon:
Adresse: Rådhuset Postnr.:
 3.
Ansøgning om specialundervisning 2001/2002 3.1 Skolens behov for specialundervisning, iflg. skema 2:
33  lektioner 3.2 Skolens egne timer til særlig undervisning:
18  lektioner 3.3 Skolen ansøger om særligt tilskud til (3.1 -  

 3.2):
15  lektioner Det er en absolut forudsætning, at ansøgningen  

 vedlægges en veldokumenteret udtalelse fra pædagogisk-psykologisk  

 rådgivningskontor.
 Ansøgningen sendes af skolens leder til  

 Undervisningsministeriet.
Den     / _________________ _____________ Skolelederen PPR-kontoret Eksempel på ansøgningsskema til specialundervisning Skema 2 Skolens samlede behov for specialundervisning i  

 2001/2002 Skolenavn: XX skole  Skolekode:
Elevens navn CPR.nr.
Klasse  

 2001/2002 Undervisningens  

 organisering og evt.  

 bemærkninger Ugentlige lektioner 1.
A X 8 2.
B X 8 3.
C X 7 Hold A, Dansk 6 4.
D X 7 5.
E X 5 6.
F X 5 Hold B, Dansk &  

 mat.
8 7.
G X 5 8.
H X 5 9.
I X 4 Individuelt 5 10.
J X 3 Individuelt 4 11.
K X 4 12.
L X 4 13.
M X 3 Hold C: Dansk 10 14.
N X 3 + 15.
O X 3 Hold D: mat.
 16.
 17.
 18.
 19.
 20.
I ALT (overføres til skema 1,  

 pkt.3.1) 33 Eksempel på ansøgningsskema til ekstra dansk til  

 tosprogede Skema 3 Ansøgningsfristen er den 1. april 2001	  

 Ansøgningen gælder skoleåret 2001/2002 eller  

 perioden     / 1.
Skolen Navn:
BB-skole Telefon:
 Adresse:
 Skolekode:
 Postnr.:
 2.
Ansøgning om tilskud til særlig  

 tilrettelagt danskundervisning for tosprogede elever Elevens navn Elevens cpr.nr.
Klassetrin  

 2001/2002 Nationalitet Undervisningens  

 organisering og  

 bemærkninger A X Holland Supplerende dansk på hold B og C X, Y Holland Søskendepar som er  

 tilflyttet fra Holland Skoler, der fortrinsvis underviser tosprogede elever, skal  

 vedlægge  

 timefordelingsplanen som dokumentation for, at den ugentlige  

 undervisningstid for eleverne opfylder minimumstimetallet som  

 fastsat i folkeskolelovens § 16. Omfanget af skolens undervisning Den  / § 16, Minimumstimetal.
1) 20 timer i børnehaveklasse  

 og på 1. og 2. klassetrin 2) 22 timer på 3. klassetrin.
3) 24 timer på 4.-5. klassetrin.
4) 26 timer på 6.-7. klassetrin.
5) 28 timer på 8.-10. klassetrin.
