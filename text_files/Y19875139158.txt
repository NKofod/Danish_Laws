 Forbrugerombudsmanden har efter forhandling med relevante erhvervs- og  

 forbrugerorganisationer samt offentlige institutioner udarbejdet  

 retningslinier for anvendelse af garantiudsagn i reklame og aftalevilkår.  

 Retningslinierne vedrører blandt andet regler for reklamering med garanti,  

 minimumskrav til garantiers indhold og udformning, forlængelse af garantien i  

 tilfælde af reparationer og rimelige forbehold.
2.11. Garanti Efter forhandling med erhvervslivets og forbrugernes organisationer har FO  

 i 1987 udarbejdet følgende nye retningslinier for garanti på varer og  

 tjenesteydelser:
Retningslinier for anvendelse af garantiudsagn i reklamer og  

 aftalevilkår Efter forhandling med Dansk Organisation af Detailhandelskæder,  

 Butikshandelens Fællesråd, Det Danske Handelskammer, Industrirådet,  

 Landsforeningen Loyal Handel, Statens Husholdningsråd, Forbrugerklagenævnet  

 og Forbrugerrådet har jeg udarbejdet nedenstående retningslinier.
Ved  

 udarbejdelsen af retningslinierne har jeg tillige lagt vægt på en under NEK  

 (Nordisk Ministerråds Embedsmandskomite) udarbejdet rapport om garantier  

 benævnt »GARANTIER - FORBRUGERBESKYTTELSE OG FORBRUGERPROBLEMER I DE  

 NORDISKE LANDE«.
 Ifølge § 4 i markedsføringsloven må erklæring om ydelse af garanti eller  

 lignende kun anvendes, såfremt erklæringen giver modtageren en bedre  

 retsstilling end den, han har efter lovgivningen.
 Endvidere kan garantiudsagn, der indeholder bestemmelser, der må antages  

 at være urimelige, forbydes i medfør af § 1 i markedsføringsloven om god  

 markedsføringsskik.
 Reklamering med garanti skal i øvrigt vurderes i lyset af § 2, stk. 1 i  

 markedsføringsloven, hvorefter erhvervsdrivende ikke må anvende urigtige,  

 vildledende eller urimeligt mangelfulde angivelser af betydning for udbud og  

 efterspørgsel.
 Det fremgår af forarbejderne til markedsføringsloven  

 (Forbrugerkommissionens betænkning II nr. 681/1973, side 22), at  

 garantierklæringer skal indebære virkelig reelle forbedringer for modtageren,  

 og at der skal tages hensyn til erklæringen som helhed ved vurderingen af, om  

 garantierklæringen giver modtageren en bedre retsstilling end efter gældende  

 lovgivning.
 Retningslinierne, der efter FO's opfattelse indeholder de krav, der som  

 hovedregel kan stilles til indholdet af garantiudsagn, finder anvendelse på  

 garantier i forbindelse med løsørekøb og aftaler om tjenesteydelser, herunder  

 producent- og leverandørgarantier.
Endvidere gælder retningslinierne som udgangspunkt både for salg af nye og  

 brugte varer.
Ved ydelse af garanti på nye varer skal garantitiden som  

 hovedregel strække sig væsentligt ud over købelovens 1-årige  

 reklamationsfrist.
Er der derimod tale om garanti på bragte varer, kan  

 en garanti, der er begrænset til et tidsrum, der svarer til eller er kortere  

 end købelovens 1-årige reklamationsfrist, anses for at være en reel  

 forbedring af køberens retsstilling under forudsætning af, at det klart  

 fremgår af garantien, at mangler efter købeloven herudover kan gøres gældende  

 inden for købelovens 1-årsfrist.
 Efter FO's opfattelse vil det som altovervejende hovedregel ikke være  

 foreneligt med § 4 i markedsføringsloven, at en garanti begrænser de  

 rettigheer, der tilkommer køberen efter almindelige regler, herunder den  

 gældende lovgivning.
Reklamering med garanti 1. Hvis ordet »garanti« anvendes om andet end ydelsens kvalitet  

 i form af funktionsdygtighed (brugbarhed, driftsikkerhed/hold- barhed), skal  

 der på tydelig måde oplyses herom i umiddelbar forbindelse med ordet  

 »garanti«.
Dette kan f.eks. ske ved anvendelse af et sammensat ord,  

 hvis andet led klart beskriver garantien.
 2. Garantitidens længde skal oplyses allerede i reklameringen.
 3. Hvis garantien indeholder særlige begrænsninger, som forbrugerne ikke  

 umiddelbart forventer, skal der også oplyses herom.
Minimumskrav til garantiers indhold II.
Det skal fremgå af garantibeviset, at køberen i forbindelse med købet  

 udover garantien bevarer sine rettigheder efter almindelige regler, herunder  

 den gældende lovgivning.
Endvidere skal garantibeviset være affattet på  

 dansk.
III.
Garantien skal omfatte alle udgifter til reservedele og arbejdsløn  

 samt eventuelle rejseomkostninger for montør inden for landets grænser,  

 såfremt garantigiveren skønner det på- krævet, at reparation sker på køberens  

 bopæl.
Såfremt garantigiveren skønner, at det er nødvendigt, at genstanden  

 skal sendes til fabrik eller værksted til reparation, skal han betale alle  

 omkostninger ved forsendelsen.
Uden for købelovens 1-årige reklamationsfrist  

 kan der dog ske begrænsning i garantigivers ansvar efter garantien for så  

 vidt angår reservedele, arbejdsløn, rejseomkostninger eller forsendelse.
IV.
Dersom reparation foretages i henhold til garantien, skal  

 garantiperioden forlænges med et tidsrum svarende til den tid, der forløber  

 fra kravets fremsættelse til dets opfyldelse.
V.
For dele, der er udskiftet eller repareret ifølge garantien, skal der  

 ydes garanti på samme vilkår og i et tilsvarende tidsrum, som var gældende  

 for produktet i dets helhed.
VI.
Såfremt et krav i henhold til garantien er betinget af, at køberen  

 reklamerer over for f.eks. detailhandleren i garanti- perioden, skal en  

 reklamation, der iværksættes over for garantigiveren inden for dette tidsrum,  

 anses for at være rettidig i forhold til detailhandleren.
VII.
Garantien må ikke bortfalde i tilfælde af genstandens over- dragelse  

 til andre.
VIII.
Såfremt der tages forbehold om, at garantien ikke gælder for fejl  

 forårsaget af manglende eller utilstrækkelig vedlige- holdelse, er det en  

 forudsætning, at køberen, om fornødent ved en skriftlig vejledning  

 (brugsanvisning) affattet på dansk, er blevet gjort bekendt med, hvorledes  

 produktet skal vedlige- holdes.
IX.
Hvis der er taget forbehold om, at garantien sættes ud af kraft eller  

 eventuelt bortfalder, såfremt køberen ikke overholder sine  

 betalingsforpligtelser, kan dette ikke gøres gældende i tilfælde, hvor  

 køberen nægter at betale med den begrundelse, at varen eller ydelsen er  

 mangelfuld.
I øvrigt kan garantien først bortfalde, efter at der er rejst  

 påkrav og dermed sikret køberen mulighed for at betale.
X.
Følgende forbehold, der ikke er udtømmende angivet, vil ikke blive  

 anset for at være rimelige: 1. At garantiens ikrafttræden er betinget af, at  

 et garanti- bevis eller lignende udfyldes og sendes til sælgeren eller  

 fabrikanten. 2. At det er en betingelse for at gøre garantien gældende, at  

 køberen kan forevise et garantibevis eller oplyse fa- brikationsnummer eller  

 lignende.
Det bemærkes i denne forbindelse, at det i almindelighed påhviler  

 køberen at bevise, hvor varen eller ydelsen er købt, hvornår den er købt, og  

 at der er givet garanti. 3. At garantien er betinget af, at garantigiveren er  

 dækket af sin leverandørs garanti eller lignende. 4. At sælgerens eller  

 garantigiverens afgørelse af, om der foreligger en mangel, er endelig og ikke  

 kan indbringes for domstolene. 5. At købelovens almindelige regler om  

 risikoens overgang fraviges til skade for køberen. 6. At værnetinget i  

 tilfælde af en retssag skal være sælgerens eller garantigiverens hjemting.
 Retningslinierne afløser det tidligere gældende notat om garantibevisers  

 udformning af juli 1978.
 (* 1) Offentliggjort i Forbrugerombudsmandens Åsberetning 1987, side 27.
