§ 1 Havnesporene maa ikke belemres ved, at Gods oplægges indenfor Skinnerne  

 eller i under 1 Alens Afstand derfra.
Heller ikke maa Kjøretøier holde eller  

 Uvedkommende opholde sig paa Sporet eller i utilbørlig Nærhed deraf.  

 Transporten paa Sporene maa ikke hindres eller besværes ved Bougspryd, Touge,  

 Kjæder eller deslige.
Havnefogden skal paase Overholdelsen heraf og har i  

 paakommende Tilfælde paa vedkommende Jernbanebetjents Begjæring uopholdelig  

 at drage Omsorg for, at de Transporten besværende Gjenstande fjernes.
§ 2 For hver Havn fastsættes, efter Overenskomst med vedkommende  

 Havnebestyrelse eller, saafremt en saadan ikke kan opnaas, af  

 Indenrigsministeriet, bestemte Sporstrækninger, paa hvilke det er Jernbanen  

 tilladt at hensætte læssede eller tomme Jernbanevogne.
 Saafremt der udenfor disse Sporstrækninger henstaar Jernbanevogne, som  

 ikke befinde sig under Paa- eller Aflæsning, kan Havnefogden for Jernbanens  

 Regning lade dem føre tilside, dog kun forsaavidt de efter hans Skjøn ere til  

 Hinder for Losning og Ladning af Fartøier eller ere til Ulempe for Færdselen  

 paa Havnepladsen.
§ 3 Jernbanevognene have Forret paa Havnesporene, og skulle alle andre  

 Kjøretøier eller Personer, som maatte belemre disse, snarest muligt vige  

 Plads for at lade Jernbanevognene passere.
Henstaa Kjøretøier uden Mandskab,  

 er Jernbanen berettiget til at forlange Havnefogdens Assistance til deres  

 Bortfjernelse eller til selv at lade dem fjerne.
§ 4 I det Tilfælde, at der paa Havnespor maatte befinde sig Led eller  

 Svingbroer, hvormed den fri Færsel paa Havnepladsen eller i Havnen kan  

 afspærres, da er Jernbanen forpligtet til at lade dem betjene.
Led skulle  

 holdes aabne, undtagen naar Havnesporet benyttes til Transport af  

 Jernbanevogne; Svingbroer skulle derimod holdes lukkede, undtagen naar  

 Fartøier skulle passere dem.
Jernbanen er uberettiget til at afspærre den fri  

 Færdsel i Havnen længere end høist fornødent og kan, saafremt den maatte  

 forsømme sine Forpligtelser i saa Henseende, at Indenrigsministeriet ikjendes  

 Mulkter paa 2-100 Kr., som tilfalde vedkommende Havnekasse.
Paa den anden  

 Side er Havnevæsenet uberettiget til paa egen Haand at lade enten Led eller  

 Svingbroer aabne uden dertil iforveien at have indhentet vedkommende  

 Jernbanebetjents Samtykke.
 I Tilfælde af, at der forefindes en Svingbro paa et Havnespor, er  

 Jernbanen forpligtet til ved den at ansætte en Betjent, som under Havnetiden  

 skal være tilstede, og til hvem den vedkommende Havnefoged kan henvende sig  

 for at faa Broen aabnet, naar Fartøier skulle passere.
Forøvrigt er Jernbanen underkastet de almindelige Havnereglementer, og  

 dens Betjente ere pligtige til at rette sig efter de Anvisninger, som af  

 vedkommende Havnefoged i Ordenens Interesse maatte blive givne.
Vedkommende  

 Havnebestyrelser have imidlertid at give deres Havnefogder Paalæg om at vise  

 Jernbanen al den Imødekommen, som lader sig forene med de gjældende  

 Forskrifter og Bestemmelser.
§ 5 Naar Sporet befares af Lokomotiver, maa disse være forsynede med Net, der  

 saa fuldstændigt som muligt forhindre Gløders Udkastning.
Paa Havnepladser  

 maa der ikke udkastes Gløder fra Ildstedet, ligesom Udblæsning af Damp  

 saavidt muligt maa undgaas.
Opfyringen maa ske paa Steder, hvor Røgen ikke  

 kan være til Ulempe.
Lokomotivet skal være forsynet med kraftigvirkende  

 Bremser, der under Kjørselen stedse skulle være saaledes betjente, at  

 Lokomotivet øiblikkelig kan bringes til at standse.
Lokomotivet maa aldrig  

 fremføres med større Hastighed end 1 Mil i Timen.
Under Kjørsel paa Havnespor skal der stadig ringes fra Lokomotivet med en  

 stærkt lydende Klokke.
De foreskrevne Signaler gives ved Slag paa Klokken;  

 derimod maa dampfløiten kun benyttes i Nødsfald, naar Klokken ikke er  

 tilstrækkelig.
§ 6 Enhver Jernbanevogn, som hensættes paa Sporene, maa omhyggelig bremses  

 eller paa anden Maade fuldstændig sikkres, inden den forlades af det  

 ledsagende Mandskab.
Ingen Vogn maa sættes i Bevægelse paa Sporet af Andre end Jernbanens  

 Personale eller Saadanne, som dertil ere bemyndigede af vedkommende  

 Jernbanefunktionær, der da har at bære Ansvaret for, at de paagjældende  

 Personer ere skikkede til at udføre saadant Arbeide.
Inden en Vogn sættes i  

 Bevægelse, maa Vedkommende have draget Omsorg for, at den altid strax kan  

 standses.
§ 7 Naar en eller flere Vogne skydes henover Sporet af en sig bagved disse  

 befindende Kraft, hvad enten Bevægelsen iværksættes ved Haandkraft eller paa  

 anden Maade (ved Lokomotiv, Skydebom eller Løftestang), skal altid en Mand  

 gaa foran Vognene for at advare Enhver om at fjerne sig.
 Naar Vogne ved deres egen Vægt bevæge sig ned af et Spor, der har Fald,  

 skulle de altid være ledsagede af tilstrækkeligt Mandskab til at standse dem,  

 og fornøden Advarsel skal betimelig gives fra den forreste Vogn.
§ 8 Hvo der ikke uvægerlig retter sig efter de Paalæg, som Jernbanens Personale i Overensstemmelse med de ovenstaaende Bestemmelser maatte finde sig foranlediget til at give, vil blive tiltalt i Henhold til Forordningen af 5te Mai 1847.
 Indenrigsministeriet, den 11te December  

 1879.
E.
Skeel.
 /Nørgaard.
