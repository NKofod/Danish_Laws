 I medfør af § 8, stk. 2 og § 44, stk. 2, i lov om lægemidler, jf.  

 lovbekendtgørelse nr. 451 af 6. august 1982 og af §§ 38, 43 og 72, stk. 2, i  

 lov nr. 279 af 6. juni 1984 om apoteksvirksomhed fastsættes:
Indledning § 1.  Denne bekendtgørelse omfatter fremstilling,  

 kontrol, lagerhold og forhandling af farmaceutiske specialiteter, herunder  

 sera og vacciner og vitamin- og mineralpræparater, der er undtaget fra  

 lægemiddellovens kapitel 4, radioaktive lægemidler samt færdigfremstillede  

 veterinære lægemidler, der ikke er farmaceutiske specialiteter.
Stk. 2.  Bekendtgørelsen omfatter også magistrel  

 fremstilling af lægemidler.
Ved magistrel fremstilling af enkeltportioner  

 skal bestemmelserne følges i videst muligt omfang, idet det dog er tilladt at  

 undlade den i § 23, nr. 4, nævnte prøveudtagning og afprøvning af det færdige  

 lægemiddel i de tilfælde, hvor der kun fremstilles en enkelt eller nogle få  

 pakninger.
 Stk. 3.  Bekendtgørelsen gælder for apoteker og  

 sygehusapoteker samt for virksomheder og personer, der har Sundhedsstyrelsens  

 godkendelse til håndtering af lægemidler.
 § 2.  Udover reglerne i denne bekendtgørelse omfattes  

 fremstilling, kontrol og lagerhold af lægemidler også af de i Danske  

 Lægemiddelstandarder bekendtgjorte regler.
Definitioner § 3.  I denne bekendtgørelse anvendes nedenstående  

 udtryk i de anførte betydninger:
 Batch: En afgrænset mængde af en vare fremstillet i en samlet  

 proces eller i en serie af processer på en sådan måde, at varen kan anses for  

 at være homogen.
 Batchnummer: En entydig betegnelse for en given batch.
 Bulkvare: Et mellemprodukt, som for at blive en færdigvare skal  

 gennemgå en eller flere af følgende delprocesser: Påfyldning, pakning eller  

 etikettering.
 Forhandler: En virksomhed eller person, der foretager eller lader  

 foretage forhandling.
 Forhandling: Indførsel, udførsel, lagerhold og udlevering,  

 herunder udlevering af apoteksforbeholdte lægemidler (lægemiddelprøver) og  

 udlevering af lægemidler til klinisk afprøvning.
 Fremstiller: En virksomhed eller person, der foretager eller lader  

 foretage fremstilling.
 Fremstilling: Samtlige de processer, der fører frem til  

 færdigvaren.
 Fremstillingsdato: En for den enkelte batch fastsat dato, hvorfra  

 udløbsdatoen beregnes.
 Frigivelse: Den handling, hvorved en batch tillades anvendt til  

 fremstilling, videreforarbejdning, udlevering eller salg.
Færdigvare: Et lægemiddel, der har gennemgået alle fremstillingens  

 delprocesser.
Mellemprodukter, herunder bulkvarer, der må betragtes som  

 slutprodukt for en virksomhed, er også omfattet af færdigvarebegrebet.
 Karantæne: Den situation, hvori en vare befinder sig, når den ikke  

 er frigivet.
 Kvalitetskontrol: Den totale overvågning, herunder afprøvning og  

 frigivelsesprocedure, der skal sikre, at indholdet, renheden og andre  

 karakteristika ved varen svarer til de af Sundhedsstyrelsen godkendte  

 specifikationer i den angivne anvendelsesperiode.
Kvalitetssikring: Summen af de systemer og aktiviteter, der skal  

 sikre, at enhver batch af et lægemiddel har en kvalitet svarende til den  

 tilsigtede anvendelse.
Et kvalitetssikringssystem inkluderer også andre  

 faktorer end dem, der er omfattet af denne bekendtgørelse.
 Mellemprodukt: En ingrediens eller blanding af ingredienser, som  

 skal gennemgå en eller flere delprocesser for at blive en færdigvare.
 Primær emballage: Emballage, der har betydning for lægemidlets  

 kvalitet.
 Proceskontrol: Den kontrol, der udføres under fremstillingen af et  

 lægemiddel for at sikre, at der opnås et produkt af den ønskede kvalitet.
 Råvare: Enhver ingrediens, som anvendes ved fremstilling af en  

 færdigvare, uanset om denne ingrediens indgår i færdigvaren eller ej.
 Trykte emballagedele: Trykt pakkemateriale, hvor det trykte er en  

 del af den markedsførte pakning.
 Udløbsdato: En for hver enkelt batch fastsat dato, der angiver  

 udløbet af den periode, hvori batchen må anvendes.
 Udbyttekontrol: Den kontrol, der ved afslutning af hver  

 fremstillet batch udføres for at sikre overensstemmelse mellem mængde  

 indgåede varer, udgående varer og svind.
 Udstyrskontrol: Den kontrol, der udføres for at sikre, at udstyret  

 til enhver tid fungerer indenfor de fastlagte normer.
 Validering: Undersøgelse af og dokumentation for, at en given  

 proces vil føre til det ønskede resultat indenfor fastlagte grænser.
 Stk. 2.  Såfremt en virksomhed anvender de i stk. 1  

 anførte udtryk i anden betydning eller anvender andre udtryk for disse  

 begreber, må dette entydigt fremgå af virksomhedens interne instruktioner.
Fremstilling og kontrol Personale og organisation § 4.  Enhver virksomhed skal have en ansvarlig af  

 virksomheden udpeget og af Sundhedsstyrelsen godkendt leder.
Stk. 2.  Et passende antal ledende stillinger skal være  

 besat med personer med tilstrækkelig grundlæggende videnskabelig eller  

 teknisk baggrund og praktisk erfaring.
Blandt disse skal være to af hinanden  

 uafhængige ledere med ansvar for henholdsvis fremstilling og  

 kvalitetskontrol.
Såfremt ovennævnte af Sundhedsstyrelsen godkendte leder  

 selv opfylder de givne kvalifikationskrav, kan denne fungere som ansvarlig  

 for fremstilling eller kvalitetskontrol, jf. kapitel IV, artikel 23 i  

 »Rådets andet direktiv om tilnærmelse af lovgivning om medicinske  

 specialiteter« (75/319/EØF) og kapitel V, artikel 31 i »Rådets  

 direktiv om indbyrdes tilnærmelse af medlemsstaternes lovgivning om  

 veterinærmedicinske præparater« (81/851/EØF).
§ 5.  De ansattes ansvarsområde skal være fastlagt i  

 skriftlig form.
Den med et ansvarsområde forbundne arbejdsbyrde må ikke være  

 så stor, at den indebærer risiko for arbejdets kvalitet.
Ved fastlæggelse af  

 ansvarsområder skal det sikres, at der ikke forekommer udækkede områder eller  

 overlapninger.
 § 6.  De ansatte skal være bekendt med relevante  

 regler, der gælder for fremstilling, kontrol og lagerhold af lægemidler.  

 Kendskabet til disse regler skal løbende ajourføres.
 Stk. 2.  Personer i ledende stillinger skal gennem  

 løbende efteruddannelse være informeret om udviklingen indenfor relevant  

 fagområde.
 Stk. 3.  Personer, der har adgang til  

 fremstillingslokaler, skal være instrueret i adfærd i disse lokaler.
 § 7.  Der skal drages omsorg for, at personer med  

 lidelser, der kan påvirke lægemidlers kvalitet, ikke er beskæftiget med  

 lægemiddelfremstilling.
Lokaler § 8.  Lokalerne skal være placeret, indrettet og  

 vedligeholdt således, at de til enhver tid er velegnede til deres formål.
De  

 enkelte arbejdsarealer skal være så store, at risiko for sammenblanding,  

 krydskontaminering og andre fejltagelser bliver minimal.
 Stk. 2.  Lokalerne skal have passende belysning,  

 ventilation og temperatur.
 Stk. 3.  Der skal forefindes egnede omklædningsrum,  

 toiletrum og sluser i et sådant omfang, at hygiejneforskrifterne kan  

 efterleves.
 Stk. 4.  Såfremt der i lokaler lagerholdes råvarer,  

 mellemprodukter eller færdigvarer, for hvilke der stilles krav om særlige  

 opbevaringsbetingelser, skal lokalerne være indrettet hertil.
 Stk. 5.  Fremstilling af visse lægemidler som f. eks.  

 sterile lægemidler, cytostatika og visse hormon- og antibiotikapræparater  

 skal foregå i adskilte og særligt indrettede områder.
Udstyr § 9.  Udstyret skal være dimensioneret og udformet  

 således, at det til enhver tid er velegnet til sit formål.
Det skal være let  

 at rengøre og forligeligt med de materialer, det kommer i berøring med.
 Stk. 2.  Udstyret skal kontrolleres og vedligeholdes  

 systematisk.
Hygiejne § 10.  Enhver virksomhed skal have skriftlige  

 hygiejneforskrifter tilpasset de enkelte afdelingers aktivitet.
 Stk. 2.  Forskrifterne skal fastlægge procedurer for:
 Stk. 3.  Forskrifterne skal fastlægge krav til  

 personalets helbredstilstand.
 Stk. 4.  Alle personer, der opholder sig i  

 produktionslokaler, skal være iført hensigtsmæssig påklædning.
Instruktioner § 11.  Den enkelte virksomhed skal udarbejde  

 beskrivelser, instruktioner, forskrifter m.v. i et sådant omfang, at  

 fremstilling og kontrol kan foregå efter reglerne.
Hovedforskrift § 12.  For enhver færdigvare skal der være udarbejdet  

 en hovedforskrift, hvori varens sammensætning, fremstilling og kontrol er  

 beskrevet.
Hovedforskriften må ikke være håndskrevet eller indeholde  

 håndskrevne tilføjelser.
 Stk. 2.  Hovedforskriften skal være udarbejdet for hver  

 af de batchstørrelser, der fremstilles.
 Stk. 3.  Kopiering af en hovedforskrift eller dele heraf  

 skal ske på en sådan måde, at der ikke kan indføres fejl.
 § 13.  Autorisation af hovedforskriften skal ligge hos  

 kompetente personer med erfaring i fremstilling og kontrol, (jf. § 4, stk.  

 2).
 Stk. 2.  Når der udformes en ny udgave af en  

 hovedforskrift, skal den tidligere udgave inddrages, således at fortsat brug  

 af denne udelukkes.
Batchdokumentation § 14.  For hver enkelt batch af en færdigvare skal der  

 foreligge en batchjournal.
Denne skal indeholde:
Stk. 2.  Alt dokumentationsmateriale skal skrives  

 tydeligt og være umiddelbart tilgængeligt.
Dokumenterne skal opbevares mindst  

 1 år efter den fastsatte udløbsdato for de færdigvarer,  

 dokumentationsmaterialet omhandler.
 § 15.  For hver enkelt afdeling i en virksomhed skal  

 der kunne redegøres for den enkelte dags aktiviteter vedrørende fremstilling.
Fremstilling § 16.  Alle fremstillingsprocesser skal tilrettelægges  

 og gennemføres under udvisning af størst mulig agtpågivenhed.
 Stk. 2.  Enhver fremstilling skal følge  

 hovedforskriften.
 Stk. 3.  Under fremstillingen skal beholdere, kar m.v.  

 være mærket med præparatets navn eller anden identifikation.
 § 17.  Kritiske trin i fremstillingsprocessen skal  

 være validerede.
Råvarer § 18.  Områder, hvori råvarer håndteres i åbne  

 enheder, betragtes som fremstillingslokaler, (jf. § 8).
 Stk. 2.  Alle råvarer, der skal anvendes til  

 fremstilling af lægemidler, skal efter modtagelsen hos en virksomhed:
Stk. 3.  Der skal føres en kronologisk fortegnelse over  

 modtagne råvarer.
For hver råvare registreres oprindelse, modtagelsesdato,  

 analysedato og frigivelsesdato.
Mellemprodukter § 19.  Et mellemprodukt, der modtages af en virksomhed  

 til fortsat fremstilling, skal håndteres som en råvare, (jf. § 18).
 Stk. 2.  Beholdere indeholdende mellemprodukter skal  

 mærkes med entydigt navn samt batchnummer.
Påfyldning og pakning § 20.  Emballage samt pakke- og etiketteringsmateriale  

 skal håndteres og opbevares forsvarligt.
 Stk. 2.  Primæremballage og trykte emballagedele  

 betragtes som råvarer,( jf. § 18).
 § 21.  Forud for ibrugtagning af påfyldningsmaskiner,  

 pakkelinier, pakkemaskiner, tiltrykningsudstyr og andet udstyr skal det  

 kontrolleres, at tidligere anvendt materiale er fjernet.
 § 22.  Efter påfyldning, pakning og etikettering af en  

 batch skal det opnåede antal enheder sammenholdes med det tilsigtede og  

 eventuelle afvigelser skal undersøges.
Færdigvarer § 23.  Alle færdigvarer skal:
 § 24.  Udløbsdatoen skal være fastsat på grundlag af  

 undersøgelser af det pågældende lægemiddels holdbarhed.
Kvalitetssikring § 25.  Enhver virksomhed skal etablere et  

 kvalitetssikringssystem.
 Stk. 2.  Enhver virksomhed skal råde over en  

 kvalitetskontrolafdeling, der skal:
 Stk. 3.  Grundlaget for frigivelse/kassation skal  

 udgøres af en samling af oplysninger om batchens oprindelse, tilblivelse og  

 konstaterede egenskaber.
 § 26.  I enhver virksomhed bør der sædvanligvis være  

 et analyselaboratorium.
 § 27.  Ved enhver prøveudtagning skal de udtagne  

 prøver være repræsentative for den pågældende batch.
 Stk. 2.  Prøveudtagningen skal tilrettelægges  

 individuelt på baggrund af såvel statistiske data som kendskab til  

 fremstillingsmetode, handelsveje m.v. for den enkelte batch af råvarer,  

 mellemprodukter eller færdigvarer.
 § 28.  Enhver virksomhed skal råde over skriftlige  

 instruktioner vedrørende behandling af kasseret materiale, hvad enten dette  

 er råvarer, (jf. § 20, stk. 2), mellemprodukter, bulk- eller færdigvarer.  

 Kasseret materiale skal tydeligt mærkes som kasseret og skal opbevares  

 særskilt, indtil det destrueres, omarbejdes eller returneres til  

 leverandøren.
 § 29.  Der skal med jævne mellemrum foretages en  

 gennemgang af de i denne bekendtgørelse beskrevne rutiner.
 Stk. 2.  Efter gennemgangen skal udarbejdes en rapport,  

 som skal bringes til den af Sundhedsstyrelsen godkendte leders kendskab.
Reklamationer § 30.  Enhver virksomhed skal råde over skriftlige  

 instruktioner vedrørende behandling af reklamationer.
 Stk. 2.  Reklamationer skal undersøges, og de  

 nødvendige, foreløbige skridt skal straks tages.
 Stk. 3.  Viser en reklamation sig efter nærmere  

 undersøgelse velbegrundet, skal passende forholdsregler omgående iværksættes.  

 Sundhedsstyrelsen skal underrettes i tilfælde, hvor der er tale om utilsigtet  

 virkning af lægemidlet forårsaget af f.eks. fremstillingsfejl eller  

 produktforringelse.
 Stk. 4.  Alt skriftligt materiale vedrørende  

 reklamationer skal arkiveres hos fremstilleren.
Tilbagekaldelser § 31.  Enhver virksomhed skal råde over skriftlige  

 instruktioner vedrørende tilbagekaldelser.
 Stk. 2.  Såfremt en fremstiller tilbagekalder en batch  

 af en færdigvare, skal Sundhedsstyrelsen underrettes om årsagen hertil.
 Stk. 3.  Alt skriftligt materiale vedrørende  

 tilbagekaldelser skal arkiveres hos fremstilleren.
Lønarbejde § 32.  Såfremt fremstilling og/eller afprøvning helt  

 eller delvist overdrages til en anden virksomhed, skal dette fremgå af en  

 skriftlig lønarbejdsaftale indgået mellem de berørte parter.
 Stk. 2.  Det påhviler lønarbejdsgiveren at sikre sig, at  

 lønarbejdstageren har fornøden tilladelse, og at det arbejde, der overdrages  

 til lønarbejdstageren, foregår på betryggende måde.
 Stk. 3.  Det skal af dokumentationsmaterialet for den  

 enkelte batch fremgå hvilke virksomheder, der har deltaget i fremstilling  

 eller afprøvning og i hvilket omfang.
 § 33.  Beslutninger om frigivelse, (jf. § 25, stk. 2,  

 pkt. 1), kan kun tages af lønarbejdsgiver.
Forhandling Personale og organisation § 34.  Enhver virksomhed skal have en ansvarlig af  

 virksomheden udpeget og af Sundhedsstyrelsen godkendt leder.
Stk. 2.  Endvidere skal et passende antal ledende  

 stillinger være besat med personer med tilstrækkelig teoretisk baggrund og  

 praktisk erfaring.
Såfremt en virksomhed importerer lægemidler på en sådan  

 måde, at importen er omfattet af kapitel IV, artikel 22, stk. 1, litra b, i  

 »Rådets andet direktiv om tilnærmelse af lovgivning om medicinske  

 specialiteter« (75/319/EØF), skal mindst en af de til virksomheden  

 knyttede personer opfylde visse minimumskrav med hensyn til videnskabelige og  

 tekniske kvalifikationer.
Med hensyn til kvalifikationer og ansvarsområder  

 for den nævnte særligt kvalificerede person, henvises til kapitel IV, artikel  

 23 i »Rådets andet direktiv om tilnærmelse af lovgivning om medicinske  

 specialiteter« (75/319/EØF) og kapitel V, artikel 31 i »Rådets  

 direktiv om indbyrdes tilnærmelse af medlemsstaternes lovgivning om  

 veterinærmedicinske præparater« (81/851/EØF).
§ 35.  De ansattes ansvarsområde skal være fastlagt i  

 skriftlig form.
Den med et ansvarsområde forbundne arbejdsbyrde må ikke være  

 så stor, at den indebærer risiko for arbejdets kvalitet.
Ved fastsættelse af  

 ansvarsområder skal det sikres, at der ikke forekommer udækkede områder eller  

 overlapninger.
 § 36.  De ansatte skal være bekendt med de  

 bestemmelser, der gælder for forhandling og lagerhold af lægemidler.
Lokaler § 37.  Lokalerne skal være indrettet og vedligeholdt  

 således, at de til enhver tid er velegnede til deres formål.
Lokalerne skal  

 være så store, at pladsforholdene muliggør opretholdelse af god orden.
 Stk. 2.  Såfremt der i lokalerne lagerholdes lægemidler  

 for hvilke, der stilles krav om særlige opbevaringsbetingelser (f.eks.  

 temperatur, lysbeskyttelse, tyverisikring eller særlige  

 sikkerhedsforanstaltninger), skal lokalerne være indrettet hertil.
Hygiejne § 38.  Enhver virksomhed skal have skriftlige  

 hygiejneforskrifter tilpasset virksomhedens aktivitet.
Forskrifterne skal  

 fastlægge procedurer for rengøring af lokaler m.v.
Instruktioner § 39.  Den enkelte virksomhed skal udarbejde  

 beskrivelser, instruktioner, forskrifter, rutiner m.v. i et sådant omfang, at  

 forhandling og lagerhold af lægemidler kan foregå efter gældende regler og i  

 øvrigt på en sådan måde, at der skabes fornøden sikkerhed for, at de  

 forhandlede lægemidler kommer rette vedkommende i hænde.
Reklamationer § 40.  Enhver virksomhed skal råde over skriftlige  

 instruktioner vedrørende behandling af reklamationer.
 Stk. 2.  Reklamationer skal undersøges, og de  

 nødvendige, foreløbige skridt skal straks tages.
 Stk. 3.  Forhandlere af lægemidler skal ved modtagelse  

 af reklamationer vedrørende et lægemiddels kvalitet straks informere  

 fremstilleren eller importøren af det pågældende lægemiddel.
 Stk. 4.  Viser en reklamation sig efter nærmere  

 undersøgelse velbegrundet, skal passende forholdsregler omgående iværksættes.  

 Sundhedsstyrelsen skal underrettes i tilfælde, hvor der er tale om utilsigtet  

 virkning af lægemidlet forårsaget af f.eks. fremstillingsfejl eller  

 produktforringelse.
 Stk. 5.  Alt skriftligt materiale vedrørende  

 reklamationer skal arkiveres hos forhandleren.
Tilbagekaldelser § 41.  Enhver virksomhed skal råde over skriftlige  

 instruktioner vedrørende tilbagekaldelser.
 Stk. 2.  Såfremt en forhandler tilbagekalder en batch af  

 en færdigvare, skal Sundhedsstyrelsen underrettes om årsagen hertil.
 Stk. 3.  Alt skriftligt materiale vedrørende  

 tilbagekaldelser skal arkiveres hos forhandleren.
Diverse § 42.  Lægemidler, der ikke mere kan antages at svare  

 til de gældende kvalitetskrav, eller som ikke må udleveres til forbrugere,  

 fordi opbevaringstiden er overskredet, eller som af anden grund ikke kan  

 udleveres, skal af forhandleren returneres til fremstilleren eller destrueres  

 på forsvarlig måde.
 § 43..  Lægemidlerne skal til stadighed opbevares  

 under de foreskrevne betingelser, og i øvrigt på en sådan måde, at  

 uvedkommende ikke har adgang til lægemidlerne.
 § 44.  Ved import af lægemidler skal modtageren  

 kontrollere, at disse er mærkede i overensstemmelse med gældende regler.
§ 45.  En forhandler skal kunne redegøre for hvilke  

 batcher af færdigvarer, der er importeret til det danske marked.
Denne  

 redegørelse omfatter såvel salg som anden udlevering (jf. § 25 i  

 lægemiddelloven).
 Stk. 2.  Såfremt en forhandler foretager eksport, skal  

 der kunne redegøres for, til hvilke lande en given batch er leveret.
 § 46.  Forhandlere af lægemidler må ikke bryde,  

 ometikettere eller på anden måde ændre færdigvarepakninger.
 § 47.  Det er ikke tilladt at forhandle lægemidler fra  

 automater.
Særlige bestemmelser § 48.  Sundhedsstyrelsen kan kræve foretaget ændringer  

 og fastsætte tidsfrister for ændringers gennemførelse i enhver virksomhed,  

 der fremstiller eller forhandler lægemidler, såfremt lokaler, udstyr eller  

 andre forhold ikke længere kan anses for tilstrækkelige eller fyldestgørende.
 § 49.  Enhver virksomhed, der fremstiller eller  

 forhandler lægemidler, vil blive underkastet kontrol af Sundhedsstyrelsen,  

 (jf. § 9 i lægemiddelloven). De i forbindelse med Sundhedsstyrelsens eftersyn  

 udfærdigede rapporter skal opbevares af virksomheden.
 § 50.  Sundhedsstyrelsen kan dispensere fra en eller  

 flere af de i denne bekendtgørelse anførte bestemmelser for så vidt ganske  

 særlige forhold taler herfor.
Strafbestemmelser § 51.  Medmindre højere straf er forskyldt efter anden  

 lovgivning straffes med bøde den, der Stk. 2.  Er en overtrædelse begået af et aktieselskab,  

 andelsselskab eller lignende, kan der efter § 44, stk. 3, i lov om lægemidler  

 og § 72, stk. 3, i lov om apoteksvirksomhed pålægges selskabet som sådant  

 bødeansvar.
Ikrafttrædelses- og overgangsbestemmelser § 52.  Bekendtgørelsen træder i kraft den 1. oktober  

 1988.
 Stk. 2.  For mellemprodukter, der hjemkøbes fra et  

 kontrolleret laboratorium, og råvarer, der hjemkøbes fra en kontrolleret  

 engrosvirksomhed, (jf. § 77, stk. 1 og 2, i lov om apoteksvirksomhed), kan  

 den i § 18, stk. 2, nr. 4, nævnte afprøvning indtil 1. januar 1990  

 indskrænkes til en prøve for identitet.
 Stk. 3.  Indtil 1. januar 1990 kan Sundhedsstyrelsen  

 under særlige omstændigheder give tilladelse til, at en given batch af en  

 råvare i et nærmere fastlagt omfang anvendes til fremstilling af lægemidler,  

 selv om denne batch ikke holder alle de i en fastsat standard anførte prøver.
 Stk. 4.  Indtil 1. juli 1989 fritages apoteker med  

 fremstilling af farmaceutiske specialiteter til salg fra det pågældende  

 apotek til forbrugere for den i § 23, nr. 4, nævnte prøveudtagning og  

 afprøvning af færdigvaren.
 Stk. 5.  Bekendtgørelse nr. 496 af 12. september 1977 om  

 fremstilling, kontrol, lagerhold og forhandling af lægemidler ophæves.
Sundhedsstyrelsen, den 25. juli 1988 P.
D.
V.
