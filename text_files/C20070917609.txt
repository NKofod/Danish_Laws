Cirkulære  

 om aftale om pensionsforhold for tjenestemandsgrupper o.l. i forbindelse med  

 nye lønsystemer Generelle bemærkninger Ved forhandlingerne mellem finansministeren og  

 Centralorganisationernes Fællesudvalg 2005 blev der opnået enighed om, at  

 pensionsgivende løn i § 5, stk. 1 i aftale af 19. december 2003 om  

 pensionsforhold for tjenestemandsgrupper o.l. i forbindelse med nye  

 lønsystemer  

 også omfatter basisløn og intervalløn.
Hvis basisløn eller intervalløn derfor  

 overstiger den tjenestemandspensionsgivende løn på sluttrinnet, indbetales  

 der  

 med virkning fra 1. april 2005 pensionsbidrag på 18 pct. af den overskydende  

 løn til en supplerende pensionsordning.
 I forhold til det hidtil gældende cirkulære er der  

 endvidere foretaget nogle præciseringer samt indarbejdet  

 cirkulærebemærkninger  

 fra de supplerende pensionsaftaler.
 Aftale af 19. december 2003 om pensionsforhold for  

 tjenestemandsgrupper o.l. i forbindelse med nye lønsystemer er indgået med  

 udgangspunkt i bilag M til resultatet af aftale og overenskomstforhandlinger  

 pr. 1. april 2002 mellem finansministeren og Centralorganisationernes  

 Fællesudvalg, og er vedlagt som bilag 1 til dette cirkulære.
Aftalen indeholder de generelle principper for  

 fastlæggelse af det skalatrin, ud fra hvilket den ansattes ret til  

 tjenestemandspension  

 bestemmes.
Aftalen er baseret på en videreførsel/udbygning af det  

 skyggepensionssystem,  

 der som midlertidig ordning har været anvendt siden nye lønsystemer blev  

 taget  

 i brug for tjenestemandsgrupper o.l. i slutningen af 1990-erne.
Den generelle aftale skal for så vidt angår de lukkede  

 grupper suppleres med aftaler vedrørende de enkelte gruppers pensionsret.
De  

 supplerende pensionsaftaler er eller vil blive indgået af Finansministeriet  

 og  

 vedkommende (central)organisation.
Når der foreligger en indgået  

 pensionsaftale, skal de enkelte ministerier og styrelser med virkning fra  

 aftalens ikrafttrædelsestidspunkt ændre skalatrinsforløbet for retten til  

 tjenestemandspension for den enkelte ansatte.
 Personer, der er fratrådt med udgangen af marts måned 2003  

 eller senere for at gå på pension eller rådighedsløn, har ret til at få deres  

 pension omberegnet, hvis de på fratrædelsestidspunktet var omfattet af et nyt  

 lønsystem og havde været mindst 2 år på sluttrin i det hidtidige  

 skyggepensionsforløb.
 For langt den overvejende del af ansatte, der er omfattet  

 af denne aftale, er der indgået supplerende pensionsaftaler, der som  

 udgangspunkt ved aftalefornyelsen 2005 vil indgå som bilag til den enkelte  

 aftale om nyt lønsystem mv.
 De skalatrinsforløb, der er fastlagt i de supplerende  

 pensionsaftaler, kan  

  

 ikke  

  

 ændres ved lokal aftale.
Indberetning af ændret pensionsskalatrin Den supplerende pensionsaftale fastlægger for den enkelte  

 personalegruppe hhv. enkeltstilling det anciennitetsbetingede  

 skalatrinsforløb  

 i relation til ret til tjenestemandspension.
 Det påhviler den enkelte ansættelsesmyndighed at  

 indberette både slutskalatrinnet og det aktuelle skalatrin til SLS.
 Ansættelsesmyndigheder, der ikke benytter SLS, skal som  

 hidtil indberette det aktuelle skalatrin via den statsgaranterede  

 pensionsordning til PENSAB.
 Det påhviler endvidere den enkelte ansættelsesmyndighed,  

 der ikke selv er pensionsberegnende myndighed, at meddele Økonomistyrelsen,  

 hvilke pensionerede, der opfylder betingelserne i de supplerende aftaler om  

 pensionsforhold for at få deres pension omberegnet, og hvilket skalatrin de  

 med  

 virkning fra pensioneringstidspunktet skal have deres pension omberegnet til.
Bemærkninger til de enkelte bestemmelser Til § 1. Dækningsområde Øvrige ansatte med ret til tjenestemandspension kan være  

 såvel tjenestemandslignende ansatte (f.eks. lærere på erhvervsskoler) som  

 overenskomstansatte (f.eks. visse grupper under civilarbejderloven, ansatte i  

 henhold til ordre Q i DSB og lærere på frie skoler). I det følgende anvendes  

 betegnelsen tjenestemand som dækkende også øvrige med ret til  

 tjenestemandspension,  

 medmindre andet udtrykkeligt er anført.
Der er sammenfald mellem dækningsområdet for nærværende  

 aftale og rammeaftale om nye lønsystemer, jf.
Finansministeriets cirkulære af  

 19. november 2003, jfr. dog § 1, stk. 3. Aftalen gælder derfor for grupper  

 mv.,  

 der er omfattet af Finansministeriets og CFUs forhandlingskompetence på  

 lønområdet.
 Det betyder, at aftalen f.eks. ikke gælder for  

 tjenestemænd i den lukkede gruppe i folkeskolen, tidligere  

 tjenestemænd, der  

 er overgået til ansættelse i aktieselskaber med bevarelse af  

 tjenestemandspensionsret  

 fra staten, medlemmer af Pensionsordningen af 1976 (med enkelte undtagelser)  

 og  

 medlemmer af Apotekervæsenets Pensionsordning (med enkelte undtagelser).
 Det er uden betydning for at være omfattet af aftalen, om  

 aftalen om overgang til nyt lønsystem er indgået før, i forbindelse med,  

 eller  

 efter overenskomstfornyelsen pr. 1. april 2002. Hvis aftalen om nyt lønsystem  

 er baseret på frivillig overgang, er alene de ansatte, der overgår til nyt  

 lønsystem, omfattet af nærværende aftale.
 Det er aftalt, at følgende grupper er undtaget fra  

 aftalen:
 Ansatte i Post Danmark generelt (nu ikke længere omfattet  

 af Finansministeriets og CFUs forhandlingskompetence).
 Ledere ved erhvervsskoler, jf. cirkulære af 3. marts 2004  

 om lønsystem for ledere ved erhvervsskoler, der er ansat som leder før det  

 tidspunkt, hvor nærværende aftale implementeres for den pågældende gruppe.
Til § 2. Lukkede og åbne grupper Afgrænsningen mellem åbne og lukkede grupper foretages for  

 så vidt angår tjenestemænd på grundlag af cirkulære af 11. december 2000 om  

 anvendelse af tjenestemandsansættelse i staten og folkekirken, således at de  

 i  

 dette cirkulæres §§ 2-3 nævnte stillingskategorier er åbne grupper, og alle  

 øvrige grupper er lukkede grupper.
At der i særlige tilfælde i medfør af  

 cirkulærets §§ 4-6 kan ske tjenestemandsansættelse i stillinger, der ikke er  

 omfattet af §§ 2-3, indebærer ikke, at sådanne stillinger henføres til  

 regelsættet  

 om åbne grupper.
 Ved en tjenestemands overgang til anden stilling er det  

 således stillingskategorien, som den pågældende kommer til, der er afgørende  

 for, om tjenestemanden ansættes i en åben eller lukket gruppe.
 At ansættelsesformcirkulæret er afgørende for sondringen  

 mellem åbne og lukkede grupper, indebærer ikke, at anvendelse af  

 ansættelsesformer og dermed eventuelle ændringer af cirkulæret er aftalestof.
 Tilsvarende retningslinjer som anført vedrørende  

 tjenestemænd gælder for andre medarbejdergrupper med ret til  

 tjenestemandspension.
Til § 3. Lukkede grupper Med virkning fra den supplerende pensionsaftales  

 ikrafttrædelsestidspunkt forlænges de eksisterende anciennitetsbetingede  

 skalatrinsforløb i relation til ret til tjenestemandspension med 2 skalatrin,  

 dog maksimalt til skalatrin 48.
Tjenestemandspensionsretten  

 er udelukkende anciennitetsbaseret.
Det betyder på den ene side, at  

 tjenestemanden pensioneres fra det skalatrin, der er opnået på et givet  

 afskedigelsestidspunkt, uanset om tjenestemanden ikke har opnået slutløn  

 eller  

 de 2 ekstra trin.
Det betyder på den anden side, at hvis betingelserne for  

 opnåelse  

 af de ekstra 2 trin er opfyldt, lægges det pågældende trin til grund for  

 pensioneringen, uanset om tjenestemandens opnåede løn er lavere end den  

 pensionsgivende løn på det pågældende trin.
Dette gælder også ved beregning  

 af  

 opsat pension.
 Et  

 skalatrinsforløb er som udgangspunkt anciennitetssikret, når oprykning i  

 forløbet udelukkende er betinget af optjening af den nødvendige anciennitet.  

 Et  

 skalatrinsforløb anses dog også for at være anciennitetssikret, selvom  

 oprykning fra et givet trin til et andet er betinget af en bedømmelse og  

 konstatering af tilfredsstillende tjenstlige forhold, hvis manglende  

 oprykning  

 har ren undtagelseskarakter.
 Tjenestemænd, der på tidspunktet for implementering af  

 denne aftale for den pågældende personalegruppe, har ret til  

 tjenestemandspension  

 på skalatrin 49 eller højere, bevarer denne placering.
De 2 hhv. 4 år på hidtidigt sluttrin, der kræves for  

 opnåelse af de ekstra 2 skalatrin, er uafhængig af, om det hidtidige  

 skalatrinsforløb  

 helt eller delvis har været baseret på 1-årige skalatrin.
De yderligere trin  

 opnås efter de 2 hhv. 4 år på hidtidigt sluttrin, uanset om den krævede tid  

 er  

 tilbagelagt helt eller delvis før overgangen til nyt lønsystem.
Hvis tjenestemanden fratræder med udgangen af den 24.  

 måned efter opnåelse af hidtidigt sluttrin eller efter opnåelse af det første  

 af de 2 ekstra trin, anses betingelsen for tillæggelse af ekstra skalatrin  

 for  

 at være opfyldt.
Det betyder, at en tjenestemand har opnået ret til ekstra  

 skalatrin, hvis den pågældende f.eks. har været på sluttrin fra 1. april 2002  

 og fratræder sin stilling den 31. marts 2004.
Ved optjening af ekstra skalatrin for deltidsansatte  

 tjenestemænd følges reglerne i aftale om lønanciennitet mv. for tjenestemænd  

 i  

 staten.
Det betyder, at tjenestemænd med en gennemsnitlig ugentlig  

 beskæftigelse på mindst 15 timer optjener ekstra skalatrin lige som  

 fuldtidsbeskæftigede, mens ansættelse på under 15 timer ugentligt indgår  

 forholdsmæssigt i optjeningen.
 Ved avancement til højere stilling inden for samme  

 ansættelsesområde efter tidspunktet for den supplerende pensionsaftales  

 ikrafttræden forlænges anciennitetsforløbet med et yderligere skalatrin til i  

 alt 3 trin, dog maksimalt til skalatrin 48, jf. eksempel 3.
Eksempel 1 Hidtidigt skalatrinsforløb: 16-18-20-22-24 Hvis tjenestemanden på aftalens virkningstidspunkt er på  

 skalatrin 16, 18, 20 eller 22, fortsætter den pågældende sit hidtidige forløb  

 indtil skalatrin 24. 2 år herefter opnås skalatrin 26.
 Hvis tjenestemanden er på skalatrin 24 på aftalens  

 virkningstidspunkt, opnås skalatrin 26 efter i alt 2 år på skalatrin 24,  

 uanset  

 om tiden på skalatrin 24 helt eller delvis ligger før aftalens  

 virkningstidspunkt.
 Hvis tjenestemanden har været mindst 2 år på skalatrin 24  

 på aftalens virkningstidspunkt, opnås skalatrin 26 således umiddelbart.
Eksempel 2 Hidtidigt skalatrinsforløb: 20-21-22-23-24 Hvis tjenestemanden er på skalatrin 20, 21, 22 eller 23,  

 fortsætter den pågældende sit hidtidige forløb indtil skalatrin 24. 2 år  

 herefter opnås skalatrin 25 og efter yderligere 2 år opnås skalatrin 26.
 Hvis tjenestemanden er på skalatrin 24 på aftalens  

 virkningstidspunkt, opnås skalatrin 25 efter i alt 2 år på skalatrin 24,  

 uanset  

 om tiden på skalatrin 24 helt eller delvis ligger før aftalens  

 virkningstidspunkt.  

 Efter i alt 4 år på skalatrin 24 opnås skalatrin 26.
 Hvis tjenestemanden på virkningstidspunktet har været  

 mindst 2 år på skalatrin 24, opnås skalatrin 25 umiddelbart, og skalatrin 26  

 opnås, når tjenestemanden har været mindst 4 år på skalatrin 24.  

 Har  

 tjenestemanden på virkningstidspunktet været 4 år på skalatrin 24, opnås  

 skalatrin 26 således umiddelbart.
Eksempel 3 Hidtidigt skalatrinsforløb: 16-18-20-22-24 (svarende til  

 eksempel 1) Mens tjenestemanden er på skalatrin 20 avancerer han inden  

 for eget ansættelsesområde til et skalatrinsforløb bestående af skalatrinene  

 25-27-29-31.
På tidspunktet for avancementet oprykkes tjenestemanden  

 til skalatrin 21 (tillæg af yderligere ét trin), hvilket også vil være  

 grundlaget for beregning af en eventuel opsat pension.
Oprykning sker  

 herefter  

 til skalatrin 23 og 25 på det tidspunkt, hvor oprykning til skalatrin 22 og  

 24  

 i den hidtidige stilling ville være sket.
Oprykning til skalatrin 27 sker  

 efter  

 2 år på skalatrin 25.
 Den enkelte tjenestemand kan kun opnå ét ekstra skalatrin  

 i forbindelse med avancement, uanset hvor mange avancementer den pågældende  

 opnår.
Yderligere avancementer indenfor eller udenfor eget  

 ansættelsesområde påvirker derfor ikke pensionsretten, i det omfang  

 ansættelse  

 sker i en lukket gruppe.
I dette eksempel fastlåses  

 tjenestemandspensionsretten  

 på skalatrin 27, evt. suppleret med indbetalinger til en pensionsordning.
 Ansættelsesområdet for tjenestemænd er vedkommende  

 ministerium med tilhørende institutioner, medmindre andet er aftalt.  

 Undtagelsen vedrørende § 1, stk. 3, i aftalen vedrørende ansættelsesområder  

 betyder, at en administrativt beskæftiget tjenestemand i hovedstadsområdet,  

 der  

 opnår avancement i et andet ministeriums departement, ikke får et yderligere  

 tjenestemandspensionsgivende skalatrin, selvom avancementet sker inden for  

 den  

 pågældendes ansættelsesområde.
 På en selvejende institution, f.eks. en erhvervsskole  

 eller en fri skole, udløses et ekstra trin ved avancement på egen skole, men  

 ikke ved opnåelse af avancement på en anden skole.
Til § 4. Overgang til anden stilling inden for  

 Finansministeriets og CFUs forhandlingsområde De forskellige overgangssituationer er beskrevet skematisk  

 i bilag 1.1 til dette cirkulære.
Situation 1)-5) vedrører § 4, stk. 1,  

 situationerne 6)-7) vedrører § 4, stk. 2, situationerne 8)-9) vedrører § 4,  

 stk. 3.
 Ved uansøgt overgang til lavere stilling gælder de  

 almindelige tjenestemands-(pensions)regler.
Til § 5. Indbetaling af pensionsbidrag til  

 supplerende pensionsordning Tjenestemanden er altid - under forudsætning af optjening  

 af den nødvendige anciennitet  sikret pension fra det efter § 3  

 fastlagte  

 skalatrinsforløbs sluttrin, jf. den supplerende aftale om pensionsforhold.
 Af løntillæg, der på tidspunktet for den supplerende  

 pensionsaftales ikrafttræden eller senere  

  

 overstiger  

  

 den tjenestemandspensionsgivende  

 løn på dette sluttrin,  

  

 og  

  

 som er eller bliver aftalt pensionsgivende,  

 indbetales pensionsbidrag med 18 pct. til en supplerende pensionsordning.
 I bilag 2 til dette cirkulære er opstillet 2 eksempler med  

 tekstforklaringer, som viser situationen før og efter implementering af bilag  

 M  

 samt en senere udvikling.
 Hvis basisløn eller intervalløn  

  

 overstiger  

  

 den tjenestemandspensionsgivende løn på sluttrinnet,  

 indbetales der fra det tidspunkt, det er tilfældet, dog tidligst  

  

 med virkning fra 1. april 2005  

  

 ligeledes  

 18 pct. pensionsbidrag af den overskydende løn til en supplerende  

 pensionsordning.
 Vurderingen af, om der skal ske indbetaling af 18 pct. til  

 en supplerende pensionsordning som følge af, at de pensionsgivende løntillæg  

 overstiger den tjenestemandspensionsgivende løn på slutskalatrinnet,  

 foretages  

 på tidspunktet for den supplerende pensionsaftales ikrafttræden, uanset om de  

 2  

 ekstra skalatrin på dette tidspunkt i relation til retten til  

 tjenestemandspension  

 endnu ikke er opnået.
 I vurderingen af, om summen af løn og løntillæg overstiger  

 den tjenestemandspensionsgivende løn på sluttrinnet, indgår samtlige  

 kvalifikationstillæg, funktionstillæg og udligningstillæg, dvs. også ikke  

 pensionsgivende løntillæg.
 Løntillæg herunder udligningstillæg, der ikke er aftalt  

 pensionsgivende, bliver ikke pensionsgivende, selv om de overstiger den  

 tjenestemandspensionsgivende løn på sluttrinnet.
 Af løntillæg, der ligger under den  

 tjenestemandspensionsgivende løn på sluttrin i det efter § 3 fastlagte  

 skalatrinsforløb, og som er eller bliver aftalt pensionsgivende, indbetales  

 pensionsbidrag med den bidragssats, der i øvrigt er aftalt på det pågældende  

 overenskomst-/aftaleområde eller konkret er aftalt for den pågældende  

 tjenestemand.
Pensionsbidraget  

 indbetales af ansættelsesmyndigheden til den for personalegruppen aftalte  

 supplerende  

 pensionsordning.
Af pensionsbidraget anses 1/3 for at være den ansattes eget  

 bidrag.
Lønspecifikationen skal indeholde oplysning herom.
 Hvis der indgås aftale om, at ikke pensionsgivende tillæg  

 eller nye tillæg under slutskalatrinnet for den tjenestemandspensionsgivende  

 løn skal være pensionsgivende, skal opmærksomheden henledes på, at løn til og  

 med slutskalatrinnet allerede er pensionsgivende i  

 tjenestemandspensionssystemet.  

 En sådan aftale vil derfor betyde, at ansættelsesmyndigheden både skal  

 indbetale til finanslovens § 36 og til en supplerende pensionsordning.
 Det er alene den tjenestemandspensionsgivende del af  

 lønnen, der kan danne basis for pension efter tjenestemandspensionslovens  

 regler om udbetaling af aktuel pension før det 60. år.
Til §  

 6.  

 Åbne grupper Ansatte i  

 åbne grupper indplaceres i pensionsmæssig henseende i det  

 lønramme-/skalatrinsforløb,  

 der var gældende forud for overgangen til det nye lønsystem.
Dette  

 skyggeforløb lægges til grund for pensionsberegningen.
 Som led i  

 implementeringen af det nye lønsystem bør de lokale parter på grundlag af  

 gældende klassificeringsaftaler udarbejde en oversigt over den hidtidige  

 klassificering af de stillinger, der omfattes af det nye lønsystem.  

 Personlige  

 klassificeringer markeres med *).
 Hvis der i  

 forbindelse med lønændringer indgås aftale om pensionsmæssig indplacering i  

 højere lønramme, jf. stk. 3 revideres oversigten i overensstemmelse hermed.
 Kompetencen  

 til  som supplement til tjenestemandspensionsordningen  at aftale  

 pensionsbidrag  

 af varige og midlertidige tillæg i det nye lønsystem forudsættes delegeret  

 til  

 de lokale aftaleparter.
 I forbindelse  

 med eventuelle overvejelser om indbetaling af pensionsbidrag af midlertidige  

 tillæg til tjenestemænd, for hvem der ikke i forvejen er oprettet en  

 forsikringsmæssig pensionsordning, henledes opmærksomheden på, at de hermed  

 forbundne administrationsomkostninger  specielt for så vidt angår  

 mindre og  

 korterevarende tillæg  kan være relativt store i forhold til  

 pensionsindbetalingens  

 størrelse og dermed kan reducere pensionsordningens værdi uforholdsmæssigt.
Der kan  

 aftales pensionsbidrag af varige og midlertidige tillæg.
Derudover kan der  

 aftales pensionsbidrag af dele af udligningstillægget i den udstrækning, det  

 erstatter tillæg (f.eks. lokallønstillæg), hvoraf der har været indbetalt  

 pensionsbidrag  

 til en supplerende pensionsordning.
Efter  

 bestemmelsen skal der indgås aftale om en justering af en tjenestemands  

 pensionsmæssige indplacering, hvis der aftales nye/højere tillæg, som i det  

 hidtidige lønsystem ville have haft karakter af en oprykning til højere  

 lønramme.
Der kan således ikke indgås aftale om ændret  

 tjenestemandspensionsmæssig  

 indplacering, uden at dette har baggrund i en ændret lønmæssig placering.
Finansministeriet, Personalestyrelsen, den  

 15. marts 2007 Pia Staniok Bilag 1 Aftale om pensionsforhold for  

 tjenestemandsgrupper o.l. i forbindelse med nye lønsystemer § 1.  

 Dækningsområde Aftalen omfatter tjenestemænd og øvrige ansatte med ret  

 til tjenestemandspension, for hvilke der indgås eller er indgået aftale om  

 nye  

 lønsystemer.
 Stk. 2.  

  

 Ansatte, der er omfattet af cheflønspuljen, er undtaget  

 fra aftalen.
 Stk. 3.  

  

 Det kan mellem Finansministeriet og vedkommende  

 (central)organisation aftales, at konkrete stillinger/stillingsgrupper  

 undtages fra aftalen.
§ 2. Lukkede  

 og åbne grupper Tjenestemandspensionsforhold for grupper, inden for  

 hvilke der principielt ikke sker nyansættelse på vilkår, der indebærer ret  

 til  

 tjenestemandspension (lukkede grupper), fastlægges i overensstemmelse med  

 reglerne i §§ 3-5.
 Stk. 2.  

  

 Tjenestemandspensionsforhold for grupper, inden for  

 hvilke der fortsat sker nyansættelse på vilkår, der indebærer ret til  

 tjenestemandspension (åbne grupper), følger bestemmelserne i § 6.
§ 3. Lukkede  

 grupper Der aftales for de enkelte grupper hhv. enkeltstillinger  

 et tjenestemandspensionsforløb svarende til det hidtidige anciennitetssikrede  

 skalatrinsforløb forlænget med 2 skalatrin, dog maksimalt til skalatrin 48.  

 Aftale herom for den enkelte gruppe indgås mellem Finansministeriet og  

 vedkommende forhandlingsberettigede (central)organisation.
Stk. 2. De i stk. 1 nævnte 2 skalatrin opnås efter 2 år på  

 slutløn i hidtidigt skalatrinsforløb, hvis dette er baseret på løntrin  

 svarende  

 til 2 skalatrin.
Hvis det er baseret på løntrin svarende til 1 skalatrin,  

 opnås  

 det første skalatrin efter 2 år og det andet skalatrin efter 4 år på sluttrin  

 i  

 hidtidigt skalatrinsforløb.
 Stk. 3.  

  

 Hvis det hidtidige skalatrinsforløb ikke entydigt  

 er baseret på løntrin svarende til 2 eller 1 skalatrin aftales det konkret i  

 den supplerende aftale i henhold til § 3, hvornår de 2 ekstra skalatrin  

 opnås.
 Stk. 4.  

  

 Ved avancement  

 efter ansøgning til højere stilling inden for samme ansættelsesområde, jf.  

 stk.  

 5, forlænges anciennitetsforløbet i henhold til stk. 1 med et yderligere  

 skalatrin til i alt 3 trin, dog maksimalt til skalatrin 48. På tidspunktet  

 for  

 avancementet oprykkes tjenestemanden til nærmeste højere skalatrin med  

 uændret  

 dato for oprykning til eventuelle yderligere trin i skalatrinsforløbet.  

 Tidspunktet for opnåelse af det nye sluttrin fastlægges i øvrigt i  

 overensstemmelse med principperne i stk. 2 og 3.
Stk. 5.  

  

 Avancement til højere stilling i et andet  

 ministeriums departement, jf. § 1, stk. 3, i aftale af 15. august 1975 om  

 ansættelsesområder  

 for varigt ansatte tjenestemænd og tjenestemænd ansat på prøve, anses i denne  

 sammenhæng ikke for avancement inden for samme ansættelsesområde.
For ansatte  

 på selvejende institutioner o.l. anses institutionen for ansættelsesområde.
§ 4.  

 Overgang til anden stilling inden for Finansministeriets og CFUs  

 forhandlingsområde For  

 en  

 tjenestemand, hvis ret til tjenestemandspension er fastlagt i  

 overensstemmelse  

 med reglerne i § 3, gælder den fastlagte ret uændret ved ansøgt overgang til  

 anden tjenestemandspensionsmæssigt tilsvarende eller højere placeret stilling  

 i  

 en lukket gruppe.
 Stk. 2.  

  

 Ved ansøgt overgang til anden tjenestemandspensionsmæssigt  

 tilsvarende eller højere placeret stilling i en åben gruppe, fastlægges  

 pensionsretten i overensstemmelse med de for den nye stilling gældende  

 regler.
 Stk. 3.  

  

 Ved ansøgt overgang fra en stilling, der er  

 omfattet af gammel løn, til en pensionsmæssigt tilsvarende eller højere  

 placeret stilling på ny løn i en lukket gruppe, fastlægges pensionsretten i  

 overensstemmelse med reglerne i § 3 med udgangspunkt i den hidtidige  

 stillings  

 skalatrinsforløb.
 Stk. 4.  

  

 Ved overgang fra en stilling uden for  

 Finansministeriets og CFUs forhandlingsområde til en  

 tjenestemandspensionsmæssigt  

 tilsvarende eller højere placeret stilling på ny løn i en lukket gruppe inden  

 for dette område fastlægges pensionsretten på tilsvarende måde som anført i  

 stk. 3, medmindre andet aftales mellem Finansministeriet og vedkommende  

 (central)organisation.
 Stk. 5.  

  

 Ved ansøgt overgang til en  

 tjenestemandspensionsmæssigt lavere placeret stilling fastlægges  

 pensionsretten  

 i overensstemmelse med de regler, der er gældende for den nye stilling,  

 medmindre  

 andet følger af aftale om senior- eller retræteordninger.
§ 5.  

 Indbetaling af pensionsbidrag til supplerende pensionsordning Hvis den pensionsgivende løn i det nye lønsystem  

 overstiger den tjenestemandspensionsgivende løn på sluttrinnet i det efter §  

 3  

 fastlagte skalatrinsforløb, indbetales der pensionsbidrag af det overskydende  

 beløb til en supplerende pensionsordning.
Pensionsbidraget udgør 18 pct. af  

 det  

 overskydende beløb, hvoraf 2/3 anses for arbejdsgiverbidrag og 1/3 anses for  

 egetbidrag.
Stk. 2.  

  

 Løntillæg ud over basisløn er pensionsgivende, hvis  

 dette aftales mellem de forhandlingsberettigede parter.
Løn svarende til den  

 tjenestemandspensionsgivende løn på sluttrinnet i det efter § 3 fastlagte  

 skalatrinsforløb anses altid for pensionsgivende i  

 tjenestemandspensionssystemet.
 Stk. 3.  

  

 Løntillæg, der på denne aftales virkningstidspunkt,  

 jfr. § 7 stk. 2, er aftalt pensionsgivende til en supplerende  

 bidragsdefineret  

 pensionsordning, bevarer denne status med den bidragssats, der er gældende  

 for  

 det pågældende område.
§ 6. Åbne  

 grupper Tjenestemænd  

 og tjenestemandslignende ansatte med statsgaranterede pensionsordninger  

 indplaceres  

 i pensionsmæssig henseende i det lønrammeforløb, der var gældende forud for  

 den  

 ansattes overgang til det nye lønsystem med oprykning i overensstemmelse med  

 de  

 hidtil gældende anciennitetsregler.
 Stk. 2.  

  

 Ved pensionering beregnes  

 tjenestemandspensionen herefter på grundlag af den pensionsgivende løn på det  

 skalatrin, hvorpå den pågældende på pensioneringstidspunktet var indplaceret  

 i  

 henhold til stk. 1.
 Stk. 3.  

  

 Hvis der aftales oprykning til en  

 højere basisløngruppe eller varige tillæg/tillægsforhøjelser for funktioner  

 eller kvalifikationer, henholdsvis sker oprykning i lønintervallet, der i det  

 hidtidige lønsystem ville have haft form af en oprykning til højere lønramme,  

 indgår parterne samtidig aftale om, at den ansatte i pensionsmæssig henseende  

 indplaceres i den højere lønramme.
 Stk. 4.  

  

 Aftaler om individuel omklassificering  

 af tjenestemænd (i henhold til stk. 3), der er fyldt 60 år på aftalens  

 ikrafttrædelsestidspunkt,  

 har virkning for beregning af tjenestemandspension, når der er forløbet 2 år  

 eller mere mellem aftalens ikrafttrædelsestidspunkt og pensionsbegivenhedens  

 indtræden.
Stk. 5.  

  

 Medmindre stk. 3 finder anvendelse, kan  

 der som supplement lokalt aftales pensionsbidrag af varige og midlertidige  

 tillæg, efter § 4, stk. 4 og 5, i rammeaftale af 19. november 2003 om nye  

 lønsystemer.
Evt. pensionsbidrag indbetales efter reglerne i aftale af 22.  

 april 2002 mellem Finansministeriet og centralorganisationerne om  

 pensionsbidrag af visse faste tillæg til tjenestemænd.
§ 7.  

 Ikrafttræden og opsigelse Denne aftale træder i kraft den 1. oktober 2003.
 Stk. 2.  

  

 Aftalen har virkning for de enkelte grupper hhv.  

 enkeltstillinger fra det tidspunkt, der bestemmes i den supplerende aftale om  

 skalatrinsforløb mv. i henhold til § 3, jf. dog stk. 3.
 Stk. 3.  

  

 For personer, der er pensioneret i tidsrummet fra  

 1. april 2003 og indtil det tidspunkt, fra hvilket den supplerende aftale i  

 henhold til § 3 har virkning, og som på pensioneringstidspunktet opfyldte  

 betingelserne efter denne aftale for at opnå yderligere  

 tjenestemandspensionsgivende skalatrin, herunder at de var aflønnet på nyt  

 lønsystem, omberegnes pensionen på grundlag heraf.
 Stk. 4.  

  

 Denne aftale kan opsiges skriftligt med 3 måneders  

 varsel til en 31. marts, dog tidligst til den 31. marts 2005.
København, den 19. december 2003 Statsansattes Kartel Peter Waldorff Statstjenestemændenes Centralorganisation II Tommy Agerskov  

 Thomsen Lærernes Centralorganisation Anders Bondo  

 Chrisstensen Akademikernes Centralorganisation Svend M.  

 Christensen Finansministeriet P.M.V.
 E.B.
Gorm Neigaard Bilag 1.1 Ansøgt overgang til anden pensionsmæssigt  

 tilsvarende eller højere stilling Fra Til Pensionsforhold 1  

  

 ) Ny løn lukket gruppe (med 2 ekstra trin) Ny løn lukket gruppe inden for samme ansættelsesområde a  

  

 ) Pensionsret som i hidtidig stilling + evt. trin 3* 18 pct. derudover af pensionsgivende tillæg 2  

  

 ) Ny løn lukket gruppe (med 2 ekstra trin) Ny løn lukket gruppe uden for samme ansættelsesområde a  

  

 ) Pensionsret som i hidtidig stilling 18 pct. derudover af pensionsgivende tillæg 3  

  

 ) Ny løn lukket gruppe (med 2 ekstra trin) Gammel løn lukket gruppe inden for samme ansættelsesområde a  

  

 ) Pensionsret som i hidtidig stilling + evt. trin 3* 18 pct. derudover af pensionsgivende tillæg 4  

  

 ) Ny løn lukket gruppe (med 2 ekstra trin) Gammel løn lukket gruppe uden for samme ansættelsesområde a  

  

 ) Pensionsret som i hidtidig stilling 18 pct. derudover af pensionsgivende tillæg 5  

  

 ) Ny løn lukket gruppe (med 2 ekstra trin) Gammel løn lukket gruppe  chefstilling omfattet af  

 cheflønsaftalen a  

  

 ) Pensionsret som i hidtidig stilling + evt. trin 3* 18 pct. derudover af pensionsgivende tillæg 6  

  

 ) Ny løn lukket gruppe (med 2 ekstra trin) Åben gruppe uanset ny eller gammel løn b  

  

 ) Pensionsret efter ny stilling 7)  

  

 Gammel løn Ny løn åben gruppe b)  

  

 Pensionsret efter ny stilling 8  

  

 ) Gammel løn Ny løn lukket gruppe inden for samme ansættelsesområde a  

  

 ) Pensionsret som i hidtidig stilling + evt. 3 trin* 18 pct. derudover af pensionsgivende tillæg 9)  

  

 Gammel løn Ny løn lukket gruppe uden for samme ansættelsesområde a  

  

 ) Pensionsret som i hidtidig stilling + 2 trin 18 pct. derudover af pensionsgivende tillæg Konklusion a)  

 	  

 Ved overgang til  

 højere stilling i en lukket gruppe bibeholdes pensionsretten i hidtidig  

 stilling  

 + evt. trin 3. Ved overgang fra gammel løn til ny løn i en lukket gruppe + 2  

 trin evt. + 3. trin.
 b)  

 	  

 Ved overgang til  

 højere stilling i åben gruppe optjenes pensionsret efter ny stilling.
 * Et evt. trin 3 forudsætter, at der er tale om overgang  

 til højere stilling inden for samme ansættelsesområde, jf. aftalens § 3 stk.  

 4-6, dog maksimalt til skalatrin 48, ligesom det forudsætter, at trin 3 ikke  

 tidligere er givet.
Bilag 2 Forklaringer til eksempeldiagrammer vedrørende  

 bilag M Til venstre for eksemplerne viser den orange søjle den  

 pensionsgivende løn på det anciennitetssikrede slutskalatrin i  

 tjenestemandspensionssystemet  

 efter forhøjelse med skalatrin i henhold til bilag M.
Hvert eksempel består af 6 søjler.
I eksempel 1 viser de 2  

 søjler i venstre side situationen før implementering af bilag M.
De 2 søjler  

 i  

 midten viser situationen efter implementering af bilag M.
De 2 søjler til  

 højre  

 viser en senere udvikling, hvor der er sket en forhøjelse af basislønnen.
I eksempel 2 viser de 2 søjler til venstre både  

 situationen før og efter implementering af bilag M, da situationen er  

 uforandret.  

 De 2 søjler i midten viser en senere udvikling, hvor der er aftalt et  

 pensionsgivende  

 tillæg.
De 2 søjler til højre viser en endnu senere udvikling, hvor der er  

 sket  

 en forhøjelse af basislønnen.
De lyserøde søjler viser den tjenestemandspensionsgivende  

 løn.
Den lyserøde søjle til venstre og i midten viser i begge eksempler den  

 aktuelle tjenestemandspensionsgivende løn.
Den lyserøde søjle til højre i  

 begge  

 eksempler viser den tjenestemandspensionsgivende løn, når den ansatte er nået  

 sluttrin efter forhøjelse med ekstra trin.
Denne søjle er derfor  

 sammenfaldende  

 med den orange.
 Blå felter markerer basislønnen i det nye lønsystem.
 Gule felter markerer pensionsgivende tillæg, der er aftalt  

 før implementering af bilag M, og som er pensionsgivende, uanset om de ligger  

 over eller under det tjenestemandspensionsgivende sluttrin.
 Grønne felter markerer tillæg, der er aftalt efter  

 implementering af bilag M, og for hvilke det er aftalt, at de er  

 pensionsgivende  

 med 18 pct. i det omfang, de ligger over det tjenestemandspensionsgivende  

 sluttrin.
 Det grå felt, der er mærket TP, markerer, at den  

 pågældende løndel ligger inden for det tjenestemandspensionsgivende sluttrin  

 og  

 derfor er pensionsgivende i tjenestemandspensionssystemet.
 Tillæg, der ikke er eller bliver aftalt pensionsgivende  

 til en bidragsdefineret pensionsordning, bliver ikke pensionsgivende gennem  

 bilag M.
 Eksempel 1  

  

 viser en ansat med et tillæg, der er pensionsgivende med den procentsats, der  

 er gældende for det pågældende overenskomstområde, og som har en størrelse,  

 der  

 bringer den samlede løn op over det tjenestemandspensionsgivende sluttrin.
 Efter implementering af bilag M bliver den del af  

 tillægget, der overstiger det tjenestemandspensionsgivende sluttrin,  

 pensionsgivende  

 med 18 pct.
 Endelig viser eksemplet, at ved en senere forhøjelse af  

 basislønnen, bliver en større del af tillægget pensionsgivende med 18 pct.
 Eksempel 2  

  

 viser en ansat med et pensionsgivende tillæg, der efter implementering af  

 bilag  

 M ikke bringer den samlede løn op over det tjenestemandspensionsgivende  

 sluttrin.
 Eksemplet viser endvidere, at på et senere tidspunkt  

 aftales der et pensionsgivende tillæg, som overstiger det  

 tjenestemandspensionsgivende  

 sluttrin, og derfor bliver pensionsgivende med 18 pct. af den overskydende  

 del.
 Den del der ligger under det tjenestemandspensionsgivende  

 sluttrin er pensionsmæssigt dækket af tjenestemandspensionsretten.
 Endelig viser eksemplet, at på et endnu senere tidspunkt  

 forhøjes basislønnen, hvorved en større del af tillægget bliver  

 pensionsgivende  

 med 18 pct.
