afsagt af  

 Tvistighedsnævnet den 24. april 2001 i sag nr. 38.2000 Elev A mod virksomhed B Mellem klageren, elev A, født den  

 29. november 1962, og indklagede, virksomhed B, blev der den 29. september  

 1998  

 indgået uddannelsesaftale, hvorefter klageren skulle uddannes som  

 cykelmekaniker med uddannelsesperiode fra den 16. juni 1998 til den 15. marts  

 2001. Uddannelsesaftalen blev under henvisning til klagerens udeblivelse uden  

 lovlig grund ophævet ensidigt af indklagede ved skrivelse af 30. marts 1999.  

 Klageren havde været sygemeldt fra den 22. februar 1999, men havde trods  

 anmodning herom i skrivelse af 16. marts 1999 fra indklagede ikke fremsendt  

 lægeerklæring.
Det er ubestridt, at ophævelsen var berettiget.
 Klageren har ved sin faglige  

 organisation, Dansk Metalarbejderforbund, ved klageskrift modtaget den 18.  

 december 2000 indbragt sagen for Tvistighedsnævnet med endelig påstand om, at  

 indklagede til klageren skal betale 21.697,05 kr. med tillæg af procesrente  

 fra  

 den 7. november 1999.
 Indklagede har påstået frifindelse.
 Klagerens krav fremkommer således:
 Feriegodtgørelse for 1998  

    

  

    

  

    

  

 10.658,15 kr.
 Feriegodtgørelse for 1999  

    

  

 	  

    

    

  

 5.094,00 kr.
 Uberettiget modregning i løn  

 november 1998  

    

  

 	  

    

  

 2.300,00 kr.
 Uberettiget modregning i løn marts  

 1999  

    

  

 	  

    

    

  

  

 2.640,00 kr.
 I alt  

    

  

 	  

    

    

  

  

 20.692,15 kr.
Modregningen i november lønnen med  

 2.300 kr. vedrører udgifter til et togkort i forbindelse med et skoleophold.  

 I  

 lønnen for marts 1999 modregnede indklagede 6.349,42 kr.
Indklagede har under  

 sagen bekræftet, at dette beløb fremkommer således:
 Køb af barnecykel  

    

  

 1.004,90 kr.
 Køb af diverse varer  

    

  

 644,52 kr.
 Køb af cykel  

    

  

 2.060,00 kr.
 Køb af togkort  

    

  

  

 2.640,00 kr.
 I alt  

    

  

  

 6.349,00 kr.
 Klageren anerkender således den  

 modregning, der blev foretaget i lønnen for marts 1999, bortset fra udgiften  

 til togkort, 2.640,00 kr.
Efter at klageren havde fremsat sit  

 betalingskrav over for indklagede udarbejdede indklagede i september 1999 en  

 samlet opgørelse af parternes mellemværende.
Efter denne opgørelse har  

 indklagede et tilgodehavende på 13.674,42 kr., der under sagen er gjort  

 gældende til kompensation i klagerens krav.
Opgørelsen indeholder bl.a. de  

 beløb, hvormed indklagede har foretaget modregning i klagerens løn.
Derudover  

 anføres en række beløb betegnet difference til korrekt pris,  

 uerholdelig  

  

 debetbonnr  

  

 ., kassedifference  

    

  

 og en   

  

 øreafrundning  

  

   

 på 3.698,15 kr.
Endelig forudsætter opgørelsen, at klageren uberettiget har  

 oppebåret løn for perioden 22. februar - 31. marts 1999, hvilken løn kræves  

 tilbagebetalt.
Indklagede anmodede den 24. marts  

 2000   Tekniske skole om at bekræfte, at klageren aldrig mødte op til  

 undervisningen, der begyndte den 22. februar 1999, ligesom man bad om  

 oplysning  

 om, hvorvidt der var udstedt studiekort til klageren.
Den 29. marts 2000  

 skrev  

   Tekniske Skole således til indklagede:
   

 Tekniske Skole kan hermed bekræfte, at A ikke har deltaget i undervisningen  

 i  

 tidsrummet 22.02.99 til 26.03.99.
Vi  

 kan endvidere oplyse, at der ikke er udstedt studiekort til A. Klageren har givet personligt møde  

 for Tvistighedsnævnet og afgivet forklaring.
For indklagede har direktør C  

 afgivet forklaring.
Klageren  

  

  

 har  

 forklaret bl.a., at han ved ansættelsen fik oplyst, at han kunne købe varer  

 til  

 indkøbspris med tillæg af moms.
Han modtog i august 1998, til brug for køb af  

 togkort i forbindelse med skoleundervisning på  .. tekniske skole, 2.300 kr.  

 af  

 forretningsføreren, D.
Han købte et togkort for beløbet.
Det viste sig med  

 det  

 samme, at han ikke havde behov for undervisningen, og han meldte sig derfor  

 straks på arbejdspladsen.
D drøftede med C om togkortet skulle refunderes,  

 men  

 beskeden var, at han skulle vente, da det kunne være, at han i stedet skulle  

 til undervisning på   Tekniske Skole.
Dette blev imidlertid ikke til noget,  

 men  

 da var det for sent at få togkortet refunderet.
I februar 1999 tog  

    

  

 han efter aftale med D 2.640 kr. af  

 kassen  

    

  

 til betaling af togkort i  

 forbindelse med undervisning i   Han skulle starte den 22. februar 1999, men  

 nåede kun at give besked til en dame på kontoret om, at han var syg.
Han  

 sygemeldte sig også til indklagede og var derefter syg resten af måneden og i  

 marts.
C var nogle gange på bopælen og talte med klagerens kone.
C  

  

  

    

  

 har forklaret bl.a., at de ansatte kan købe  

 varer kontant til indkøbspris med tillæg af moms.
Man må naturligvis ikke  

 betjene sig selv.
D bad, efter aftale med ham, klageren sørge for, at de  

 2.300  

 kr. til togkort i august 1998 blev refunderet.
Det skete imidlertid ikke, og  

 beløbet blev derfor modregnet i lønnen.
Klageren protesterede ikke i den  

 anledning.
Han har af trafikselskabet fået oplyst, at der ikke har været  

 udstedt togkort til klageren.
I februar 1999 sygemeldte klageren sig ikke.
De  

 fik besked om hans fravær fra skolen.
Han opsøgte klageren i dennes hjem.
Han  

 virkede ikke syg og sagde, at han ville tage på skole igen den følgende uge.  

 Dette skete imidlertid ikke, og til sidst bad han om en lægeerklæring, men  

 fik  

 ikke nogen.
Da klageren fremsatte krav om betaling af feriepenge mv. blev der  

 udarbejdet en samlet opgørelse af mellemværendet.
Han kan ikke nu redegøre  

 nærmere for de enkelte poster i opgørelsen, men den er korrekt.
Klageren  

  

  

 har til  

 støtte for sin påstand anført, at klageren har krav på feriepenge som opgjort  

 til udgangen af marts 1999. Ophævelsen af ansættelsesforholdet havde først  

 virkning fra udgangen af marts, og der er ikke grundlag for at kræve lønnen  

 fra  

 den 22. februar tilbagebetalt.
Det skyldes ikke klagerens forhold, at de  

 erhvervede togkort ikke kom til nytte, og indklagedes modregning med disse  

 beløb  

 er derfor uberettiget.
Man kan under alle omstændigheder ikke modregne i krav  

 på feriepenge.
Indklagede  

  

  

    

  

 har til støtte for frifindelsespåstanden  

 anført, at klageren har accepteret modregning med de 2.300 kr. i lønnen for  

 november 1998. Det må derudover lægges til grund, at klageren blev pålagt at  

 søge togkortet refunderet, men undlod dette.
Klageren har end ikke godtgjort,  

 at han har købt et togkort.
Klageren har erkendt, at han misligholdt  

 ansættelsesforholdet i forbindelse med sin sygdom i februar-marts 1999. Han  

 har  

 derfor ikke krav på løn og feriepenge vedrørende denne periode.
Indklagede er  

 berettiget til erstatning som følge af misligholdelsen, ligesom klageren må  

 tilbagebetale det beløb, han modtog til dækning af togkort.
Klageren tog selv  

 pengene fra kassen, men har ikke dokumenteret, at det er blevet anvendt til  

 køb  

 af togkort.
Indklagedes opgørelse af den øvrige del af mellemværendet må  

 lægges  

 til grund, og klageren har således ikke noget krav.
I sagens behandling har som faste  

 medlemmer af Tvistighedsnævnet deltaget landsdommer Mogens Kroman (formand),  

 advokat Tine B.
Skyum og konsulent Pernille Knudsen (begge Dansk  

 Arbejdsgiverforening) samt konsulent Evelyn Jørgensen og konsulent Claus  

 Jørgensen (begge Landsorganisationen i Danmark). Herudover har som særligt  

 sagkyndige medlemmer i denne sag deltaget cand.jur.
Niels Grøn Sørensen,  

 Dansk  

 Industri og sekretær Keld Larsen, Dansk Metal.
Tvistighedsnævnet  

  

  

 finder, at  

 klageren har krav på feriepenge af sin løn til og med marts 1999, idet  

 ophævelsen af ansættelsesforholdet havde virkning fra udgangen af marts  

 måned.  

 Der er ikke grundlag for at kræve løn fra den 22. februar og frem til  

 udgangen  

 af marts 1999 tilbagebetalt, men klageren har som følge af sin misligholdelse  

 pådraget sig et erstatningsansvar over for indklagede.
Klageren protesterede  

 ikke over modregning i lønnen for november 1998 med 2.300 kr., og klageren  

 har  

 ikke dokumenteret, at det af ham hævede beløb på  

    

  

 2.640 kr. er anvendt med rette.
Indklagedes  

 modregning med disse beløb findes derfor berettiget.
Derimod har indklagede  

 ikke godtgjort af have yderligere modregningskrav udover de beløb, som  

 klageren  

 har anerkendt.
Klagerens krav udgør herefter et  

 samlet feriepengetilgodehavende på 15.752,15 kr. med fradrag af en  

 skønsmæssigt  

 fastsat erstatning til indklagede som følge af klagerens misligholdelse af  

 ansættelsesforholdet.
Tvistighedsnævnet tilkender herefter klageren i alt  

 12.000 kr.
 T h i  

    

  

 b e s t e m  

  

 m  

  

 e s:
 Indklagede, virksomhed B, skal  

 inden 14 dage til klageren, elev A, betale 12.000 kr. med tillæg af  

 procesrente  

 fra den 7. november 1999 til betaling sker.
 Hver part betaler sine egne  

 omkostninger.
 Denne kendelse kan inden 8 uger fra  

 modtagelsen indbringes for domstolene.
