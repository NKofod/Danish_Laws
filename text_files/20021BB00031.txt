Fremsat den 12. november 2002 af Keld  

 Albrechtsen (EL) og Pernille Rosenkrantz-Theil (EL) Forslag til folketingsbeslutning om oprettelse af en kommunal byggefond Folketinget opfordrer regeringen til senest den 1. marts  

 2003 at oprette en kommunal byggefond, der via indbetalinger fra kommunerne  

 kan yde støtte til opførelse af alment boligbyggeri.
De  

 kommuner, der ikke har og ikke bygger alment boligbyggeri, indbetaler midler  

 til fonden.
Bemærkninger til forslaget Forslagsstillerne ønsker med  

 beslutningsforslaget at sikre og understøtte et varieret boligmarked i  

 hele landet.
 Det er forslagsstillernes opfattelse, at almene boliger  

 bør være et tilbud i enhver kommune, så alle   også  

 de mindre velstillede   frit kan vælge, hvor de vil bo, og samtidig kan  

 få en tilfredsstillende bolig, uanset om der er tale om familier,  

 ældre eller unge.
Imidlertid viser det sig, at en lang række kommuner  

 fravælger den almene boligform.
En undersøgelse foretaget af den  

 daværende by- og boligminister som svar på et  

 spørgsmål fra Boligudvalget, viser således, Efter de gældende regler er det op til de enkelte  

 kommuner at beslutte, om der skal bygges alment boligbyggeri i kommunen.
Det  

 ønsker forslagsstillerne ikke ændret.
Det bør fortsat  

 være den enkelte kommunalbestyrelses ansvar at sikre og tilvejebringe  

 et tilstrækkeligt og varieret  boligudbud i kommunen.
Imidlertid mener forslagsstillerne, at når en lang  

 række kommuner fravælger den almene boligform, så  

 medfører det, at andre kommuner mere eller mindre bliver tvunget til  

 at bygge yderligere alment boligbyggeri for at sikre, at der er boliger  

 også til de mindre velstillede.
Denne skævdeling  

 pålægger derfor visse kommuner større økonomiske  

 byrder end andre kommuner.
Det er efter forslagsstillernes opfattelse ikke  

 rimeligt.
Det foreslås derfor, at der oprettes en kommunal  

 byggefond, hvortil de kommuner, der ikke har og ikke bygger alment  

 boligbyggeri, indbetaler midler.
Med udgangspunkt i, at en kommune bør  

 have ca. 20 pct. alment boligbyggeri (svarende til det almene boligbyggeris  

 nuværende andel af den samlede boligbestand, jf.
Boligudvalget alm. del  

   bilag 106 (folketingsåret 1999-2000)), opgøres det  

 beløb, den enkelte kommune skal indbetale til den kommunale byggefond.
De kommuner, der ikke har tilstrækkeligt med almene  

 boliger, skal herefter indbetale et beløb svarende til 7 pct. af  

 anskaffelsessummen for det antal almene boliger, kommunen ellers skulle have  

 bygget for at opnå en andel på ca. 20 pct. af den samlede  

 boligbestand i kommunen.
Den kommunale byggefond kan herefter yde  

 støtte til staten til hel eller delvis finansiering af op til 7 pct.  

 af anskaffelsessummen.
 Råder fonden over flere midler, end der udbetales i  

 grundkapitalstøtte, kan midlerne anvendes til yderligere finansiering  

 af byggeriet, således at den lånefinansierede del lettes.
Forslaget skal ses i sammenhæng med det samtidig  

 fremsatte lovforslag nr.
L 88 om at ændre den kommunale grundkapital  

 på 7 pct. til en statslig grundkapital.
Skriftlig fremsættelse Keld Albrechtsen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om oprettelse af en  

 kommunal byggefond.
(Beslutningsforslag nr.
B 31).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
