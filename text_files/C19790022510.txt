Ved cirkulærskrivelse af 13. november 1979 har justitsministeriet med  

 virkning fra den 1. januar 1980 indført et nyt blanketsystem til brug for de  

 indledende skifteforretninger samt udsendt en vejledning af 13. november 1979  

 vedrørende brugen af blanketsættet.
Punkt 6 i vejledningen vil indebære, at  

 skifteretterne indsender forespørgselsblanket til Centralregisteret for  

 Testamenter i alle dødsboer.
Dette vil medføre en forøgelse af registerets  

 arbejdsbyrde.
 For at undgå unødige dobbeltbesvarelser og for at nedbringe  

 Centralregisterets ekspeditionstid har justitsministeriet efter aftale med  

 advokatrådet henstillet til advokaterne at undlade at rette henvendelse til  

 Centralregisteret for Testamenter i dødsboer, men i stedet at indhente de  

 ønskede oplysninger gennem vedkommende skifteret.
 Justitsministeriet skal i den anledning anmode skifteretterne om efter  

 begæring at orientere advokaterne om centralregisterets besvarelse og om  

 nødvendigt at fremsende svarblanketten eller en kopi heraf til advokater, der  

 har en rimelig retlig interesse heri.
 Justitsministeriet, den 14. december  

 1979.
 P.M.V.
 E.B.
