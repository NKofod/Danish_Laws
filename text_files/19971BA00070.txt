Nr BSF 70 Forslag til folketingsbeslutning om stop for store svinebedrifter m.v.
Fremsat af Kristen Touborg (SF) Margrete Auken (SF) Jørn Jespersen (SF)  

 Jes Lunde (SF) Anni Svanholt (SF) den 14. november 1997 For at modvirke strukturforvridningen og skattetænkningen i landbruget  

 samt på længere sigt sikre en miljømæssigt mere hensigtsmæssig fordeling af  

 husdyrene og husdyrgødningen i Danmark opfordrer Folketinget regeringen til  

 at foretage følgende reguleringer og om nødvendigt fremsætte lovforslag, der  

 sikrer:
 1) Et midlertidigt stop for nyopførelse af svinebedrifter med mere end 250  

 dyreenheder.
 2) Udarbejdelse af generelle retningslinjer for amtsrådenes godkendelse af  

 nye svinebedrifter og udvidelse af eksisterende svinebedrifter, hvor der  

 bl.a. tages hensyn til husdyrtætheden og grundvandet i de enkelte amter,  

 herunder indførelse af et generelt stop for nyopførelse af svinebedrifter med  

 mere end 250 dyreenheder samt mulighed for afvisning af nyopførelse af  

 svinebedrifter eller udbygning af eksisterende svinebedrifter med mere end  

 125 dyreenheder ud fra en vurdering af husdyrtætheden og hensynet til  

 grundvandet.
Bemærkninger til forslaget I betænkning over L 171, forslag til lov om ændring af lov om  

 landbrugsejendomme, folketingsåret 1993-94, se Folketingstidende 1993-94,  

 Tillæg B sp. 1578, fremsatte SF forslag om en begrænsning af dyreholdet på  

 den enkelte ejendom til maksimalt 250 dyre- enheder. (250 dyreenheder  

 modsvarer en ejendom på ca. 150 ha med eksempelvis 210 søer og en  

 årsproduktion på 5.400 slagtesvin).
Dette ændringsforslag er nu yderligere blevet aktualiseret af den  

 igangværende udbygning med nye store svinebedrifter med fuldspaltestalde og  

 en årsproduktion på op til 15.000 slagtesvin, en udvikling, der forvrider  

 strukturen i landbruget, og som fremmer produktionsformer, som  

 dyrevelfærdsmæssigt er sundhedsskadelige og samtidig utidssvarende i forhold  

 til de forventede fremtidige forbrugerkrav til svineproduktionen fra både  

 ind- og udland.
Dertil kommer, at store svinebedrifter skaber tilsvarende  

 store indeklima- og miljøproblemer for de ansatte og for vandmiljøet.
Regeringen har efter vedtagelse af D 71 i folketingsåret 1996-97, se  

 Folketingstidende 1996-97, forhandlingerne side 5262 og side 5285, nedsat et  

 udvalg, der skal analysere strukturudviklingen i dansk landbrug.
Samtidig er  

 vandmiljøplanen og pesticidhandlingsplanen til revision.
Der er derfor behov  

 for et hurtigt indgreb, der stopper en samfundsmæssig og miljøskadelig  

 udbygning af svineproduktionen i dansk landbrug, således at udgangspunktet  

 for de fremtidige beslutninger i Folketinget ikke bliver dårligere, end det  

 er i dag.
På storcenterområdet udviste regeringen handlekraft ved at indføre  

 et midlertidigt stop, indtil en samlet lovgivning var på plads.
Det samme bør  

 også være muligt, når det gælder udbygningen af store svinebedrifter.
Husdyrene er skævt fordelt i Danmark.
Det skaber en lang række lokale og  

 regionale miljøproblemer og dårlige muligheder for at udnytte husdyrgødningen  

 optimalt.
Forslagsstillerne foreslår, at der øjeblikkeligt indføres et midlertidigt  

 stop for nyopførelse af svinebedrifter med mere 250 dyreenheder.
Stoppet skal  

 gælde, indtil der er udarbejdet nye regler for amtsrådenes godkendelse af nye  

 svinebedrifter og udvidelse af eksisterende svinebedrifter, hvor der bl.a.  

 tages hensyn til husdyrtætheden og grundvandet i de enkelte amter.
Reglerne  

 skal sikre, at amtsrådene som en generel regel ikke kan godkende bedrifter  

 med mere end 250 dyreenheder, samt sikre, at amtsrådene kan afvise  

 nyopførelse af svinebedrifter eller udbygning af eksisterende svinebedrifter  

 med mere end 125 dyreenheder ud fra en vurdering af husdyrtætheden og  

 hensynet til grundvandet.
 Dette forslag skal herudover være med til at modvirke den forvridning af  

 landbrugsstrukturen, som de nuværende skatte- og afskrivningsregler fremmer.
 I øvrigt henvises til SF'»s beslutningsforslag B 16 om forslag til  

 folketingsbeslutning om fremme af udfasning af brugen af pesticider i Danmark  

 og beskyttelse af grundvandet samt til SF's beslutningsforslag B 54 om  

 forslag til folketingsbeslutning om naturgen- opretning og  

 næringsstoffjernelse.
Skriftlig fremsættelse Kristen Touborg (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om stop for store svinebedrifter  

 m.v.
(Beslutningsforslag nr.
B 70).
