 I henhold til § 30 i lov om landbrugsejendomme, jfr. lovbekendtgørelse nr.  

 458 af 2. august 1973 (landbrugsloven), således som denne lov er ændret,  

 senest ved lov nr. 263 af 8. juni 1978., fastsættes:
§ 1 Jordbrugskommissionen afgiver på landbrugsministerens vegne erklæringer  

 til amtsrådet i sager efter landbrugslovens § 7a, stk. 3, om udnyttelse af  

 særlige forekomster i jorden på landbrugsejendomme, og i sager, hvor  

 amtsrådet varetager tilsynsopgaver i forbindelse med råstofindvinding efter  

 landbrugsloven.
Der vil blive fastsat nærmere retningslinier herfor.
§ 2 Såfremt der er tale om sager af principiel betydning eller særlig  

 betydningsfulde sager, bør jordbrugskommissionen i sin indstilling til  

 amtrådet anføre, at sagen må forelægges landbrugsministeriet til udtalelse  

 eller til afgørelse.
Stk. 2 Såfremt jordbrugskommissionen fraråder, at der meddeles tilladelse, eller  

 kræver, at sagen forelægges landbrugsministeriet, kan amtsrådet kun meddele  

 tilladelse efter særlig bemyndigelse fra landbrugsministeriet.
Stk. 3 Såfremt jordbrugskommissionen i sin indstilling til amtsrådet giver udtryk  

 for, at den er betænkelig ved, at der meddeles tilladelse, eller at den  

 finder, at tilladelsen kun bør gives på særlige vilkår, påhviler det  

 amtsrådet at indhente en udtalelse fra landbrugsministeriet, inden der  

 træffes endelig afgørelse i sagen.
§ 3 Jordbrugskommissionen bistår amtsrådet med tilsynet i sager angående  

 råstofindvinding på landbrugsejendomme.
Der vil blive fastsat nærmere  

 retningslinier herfor.
§ 4 Bekendtgørelsen træder i kraft ved bekendtgørelsen i Lovtidende.
Stk. 2 Bekendtgørelse nr. 452 af 29. september 1972 om behandlingen af  

 ansøgninger om tilladelse til udnyttelse af særlige forekomster i jorden på  

 landbrugsejendomme ophæves.
 Landbrugsministeriet , den 15. august 1978.
