Afgørelse med fastholdelse af at virksomheden var rette modtager, samt fastholdelse af påbud om orden og ryddelighed på byggeplads Arbejdstilsynet var den 28. januar 2015 på tilsynsbesøg på en byggeplads, og konstaterede en virksomheds ansatte blandt andet arbejdede på niveau 3 i bygningens sydøstlige hjørne med montage af stålbjælke, at de ansatte i den forbindelse anvendte bygningens elevator til transport af diverse materialer, og at der på adgangsvejen fra elevator til arbejdsområde lå løse masonitplader.
Pladerne lå flere steder med overlap og havde forskubbet sig i forhold til hinanden og flere plader var brækkede og defekte.
Desuden lå der flere steder på adgangsvejen bl.a. ledninger og kabler.
 Arbejdstilsynet afgav strakspåbud om at sikre, at færdsel på adgangsvejene på byggepladsen kan foregå sikkerheds- og sundhedsmæssigt forsvarligt.
 Et enigt Arbejdsmiljøklagenævn traf afgørelse om, at fastholde at virksomheden var rette modtager af strakspåbuddet, samt om at fastholde Arbejdstilsynets afgørelse med strakspåbud om at sikre, at færdsel på adgangsvejene på byggepladsen kan foregå sikkerheds- og sundhedsmæssigt forsvarligt.
 Arbejdsmiljøklagenævnet lagde vægt på, at virksomhedens ansatte blandt andet arbejdede på niveau 3 i bygningens sydøstlige hjørne med montage af stålbjælke, samt at de ansatte i den forbindelse anvendte bygningens elevator og adgangsvejen til elevatoren til transport af diverse materialer.
 Arbejdsmiljøklagenævnet lagde vægt på, at forholdene på byggepladsen for de ansatte ikke var sikkerheds- og sundhedsmæssigt fuldt forsvarligt.
 Nævnet lagde herved vægt på, at de ansatte under færdsel på adgangsvejene på niveau 3 i bygningens sydøstlige hjørne var udsat for fare for fald og snublen, hvilket indebar risiko for forstuvninger og brud.
[Adressat udeladt] Arbejdsmiljøklagenævnet har på møde den 26. maj 2015 behandlet [Navn udeladt]s klage over Arbejdstilsynets afgørelse af 2. februar 2015 med strakspåbud om at sikre, at færdsel på adgangsvejene på byggepladsen kan foregå sikkerheds- og sundhedsmæssigt forsvarligt.
Nævnet traf følgende A F G Ø R E L S E R Arbejdsmiljøklagenævnet fastholder, at [Navn udeladt] er rette modtager af strakspåbuddet om at sikre, at færdsel på adgangsvejene på byggepladsen kan foregå sikkerheds- og sundhedsmæssigt forsvarligt for egne ansatte.
 Arbejdsmiljøklagenævnet fastholder Arbejdstilsynets afgørelse af 2. februar 2015 med strakspåbud om at sikre, at færdsel på adgangsvejene på byggepladsen kunne foregå sikkerheds- og sundhedsmæssigt forsvarligt for egne ansatte.
B E G R U N D E L S E Om rette modtager:
 Arbejdsmiljøklagenævnet lægger vægt på, at virksomhedens ansatte blandt andet arbejdede på niveau 3 i bygningens sydøstlige hjørne med montage af stålbjælke, samt at de ansatte i den forbindelse anvendte bygningens elevator og adgangsvejen til elevatoren til transport af diverse materialer.
 Efter reglerne i Arbejdsmiljøloven har arbejdsgiveren ansvaret for at sørge for, at arbejdsforholdene er sikkerheds- og sundhedsmæssigt fuldt forsvarligt for egne ansatte.
 Efter reglerne om arbejdsmiljø skal arbejdsgiveren sørge for, at der føres effektivt tilsyn med at arbejdet udføres sikkerheds- og sundhedsmæssigt forsvarligt.
 Om påbud om orden og ryddelighed på adgangsveje:
 Arbejdsmiljøklagenævnet lægger vægt på, at forholdene på byggepladsen for de ansatte ikke var sikkerheds- og sundhedsmæssigt fuldt forsvarligt.
 Nævnet lægger herved vægt på, at de ansatte under færdsel på adgangsvejene på niveau 3 i bygningens sydøstlige hjørne var udsat for fare for fald og snublen, hvilket indebar risiko for forstuvninger og brud.
 Nævnet lægger til grund, at der på adgangsvejen fra elevator til arbejdsområde lå løse masonitplader, og at pladerne flere steder lå med overlap og havde forskubbet sig i forhold til hinanden, og flere plader var brækkede og defekte.
 Nævnet lægger desuden til grund, at der flere steder lå blandt andet ledninger og kabler på adgangsvejen.
 Arbejdstilsynets billeder fra tilsynsbesøget understøtter Arbejdstilsynets beskrivelse af forholdene på byggepladsen.
 Det fremgår af reglerne i arbejdsmiljøloven, at Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Det fremgår desuden af reglerne i arbejdsmiljøloven, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Det fremgår endvidere af reglerne i arbejdsmiljøloven, at arbejdsstedet skal indrettes således, at det sikkerheds- og sundhedsmæssigt er fuldt forsvarligt.
Det fremgår af reglerne om bygge- og anlægsarbejde, at der på byggepladsen skal være orden og ryddelighed, så forholdene til stadighed er sikkerheds- og sundhedsmæssigt fuldt forsvarlige.
Det skal herunder navnlig iagttages, at veje og færdselsarealer holdes i forsvarlig stand, og at navnlig dem, der er udsat for ydre påvirkning, regelmæssigt kontrolleres og vedligeholdes.
 Bemærkninger til klagen:
 [Navn udeladt] anfører i klagen, at de ansatte arbejdede på en forholdsvis lille del af byggepladsen, og der til arbejdsområdet var flere veje, der kunne benyttes både fra elevator og trappe.
Nævnet skal hertil bemærke, at det ikke har betydning for sagen, at der var flere veje, der kunne benyttes til arbejdsområdet, idet alle adgangsveje, som virksomhedens egne ansatte benytter, skal være ryddet.
Nævnet skal bemærke, at de ansatte anvendte den adgangsvej, der er givet påbud om.
 [Navn udeladt] anfører desuden i klagen, at virksomheden havde fået forståelse af, at bygherre kontinuerligt ville sørge for rengøring på pladsen, og de enkelte håndværkere sørge for oprydning og rengøring efter endt arbejde. [Navn udeladt] anfører, at der var en murer på pladsen, der udførte arbejde med skæring i bygningsmaterialer, og at det var årsagen til, at mængden af støv i luften var stigende.
 Nævnet skal hertil bemærke, at det efter arbejdsmiljøloven er arbejdsgiveren, som har ansvaret for at arbejdsforholdene er sikkerheds- og sundhedsmæssigt fuldt forsvarligt for egne ansatte.
[Navn udeladt] anfører, at det er en menneskelig vurdering, hvornår arbejdet indstilles, og at denne vurdering kan være meget forskellig fra person til person.
Virksomheden forventer, at de ansatte selv vurderer risikoen ved færdsel på arealerne og vælger den mest sikre vej.
 [Navn udeladt] oplyser samtidig, at virksomhedens ansatte ikke på daværende tidspunkt havde fundet det nødvendigt at stoppe arbejdet, men de ansatte var instrueret i at passe på sig selv og give virksomheden besked om uacceptable forhold.
 Nævnet skal hertil bemærke, at arbejdsgiveren efter arbejdsmiljøloven har ansvaret for, at der føres effektivt tilsyn med, at arbejdet udføres sikkerheds- og sundhedsmæssigt forsvarligt.
 Arbejdsmiljøklagenævnets afgørelse blev truffet af et enigt nævn.
R E G L E R Arbejdsmiljøklagenævnet har anvendt følgende regler i afgørelsen:
 Om rette modtager:
 § 15 og § 16, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010.
 Om Arbejdstilsynets ret til at afgive påbud:
 § 77, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010.
 Om orden og ryddelighed på adgangsveje:
 § 38, stk. 1 og § 42, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010.
  § 59, stk. 1, nr. 1 i Arbejdstilsynets bekendtgørelse nr. 1516 af 16. december 2010 om bygge- og anlægsarbejde.
 Reglerne kan ses på de følgende sider.
OPLYSNINGERNE  I  SAGEN Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne [Navn udeladt] [Stilling udeladt] Kopi til [Adressat udeladt] [Adressat udeladt] Regler Beskæftigelsesministeriets lovbekendtgørelse nr. 1072 af 7. september 2010 med senere ændringer i lov nr. 356 af 9. april 2013.
Kapitel 4 Almindelige pligter Arbejdsgiveren § 15. Arbejdsgiveren skal sørge for, at arbejdsforholdene sikkerheds- og sundhedsmæssigt er fuldt forsvarlige.
Der henvises her særligt til 1) kapitel 5 om arbejdets udførelse, 2) kapitel 6 om indretning af arbejdsstedet, 3) kapitel 7 om tekniske hjælpemidler m.v., 4) kapitel 8 om stoffer og materialer.
 § 16. Arbejdsgiveren skal sørge for, at der føres effektivt tilsyn med, at arbejdet udføres sikkerheds- og sundhedsmæssigt forsvarligt.
Kapitel 5 Arbejdets udførelse § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2.
Kapitel 6 Arbejdsstedets indretning § 42. Arbejdsstedet skal indrettes således, at det sikkerheds- og sundhedsmæssigt er fuldt forsvarligt.
 Stk. 2.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Arbejdstilsynets bekendtgørelse nr. 1516 af 16. december 2010 om bygge- og anlægsarbejde.
