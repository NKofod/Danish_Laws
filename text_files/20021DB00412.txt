Betænkning afgivet af Retsudvalget den 25. april 2003 Betænkning over Forslag til  

 folketingsbeslutning om sikring af hensynet til barnets bedste i  

 konfliktfyldte  

 forældremyndigheds- og samværssager [af Jann Sjursen (KRF) m.fl.] 1. Udvalgsarbejdet Beslutningsforslaget blev fremsat den 11. december 2002 og var  

 til 1. behandling den 23. januar 2003. Beslutningsforslaget blev efter 1.  

 behandling henvist til behandling i Retsudvalget.
Møder Udvalget har behandlet beslutningsforslaget i 2 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Foreningen Far til Støtte for Børn og Forældre og  

 Peter Østrup, København Ø.
 Justitsministeren har over for udvalget kommenteret de  

 skriftlige henvendelser til udvalget.
Spørgsmål Udvalget har stillet 3 spørgsmål til justitsministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 mindretal  

  

 i  

 udvalget (S, SF, RV og EL) vil stemme hverken for eller imod  

 beslutningsforslaget.
Mindretallet ser med stor alvor på, hvordan barnets bedst  

 tilgodeses i de konfliktfyldte forældremyndigheds- og samværssager.
Forslaget  

 har mange gode elementer, men mindretallet finder ikke, at disse er blevet  

 tilstrækkelig belyst under udvalgsarbejdet.
Mindretallet havde gerne set, at  

 forslaget sammen med de af SF fremsatte forslag L 115 og B 53 havde været  

 underkastet en nøjere analyse, med henblik på at Folketinget kunne have givet  

 regeringen et klart og politisk bredt funderet påbud om at få løst de  

 problemer, børn udsættes for i de konfliktfyldte forældremyndigheds- og  

 samværssager.
 Et  

  

 andet mindretal  

  

 i  

 udvalget (V og KF) indstiller beslutningsforslag til  

  

 forkastelse.
 Et  

  

 tredje mindretal  

  

 i  

 udvalget (DF og KRF) indstiller beslutningsforslaget til  

  

 vedtagelse uændret.
 Kristeligt Folkeparti noterer sig, at Justitsministeriet har  

 bedt Socialforskningsinstituttet gennemføre en større undersøgelse af regler  

 og  

 praksis på samværsområdet, som vil være færdig ved årsskiftet 2003-04, og at  

 instituttet også vil gennemføre en interviewundersøgelse af forældrene, som  

 forventes at blive færdig i 2004. Kristeligt Folkeparti konstaterer også, at  

 regeringen er indstillet på at se nærmere på statsamternes praksis med hensyn  

 til høring af børn, og at justitsministeren har taget initiativ til at  

 iværksætte en undersøgelse af fogedretternes praksis i samværs- og  

 forældremyndighedssager, som forventes at blive færdig i løbet af efteråret  

 2003.
 Det er dog Kristeligt Folkepartis opfattelse, at der i dag  

 foreligger tilstrækkelig viden om børns vilkår i konfliktfyldte samværs- og  

 forældremyndighedssager til, at Folketinget allerede nu kan opfordre  

 regeringen  

 til at fremsætte lovforslag m.v. i overensstemmelse med beslutningsforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen Inge Dahl‑Sørensen (V)  

    

 Birthe Rønn Hornbech (V)  

  

  nfmd.  

  

    

 Karsten Nonbo (V)  

    

 Freddy Dam (V)  

    

 Per Dalgaard (DF)  

    

 Peter Skaarup (DF)  

    

 Helge Adam Møller (KF)  

    

 Lars Barfoed (KF)  

    

 Jann Sjursen (KRF)  

    

 Frode Sørensen (S)  

    

 Lissa Mathiasen (S)  

    

 Morten Bødskov (S)  

    

 Per Kaalund (S)  

    

 Sandy Brinck (S)  

    

 Anne Baastrup (SF)  

  

  fmd.  

  

    

 Elisabeth Arnold (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 61 Bilagsnr.
