(Alle seminarier og sløjdlærerskoler) Cirkulæret af 26. august 1991 er tidligere udsendt.
Det er herefter det enkelte seminariums og den enkelte sløjdlærerskoles  

 bestyrelse, der godkender oprettelse af HK-frilistestillingerne.
Bestyrelsen  

 kan overlade oprettelse af stillingerne til rektor/forstander.
 Ved Dansk Sløjdlærerskole godkender forstanderen oprettelse af  

 HK-frilistestillinger, sålænge der ikke er en bestyrelse ved  

 Sløjdlærerskolen.
 Delegationen omfatter alene nyoprettede stillinger, som er optaget på  

 frilisten i bilag 1 til organisationsaftalen.
 Lønindplacering foretages i henhold til organisationsaftalens § 7.
Det er en forudsætning for delegationen, - at den kun anvendes ved oprettelse af nye stillinger, således at der  

 ikke sker omklassificering af bestående stillinger, - at stillingerne opslås i overensstemmelse med gældende regler, - at en stillings indhold er i overensstemmelse med funktionsbeskrivelsen  

 ifølge frilisten, jf. bilag 1 til organisationsaftalen, - at udgifterne i forbindelse med ansættelse af personale i henhold til  

 frilisten afholdes inden for seminariets/sløjdlærerskolens bevillinger.
Med hensyn til sondringen mellem klassificering af nyoprettede stillinger  

 og omklassificering af bestående stillinger henviser vi til  

 Finansministeriets cirkulære af 3. marts 1992 om klassificering af  

 nyoprettede stillinger (APD nr. 20/92), der ifølge punkt 6.3. også finder  

 anvendelse ved oprettelse af HK-frilistestillinger.
Cirkulæret, der er  

 optrykt som bilag 12.5 i Personaleadministrativ Vejledning, vedlægges i kopi.
 Samtidig med, at seminariet/sløjdlærerskolen opslår stillingen, skal der  

 sendes et brev om frilistens anvendelse til vedkommende centralorganisation  

 (StK). Brevet udformes som vist i bilag 2 til Finansministeriets cirkulære af  

 3. marts 1992.
 Tvivlsspørgsmål kan forelægges Undervisningsministeriet,  

 Universitetsafdelingen.
Med venlig hilsen Kirsten Michelle Danielsen fuldmægtig Bilag:
Finansministeriets cirkulære af 3. marts 1992 om klassificering af  

 nyoprettede stillinger (APD nr. 20/92). Udeladt her.
Der henvises til  

 Finansministeriets base FCIR.
