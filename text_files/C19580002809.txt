 Ved § 10, stk. 1, i lov nr. 118 af 13. april 1938 om sindssyge personers  

 hospitalsophold som ændret ved lov nr. 175 af 11. juni 1954, er  

 overøvrigheden bemyndiget til, for så vidt det skønnes fornødent, over for  

 sindssyge personer, hvis sygdom rummer fare for retssikkerheden, at træffe  

 passende sikkerhedsforanstaltninger, eventuelt ved anbringelse på dertil  

 bestemt hospital eller anstalt.
 I hovedparten af de tilfælde, der omfattes af denne bestemmelse, har den  

 sindssyge begået et forhold, der bortset fra hans tilstand ville være  

 strafbart, således at de fornødne sikkerhedsforanstaltninger vil kunne  

 anordnes af retten i medfør af straffelovens § 70. Det må efter  

 justitsministeriets opfattelse anses for ønskeligt, at afgørelsen af sådanne  

 sager i videst muligt omfang henlægges til domstolene, og man skal derfor  

 anmode om, at den ved sindssygelovens § 10 hjemlede adgang for overøvrigheden  

 til at anordne sikkerhedsforanstaltninger kun benyttes, når det af ganske  

 særlige grunde er pårkævet, f.eks. fordi den sindssyges tilstand udelukker,  

 at han fremstilles i retten, eller i hvert fald må antages at ville blive  

 væsentlig forværret, hvis sådan fremstilling finder sted.
 I det omfang, hvori der fortsat i medfør af § 10 anordnes  

 foranstaltninger, der har karakter af frihedsberøvelse, skal man anmode om,  

 at følgende må blive iagttaget:
 Opmærksomheden henledes på, at der fortsat til justitsministeriet skal  

 afgives indberetning om ophævelse eller ændring af de i medfør af  

 sindssygelovens § 10 trufne sikkerhedsforanstaltninger.
 Justitsministeriet, den 25. februar  

 1958.
 Hans Hækkerup.
/K.
Kjøgx.
 (Til overpræsidenten i København og samtlige amtmænd).
