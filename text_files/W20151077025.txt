Ligestillingsnævnets afgørelse J.nr. 2007-5260 Det var i strid med ligestillingslovens § 2, at et diskotek opkrævede højere entrépriser for mænd end for kvinder.
¬En mand klagede over, at et diskotek opkrævede 275 kr. for mænd for entré og fri bar, mens kvinder skulle betale 175 kr. for det samme tilbud.
Nævnet fandt, at diskoteket havde overtrådt ligestillingslovens § 2, hvorefter det ikke er tilladt at forskelsbehandle mænd og kvinder inden for offentlig forvaltning og erhvervsmæssig og almen virksomhed.
 Klagen drejer sig om forskelsbehandling på grund af køn i forbindelse med entrépriser til et diskotek.
