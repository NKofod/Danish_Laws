 I justitsministeriets cirkulære af 17. august 1978 om offentlige  

 boksekampe og sundhedsstyrelsens cirkulære af 24. august 1978 vedrørende  

 stævnelægers pligter og beføjelser under offentlige boksekampe er der givet  

 nærmere regler for afviklingen af offentlige boksekampe.
 Som svar på et i Folketinget stillet spørgsmål om en eventuel skærpelse af  

 reglerne for den lægelige undersøgelse af bokserne, før de går i ringen, har  

 indenrigsministeren udtalt, at han ville foranledige, at overholdelsen af de  

 gældende bestemmelser indskærpes over for de berørte parter.
 I den anledning skal justitsministeriet anmode om, at politiet i  

 forbindelse med udfærdigelsen af tilladelse til offentlige boksekampe sikrer  

 sig, at de berørte parter er bekendt med de nye regler, og understreger, at  

 disse regler nøje skal efterleves.
