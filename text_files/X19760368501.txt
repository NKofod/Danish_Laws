 På foranledning af 2 spørgsmål fra Foreningen af danske  

 EF-medarbejdere i Bruxelles vedrørende danske EF-ansattes forhold til  

 tillægspensionsordningen udtalt over for arbejdsministeriet, at en EF-ansat,  

 der tidligere har været omfattet af ATP-ordningen, til sin tid vil have ret  

 til tillægspension, når betingelserne herfor i øvrigt måtte være opfyldt.
 Derimod kan en EF-ansat ikke fortsætte indbetalingerne af bidrag til  

 ATP under EF-ansættelsesforholdet, med mindre han er omfattet af art. 16,  

 stk. 3, i EF-forordning 1408/71 (om hjælpepersonale), jfr. 1b.nr. 1.
 I skrivelse af 15. juli 1976 har arbejdsministeriet anmodet ATP om en  

 udtalelse om to af foreningen stillede spørgsmål vedrørende danske  

 EF-ansattes forhold til tillægspensionsordningen.
 I denne anledning bemærkes:
 For så vidt angår spørgsmålet om, hvorvidt en EF-ansat, der tidligere har  

 været omfattet af ATP-ordningen, til sin tid vil have ret til tillægspension,  

 når betingelserne herfor i øvrigt måtte være opfyldt, er svaret bekræftende.  

 Tillægspensionens størrele afhænger af, hvornår indtrædelse i ordningen har  

 fundet sted, og hvor stor anciennitet der er erhvervet gennem de indbetalte  

 bidrag.
Med hensyn til spørgsmålet om, hvorvidt en EF-ansat i løbet af  

 EF-ansættelsesforholdet vil have mulighed for at fortsætte indbetalingerne af  

 bidrag til ATP, er forholdet det, at ATP-loven ikke giver adgang til  

 indbetaling af bidrag fra eller for lønmmodtagere, der ikke er obligatorisk  

 omfattet af ordningen.
En undtagelse fra denne hovedregel gælder for  

 Fællesskabernes danske hjælpepersonale, der efter art. 16, stk. 3, i  

 EF-forordning 1408/71 kan vælge at være omfattet af dansk lovgivning om  

 social sikring, herunder tillægspension.
 For det personale, der har valgt (og fremtidigt vælger) denne mulighed,  

 gælder ATP-lovens almindelige regler.
