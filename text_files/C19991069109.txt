Kundgørelse om forskrifter for  

 Anmeldelsesregisteret Justitsministeriet har den 27. oktober  

 1989 i henhold til § 4, stk. 2, i lovbekendtgørelse nr. 621 af 2.  

 oktober 1987 om offentlige myndigheders registre fastsat forskrifter for  

 Rigspolitichefens Anmeldelsesregister.
"Kapitel 1 Registerets navn og formål mv.
 §1. Registerets navn er Rigspolitichefens  

 Anmeldelsesregister.
 Stk. 2. Rigspolitichefen er registeransvarlig  

 myndighed.
 § 2. Registerets formål er:
1) At danne grundlag for udskrivning af fuldstændigt  

 anonyme statistiske oplysninger om omfanget og arten af anmeldelser til  

 politiet om lovovertrædelser med henblik på udarbejdelsen af  

 landsdækkende officielle kriminalstatistikker fra Danmarks Statistik og  

 lokale statistikker om kriminalitetsudviklingen i de enkelte politikredse,  

 samt 2) At danne grundlag for udskrivning af lister med det i §  

 4, stk. 2, nævnte indhold til brug for politiets tilrettelæggelse  

 af målrettet kriminalpræventiv patruljering og efterforskning af  

 strafbare forhold.
§ 3. Data indsamles i et EDB-system, som er  

 installeret i Rigspolitichefens Dataafdeling.
Fra dette system  

 overføres data til I/S Datacentralen af 1959, som fører  

 registeret.
Kapitel 2 Registerets indhold, anvendelse og sletning § 4. Registeret må kun indeholde oplysninger  

 om lovovertrædelser, som anmeldes til politiet.
 Stk. 2. Registeret må kun indeholde  

 følgende typer af oplysninger:
 § 5. Indberetning af oplysninger til  

 Anmeldelsesregisteret skal ske ved brug af dataskærmterminaler, som er  

 opstillet hos Rigspolitichefen og tilsluttet det i § 3 nævnte  

 dataindsamlingssystem samt ved hel eller delvis overførsel af de i §  

 4, stk. 2, nævnte oplysningstyper fra Det centrale Kriminalregister,  

 Rigspolitichefens Cykelregister og eventuelt Rigspolitichefens register over  

 stjålne motorkøretøjer (EK).
 § 6. Der skal udføres kontrol til sikring  

 af, at der ikke registreres urigtige eller vildledende oplysninger.  

 Oplysninger, der viser sig urigtige eller vildledende, skal snarest muligt  

 berigtiges eller slettes.
 § 7. Fra registeret udskrives følgende  

 oplysninger:
a) fuldstændigt anonyme statistiske oplysninger om  

 omfanget og arten af anmeldelser til politiet om lovovertrædelser med  

 henblik på udarbejdelsen af landsdækkende officielle  

 kriminalstatistikker fra Danmarks Statistik og lokale statistikker om  

 kriminalitetsudviklingen i de enkelte politikredse, samt b) lister med det i § 4, stk. 2, nævnte indhold til  

 brug for politiets tilrettelæggelse af målrettet  

 kriminalpræventiv patruljering og efterforskning af strafbare  

 forhold.
 Stk. 2. De nævnte oversigter må kun  

 rekvireres fra terminaler opstillet i Rigspolitichefens afdelinger.
 § 8. Registeret anvendes i øvrigt til  

 fremstilling af den løbende kriminalstatistik hos Danmarks Statistik  

 samt til dennes special- og serviceopgørelser efter de herom  

 gældende regler.
 Stk. 2. Til brug for de i stk. 1 nævnte  

 opgaver leveres efter en nærmere fastsat driftsplan eller på  

 anfordring til Danmarks Statistik fuldstændige kopier af registeret.  

 Kopierne leveres på et EDB-medium.
 § 9. Oplysninger slettes fra registeret 5 år  

 efter anmeldelsesdatoen med tillæg af indeværende år.
 Stk. 2. Oplysninger fra det i Rigspolitichefens  

 Dataafdeling etablerede dataindsamlingssystem slettes efterhånden, som  

 oplysningerne overføres til I/S Datacentralen af 1959 og senest 1  

 år efter registrering i dataindsamlingssystemet.
 § 10. Registeret opbevares på I/S  

 Datacentralen af 1959. For de til Danmarks Statistik leverede registerkopier  

 gælder de for Danmarks Statistiks virksomhed fastsatte retsregler.
Kapitel 3 Sikkerhedsforanstaltninger § 11. Rigspolitichefen skal fastsætte  

 nærmere regler om sikkerhedsforanstaltninger i Rigspolitichefens  

 afdelinger til uddybning af de regler, der er fastsat i kapitel 3-8.  

 Sikkerhedsforanstaltningerne skal navnlig indeholde en beskrivelse af  

 tilrettelæggelsen af sikkerhedsarbejdet, bestemmelse om tilsynet med  

 overholdelsen af de fastsatte regler samt nærmere angivelse af, hvem  

 der må rette forespørgsler til og registrere oplysninger i  

 Anmeldelsesregisteret.
 Stk. 2. Rigspolitichefen er ansvarlig for  

 iværksættelsen af og tilsynet med sikkerhedsforanstaltningerne i  

 Rigspolitichefens afdelinger.
Stk. 3. De i stk. 1 nævnte uddybende regler  

 skal indsendes til Registertilsynet.
Reglerne er ikke offentligt  

 tilgængelige.
 § 12. Kun de i Rigspolitichefens afdelinger  

 ansatte, for hvem det er nødvendigt at betjene terminaler i  

 forbindelse med udførelsen af deres arbejdsopgaver, skal have adgang  

 til at rette forespørgsel til Anmeldelsesregisteret.
 Stk. 2. Registrering af oplysninger i  

 Anmeldelsesregisteret må kun foretages af de i Rigspolitichefens  

 afdelinger ansatte, som efter en særlig uddannelse er godkendt hertil  

 af den i § 11 stk. 2, ansvarlige.
 Stk. 3. Sletning af allerede registrerede data i  

 Anmeldelsesregisteret må kun foretages af ansatte i Rigspolitichefens  

 afdelinger, som er særlig godkendt hertil.
§ 13. Til hver terminal skal knyttes en personlig  

 og fortrolig autorisationskode ("personlig  

 terminalidentifikationskode"), der skal indtastes ved enhver  

 åbning af terminalen (log on) Stk. 2. Kun de i § 11 nævnte ansatte i  

 Rigspolitichefens afdelinger må have kendskab til autorisationskoderne  

 for terminaler, de skal kunne betjene.
Stk. 3. Autorisationskoden skal angive, hvorvidt  

 der er § 14. Der skal foretages registrering af alle  

 uautoriserede adgangsforsøg.
Når der er registreret et  

 nærmere fastsat antal adgangsforsøg fra samme terminal inden for  

 en nærmere angivet periode, skal dette udskrives, og der skal foretages  

 umiddelbar kontrol.
 § 15. Der skal mindst en gang om måneden  

 udskrives en benyttelsesstatistik for hver enkelt operatør.  

 Statistikken skal angive, hvilke transaktioner, der er blevet benyttet eller  

 har været forsøgt benyttet fra den pågældende  

 terminal, og antallet af gange dette er sket.
§ 16. Der skal foretages registrering (logning) af  

 alle forespørgsler, registreringer og korrektioner af registrerede  

 oplysninger.
Registreringen skal mindst indeholde oplysning om tidspunkt,  

 personlig terminalidentifikationskode, transaktionstype og angivelse af den  

 eller de personer, oplysningerne vedrørte.
 Stk. 2. I/S Datacentralen af 1959 skal efter  

 anmodning fremsende udskrift heraf til Rigspolitichefen.
 Stk. 3. Der skal foretages stikprøvevis  

 gennemgang og kontrol af forespørgsler, registrering af data og  

 sletning af data i Anmeldelsesregisteret.
 Stk. 4. Den i stk. 1 nævnte registrering  

 (log) skal opbevares i 1 år, hvorefter den slettes.
§ 17. Kendeord skal indtastes ikke læsbart  

 for skærmterminaler.
Når en terminal forlades, skal der  

 træffes sådanne foranstaltninger (log off), at fornyet opkald vil  

 kræve indtastning af kendeord (log on).
 § 18. Kendeord skal udskiftes efter nærmere  

 fastsatte procedurer, dog mindst en gang årligt.
 Stk. 2. Rigspolitichefen foranlediger udskiftning  

 af kendeord.
 § 19. Udskrifter må kun anvendes og opbevares  

 hos politiet efter reglerne i § 20, medmindre udskrifterne udgør en  

 del af en konkret sag i forvaltningen om enkelte registrerede personer.
 § 20. Udskifterne skal opbevares aflåst,  

 når de ikke benyttes.
 Stk. 2. Selvstændige udskrifter må  

 opbevares i 5 år, hvorefter de skal tilintetgøres.
 Stk. 3. Udskrifter i straffesagsakter og udskrifter, som  

 anvendes af Danmarks Statistik, opbevares dog efter de herom gældende  

 regler.
Kapitel 4 Øvrige sikkerhedsforanstaltninger § 21. I/S Datacentralen af 1959 skal iagttage  

 de sikkerhedsforanstaltninger, der er anført i »Sikkerhedsforskrift  

 for I/S Datacentralen af 1959«.
§ 22. Udskrivning fra registeret, der ikke sker  

 gennem anvendelse af EDB-systemets terminaldel, skal ske ifølge en  

 driftsplan.
Denne skal angive tidspunkter for aflevering af inddatamateriale,  

 kørselsdag og aflevering af uddatamateriale fra I/S Datacentralen.  

 Driftsplanen fastsættes af I/S Datacentralen og sendes til  

 Rigspolitichefen.
Stk. 2. Udskrivning, der ikke sker i henhold til  

 driftsplanen, må kun ske efter skriftlig anmodning fra en af  

 Rigspolitichefen bemyndiget person.
I/S Datacentralen skal gøres  

 bekendt med, hvem der er berettiget til at rekvirere udskrivning.
Stk. 3. I undtagelsestilfælde kan anmodning som  

 nævnt i stk. 2 fremsættes telefonisk.
Forinden udskrivning og  

 fremsendelse til politiet iværksættes, skal I/S Datacentralen  

 foretage kontrolopringning til en af de i stk. 2 nævnte personer.
I/S  

 Datacentralen skal påse, at skriftlig anmodning som nævnt i stk.  

 2 er Datacentralen i hænde senest 3 hverdage efter, at telefonisk  

 anmodning er fremsat.
 Stk. 4. I/S Datacentralen skal adressere  

 forsendelser til de personer, der i medfør at stk. 2 er berettigede  

 til at rekvirere udskrifter.
§ 22 a.
For det hos Rigspolitichefen installerede  

 dataindsamlingssystem gælder de i bilag 1 nævnte  

 sikkerhedsbestemmelser.
Bilag 1 er ikke offentligt tilgængeligt. *) Kapitel 5 Registrerede personers adgang til oplysninger om sig  

 selv § 23. En registreret person kan ikke få  

 meddelelse om de oplysninger, der er registreret om ham, jf. lov om  

 offentlige myndigheders registre §13, stk. 6, 2. punkt.
Kapitel 6 Videregivelse af oplysninger til private § 24. Efter Justitsministeriets bestemmelse kan  

 oplysninger videregives på nærmere angivne vilkår og efter  

 indhentet udtalelse fra Registertilsynet, nar videregivelsen er  

 nødvendig for udførelsen af videnskabelige eller statistiske  

 undersøgelser af væsentlig samfundsmæssig betydning.  

 Oplysningerne må ikke yderligere videregives.
Kapitel 7 Videregivelse af oplysninger til offentlige  

 myndigheder § 25. Rigspolitichefen leverer til Danmarks  

 Statistik løbende kopier af registeret.
 § 26. De i § 7, stk. 1, litra b, nævnte  

 oversigter kan videregives til de enkelte politikredse, i det omfang  

 oplysningerne er nødvendige for efterforskning af  

 lovovertrædelser eller tilrettelæggelse af målrettet  

 patruljering i den pågældende politikreds.
 § 27. Efter Justitsministeriets bestemmelse kan  

 oplysninger i øvrigt videregives på nærmere angivne  

 vilkår og efter indhentet udtalelse fra Registertilsynet, når  

 videregivelsen er nødvendig for udførelsen af videnskabelige  

 eller statistiske undersøgelser af væsentlig  

 samfundsmæssig betydning.
Kapitel 8 Ikrafttræden § 28. Forskrifterne træder i kraft den 27.  

 oktober 1989.
