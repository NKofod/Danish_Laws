Nr BTL 226 Betænkning over Forslag til lov om ændring af lov om søfartsuddannelse og  

 lov om stempelafgift   

 Nr L 226 1996-97, 1. samling Afgivet af Erhvervsudvalget Afgivet: 19970515 Udvalget har behandlet lovforslaget i nogle møder og har herunder stillet spørgsmål til erhvervsministeren, som denne har besvaret skriftligt.
Et af udvalgets spørgsmål og erhvervsministerens svar herpå er optrykt som bilag til betænkningen.
 Der er af erhvervsministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 det af erhvervsministeren stillede ændringsforslag.
 ÆndringsforslagAf erhvervsministeren, tiltrådt af udvalget:
 Til § 1 1) I den under nr. 1 foreslåede § 14 a ændres  

 ordene »udgifter i forbindelse med beskæftigelse af elever« til:  

 »løn-, kost- og rejseudgifter i forbindelse med beskæftigelse af  

 personer, herunder ubefarne skibsassistenter«.
Bemærkninger Til nr. 1 Baggrunden for ændringsforslaget er at præcisere, at det er  

 hensigten også at indføre praktikpladstilskud til ubefarne skibsassistenter,  

 der er overtallige om bord på skibe inden for den mindre skibsfart.
Dette  

 tænkes indført som en forsøgsordning i en periode på ca. 2 år.
Den toårige  

 periode er valgt, idet det tager ca. 24 måneder for en ubefaren  

 skibsassistent at få 18 måneders praktik om bord på skibene.
Praktikpladstilskuddet ydes til de overtallige ubefarne skibsassistenters  

 praktiske uddannelse om bord.
Tilskuddets størrelse vil svare til  

 praktikpladstilskuddet til officersaspiranter og dækker delvis rederens  

 omkostninger til løn, kost og rejse.
En forudsætning for tildeling af praktikpladstilskud vil være, at der er  

 indgået en af Søfartsstyrelsen godkendt uddannelsesaftale, der gælder, indtil  

 vedkommende har gennemført den krævede farttid som ubefaren.
Tilskuddet gives  

 alene i de perioder, hvor vedkommende sejler som overtallig og ikke indgår i  

 den normerede besætning.
For ubefarne skibsassistenter, der indgår i den normerede besætning om  

 bord, gives der ikke praktikpladstilskud.
Som noget nyt indføres for denne  

 gruppe en dækning af hjemrejseudgifterne til Danmark, normalt efter en  

 udmønstringsperiode på ca. 3 måneder.
 Praktikpladstilskuddet og hjemrejsetilskuddet gives for at bevare dansk  

 arbejdskraft i den danske handelsflåde.
 Praktikpladstilskuddet for de overtallige, ubefarne skibsassistenter og  

 hjemrejsetilskuddet til de ubefarne skibsassistenter, der indgår i den  

 normerede besætning, skal notificeres over for EU.
 Omkostningerne til hjemrejseordningen vil være ca. 3 mio. kr.  

 Omkostningerne til praktikpladstilskud vil afhænge af antallet af overtallige  

 ubefarne skibsassistenter.
Kim Nøhr Skibsted (S) Ole Vagn Christensen (S) Sonja Mikkelsen (S) Hardy  

 Hansen (S) Jacob Buksti (S) fmd.
Kjeld Rahbæk Møller (SF) Ulla Solvang  

 (RV) Frank Aaen (EL) Sonja Albrink (CD) Svend Erik Hovmand (V) Pia Larsen (V)  

 Svend Heiselberg (V) Erik Larsen (V) Kai Dige Bach (KF) nfmd.
Pernille  

 Sams (KF) Flemming Hansen (KF) Annette Just (FP) Dansk Folkeparti havde ikke medlemmer i udvalget.
Bilag Et af udvalgets spørgsmål til erhvervsministeren og dennes svar herpå Spørgsmål:
Med hvilken begrundelse har ministeren, jf. bemærkningerne til  

 lovforslaget, sammenkoblet dette med forslag til lov om krigsforsikring af  

 skibe (L 225)? Svar:
Når de to lovforslag (L 225 og L 226) i bemærkningerne er kædet sammen,  

 har det baggrund i, at de tidsmæssigt er blevet præsenteret samtidig, og at  

 begge forslag vedrører samme erhverv.
Der er imidlertid intet til hinder for  

 at behandle lovforslagene selvstændigt, og man kan derfor se bort fra  

 krydshenvisningerne i bemærkningerne ved behandlingen af lovforslagene.
