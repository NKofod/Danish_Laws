 Justitsministeriets adoptionsudvalg afgav som bekendt i slutningen af  

 august 1976 sin betænkning III om godkendelse som adoptivforældre (nr.  

 775/1976).
 Det fremgår af betænkningen, at udvalget har sigtet på, at betænkningen  

 skal kunne tjene som en generel vejledning for de nye adoptionssamråds  

 behandling af sager om adoptionsansøgerers godkendelse til adoption.
 Spørgsmålet om de fremtidige retningslinier om godkendelse som  

 adoptivforældre har på grundlag af betænkningen været taget op på  

 adoptionsnævnets møde med adoptionssamrådene i Julebæk den 7. og 8.10.1976,  

 hvor der i alt væsentligt blev givet tilslutning til betænkningens  

 synspunkter.
 Spørgsmålet har derefter påny været drøftet i adoptionsnævnet.
 Efter at disse drøftelser nu er afsluttet, skal man anmode om, at  

 betænkningens retningslinier med hensyn til kravene til adoptivforældre må  

 blive lagt til grund som udgangspunkt for alle afgørelser, der træffes af  

 adoptionssamrådet den 1.11.1976 og senere.
 Det tilføjes, at der under nogle foreløbige drøftelser i nævnet har været  

 tilslutning til det synspunkt, der er anført i adoptionsudvalgets betænkning  

 (s. 12), at en sænkning af maksimumsalderen udover det, der er foreslået i  

 betænkningen, vil være mest nærliggende for det tilfælde, at det findes  

 nødvendigt at gennemføre en begrænsning i antallet af ansøgere.
 Overvejelserne om dette spørgsmål er ikke afsluttet, men kan muligvis føre  

 til ændringer på dette punkt, enten generelt eller for visse grupper af  

 ansøgere.
 Det bemærkes herved, at det efter nævnets mening generelt må foretrækkkes,  

 at adoptivforældre er så unge som muligt, under forudsætning af at de iøvrigt  

 opfylder de krav, der af hensyn til barnet må stilles bl.a. med hensyn til  

 forholdets stabilitet.
 P.n.v.
Hornslet Genpart til:
2. Samtlige socialcentre (16) 3. Adoptionsnævnets medlemmer plus stedfortrædere (16) 4. Adoptionsudvalgets medlemmer plus sekretær plus  

 læger (10) 5. Adoptionsudvalgets nye sekretær Frederik Schydt 6. Plejehjemsforeningerne (22) 7. Formidlende organisationer (3) Samtlige adoptionssamråd.
