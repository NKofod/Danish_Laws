 I henhold til kgl. resolution af 21. september 1987 har Danmark  

 ratificeret en i Strasbourg udfærdiget europæisk konvention af 24. november  

 1983 om erstatning til ofre for foldsforbrydelser.
 Konventionen har følgende ordlyd:
EUROPÆISKE KONVENTION OM ERSTATNING TIL OFRE FOR VOLDSFORBRYDELSER Medlemsstaterne af Europarådet, som har undertegnet denne konvention, er i betragtning af, at Europarådets mål er at knytte sine medlemmer nærmere  

 sammen, og i betragtning af, at hensynet til almindelig retsbevidsthed og ønsket om  

 social solidaritet kræver, at der sørges for ofre, som har været udsat for  

 forsætlige lovovertrædelser med skade på legene eller helbred til følge, samt  

 at der ligeledes sørges for personer, der har mistet en forsørger, hvis denne  

 er afgået ved døden som følge af sådan lovovertrædelse, og i betragtning af, at en ordning er påkrævet til udbetaling af erstatning  

 til disse ofre fra den stat, på hvis territorium forbrydelsen fandt sted,  

 især hvis skadevolderen er ukendt eller ubemidlet, og i betragtning af, at mindstebestemmelser er nødvendige på dette område, og under hensyn til Europarådets Ministerkomites resolution (77)27 om  

 erstatning til ofre for forbrydelser, blevet enige om følgende:
Almindelige principper Artikel 1 De kontraherende stater påtager sig at foretage det fornødne til  

 iværksættelse af de i Kapitel I i nærværende konvention indeholdte  

 principper.
Artikel 2 1. Såfremt dækning for skade ikke fuldt ud kan opnås  

 på anden måde, skal staten yde erstatning til:
a. personer, der som en direkte følge af en forsætlig voldsforbrydelse har  

 lidt alvorlig varig skade på legene eller helbred, b. personer, som har mistet en forsørger, der er afgået ved døden som  

 følge af sådan forbrydelse.
 2. Erstatning skal tilkendes i de nævnte tilfælde,  

 selv om skadevolderen ikke kan retsforfølges eller straffes.
Artikel 3 Erstatningen skal betales af den stat, på hvis territorium forbrydelsen  

 blev begået, til:
a. statsborgere i de kontraherende stater; b. statsborgere i et medlemsland af Europarådet, som har fast bopæl i den  

 stat, på hvis territorium forbrydelsen blev begået.
Artikel 4 Erstatningen skal i overensstemmelse med den foreliggende sag mindst dække  

 følgende: tabt arbejdsfortjeneste, udgifter til lægebehandling og  

 hospitalsindlæggelse, begravelsesudgifter, og med hensyn til personer, der  

 har mistet en forsørger, tab af underhold.
Artikel 5 Erstatningsordningen kan, om fornødent, for enhver del af eller for den  

 samlede erstatning indeholde en øvre, henholdsvis en nedre beløbsgrænse.
Artikel 6 Der kan fastsættes en frist for indgivelse af ansøgning om erstatning.
Artikel 7 Erstatning kan nedsættes eller nægtes som følge af ansøgerens økonomiske  

 forhold.
Artikel 8 1. Erstatning kan nedsættes eller nægtes under hensyn  

 til den skadelidtes eller ansøgerens handlemåde før, under eller efter  

 forbrydelsen eller med hensyn til personskaden eller dødsfaldet.
 2. Ligledes kan erstatning nedsættes eller bortfalde  

 på grund af skadelidtes eller ansøgerens forbindelse med organiseret  

 kriminalitet eller medlemsskab af organisationer, der er involveret i  

 voldskriminalitet.
 3. Erstatningen kan også nedsættes eller nægtes, for  

 så vidt tilkendelse af erstatning er i strid med den almindelige retsfølelse  

 eller den offentlige orden (»ordre public«).
Artikel 9 For at undgå dobbelt erstatning kan staten eller den kompetente myndighed  

 fradrage eller kræve tilbagebetalt ethvert beløb, som skadevolderen har  

 betalt som følge af personskaden eller dødsfaldet, samt ethvert beløb, som  

 udgør social bistand eller forsikring eller eventuel dækning for skaden  

 opnået på anden måde.
Artikel 10 Staten eller den kompetente myndighed kan med hensyn til udbetalte  

 erstatningsbeløb indtræde i skadelidtes rettigheder.
Artikel 11 Hver kontraherende stat skal tage passende forholdsregler med henblik på  

 at sørge for, at oplysninger om dennes ordning stilles til rådighed for  

 potentielle ansøgere.
Internationalt samarbejde Artikel 12 Med forbehold af bilaterale eller multilaterale aftaler mellem de  

 kontraherende stater om fælles bistand skal hver parts kompetente myndigheder  

 på begæring af de pågældende myndigheder i en anden kontraherende stat yde  

 størst mulig bistand i forbindelse med forhold, der omfattes af denne  

 konvention.
Med dette for øje skal hver af de kontraherende stater udpege en  

 central myndighed, der skal modtage og tage sig af anmodninger om sådan  

 bistand.
Oplysning herom skal gives til Europarådets generalsekretær ved  

 deponeringen af ratifikations-, accept-, godkendelses- eller  

 tiltrædelsesinstrumentet.
Artikel 13 1. Den europæiske Kriminalkomite skal holdes  

 underrettet om anvendelsen af denne konvention.
 2. Hver part skal meddele Europarådets generalsekretær  

 alle relevante oplysninger vedrørende bestemmelser, love og regler, der angår  

 forhold, der er omfattet af denne konvention.
Slutbestemmelser Artikel 14 Denne konvention er åben for undertegnelse af de stater, der er medlemmer  

 af Europarådet.
Den kan ratificeres, accepteres eller godkendes.  

 Ratifikations-, accept- eller godkendelsesinstrumenter skal deponeres hos  

 Europarådets generalsekretær.
Artikel 15 1. Denne konvention træder i kraft den første dag i  

 den måned, som følger udløbet af en periode på tre måneder efter den dag,  

 hvor tre medlemsstater i Europarådet har givet deres samtykke til at være  

 bundet af konventionen i overensstemmelse med bestemmelserne i artikel 14.
 2. For en medlemsstat, som senere erklærer sig villig  

 til at være bundet af konventionen, træder den i kraft den første dag i den  

 måned, som følger udløbet af en periode på tre måneder efter den dag, hvor  

 ratifikations-, accept- eller godkendelsesinstrumentet blev deponeret.
Artikel 16 1. Efter denne konventions ikrafttræden kan  

 Europarådets ministerkomite opfordre enhver stat, som ikke er medlem af  

 Europarådet til at tiltræde konventionen ved en beslutning truffet med en  

 sådan majoritet som anført i artikel 20.d i Europarådets statut og med  

 enstemmig tilslutning fra de kontraherende staters repræsentanter, som har  

 ret til at være repræsenteret i komiteen.
 2. For enhver tiltrædende stat træder konventionen i  

 kraft på den første dag i den måned, som følger udløbet af en periode på tre  

 måneder efter den dag, hvor tiltrædelsesinstrumentet blev deponeret hos  

 Europarådets generalsekretær.
Artikel 17 1. Enhver stat kan på tidspunktet for undertegnelse  

 eller deponering af ratifikations-, accept-, godkendelses- eller  

 tiltrædelsesinstrument nærmere angive, på hvilket eller hvilke territorier  

 denne konvention skal finde anvendelse.
2. Enhver stat kan på et senere tidspunkt ved en  

 erklæring til Europarådets generalsekretær udstrække anvendelsen af denne  

 konvention til ethvert andet område angivet i erklæringen.
For et sådant  

 område træder konventionen i kraft den første dag i den måned, som følger  

 udløbet af en periode på tre måneder efter den dag, hvor generalsekretøren  

 modtog erklæringen.
 3. Enhver erklæring afgivet i overensstemmelser med de  

 to foregående stykker kan for så vidt angår ethvert område angivet i  

 erklæringen tilbagekaldes ved en underretning til generalsekretæren.  

 Tilbagekaldelsen får virkning den første dag i den måned, som følger udløbet  

 af en periode på seks måneder efter den dag, hvor generalsekretøren modtog  

 underretningen.
Artikel 18 1. Enhver stat kan ved undertegnelsen af denne  

 konvention eller ved deponeringen af sit ratifikations-, accept-,  

 godkendelses- eller tiltrædelsesinstrument tage forbehold med hensyn til en  

 eller flere af konventionens bestemmelser.
2. Enhver kontraherende stat, som har taget forbehold  

 i henhold til foregående stk., kan fuldt ud eller delvist tilbagekalde det  

 ved meddelelse til Europarådet generalsekretær.
En sådan tilbagekaldelse får  

 virkning fra generalsekretærens modtagelse af meddelelsen.
 3. En part, som har taget et forbehold med hensyn til  

 en bestemmelse i denne konvention, kan ikke i videre omfang end den selv har  

 godkendt bestemmelsen, gøre krav på, at denne bringes i anvendelse af en  

 anden part.
Artikel 19 1. Enhver kontraherende stat kan til enhver tid opsige  

 denne konvention gennem en underretning til Europarådets generalsekretær.
 2. En sådan opsigelse får virkning fra den første dag  

 i den måned, som følger udløbet af en periode på seks måneder efter den dag,  

 hvor generalsekretæren modtog underretningen.
Artikel 20 Europarådets generalsekretær skal underrette de stater, som er medlem af  

 rådet samt enhver stat, som har tiltrådt denne konvention om:
a.
Enhver undertegnelse; b. enhver deponering af ratifikations-, accept-, godkendelses- eller  

 tiltrædelsesinstrumenter; c. enhver ikrafttrædelsesdag for denne konvention i overensstemmelse med  

 art. 15, 16 og 17; d. enhver anden handling, underretning eller meddelelse med tilknytning  

 til denne konvention.
 Til bekræftelse heraf her undertegnede dertil behørigt bemyndigede  

 undertegnet denne konvention.
Udfærdiget i Strasbourg den 24. november 1983 på engelsk og fransk, som  

 begge har samme gyldighed, i eet eksemplar, som skal opbevares i Europarådets  

 arkiv.
Europarådets generalsekretær skal fremsende bekræftede genparter til  

 hver af de stater, der er medlem af Europarådet samt til enhver stat, som er  

 blevet tilbudt at tiltræde den.
 Følgende lande har ratificeret, accepteret eller godkendt konventionen på  

 de vedføjede datoer:
 Nedennævnte lande har ved ratifikationen, accepten eller godkendelsen  

 afgivet erklæringer som følger:
Nederlandene Ifølge artikel 12.2 er den centrale myndighed med henblik på modtagelse og  

 behandling af henvendelser vedrørende konventionen »Secretaris van de  

 Commissie tot beheer van het schadefonds geweldmisdrijven, Postbus 20.303,  

 2500 EH The Hague«.
 Ifølge art. 17.1 gælder konventionen for det nederlandske kongerige i  

 Europa.
Luxembourg Ifølge artikel 12.2 er den centrale myndighed med henblik på modtagelse og  

 behandling af henvendelser vedrørende konventionen »the Ministry af  

 Justice, 16 Boulevard Royal, Luxembourg«.
Danmark Ifølge art. 12.2 er Justitsministeriet, Slotsholmsgade 10, 1216 København  

 K, den centrale myndighed med henblik på modtagelse og behandling af  

 henvendelser vedrørende konventionen.
 I henhold til art. 17.1 er det angivet, at konventionen ikke finder  

 anvendelse på Færøerne og Grønland.
 Konventionen træder i medfør af art. 15, stk. 1, i kraft for Danmark den  

 1. februar 1988.
