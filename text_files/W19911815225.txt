 Et grundareal på 3.004 m2 med autoværksted, beliggende i et område  

 udlagt til ehvervsformål, var af skyldrådet pr. 1.1.1986 ansat til 125 kr.  

 pr. m2. A påstod grundværdien nedsat under henvisning til, at kommunen i 1987  

 solgte industrigrunde til 65 kr. pr. m2, samt at han pr. 1. dec. 1986 havde  

 tilkøbt 2.040 m2 af kommunen for 50 kr. pr.
m2. Det var oplyst, at det tilkøbte areal var næsten fuldt byggemodnet  

 bortset fra udgift til detailkloak.
Det blev under sagens behandling  

 endvidere oplyst, at A til overtagelse pr. 2.1.1987 havde solgt 50% af  

 klageejendommens 3.004 m2 i 1987 for 299.000 kr., og at udgifterne til  

 byggemodning af et nærliggende industriareal på 2.252 m2 havde andraget ca.  

 407.000 kr.
Landsskatteretten bemærkede, at de af kommunen opnåede salgspriser  

 ikke umiddelbart kunne anses som udtryk for grundens almindelige  

 handelsværdi, idet kommunen gennem sin prispolitik havde mulighed for at  

 varetage kommunale interesser.
En værdiansættelse af industrijord måtte  

 således også foretages på grundlag af salgspriser for ubebyggede  

 industrigrunde i sammenlignelige områder.
Da den anvendte råjordspris for  

 industrigrunde i vurderingskredsen var på 25 kr. pr.
 m2 og ikke kunne antages at være for høj, og når der blev henset til  

 den samlede udgift, der ville medgå til byggemodning af industrijord, fandt  

 Landsskatteretten ikke grundlag for at antage, at værdiansættelsen af den af  

 klagen omfattede fuldt byggemodnede industrigrund var for høj.
 Ejendommen omfattede et grundareal på 3.004 m2 med et i 1977 opført  

 autoværksted med et bebygget areal på 185 m2, beliggende i et område udlagt  

 til erhvervsformål.
 A klagede over den af skyldrådet ved 18. alm. vurdering pr. l.l.l986  

 foretagne ansættelse grundværdien med påstand om nedsættelse.
 Grundværdien var af skyldrådet ansat til 375.500 kr. svarende til 3.004 m2  

 a 125 kr.
 Til støtte for påstanden henviste klageren bl.a. til, at kommunen i 1987  

 afhændede industrigrunde for 65 kr. pr. m2, samt at han pr. 1. december 1986  

 købte 2.040 m2 af kommunen til sammenlægning med klageejendommen for 50 kr.  

 pr. m2.
 Det var oplyst for Landsskatteretten, at det tilkøbte areal var næsten  

 fuldt byggemodnet, og at det kun ville koste 5.000 kr. til detailkloak at  

 bringe det i samme byggemodnede stand som klageejendommen.
Skyldrådet oplyste, at udgifterne til byggemodning af et nærliggende  

 industriareal på 2.252 m2, beliggende i erhvervsparken, havde andraget ca.  

 407.000 kr.
Klageren anførte hertil, at byggemodningen blev foretaget om  

 vinteren og derfor var særlig bekostelig.
Han fandt samtidig, at vurderingen  

 af denne grund til 125 kr. pr. m2 var for lav, når de angivne udgifter til  

 byggemodning blev taget i betragtning.
Klageren anførte yderligere, at selv med 1990-priser på maksimalt 70 kr.  

 pr. m2 samt diverse tilslutningsafgifter som oplyst ville man højst komme op  

 på en pris pr. m2 på 88,07 kr.
Klageejendommen ville ikke kunne sælges for  

 125 kr. pr. m2, når man ved at køre 150 m længere mod øst af kommunen kunne  

 købe en tilsvarende grund for 70 kr. pr. m2 plus diverse  

 tilslutningsudgifter, der ikke ville bringe prisen op over 88 kr. pr. m2.
 Det var for Landsskatteretten oplyst, at klageren ved skøde af 22/12 1987  

 til overtagelse 2/1 1987 havde afhændet 50% af klageejendommens 3.004 m2 for  

 ialt 299.000 kr., heraf 208.790 kr. kontant.
 Landsskatteretten bemærkede, at grundværdien i henhold til bestemmelserne  

 i vurderingslovens § 6, jf. § 13, stk. 1, udgør grundens handelsværdi i  

 ubebygget stand under hensyn til beskaffenhed og beliggenhed og til en i  

 økonomisk henseende god anvendelse.
Til det af klageren anførte vedrørende de beløb kommunen udbød  

 industrigrunde til bemærkedes, at kommunen gennem sin prispolitik havde  

 mulighed for varetagelse af kommunale interesser, hvorfor man ikke  

 umiddelbart kunne anse salgspriserne som udtryk for grundens almindelige  

 handelsværdi.
En værdiansættelse af industrijord måtte således også foretages  

 på basis af salgspriser for ubebyggede industrigrunde i sammenlignelige  

 områder.
 Efter det for Landsskatteretten oplyste om vurderingen af råjord  

 beliggende i tilsvarende industriområder baseret på salgspriser konstateret i  

 det åbne marked, kunne den i vurderingskredsen ansatte råjordspris for  

 industrigrunde på 25 kr. pr. m2 ikke antages at være for høj.
 Med tillæg af den samlede udgift, der ville medgå til byggemodning af  

 industrijord, fandt Landsskatteretten ikke, at der var grundlag for at  

 antage, at værdien i handel og vandel for den af klagen omfattede fuldt  

 byggemodnede industrigrund var for høj.
 Ansættelsen af grundværdien blev herefter stadfæstet.
