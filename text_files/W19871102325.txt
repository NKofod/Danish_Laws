 Civilretsdirektoratet afslog en ansøgning fra kapitalejers fraskilte  

 ægtefælle om frigivelse til betaling af kapitalejers gæld til den pågældende,  

 idet frigivelse af båndlagte midler forudsætter en ansøgning fra  

 kapitalejeren.
Kapitalejer blev ved dom pålagt at betale 66.000 DM til sin fraskilte  

 ægtefælle.
Gælden hidrørte fra et gældsbrev, udstedt af kapitalejer under  

 ægteskabet.
Kapitalejer var ikke i besiddelse af frie midler til at opfylde  

 dommen.
Den fraskilte ægtefælle rettede herefter henvendelse til  

 Civilretsdirektoratet med anmodning om, at der under hensyn til de særlige  

 omstændigheder blev tilladt frigivelse af kapitalejers båndlagte midler til  

 hel eller delvis fyldestgørelse af ægtefællens krav.
Der henvistes til, at  

 der var et akut behov for pengene.
 Civilretsdirektoratet meddelte, at frigivelse af båndlagte midler  

 forudsætter en ansøgning fra kapitalejeren, hvorfor det ansøgte ikke kunne  

 imødekommes.
 Ingen.
