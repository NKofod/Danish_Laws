Fremsat den 3. oktober 2001 af  

 Kristian Jensen (V), Mariann Fischer Boel (V), Svend  

 Aage Jensby (V),  

 Flemming Hansen (KF) og Brian Mikkelsen (KF) Forslag til folketingsbeslutning om skattefritagelse for arbejdsgiverbetalte  

 dataforbindelser tilsluttet en ansats hjemmecomputer med adgang til  

 arbejdsstedets netværk Folketinget pålægger regeringen at  

 fremsætte lovforslag, der fra og med indkomståret 2002  

 indfører skattefritagelse for arbejdsgiverbetalte dataforbindelser  

 tilsluttet en ansats hjemmecomputer med adgang til arbejdsstedets  

 netværk.
Bemærkninger til forslaget Forslagets indhold Venstre og Det Konservative Folkeparti foreslår, at  

 regeringen pålægges at fremsætte lovforslag, der  

 indfører skattefritagelse for arbejdsgiverbetalte dataforbindelser  

 tilsluttet en ansats hjemmecomputer med adgang til arbejdsstedets  

 netværk.
Beslutningsforslaget bygger på beslutningsforslag  

 nr.
B 5 fremsat af Venstre og Det Konservative Folkeparti i  

 folketingsåret 2000-01, men med justerede bemærkninger.  

 Vedrørende beslutningsforslag nr.
B 5 henvises til Folketingstidende  

 2000-01, tillæg A 1075 og 1079 samt forhandlingerne 933.
Skattefritagelsen skal gælde, uanset at den ikke  

 udelukkende giver adgang til en lukket brugergruppe.
Begrundelsen herfor er,  

 at en stadig stigende del af arbejdspladsernes netværkssystemer  

 indeholder adgang til bl.a.
Internettet som en nødvendig  

 arbejdsmæssig facilitet.
Skattefritagelsen skal gælde, uanset hvilken teknisk  

 betegnelse dataforbindelsen har.
Således kan bl.a.  

 højhastighedsforbindelser som ISDN, ADSL og FWA være omfattet,  

 men også andre   herunder fremtidige   tekniske løsninger, der  

 opfylder de nævnte betingelser, skal være omfattet.
Skattefritagelsen skal udelukkende gælde for  

 arbejdsgiverens afholdelse af udgifter vedrørende datatilslutninger  

 til computeren.
Således skal udgifter, som afholdes af arbejdsgiveren  

 vedrørende den ansattes brug af telefon og fax i hjemmet, ikke  

 være omfattet.
 Skattefritagelsen skal gælde, uanset om  

 tilslutningen sker til en hjemmecomputer, som den ansatte selv har betalt,  

 eller om computeren er betalt af arbejdsgiveren.
Begrundelse Ved lov nr. 1301 af 20. december 2000 om ændring af  

 arbejdsmarkedsfondsloven, ligningsloven og skattekontrolloven. (Computer med  

 tilbehør og fri telefon) blev der gennemført en række  

 ændringer, der medførte en marginal bedring af forholdene for  

 skattefritagelse af dataforbindelser.
Der henvises vedrørende loven  

 til lovforslag nr.
L 98, folketingsåret 2000-01, Folketingstidende  

 2000-01, tillæg A 2373 og 2388, tillæg B 313 og 531, tillæg  

 C 372 og forhandlingerne 1253, 2514 og 2802.
 Men hvis man har en vision om, at Danmark skal blive  

 verdens bedste IT-nation, er det ikke nok med de næstbedste regler.  

 Forslagsstillerne ønsker derfor en selvstændig ordning for  

 datatilslutninger, som samtidig gør området langt mere  

 gennemskueligt og forståeligt for den enkelte borger.
Det skal sikres, at IT-udbredelsen får de bedste  

 vilkår, for kun derved kan samfundet som helhed få det optimale  

 ud af den nye teknologi.
Udviklingen sker, så spørgsmålet  

 er blot, om politikkerne er villige til at springe på toget og tilpasse  

 lovværket det moderne samfund.
Skattefritagelse for arbejdsgiverbetalte dataforbindelser  

 har flere gavnlige virkninger.
For det første vil det sprede hurtigere  

 adgang til Internettet til en større del af befolkningen på  

 kortere tid.
Herved modvirker forslaget den truende opdeling i et A- og et  

 B-hold inden for IT.
Udviklingen i IT er nu kommet så langt, at det  

 ikke længere er nok blot at have en pc.
Tilkobling til f.eks.
Internet  

 er en så integreret del af arbejdet med en pc, at man ikke  

 længere får fuldt udbytte af den uden.
Dette leder til diskussionen om opkoblinger til  

 Internettet for hjemmearbejdspladser.
Som led i ønsket om et  

 fleksibelt arbejdsmarked er det et krav, at virksomheder og medarbejdere selv  

 kan bestemme, hvor og hvornår man er på arbejde.
Men denne  

 fleksibilitet er kun mulig, hvis den ansatte kan tage sin arbejdsstation med  

 hjem.
Det betyder, at medarbejderne skal have adgang til virksomhedens  

 interne netværk, skal kunne sende/modtage elektronisk post og i mange  

 tilfælde også have adgang til Internettet.
Intentionerne om, at hjemmearbejdspladser skal kunne  

 fremmes uden at støde mod skattemæssige problemer for den  

 ansatte, kan imidlertid ikke opfyldes, så længe der sker  

 beskatning af arbejdsgiverbetalte pc-data-forbindelser til arbejdsstedets  

 netværk.
Hvis etablering af hjemmearbejdspladser skal kunne  

 foregå uden at støde imod skattemæssige problemer for den  

 ansatte, er det ikke tilstrækkeligt, at pc en, der stilles til  

 rådighed af arbejdsgiveren, er skattefritaget.
Mulighederne for reelt  

 at kunne arbejde hjemme vil i almindelighed forudsætte, at den ansatte  

 ikke blot har pc-adgang, men tillige adgang til de systemer m.v., som findes  

 på arbejdsstedets netværk.
Den omstændighed, at mange  

 arbejdspladser i dag har internetadgang, er et naturligt og nødvendigt  

 led i den teknologiske udvikling.
Den mulighed, den ansatte har for at surfe privat på  

 Internettet ved en pc-data-tilslutning til arbejdsstedets netværk, er  

 fuldstændig parallel med den ansattes mulighed for at benytte en  

 arbejdsgiverbetalt hjemme-pc privat.
Der er efter forslagsstillernes  

 opfattelse derfor ingen rimelig grund til at sondre mellem værdien af  

 eller den skattemæssige behandling af en eventuel privat benyttelse af  

 pc en henholdsvis tilslutningen til arbejdsstedets netværk.
Derimod er  

 skattefritagelse også af sådanne pc-data-tilslutninger til  

 arbejdsstedets netværk en nødvendig forudsætning for  

 opfyldelse af de politiske målsætninger om, at etablering af  

 hjemmearbejdspladser med benyttelse af en computer kan foregå uden at  

 støde imod eventuelle skattemæssige problemer for den  

 ansatte.
Hvis sådanne pc-data-tilslutninger til  

 arbejdsstedets netværk ikke skattefritages, vil det reelt kunne  

 indebære, at der ikke sker den nødvendige fremme af  

 hjemmearbejdspladser.
Det vil være til skade for erhvervslivet, som har  

 behov for fleksible ansatte.
De ansattes muligheder for at udøve  

 fleksibilitet i arbejdet og tage arbejde med hjem, når der er behov  

 derfor, begrænses af de økonomiske barrierer, som beskatningen  

 udgør.
Konsekvensen for den ansatte ved at tage arbejdet med hjem er  

 efter de gældende regler en skatteregning.
Det er ikke blot i  

 arbejdsgivers, men også i arbejdstagers interesse, at man kan arbejde  

 hjemme.
Særlig i børnefamilier har man behov for at kunne tage  

 arbejde med hjem, som kan laves, når børnene er lagt i seng,  

 når de er syge, m.v.
Den gældende retstilstand rammer derfor  

 specielt børnefamilierne.
 Dertil kommer, at en fortsat beskatning generelt er  

 uhensigtsmæssig i bestræbelserne på at fremme brugen af IT.
Forslagsstillerne vil ikke undlade at gøre  

 opmærksom på, at de gældende beskatningsregler er  

 unødigt bureaukratiske.
Da lønmodtageren kan fradrage private  

 telefonudgifter fra både fastnettelefoni, mobiltelefoni og opkobling  

 fra eventuelt sommerhus i beskatningsgrundlaget på 3.000 kr., så  

 vil beskatningen for langt de fleste bortfalde fuldstændigt, og for  

 restgruppen vil skatteprovenuet ikke kunne dække omkostningerne ved  

 administration af ordningen.
Man har et regelsæt, der skal sikre, at  

 man ikke snyder staten for et skatteprovenu ved at omforme en del af  

 indkomsten til betaling af dataforbindelser.
Men når provenuet herved  

 af tekniske årsager er lig nul, så virker reglerne temmelig  

 overflødige og bureaukratiske.
Skriftlig fremsættelse Kristian Jensen (V):
 Som ordfører for forslagsstillerne tillader jeg mig  

 herved at fremsætte:
Forslag til folketingsbeslutning om skattefritagelse  

 for arbejdsgiverbetalte dataforbindelser tilsluttet en ansats hjemmecomputer  

 med adgang til arbejdsstedets netværk (Beslutningsforslag nr.
B 18).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
