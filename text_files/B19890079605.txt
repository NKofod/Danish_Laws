 I henhold til § 16, stk. 4, jf. § 5, stk. 2, i lov om frikommuner, jf.  

 lovbekendtgørelse nr. 583 af 31. august 1989, meddeles:
 § 1.  Indenrigsministeren har den 14. december 1989  

 godkendt frikommuneregulativ nr. 15 for Esbjerg Kommune om økonomiudvalgets  

 sammensætning og valg af formænd for de stående udvalg.
 § 2.  Det i § 1 nævnte frikommuneregulativ indebærer,  

 at økonomiudvalget består af formanden for kommunalbestyrelsen og formændene  

 for de stående udvalg samt to af kommunalbestyrelsens øvrige medlemmer.  

 Formændene for de stående udvalg vælges af kommunalbestyrelsen ved  

 forholdstalsvalg og med virkning for kommunalbestyrelsens funktionsperiode.
 Stk. 2.  Regulativet indbærer, at § 18, stk. 1, 1. pkt.,  

 og § 22, stk. 1, 1. og 2. pkt., i lov om kommunernes styrelse, jf.  

 lovbekendtgørelse nr. 539 af 3. august 1989, ikke gælder for Esbjerg Kommune.
 § 3.  Det i § 1 nævnte frikommuneregulativ træder i  

 kraft den 1. januar 1990 og bortfalder den 31. december 1993.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener m.v., jf.  

 lov om kommunernes styrelse § 8, stk. 4.
