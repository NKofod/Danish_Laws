 Godkendelse  

 af hovedejendom.
 Direktoratet for  

 FødevareErhvervs skrivelse af 10. november 2005, j.nr. 3101-035-05-2479.
»- - - I brev af 26. maj 2005 har De  

 for C klaget over, at Jordbrugskommissionen for Storstrøms Amt den 2. maj  

 2005  

 har meddelt afslag på en ansøgning om, at hans landbrugsejendom matr.nr. 9a -  

 -  

 - på 55,7 ha godkendes som hans hovedejendom i forbindelse med ejendommens  

 supplering med 21,8 ha.
Direktoratets afgørelse Direktoratet for  

 FødevareErhverv ophæver hermed Jordbrugskommissionen for Storstrøms Amts  

 afgørelser af 25. februar 2005 og 2. maj 2005, idet det er en retlig fejl, at  

 jordbrugskommissionen har begrundet afslaget med, at produktionen på C's rene  

 planteavlsbedrift reelt må anses at udgå fra ejendommen - - -, hvor han har  

 bopæl.
Ifølge § 23, stk. 1, i  

 bekendtgørelse nr. 421 af 3. juni 2005 om reglerne i lov om  

 landbrugsejendomme  

 er det ved afgørelsen af, hvilken ejendom der er hovedejendom, ikke  

 afgørende,  

 hvor produktionen udgår fra, men hvor den væsentligste produktion foregår.
I  

 det foreliggende tilfælde foregår den væsentligste planteproduktion, herunder  

 sukkerroeproduktion, på markerne på landbrugsejendommen matr.nr. 9a - - -.
 Samtidig godkender  

 direktoratet C's landbrugsejendom matr.nr. 9a - - - som hovedejendom i  

 forbindelse  

 med ejendommens supplering inden for arealgrænsen på 125 ha, som oprindelig  

 ansøgt den 21. december 2004.
 Direktoratets afgørelse kan  

 efter § 16, stk. 3, i bekendtgørelse nr. 863 af 19. august 2004 om regionale  

 jordbrugskommissioner mv. ikke påklages til anden administrativ myndighed.
Redegørelse for sagen I brev af 21. december 2004  

 har landinspektør L for C søgt Jordbrugskommissionen for Storstrøms Amt om  

 tilladelse til, at hans landbrugsejendom matr.nr. 9a - - - på 55,7 ha  

 godkendes  

 som hans hovedejendom i forbindelse med ejendommens supplering med 21,8 ha.
 Det er oplyst, at C tillige  

 ejer landbrugsejendommen matr.nr. 16a m.fl. - - - på 30,8 ha, som han bebor  

 og  

 alene driver med planteavl, og en landbrugsejendom uden beboelse på 23,2 ha.  

 På  

 disse to ejendomme er der ret til levering af i alt 97 tons polsukker.
Det er desuden oplyst, at der  

 på ejendommen - - - [matr.nr. 9a] er ret til levering af 211 tons polsukker,  

 og  

 at C har til hensigt at flytte dertil, når den tidligere ejer på ca. 73 år  

 måtte flytte.
Den tidligere ejer har i forbindelse med salget af ejendommen  

 betinget sig en livsvarig bopælsret.
 Jordbrugskommissionen har den  

 25. februar 2005 meddelt afslag på det ansøgte, jf. landbrugslovens § 33,  

 stk.  

 1.
 Det er kommissionens skøn, at  

 C's hovedejendom udgøres af hans bopælsejendom på 30,8 ha, idet produktionen  

 alt overvejende forekommer at udgå herfra, og idet der på denne ejendom er  

 foretaget  

 væsentlige investeringer i driftsbygninger.
Jordbrugskommissionen har i  

 afgørelsen bl.a. anført, at der ifølge BBR er registreret i alt 10  

 driftsbygningsenheder  

 med et samlet erhvervsareal på 3.508 m² på C's bopælsejendom.
Heraf er der en  

 nyere lade fra 1997 på 1.478 m², hvori stort set hele C's omfattende  

 maskinpark  

 har til huse, og en åben halmlade fra 1991 på 889 m² indeholdende en større  

 mængde  

 halm.
Endvidere har  

 jordbrugskommissionen anført, at der på ejendommen - - - [matr.nr. 16a], der  

 ønskes  

 godkendt som hovedejendom, ifølge BBR kun er registreret 4  

 driftsbygningsenheder, med et samlet erhvervsareal på 976 m².
En stor del af  

 disse driftsbygninger udgøres af staldbygninger, som ikke længere er i brug,  

 og  

 en kornlade som ligeledes ikke har været anvendt igennem længere tid.
Med  

 undtagelse af et par opmagasinerede maskiner i laden synes ejendommens  

 driftsbygninger ikke at blive anvendt som led i den landbrugsmæssige drift af  

 ejendommen.
Driftsbygningerne er alle af ældre dato (den nyeste er fra 1979).
 I brev af 12. marts 2005 er  

 landinspektør L fremkommet med yderligere oplysninger om forholdene på de to  

 ejendomme og har anmodet om, at ansøgningen bliver genovervejet.
 Jordbrugskommissionen har  

 genoptaget behandlingen af sagen og har den 2. maj 2005 meddelt, at den  

 fastholder sin begrundelse for afslaget.
 Ifølge kommissionens  

 vurdering er de yderligere oplysninger ikke af en sådan karakter, at de kan  

 danne grundlag for en ændret stillingtagen.
 I brev af 26. maj 2005 har De  

 for C klaget over afgørelsen.
De anfører bl.a., at C's tre  

 landbrugsejendomme er rene planteavlsejendomme, og at produktionen i det  

 væsentligste består af sukkerroer.
Dertil kommer en række andre afgrøder.
Da  

 disse afgrøder sås og høstes på markerne, gør De gældende, at produktionen  

 foregår på ejendommenes jorder og ikke i maskinhallerne.
Endvidere gør De gældende, at  

 begrebet hovedejendom i forhold til C er den ejendom, der har det største  

 landbrugsareal, den største sukkerkvote, og hvor der i øvrigt kan produceres  

 mest såvel kvantitativt som økonomisk.
De gør ligeledes gældende, at der ikke  

 kan lægges afgørende vægt på, hvor landbrugsmaskinerne opbevares.
 Jordbrugskommissionen har den  

 20. juni 2005 fremsendt klagen hertil, idet kommissionen fastholder  

 afgørelsen.
Redegørelse for  

 direktoratets afgørelse Ifølge § 33, stk. 1, i lov om  

 landbrugsejendomme (lov nr. 435 af 9. juni 2004) finder bestemmelserne om  

 fortrinsstilling til suppleringsjord ikke anvendelse ved køb af jord til  

 supplering af en hovedejendom, der ved supplering ikke overstiger 125 ha,  

 bortset fra fradragsarealer.
 Reglerne om begrebet en  

 hovedejendom og om administrationen af bestemmelserne om fortrinsstilling til  

 suppleringsjord er på baggrund af bestemmelserne i lovens § 33, stk. 5,  

 uddybet  

 i § 23, stk. 1-4, i bekendtgørelse nr. 421 af 3. juni 2005 om reglerne i lov  

 om  

 landbrugsejendomme, jf. tillige afsnit 8.3 i vejledning nr. 37 af 3. juni  

 2005  

 om reglerne i lov om landbrugsejendomme.
 Ved en hovedejendom forstås  

 således en landbrugsejendom, der er forsynet med en beboelsesbygning, og hvor  

 ejeren har sin bopæl, eller hvor den væsentligste produktion foregår.
 På en ren planteavlsejendom  

 foregår produktionen på ejendommens jorder, medens produktionen på en  

 husdyrejendom i vidt omfang foregår i ejendommens driftsbygninger.
 Der er ifølge § 23, stk. 1, i  

 nævnte bekendtgørelse tale om to sideordnede hensyn om bopæl og produktion,  

 hvor der ikke stilles krav om driftsbygninger og placering af maskinpark mv.,  

 herunder hvilken ejendom produktionen udgår fra.
Det er derfor en retlig fejl,  

 at jordbrugskommissionen har begrundet afslaget med, at produktionen på C's  

 rene planteavlsbedrift reelt må anses at udgå fra ejendommen - - - [matr.nr.  

 16a].
I det foreliggende tilfælde foregår C's væsentligste planteproduktion,  

 herunder  

 sukkerroeproduktion, på markerne på den 55,7 ha store landbrugsejendom  

 matr.nr.  

 9a - - -. Der kan således ikke lægges afgørende vægt på, hvor  

 landbrugsmaskiner  

 mv. opbevares.
 Ifølge § 72, stk. 5, i  

 landbrugslovscirkulæret (cirkulære nr. 36 af 3. juni 2005) skal  

 jordbrugskommissionen  

 normalt imødekomme erhververens ønske om, hvilken ejendom der skal være  

 hovedejendommen,  

 medmindre særlige forhold taler imod det.
 Jordbrugskommissionen har  

 begrundet sit afslag med en række forhold, der bygger på en forkert  

 fortolkning  

 af reglerne, jf. ovenfor.
 Direktoratet for  

 FødevareErhverv har derfor - som nævnt - ophævet jordbrugskommissionens  

 afgørelse  

 af 2. maj 2005.
 Samtidig godkender  

 direktoratet C's landbrugsejendom matr.nr. 9a - - - som hovedejendom i  

 forbindelse  

 med ejendommens supplering inden for arealgrænsen på 125 ha, som oprindelig  

 ansøgt den 21. december 2004.
 Ejendommen kan således  

 suppleres op til arealgrænsen på 125 ha, bortset fra fradragsarealer, uden at  

 reglerne om fortrinsstilling til suppleringsjord i lovens §§ 31 og 32 skal  

 bringes i anvendelse.
Med venlig hilsen - - -« 1  

 J.f  

  

 Peter Mortensen  

  

 : Landbrugsloven   

 Landbrugets retsforhold II (2005) s. 206 ff.
