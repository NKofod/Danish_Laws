 Landsskatteretskendelse af 3. maj 2002 vedr. ekstraordinær  

 genoptagelse af skatteansættelse.
 A A/Ss klage vedrører følgende:
 Selskabet anmodede den 5. november 2001 den kommunale  

 skattemyndighed om at genoptage selskabets skatteansættelse for indkomståret  

 1997, hvilket den kommunale skattemyndighed afslog ved afgørelse af 13.  

 november 2001.
Det fremgår af sagens oplysninger, at selskabet for indkomståret  

 1997 har selvangivet en skattepligtig indkomst på 449.772 kr.
Det fremgår af  

 resultatopgørelsen og opgørelsen af den skattepligtige indkomst for  

 indkomståret 1997, at der indgår overskud af kapitalinteresse på 254.119 kr.
 Selskabets repræsentant har fremlagt kopi af regnskabet for  

 selskabets datterselskab B A/S for perioden 1. januar 1996 til 31. december  

 1996. Det fremgår heraf, at årets resultat udgjorde 254.119 kr., som foreslås  

 overført til næste år.
Selskabets repræsentant har endvidere fremlagt kopi af brev af  

 29. januar 1999 til selskabet fra den stedlige skatteforvaltning, hvoraf det  

 fremgår, at man til brug for skatteansættelsen for indkomståret 1997 skal  

 udbede sig regnskab for kapitalinteresserne 254.119 kr., og at regnskaberne  

 fremover skal vedlægges selvangivelsen.
Endvidere er der fremlagt kopi af  

 brev  

 af 18. maj 1999 fra selskabet til skatteforvaltningen, hvor det er anført, at  

 det kan oplyses, at overskuddet af kapitalinteressen burde være lig med  

 overskuddet  

 i B A/S, som du jo var her for at kontrollere.
 Det fremgår endvidere af sagens oplysninger, at den kommunale  

 skattemyndighed ved afgørelse af 9. juni 1999 ændrede selskabets  

 skattepligtige  

 indkomst for indkomståret 1997 fra 449.772 kr. til 608.571 kr., idet udgifter  

 til erstatning og tab på ejendom ikke kunne godkendes fradraget ved  

 opgørelsen  

 af den skattepligtige indkomst.
Den kommunale skattemyndighed har nægtet at genoptage selskabets  

 skatteansættelse for indkomståret 1997. Som begrundelse er det bl.a. anført,  

 at  

 anmodningen om genoptagelse er indkommet efter den i skattestyrelseslovens §  

 34, stk. 2 fastsatte 3-årsfrist for ordinær genoptagelse.
Anmodningen om  

 genoptagelse for indkomståret 1997 skal således behandles efter  

 bestemmelserne  

 om ekstraordinær genoptagelse i skattestyrelseslovens § 35. I den  

 foreliggende  

 sag kan genoptagelsesanmodningen ikke anses at være fremsat inden rimelig tid  

 efter, at selskabet er eller under iagttagelse rimelig agtpågivenhed burde  

 være  

 kommet til kundskab om de forhold, der begrunder anmodningen.  

 Genoptagelsesanmodningen må endvidere anses at vedrøre et sådant forhold  

 (glemt  

 eller uudnyttet fradragsmulighed), som ikke er omhandlet af  

 skattestyrelseslovens § 35, stk. 1.
 Selskabets repræsentant har over for Landsskatteretten nedlagt  

 påstand om, at den kommunale skattemyndighed pålægges at genoptage  

 skatteansættelsen for indkomståret 1997.
Til støtte herfor er det bl.a. anført, at baggrunden for  

 genoptagelse er, at det er blevet konstateret, at selskabet er blevet sat i  

 skat af overskud i dets datterselskab, trods det faktum, at overskuddet  

 allerede er blevet beskattet i datterselskabet.
Forholdet må anses for  

 omfattet  

 af skattestyrelseslovens § 35, stk. 1, idet det med rimelighed kan anføres,  

 at  

 der er sket en ændring i grundlaget for opgørelsen af den indkomst, der skal  

 lægges til grund for skatteansættelsen.
Forholdet må anses for omfattet af  

 bestemmelsen i § 35, stk. 1, nr. 6, hvorefter en skatteansættelse kan ændres  

 såvel efter anmodning fra den skattepligtige som efter skattemyndighedernes  

 bestemmelse i det omfang skatteansættelsen er en følge af, at den  

 skattepligtige eller nogen på dennes vegne forsætligt eller groft uagtsomt  

 har  

 bevirket, at skattemyndighederne har foretaget en skatteansættelse på et  

 urigtigt  

 eller ufuldstændigt grundlag.
I den foreliggende sag må den fejlagtige  

 skatteansættelse anses som en følge af, at selskabet/revisor groft uagtsomt  

 har  

 bevirket, at skattemyndighederne har foretaget en skatteansættelse på et  

 urigtigt grundlag.
Selskabet eller dets revisor burde således have husket at  

 tilbageføre datterselskabets resultat ved opgørelsen af selskabets indkomst,  

 og  

 der må herved anses at være tale om grov uagtsomhed efter § 35, stk. 1, nr.  

 6.
 Dertil kommer, at der måske med en vis rimelighed kan støttes  

 ret på skattestyrelseslovens § 35, stk. 9, idet skattevæsenet netop for det  

 pågældende indkomstår har udbedt sig et omfattende materiale til brug for  

 revision af den skattepligtige indkomst, herunder regnskab for  

 datterselskabet.
I den kommunale skattemyndigheds afslag på genoptagelse anføres  

 det, at genoptagelsesanmodningen ikke kan anses for fremsat inden rimelig  

 tid.  

 I den forbindelse skal det oplyses, at det først er i forbindelse med  

 revisionen af regnskabet for året 2000/2001, som blev tilendebragt 12.  

 november  

 2001, at selskabets revisor og dermed selskabet blev opmærksomme på den skete  

 fejl.
Fejlen har været kontinuerlig, således at der er sket anmodning om  

 ændring for årene 1997, 1998, 1999 og 2000. Det må således slås fast, at  

 fejlen  

 næppe er opdaget tidligere, idet en henvendelse herom i så fald ikke ville  

 omfatte alle afsluttede indkomstår.
Til gengæld skal det anføres, at den  

 kommunale skattemyndighed ved deres grundige gennemgang af selskabets  

 materiale  

 for indkomståret 1997 burde have fundet fejlen, og at den derfor kunne være  

 rettet allerede i 1997.
 Landsskatteretten  

 bemærker  

  

 , at genoptagelsesanmodningen vedrører indkomståret 1997, således  

 at lovbekendtgørelse nr. 531 af 25. juni 1999 finder anvendelse.
Retten finder ikke, at der i den foreliggende sag kan anses at  

 foreligge sådanne forhold, som kan anses for omfattet af bestemmelsen i  

 skattestyrelseslovens § 35 om ekstraordinær genoptagelse.
Der er herved  

 henset  

 til, at genoptagelsesanmodningen vedrører forhold, som ikke kan anses for  

 omfattet af § 35, stk. 1, nr. 1-8.
Vedrørende skattestyrelseslovens § 35, stk. 1, nr. 6, bemærker  

 Landsskatteretten, at denne bestemmelse svarer  

    

  

 til den tidligere skattestyrelseslov § 35, stk. 4. Retten bemærker, at  

 den tidligere skattestyrelseslovs § 35 alene regulerede skattemyndighedernes  

 adgang til ekstraordinær genoptagelse, mens § 4 regulerede den  

 skattepligtiges  

 adgang til ekstraordinær genoptagelse.
Af bemærkningerne til lovforslag nr.
L  

 192 fremgår det vedrørende § 35, stk. 1, nr. 6, at det foreslås, at  

 skattemyndighederne ikke skal være bundet af de almindelige  

 ansættelsesfrister  

 i tilfælde, hvor den skattepligtige eller nogen på dennes vegne forsætligt  

 eller groft uagtsomt har forholdt skattemyndighederne ligningsrelevante  

 oplysninger.
Af cirkulære nr. 116 af 1. juli 1999 fremgår det, at  

 betingelserne  

 for at bryde de almindelige ansættelsesfrister som udgangspunkt er gjort  

 fælles  

 for skattepligtige og skattemyndighederne, men i praksis vil alene  

 kriterierne  

 i § 35, stk. 1, nr. 1-5, være fælles for skattepligtige og  

 skattemyndighederne,  

 idet kriteriet efter nr. 6 er formet for at undgå for lave skatteansættelser.  

 Af cirkulæret fremgår det endvidere, at  

    

  

 § 35, stk. 1, nr. 6, svarer til den hidtil gældende § 35, stk. 4, men  

 indebærer som følge af § 35, stk. 3, en kortere frist for myndighederne til  

 at  

 varsle ændringen.
Henset til bestemmelsens formål og forarbejder, samt det i  

 cirkulære nr. 116 af 1. juli 1999 anførte, finder Landsskatteretten, at § 35,  

 stk. 1, nr. 6, alene må anses at kunne finde anvendelse, når den  

 skattepligtige  

 eller nogen på dennes vegne forsætligt eller groft uagtsomt har bevirket, at  

 skattemyndighederne har foretaget en for lav skatteansættelse.
Retten finder  

 således, at bestemmelsen ikke kan finde anvendelse i den foreliggende sag.
Vedrørende skattestyrelseslovens § 35, stk. 1, nr. 9, bemærker  

 Landsskatteretten, at skatteministerens kompetence efter denne bestemmelse,  

 er  

 delegeret til told- og skatteregionerne med klageadgang til Told- og  

 Skattestyrelsen, jf. bekendtgørelse nr. 948 af 30. oktober 2001 om  

 myndighedsinddeling og sagsudlægning.
Landsskatteretten har således ikke  

 kompetence til at behandle selskabets repræsentants påstand vedrørende  

 genoptagelse i medfør af skattestyrelseslovens § 35, stk. 1, nr. 9.
 Retten finder herved ikke grundlag for at pålægge den kommunale  

 skattemyndighed at genoptage sagen med henblik på fornyet prøvelse.
