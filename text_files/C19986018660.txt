Anvendelse af ISAG på virksomheder, der  

 bortskaffer affald Indhold 1 Baggrund 1.1 Bekendtgørelsens område 1.2 Vejledningens område 1.3 Formål og målgruppe 1.4 Vejledningens opbygning 1.5 Definitioner 2 Kommenteret gennemgang 2.1 Anmeldelse og indberetning 2.1.1 Grupperne i Bilag 3 2.2 Hvordan anmelder man sig? 2.3 Indberetning til Miljøstyrelsen 2.4 Hvem skal registrere? 2.4.1 Grupperne i Bilag 3 2.5 Hvad skal registreres? 2.6 Dispensationsmuligheder 2.7 Tilsynsmyndighed 3 Praktisk Vejledning 3.1 Hvorfor ISAG? 3.2 Hvad er ISAG? 3.3 Anmeldelse til Miljøstyrelsen 3.4 Indberetning 3.5 Anvendelse af ISAG 3.5.1 Indførelse af ISAG 3.5.2 Fraførsel 3.5.3 Intern flytning 3.5.4 Enkeltregistreringer og sammentællinger 3.5.5 Indberetning 3.5.6 Dispensation 3.6 Samarbejde 3.7 Krav fra kommuner 4 Teknisk Vejledning 4.1 Alternativ registrering 4.2. Standat 4.2.1 Header 4.2.2 Definition 4.2.3 Data 4.3 PC-programmet ISAG 4.4 PC-programmet STANDAT 4.5 Indberetningsmedier 4.6 Store filer 4.7 Mere information 5 Bilag Bilag: Miljøministeriets bekendtgørelse  

 nr. 131 af 21. marts 1993. Bekendtgørelse om bortskaffelse,  

 planlægning og registrering af affald.
 Bilag: Kommunenumre.
1 Baggrund Den 1. april 1993 trådte Miljøministeriets  

 bekendtgørelse nr. 131 af 21. marts 1993 i kraft.
Bekendtgørelsen omhandler bortskaffelse,  

 planlægning og registrering af affald og tilpasser dansk lovgivning til  

 en række krav i EF direktiv nr. 91/156 om affald.
I teksten refererer  

 'bekendtgørelsen' til bekendtgørelse nr. 131.
Komplet vejledning Miljøstyrelsen udsender i 1993 en vejledning, som  

 dækker hele bekendtgørelsen.
I den komplette vejledning vil  

 afsnittet om Informationssystem for Affald og Genanvendelse (ISAG) være  

 henvendt til den kommunale administration.
Gammel vejledning Vejledning nr. 2, 1991 fra Miljøstyrelsen med  

 titlen "ISAG - Informationssystem for Affald og Genanvendelse" beskriver en  

 tidligere udgave af ISAG, herunder et PC-baseret program, som demonstrerer  

 anvendelsen af ISAG uden kobling til vejebro, kortstandere m.v.
PC-programmet er efterfølgende blevet opdateret  

 så det er i overensstemmelse med bekendtgørelsen.
Programmet kan  

 rekvireres i Miljøstyrelsen på tlf. 32 66 01 00.
På virksomheder Nærværende vejledning afløser  

 vejledning nr. 2, 1991 fra Miljøstyrelsen, for så vidt  

 angår anvendelse af ISAG på affaldsbortskaffelsesvirksomheder.  

 Afsnittet om betjening af PC-programmet er blevet erstattet af en  

 særlig vejledning, som udleveres sammen med ovennævnte  

 program.
1.1 Bekendtgørelsens område Bekendtgørelsen samler en række bestemmelser  

 om affaldsbortskaffelse, affaldsplanlægning og affaldsregistrering.
Hovedparten af alle affaldstyper og -fraktioner er  

 omfattet af bekendtgørelsens regler.
Undtaget er kun bortskaffelse af  

 affaldstyper og -fraktioner, der reguleres af anden lovgivning samt  

 restprodukter fra røggasrensning på kraftværker baseret  

 på fossile brændsler.
Definition af affald Som noget nyt i dansk lovgivning indeholder  

 bekendtgørelsen en definition af affald.
Definitionen er udformet i  

 overensstemmelse med det nævnte EF direktiv og er meget bred.
Specielt  

 er genanvendelige materialer omfattet af betegnelsen affald i såvel  

 bekendtgørelsen som i denne vejledning.
1.2 Vejledningens område Denne vejledning omhandler Kapitel 4 i  

 bekendtgørelsen, som vedrører Informationssystemet for Affald  

 og Genanvendelse, det såkaldte ISAG system.
Kapitel 4  

 pålægger en række virksomheder, som behandler og  

 bortskaffer affald, at registrere og indberette oplysninger herom til  

 Miljøstyrelsen.
 Vejledningen er relevant for alle virksomheder, der  

 bortskaffer affald, herunder virksomheder, der oparbejder genanvendelige  

 materialer.
 Virksomhederne skal være opmærksomme på,  

 at udover ISAG-indberetningen har en kommunalbestyrelse en selvstændig  

 ret til at anmode om data fra affaldsbehandlende virksomheder beliggende i  

 kommunen.
1.3 Formål og målgruppe Berørte virksomheder Formålet med vejledningen er at lette processen med  

 indførelse og anvendelse af ISAG på de berørte  

 virksomheder.
De berørte virksomheder er de virksomheder, der er  

 omfattet af bekendtgørelsens bestemmelser om registrering og  

 indberetning af oplysninger til Miljøstyrelsen.
Vejledningens målgruppe er de mennesker, der skal  

 forestå eller deltage i arbejdet med indførelse og anvendelse af  

 ISAG på de berørte virksomheder.
Vejledningen lægger  

 vægt på de praktiske forhold i denne forbindelse.
1.4 Vejledningens opbygning I vejledningens Kapitel 2 kommenteres  

 bekendtgørelsens formelle bestemmelser med uddybning af en række  

 udvalgte punkter.
 Vejledningens Kapitel 3 beskriver de praktiske forhold ved  

 indførelse af ISAG og bekendtgørelsens bestemmelser  

 anskueliggøres med en række eksempler fra forskellige  

 virksomhedstyper.
Bekendtgørelsen fastlægger en række  

 tekniske forhold vedrørende oplysninger, der skal registreres og  

 vedrørende indberetning af oplysninger.
Disse forhold er beskrevet i  

 vejledningens Kapitel 4.
 Bekendtgørelsen er gengivet som Bilag til  

 vejledningen.
1.5 Definitioner Der anvendes i bekendtgørelsens Bilag 3 og i  

 nærværende vejledning en række ord og begreber, hvis  

 indhold præciseres i det følgende.
Affald Affald defineres i bekendtgørelsen meget bredt som:  

 Ethvert stof og enhver genstand, som henhører under en af kategorierne  

 i bekendtgørelsens Bilag 1, og som indehaveren skiller sig af med,  

 agter at skille sig af med eller er forpligtet til at skille sig af med.
Forpligtet til Indehaveren kan være forpligtet til at skille sig af  

 med stoffet eller genstanden gennem lovgivning eller ved direkte påbud  

 i medfør af Miljøbeskyttelsesloven.
 Bilag 1 er meget omfattende, idet sidste punkt, i  

 overensstemmelse med direktiv om affald fra EF, lyder: Ethvert stof,  

 materiale eller produkt, som ikke indgår i ovennævnte  

 kategorier.
Tvivlstilfælde Kommunalbestyrelsen afgør, om et stof eller en  

 genstand er affald.
Afgørelsen kan ikke indbringes for anden  

 administrativ myndighed.
Virksomhed To slags Det er vigtigt at skelne mellem virksomheder, der  

 bortskaffer affald og virksomheder, som producerer affald.
Hvor det ikke  

 direkte fremgår af sammenhængen anvendes betegnelsen  

 affaldsproducerende virksomhed for sidstnævnte type virksomheder.
Alle virksomheder, der bortskaffer affald, kan  

 identificeres ved virksomhedens registreringsnummer hos de statslige told- og  

 skattemyndigheder (Told Skat), det såkaldte SE-nummer.
Flere  

 anlæg, som drives under det samme SE-nummer betragtes i  

 ISAG-sammenhæng som én virksomhed.
Skal en sådan  

 virksomhed anmelde sig og indberette oplysninger til Miljøstyrelsen  

 efter bekendtgørelsens bestemmelser, skal der indberettes oplysninger  

 samlet for alle virksomhedens anlæg uanset anlæggenes  

 hjemkommune.
Erhvervsmæssigt Begrebet erhvervsmæssigt anvendes for at  

 friholde eksempelvis frivillige organisationer fra bestemmelserne i  

 bekendtgørelsen.
Således anses spejdernes indsamling af aviser  

 og flasker ikke for at være erhvervsmæssig, uanset om det  

 indsamlede sælges.
Kildesorteret affald At affaldsfraktioner er kildesorteret betyder, at  

 affaldet allerede ved kilden er opdelt i flere fraktioner med henblik  

 på en specifik behandling.
Kilde skal her forstås som affaldskilde i  

 ISAG-terminologien.
Modtager en virksomhed eksempelvis flasker og glas fra en  

 containerplads, er containerpladsen kilde, og affaldet er kildesorteret.
 Bemærk, at kildesorteret affald godt kan være  

 affald, der er beregnet for forbrænding eller deponering.
Indsamlet affald Begrebet indsamlet affald anvendes som betegnelse  

 for affald, der ikke bortskaffes internt på den affaldsproducerende  

 virksomhed.
Uafhængig af ordning Begrebet indsamlet affald har således intet at  

 gøre med, om affaldet er underlagt en kommunal indsamlingsordning  

 eller en kommunal anvisningsordning.
Flere anlæg med fælles SE-nummer betragtes i  

 forbindelse med ISAG som én virksomhed.
Affald, som produceres  

 på én del af en virksomhed og bortskaffes på en anden del  

 betragtes således ikke som indsamlet affald.
Denne skelnen mellem indsamlet og ikke-indsamlet affald  

 vedrører alene afgørelsen af, om en virksomhed skal anmelde sig  

 og indberette oplysninger til Miljøstyrelsen.
Virksomheden kan normalt  

 ikke flytte affald frit, men skal efterleve bestemmelserne i de kommunale  

 affaldsregulativer, uanset om der i forbindelse med ISAG tales om indsamlet  

 affald.
 Der er heller ikke tale om indsamlet affald, når en  

 maskine for eksempel graver asfalt op fra en vej, oparbejder asfalten  

 på stedet og udlægger asfalten på vejen igen.
Affaldsbortskaffelse Ved affaldsbortskaffelse forstås enhver form  

 og metode, der er anført i bekendtgørelsens Bilag 2, samt  

 forudgående affaldshåndtering.
Det er svært at forestille  

 sig en måde at skille sig af med affald på, som ikke er  

 anført i det nævnte Bilag.
Affaldsbehandling Affaldsbehandling bruges som betegnelse for de  

 behandlingsformer, der er defineret i ISAGterminologien, altså  

 oparbejdning/sortering, forbrænding, deponering, særlig  

 behandling, fraført anlæg og eksporteret.
Affaldshåndtering Affaldshåndtering er anmeldelse, deklarering,  

 sortering, emballering, mærkning, midlertidig oplagring, indsamling og  

 transport af affald.
Oparbejdning Oparbejdning defineres i forbindelse med gennemgangen af  

 de enkelte grupper af anmeldelses- og indberetningspligtige virksomheder i  

 Afsnit 2.1.1.
2 Kommenteret gennemgang I nedenstående figur illustreres i kort form de  

 virksomheder, der i bekendtgørelsen pålægges at anmelde  

 sig og indberette oplysninger til Miljøstyrelsen og/eller registrere  

 oplysninger om art, oprindelse og mængde m.v. af behandlet og  

 bortskaffet affald.
Den præcise beskrivelse af de enkelte grupper er  

 givet i gennemgangen af de enkelte grupper i Afsnit 2.1.1.
 Følgende virksomheder skal føre register, anmelde sig  

 og indberette oplysninger til Miljøstyrelsen:
- Virksomheder, som er registreringspligtige i medfør af lov om  

 afgift af affald og råstoffer, dvs. virksomheder, der driver  

 forbrændings- og/eller deponeringsanlæg - Virksomheder, som erhvervsmæssigt oparbejder:
- papir og pap - ikke-pantbelagte flasker og glas - plast - madaffald fra storkøkkener - organisk affald - jern og metal - autogummi - asfalt - bygge- og anlægsaffald - olie- og kemikalieaffald Følgende virksomheder skal føre register:
Figur 1 Virksomheders pligter i medfør af  

 bekendtgørelsens kapitel 4 Der henvises til Afsnit 2.1.1 m.h.t den præcise  

 beskrivelse af de omfattede virksomheder.
 Udover de krav, der i bekendtgørelsen stilles til  

 de viste virksomheder, kan en række instanser pålægge  

 virksomhederne at afgive yderligere oplysninger.
Andre krav En kommunalbestyrelse kan pålægge alle  

 virksomheder, der erhvervsmæssigt indsamler og transporterer affald  

 produceret i den pågældende kommune, at afgive oplysninger om og  

 dokumentation for transporterede affaldsmængder, affaldsfraktioner samt  

 affaldets oprindelse og afleveringssted, jf. § 13 i  

 bekendtgørelsen.
Alle oplysninger Tilsvarende skal alle virksomheder, der behandler og  

 bortskaffer affald, efter anmodning fra kommunalbestyrelsen i  

 beliggenhedskommunen afgive alle oplysninger om modtaget affald, herunder  

 oplysninger om hvilke affaldstyper og hvilke mængder, der er modtaget  

 fra hver enkelt affaldsproducerende virksomhed, jf. § 34 i  

 bekendtgørelsen.
Bemærk, at et sådant krav vil  

 medføre behov for en mere detaljeret registrering, end der er  

 nødvendig af hensyn til indberetning til Miljøstyrelsen.
Modtageaftale Andre kommuner end beliggenhedskommunen kan kun  

 kræve oplysninger fra affaldsbortskaffelsesvirksomheder, hvis der  

 foreligger en modtageaftale mellem virksomheden og kommunen indeholdende  

 bestemmelser om afgivelse af disse oplysninger.
Krav fra Miljøstyrelsen Miljøstyrelsen kan pålægge de  

 virksomheder, som skal føre register, at indberette til  

 Miljøstyrelsen, jf. bekendtgørelsens § 14 stk. 2. Eksempelvis i  

 forbindelse med mere detaljerede undersøgelser kan  

 Miljøstyrelsen pålægge virksomheder, som efter  

 bekendtgørelsen blot skal registrere oplysninger, at indberette disse  

 oplysninger til Miljøstyrelsen.
§ 15 2.1 Anmeldelse og indberetning 2 lister Bekendtgørelsens Bilag 3 indeholder en liste over  

 virksomheder, som skal anmelde sig og indberette oplysninger til  

 Miljøstyrelsen, jf. bekendtgørelsens § 15. Bemærk, at  

 Bilaget indeholder 2 lister, én med anmeldelses- og  

 indberetningspligtige virksomheder (11 grupper) og én med  

 virksomheder, som skal føre register (3 grupper).
Delvis indberetning Virksomheder, som er indberetningspligtige som  

 følge af en eller flere af betingelserne i bekendtgørelsens  

 Bilag 3, skal indberette oplysninger til Miljøstyrelsen om art,  

 oprindelse og mængde m.v. af den del af det behandlede og bortskaffede  

 affald, der har medført, at virksomheden er blevet anmeldelses- og  

 indberetningspligtig.
2.1.1 Grupperne i Bilag 3 I det følgende uddybes beskrivelsen af de  

 virksomheder, der er anmeldelses- og indberetningspligtige efter  

 bestemmelserne i bekendtgørelsens Bilag 3. Underoverskrifterne  

 refererer til de tilsvarende numre i Bilaget.
Den indledende tekst i  

 kursiv(fed) i hvert underafsnit er citeret fra bekendtgørelsen.
Gruppe 1) Virksomheder, der er registreringspligtige i  

 medfør af § 11 i lov nr. 838 af 19. december 1989 om afgift af affald  

 og råstoffer, samt § 11, stk. 2 og 3 i lov nr 1071 af 23. december 1992  

 om ændring af lov om afgift af affald og råstoffer.
NB! Registreringspligt har her ikke noget at gøre med  

 pligten til at føre registre efter bestemmelserne i  

 bekendtgørelsen.
 Der er her tale om de virksomheder, som efter  

 bestemmelserne i afgiftsloven er registreringspligtige af hensyn til  

 afregning af den såkaldte affaldsafgift med de statslige told- og  

 skattemyndigheder (Told?Skat), dvs. virksomheder, som driver  

 affaldsforbrændings- og/eller affaldsdeponeringsanlæg.
Gruppe 2) Virksomheder, herunder returpapirhandlere med  

 sorteringskapacitet og returpapirforbrugende fabrikker, der  

 erhvervsmæssigt oparbejder indsamlet og kildesorteret papir og pap.
Både pap og papir Returpapir er indsamlet papir og pap.
 Returpapirhandlere med sorteringskapacitet er  

 virksomheder, herunder kommuner, som erhvervsmæssigt indsamler eller  

 køber returpapir og, efter sortering, leverer det videre til  

 returpapirforbrugende fabrikker eller til eksport.
 Returpapirforbrugende fabrikker er virksomheder, der  

 producerer varer, der helt eller delvist består af returpapir eller  

 andre produkter af returpapir, eksempelvis emballageprodukter.
 Såvel produktion, hvor der anvendes returpapir, som  

 sortering af returpapir betragtes altså som oparbejdning.
Ikke spejderne Bemærk, at eksempelvis spejdernes indsamling og  

 sortering af papir ikke er omfattet, da der ikke er tale om  

 erhvervsmæssig oparbejdning, jf. definitionerne i Afsnit 1.5.
Gruppe 3) Virksomheder, herunder flaskeskyllerier og  

 glasværker, der erhvervsmæssigt oparbejder indsamlede,  

 kildesorterede og ikke-pantbelagte flasker og glas.
 Ved oparbejdning af flasker og glas herunder planglas  

 forstås klargøring til fornyet anvendelse, enten gennem  

 rengøring eller gennem omsmeltning.
Ikke-pantbelagt Ikke-pantbelagt betyder, at øl- og sodavandsflasker  

 ikke er omfattet.
Derimod medregnes eksempelvis vinflasker som  

 ikke-pantbelagt, uanset om en del af flaskerne har været belagt med  

 pant af visse butikskæder.
 De virksomheder, der er omfattet af 3) er altså for  

 det første virksomheder, der erhvervsmæssigt rengør og  

 eventuelt sorterer ikke-pantbelagte flasker og glas og leverer flasker  

 og/eller glas til direkte genbrug, for det andet virksomheder der anvender  

 indsamlet glas, herunder glasskår i produktionen.
 Virksomheder, der alene oparbejder pantbelagte flasker,  

 altså øl- og sodavandsflasker, er ikke anmeldelses-,  

 indberetnings- eller registreringspligtige.
KUN ikke-pantbelagt Bemærk, at virksomheder der skal indberette  

 oplysninger om flasker og glas IKKE skal indberette oplysninger om  

 øl- og sodavandsflasker.
Gruppe 4) Virksomheder, der erhvervsmæssigt oparbejder  

 indsamlet og kildesorteret plast, herunder spildprodukter fra produktion.
Fremstilling af granulat Oparbejdning af plast betyder fremstilling af  

 plastgranulat, der er egnet til genanvendelse i plastindustrien.  

 Virksomheder, som anvender plastgranulat i en produktion er altså  

ikke omfattet af 4).
Også med forbehandling Bemærk, at formuleringen med 'indsamlet og  

 kildesorteret' ikke fritager virksomheder, der foretager en yderligere  

 sortering eller anden forbehandling før fremstilling af  

 granulatet.
 For eksempel er en virksomhed, som skrotter kabler og  

 derefter fremstiller plastgranulat af isoleringen omfattet af 4).
Gruppe 5) Virksomheder, der erhvervsmæssigt oparbejder  

 indsamlet og kildesorteret madaffald fra storkøkkener.
 Bekendtgørelse nr. 883 om kommunal indsamling af  

 madaffald fra storkøkkener foreskriver indsamling og oparbejdning af  

 madaffald fra storkøkkener.
Gruppe 5) omfatter de virksomheder, som modtager dette  

 madaffald.
Virksomhederne skal indberette den samlede oparbejdede  

 mængde, uanset om madaffaldet kommer fra storkøkkener.
Gruppe 6) Virksomheder, der behandler mere end 100 ton indsamlet  

 og kildesorteret organisk affald pr. år med henblik på  

 kompostering og biogasproduktion.
I den forbindelse betragtes  

 husdyrgødning ikke som organisk affald.
Mere end 100 ton Gruppe 6) indeholder en nedre grænse for den  

 mængde, der skal oparbejdes med henblik på kompostering og/eller  

 biogasproduktion, før en virksomhed bliver omfattet af anmeldelses- og  

 indberetningspligten.
Alle skal føre register Den nedre grænse gælder kun pligten om  

 anmeldelse og indberetning.
Virksomheder, der erhvervsmæssigt  

 oparbejder indsamlet organisk affald, skal føre register, uanset om  

 der oparbejdes mindre end 100 ton pr. år.
Bemærk, at der i bekendtgørelsens tekst tales  

 om indsamlet affald.
Derfor er eksempelvis kompostering af affald internt  

 på en affaldsproducerende virksomhed ikke omfattet, uanset  

 mængden.
Ikke husdyrgødning Bemærk at produktion af biogas på grundlag af  

 husdyrgødning heller ikke er omfattet af gruppe 6).
Total mængde Har en virksomhed en række anlæg under et  

 fælles SE-nummer, er virksomheden omfattet, medmindre den samlede  

 oparbejdede mængde er under 100 ton.
Gruppe 7) Virksomheder, herunder smelteværker, der ved  

 omsmeltning oparbejder indsamlet og kildesorteret jern og metal.
Mere end 1000 ton På baggrund af en konkret ansøgning, jf.  

 bekendtgørelsens § 19, stk. 1, agter Miljøstyrelsen at  

 dispensere for indberetningspligten for virksomheder, der ved omsmeltning  

 oparbejder mindre end 1000 ton jern og metal pr. år.
Virksomhederne  

 skal dog under alle omstændigheder føre register.
 Selvom Miljøstyrelsen agter at dispensere for  

 indberetningspligten for virksomheder, der ved omsmeltning oparbejder mindre  

 end 1000 ton jern og metal pr. år, kan kommunerne stille krav om  

 indberetning til eget brug.
Gruppe 8) Virksomheder, herunder regummieringsvirksomheder og  

 gummipulverfabrikker, der erhvervsmæssigt oparbejder indsamlet og  

 kildesorteret autogummi.
 Oparbejdning af autogummi betyder fremstilling af  

 gummipulver fra brugte dæk (bildæk, lastbildæk,  

 traktordæk m.v.) eller behandling af brugte dæk, så  

 dækkene kan bruges igen.
 Gummipulverfabrikker er virksomheder, der fremstiller  

 gummipulver af brugte dæk.
 Ved regummieringsvirksomheder forstås virksomheder,  

 der lægger nye slidbaner på brugte dæk, så de kan  

 anvendes igen.
Mere end 1000 dæk På baggrund af en konkret ansøgning, jf.  

 bekendtgørelsens § 19, stk. 1, agter Miljøstyrelsen at  

 dispensere for indberetningspligten for virksomheder, der oparbejder mindre  

 end 1000 dæk pr. år.
Virksomhederne skal dog under alle  

 omstændigheder føre register.
 Selvom Miljøstyrelsen agter at dispensere for  

 indberetningspligten, såfremt der oparbejdes mindre end 1000 dæk  

 pr. år, så kan kommunerne stille krav om indberetning til eget  

 brug.
Ikke produktion Virksomheder, som anvender gummipulver i produktionen er  

ikke omfattet af gruppe 8.
Gruppe 9) Virksomheder, der erhvervsmæssigt oparbejder  

 indsamlet og kildesorteret asfalt.
 Oparbejdning af asfalt betyder nedknusning eller anden  

 behandling, eksempelvis kogning, der medfører, at asfalten kan  

 genanvendes til vejbygning m.v.
Indsamlet asfalt Bemærk, at der her er tale om virksomheder, der  

 oparbejder indsamlet asfalt, altså asfalt, der samles sammen på  

 en plads eller et anlæg med henblik på oparbejdning.
 En virksomhed er således ikke omfattet selvom  

 den oparbejder asfalt med mobile maskiner, der i én proces graver  

 gammel asfalt op fra vejen, regenererer det på stedet ved eksempelvis  

 knusning og kogning og straks efter lægger asfalten ud på vejen  

 igen.
Plads En plads, hvor der indsamles asfalt som midlertidigt oplag  

 er ikke omfattet.
Oparbejdes asfalten, eksempelvis ved hjælp af et  

 mobilt knuseanlæg, vil det mobile anlæg være ansvarlig for  

 indberetning af oplysninger, ikke pladsen.
Ansvar noget andet Bemærk at der her er tale om pligten til  

 indberetning af oplysninger i henhold til bekendtgørelsen.  

 Bestemmelserne har intet at gøre med ansvarsforhold i øvrigt  

 f.eks. i forhold byggelovgivning eller anden miljølovgivning.
Gruppe 10) Virksomheder, der erhvervsmæssigt oparbejder  

 kildesorteret beton, tegl og andet bygge-og anlægsaffald.
Nedknusningsanlæg Ved oparbejdning af beton, tegl og andet bygge- og  

 anlægsaffald forstås produkter og materialer fra  

 nedrivningsvirksomhed m.v., der leveres fra nedknusningsanlæg eventuelt  

 efter forudgående sortering.
 At affaldet skal være kildesorteret betyder ikke, at  

 der skal være tale om rene læs, blot at læssene ikke  

 må indeholde fraktioner, der forhindrer den påtænkte  

 oparbejdning.
 Man skal i øvrigt være opmærksom  

 på, at kommunernes krav til sortering fremgår af den enkelte  

 kommunes regulativer.
10) dækker virksomheder, der driver mobile,  

 semi-mobile og stationære knuseanlæg.
For mobile anlæg  

 gælder, at det er den virksomhed, der driver det mobile anlæg,  

 der er anmeldelses- og indberetningspligtig, ikke den plads, hvor  

 anlægget p.t. er opstillet.
Ansvar noget andet Det skal bemærkes, at den geografiske kilde ved  

 indberetning er den kommune, hvor nedknusningsanlægget er  

 beliggende.
Også asfalt Bemærk at der her er tale om pligten til  

 indberetning af oplysninger.
Bestemmelserne har intet at gøre med  

 ansvarsforhold i øvrigt f.eks. i forhold til byggelovgining eller  

 anden miljølovgivning.
 Nedknusning af asfalt skal også indberettes, jf.  

 9).
Men ikke sten Bemærk, at Jord og sten er en separat  

 fraktion i ISAG.
Virksomheder, der alene nedknuser natursten, er derfor ikke  

 omfattet.
Gruppe 11) Virksomheder, der erhvervsmæssigt oparbejder  

 indsamlet olie- og kemikalieaffald, som er omfattet af Miljøstyrelsens  

 bekendtgørelse nr. 804 af 15. december 1989.
 Ved oparbejdning af olie- og kemikalieaffald forstås  

 videreudnyttelse, regenerering eller genvinding af olie- og kemikalieaffald,  

 herunder særlig behandling.
Ikke modtagepladser Modtagestationer og modtagepladser for olie- og  

 kemikalieaffald er således ikke omfattet af 11), medmindre der  

 foregår en egentlig oparbejdning af det indsamlede affald.
Sortering,  

 overførsel til andre beholdere og eksempelvis en simpel adskillelse af  

 olie og vand er ikke oparbejdning, jf. ovenstående.
Oparbejdning En række eksempler på oparbejdning af olie- og  

 kemikalieaffald er nævnt i bekendtgørelsens Bilag 2:
Særlig behandling Som eksempler på særlig behandling af olie- og  

 kemikalieaffald kan nævnes:
§ 17, Bilag 5 2.2 Hvordan anmelder man sig? De i Afsnit 2.1.1 nævnte virksomheder skal anmelde  

 sig til Miljøstyrelsen.
Anmeldelsen sker ved skriftligt at meddele  

 Miljøstyrelsen de oplysninger, som er nævnt i  

 bekendtgørelsens Bilag 5, der er genoptrykt i Bilaget til denne  

 vejledning.
Anmeldelse er nærmere beskrevet i Afsnit 3.3.
En kopi af anmeldelsen skal fremsendes til  

 beliggenhedskommunen, som fører tilsyn med overholdelse af  

 anmeldelsespligten.
Virksomheder, som har anlæg i flere kommuner, skal  

 fremsende kopi til hver af disse kommuner.
Hvem får kopi? Det skal fremgå af anmeldelsen, hvilke kommuner, der  

 er sendt kopi til.
§ 18, Bilag 4 2.3 Indberetning til Miljøstyrelsen Form og indhold Indberetning til Miljøstyrelsen om  

 affaldsbortskaffelse skal omfatte dato, løbenummer, vejet  

 mængde, geografisk kilde, erhvervsmæssig kilde,  

 kildespecifikation, affaldstype, behandlingsform og affaldsfraktion niveau 1  

 og 2.
Entydige krav Der er entydige krav til, hvorledes denne indberetning  

 skal foregå, såvel hvad angår form som indhold.
Kravene  

 fremgår af bekendtgørelsens Bilag 4, og er nærmere  

 beskrevet i vejledningens Afsnit 3.4. Bilaget angiver ligeledes, hvilke  

 kombinationer af affaldstype, behandlingsform og affaldsfraktion det er  

 tilladt at anvende.
Tidsfrister Hvert år senest den 31. januar skal de  

 indberetningspligtige virksomheder til Miljøstyrelsen indberette  

 oplysninger dækkende det forudgående kalenderår.  

 Indberetningen skal foretages på et EDB-læsbart medie og i  

 øvrigt som anført i bekendtgørelsens Bilag 4, som er  

 optrykt i Bilaget til denne vejledning.
 Den første indberetning skal ske senest den 31.  

 januar 1994 dækkende perioden 1. juli 1993 til 31. december 1993.
§ 14, Bilag 3 2.4 Hvem skal registrere? En række af virksomhederne i affalds- og  

 genvindingsbranchen skal føre register over art, oprindelse og  

 mængde m.v. af behandlet og bortskaffet affald.
Virksomhederne er optaget i bekendtgørelsens Bilag  

 3 og er opdelt i 3 grupper.
Den første gruppe er de virksomheder, der  

 skal anmelde sig og indberette oplysninger til Miljøstyrelsen.
Disse  

 virksomheder er beskrevet i Afsnit 2.1.1.
NB! Bemærk, at virksomheder, der alene indsamler og  

 transporterer affald ikke skal føre register efter  

 bekendtgørelsens Kapitel 4. Sådanne virksomheder skal dog, efter  

 anmodning fra kommunalbestyrelsen, afgive oplysninger om og dokumentation for  

 transporterede affaldsmængder, materialefraktioner samt affaldets  

 oprindelse og afleveringssted.
Det vil således være  

 nødvendigt at føre register, medmindre det kan aftales med de  

 kommuner, hvor der indsamles affald, at der ikke vil blive anmodet om de  

 nævnte oplysninger.
2.4.1 Grupperne i Bilag 3 I det følgende uddybes beskrivelsen af de  

 virksomheder, der kun skal føre register efter bestemmelserne i  

 bekendtgørelsens Bilag 3. Underoverskrifterne refererer til de  

 tilsvarende numre i Bilaget.
Den indledende tekst i kursiv i hvert  

 underafsnit er citeret fra bekendtgørelsen.
Gruppe 2) Behandlingsanlæg for forurenet jord.
 Denne gruppe omfatter de anlæg, der modtager  

 forurenet jord til rensning, uanset rensemetode.
Gruppe 3) Øvrige virksomheder, hvor der  

 erhvervsmæssigt behandles, oparbejdes eller nedknuses indsamlet affald,  

 herunder genanvendelige materialer.
 Gruppe 3) omfatter alle de virksomheder, der traditionelt  

 betegnes genvindings-, genanvendelses- eller genbrugsvirksomheder, forudsat  

 der foregår en behandling, oparbejdning eller nedknusning af  

 affaldet.
Virksomheder, der alene handler med affald og  

 genanvendelige materialer, eventuelt efter adskillelse eller  

 rengøring, er ikke omfattet.
Til eksempel er genbrugsbutikker ikke  

 omfattet.
§ 16, Bilag 4 2.5 Hvad skal registreres ? EF's affaldsdirektiv (91/156/EØF) fastlægger  

 registrering af oplysninger om affald herunder genanvendelige materialer.
I  

 dansk lovgivning er omfanget af disse oplysninger fastlagt til dato,  

 løbenummer, vejet mængde, geografisk kilde, erhvervsmæssig  

 kilde, kildespecifikation, affaldstype, behandlingsform og affaldsfraktion  

 niveau 1 og 2, jf. bekendtgørelsens Bilag 4.
 Der er krav om registreringens indhold men ingen formkrav.  

 Det skal blot sikres, at registreringen omfatter tilstrækkelig  

 information til, at der kan foretages en indberetning til  

 Miljøstyrelsen i ISAG-terminologien, uanset om virksomheden rent  

 faktisk skal indberette oplysningerne.
 Hvis f.eks. en virksomhed, der bortskaffer affald, delvist  

 er omfattet af indberetningspligten, skal virksomheden føre register  

 over alt indsamlet affald, der behandles og håndteres.
§ 19 2.6 Dispensationsmuligheder Der er kun i særlige tilfælde mulighed for at  

 dispensere for kravene om registreringens omfang (§ 16).
Kravene til at anmelde sig og indberette oplysninger til  

 Miljøstyrelsen kan der kun i helt særlige tilfælde  

 dispenseres fra.
Det skyldes, at der allerede i de eksisterende krav til  

 indberetning er indbygget undtagelsesbestemmelser angående indholdet af  

 indberetningen.
Den væsentligste af disse undtagelser er, at der i  

 ISAG ikke er krav om i indberetningen til Miljøstyrelsen at angive,  

 hvilken kommune affaldet stammer fra, hvis behandlingsformen er  

oparbejdning/sortering.
Man skal dog være opmærksom  

 på, at beliggenhedskommunen også for denne behandlingsfomm kan  

 stille krav om angivelse af geografisk kilde.
 Såfremt der til Miljøstyrelsen indsendes  

 ansøgning om yderligere dispensation, forventes den generelle praksis  

 på området at blive, at der med særligt tungtvejende grunde  

 kan opnås dispensation for indberetning af vejet mængde og  

geografisk kilde.
 For øvrige indberetningspligtige oplysninger  

 forventes der ikke givet dispensation.
 Se i øvrigt Afsnit 3.5.6 vedrørende  

 ansøgning om dispensation.
§ 20 2.7 Tilsynsmyndighed Kommunalbestyrelsen skal føre tilsyn med, at der  

 føres register efter forskrifterne i bekendtgørelsens Bilag 4,  

 at anmeldelsespligtige virksomheder anmelder sig, samt at forskrifterne for  

 indberetning af oplysninger overholdes.
 Kommunalbestyrelsens tilsyn med anmeldelse og indberetning  

 forventes baseret på udmeldinger fra Miljøstyrelsen om modtagne  

 anmeldelser henholdsvis manglende indberetninger.
 Tilsyn med virksomheder, der skal føre register,  

 forventes at kunne udføres i forbindelse med det almindelige tilsyn  

 med virksomheder.
3 Praktisk Vejledning I denne del af vejledningen gennemgås en række  

 praktiske forhold omkring anmeldelse til Miljøstyrelsen og  

 registrering og indberetning af oplysninger.
I Kapitel 4 gennemgås en  

 række tekniske forhold om specielt registrering og indberetning.
3.1 Hvorfor ISAG ? Hvorfor? Der er flere væsentlige grunde til at  

 Informationssystem for Affald og Genanvendelse (ISAG) er udviklet og  

 indført.
Der er inden for Affalds- og Genvindingsbranchen en klar  

 tendens til, at den praktiske affaldsbortskaffelse sker i et tættere og  

 tættere samarbejde mellem kommuner og mellem forskellige  

 affaldsbortskaffelsesvirksomheder.
Disse samarbejder vil stadig undergå  

 ændringer, dels i form af udvidelser dels i form af mere integrerede  

 løsninger.
 Der vil altså blive et stigende behov for at 'kunne  

 snakke sammen' om, hvilke affaldsmængder, der for eksempel findes til  

 forskellige behandlingsformer i et specifikt opland.
Samtidig er der en rivende udvikling mod en mere  

 miljø- og ressourcebevidst affaldsbehandling.
Affaldet søges  

 opdelt i flere forskellige behandlingsegnede fraktioner.
Planlægning Behovet for kortlægning og planlægning  

 på affaldsområdet er derfor blevet stadig større.
Behovet  

 er senest blevet aktualiseret gennem krav fra EF om indberetning af  

 oplysninger om den danske affaldsbortskaffelse.
Terminologi En grundlæggende forudsætning for  

 landsdækkende affaldskortlægning og -planlægning er, at der  

 anvendes en ensartet terminologi indenfor affalds- og  

 genvindingsområdet.
 Denne terminologi er blevet fastlagt i ISAG, hvor de  

 overordnede begreber er blevet defineret.
Enkelt og genkendeligt For således at dække behovet for en  

 nøjagtig og ensartet opgørelse af oprindelse, art,  

 mængder og bortskaffelsesform, er ISAG udviklet.
 Helt afgørende for systemet har været at det  

 skulle være enkelt og at terminologien skulle være dybt forankret  

 i den terminologi, der anvendes i dag i affalds- og  

 genanvendelsesbranchen.
Hvor? Den enkleste måde at få mest mulig information  

 om affaldsbortskaffelsen er at registrere informationer på  

 virksomheder, der behandler og bortskaffer affald.
 ISAG er derfor baseret på opsamling af information  

 om art, oprindelse og mængde m.v. af behandlet og bortskaffet affald  

 på sådanne virksomheder.
3.2 Hvad er ISAG ? Når affald, herunder genanvendelige materialer  

 føres ind eller ud af virksomheder, der behandler og bortskaffer  

 affald, registreres i dag information dels om affaldets oprindelse dels om  

 art, behandlingsform og mængde.
 ISAG er det system, der systematisk opsamler denne  

 information i den fastlagte terminologi.
 Befinder man sig på en bortskaffelsesvirksomhed vil  

 den information, der skal registreres i ISAG-terminologien være svaret  

 på følgende 5 spørgsmål.
Hvor kommer læsset fra? Den geografiske affaldskilde skal angives som nummeret  

 på den kommune, hvor affaldet er frembragt.
Branche angives i ISAG  

 terminologien.
Hvilken affaldstype? Affaldstype angives i ISAG terminologien.
Hvilken behandling? Behandlingsform angives i ISAG terminologien.  

 Behandlingsformen vælges fra ISAG-terminologien som  

Oparbejdning/sortering, Forbrænding, Deponering, Særlig  

 behandling, Fraført anlæg eller  Eksporteret.
Ofte  

 vil en virksomhed kun anvende få behandlingsformer.
Hvad behandles? Affaldsfraktionen angives i ISAG terminologien.
På  

 et deponeringsanlæg vil svaret hyppigt være diverse ikke  

 brændbart.
På et forbrændingsanlæg vil svaret  

 ofte være diverse  brændbart.
Hvor meget behandles? Hvert læs skal vejes og mængden registreres i  

 tons eller kg.
Er der ikke et entydigt svar på  

 spørgsmålene, angives det svar, der passer bedst.
Kommer  

 affaldet eksempelvis fra flere kommuner, angives nummeret på den  

 kommune, der har bidraget mest.
3.3 Anmeldelse til Miljøstyrelsen Bekendtgørelsens § 17 pålægger  

 affaldsbortskaffelsesvirksomheder at anmelde sig skriftligt til  

 Miljøstyrelsen.
 Der er 2 grunde til indførelse af denne  

 anmeldelsesforpligtelse.
For det første giver det  

 bortskaffelsesvirksomhederne en god mulighed for at synliggøre sine  

 aktiviteter.
Landets kommuner, der har ansvaret for bortskaffelse af det  

 affald, der frembringes i kommunen, vil i fremtiden kunne give  

 affaldsproducenten en bedre mulighed for at finde frem til den miljø-  

 og ressourcemæssigt bedste bortskaffelsesform.
Kommunerne vil få  

 bedre mulighed for at vejlede affaldsproducerende virksomheder om  

 bortskaffelsesvirksomheder i oplandet.
 For det andet giver det beliggenhedskommunen mulighed for  

 på baggrund af oplysninger fra Miljøstyrelsen at føre  

 tilsyn med, om alle anmeldelsespligtige virksomheder overholder såvel  

 anmeldelses- som indberetningspligten.
 I Afsnit 2.1.1 gennemgås bekendtgørelsens  

 bestemmelser for hvilke virksomheder, der skal anmelde sig til  

 Miljøstyrelsen.
Hvordan anmeldes? Det er nemt at foretage anmeldelse af  

 affaldsbortskaffelsesvirksomheder.
Til ISAG-sekretariatet i  

 Miljøstyrelsen (Strandgade 29, 1401 København K) indsendes et  

 brev indeholdende følgende:
*  Oparbejdning/sortering *  Forbrænding *  Deponering *  Særlig behandling Virksomheder, der driver flere anlæg under samme  

 SE-nummer, anmodes om at vedlægge en liste over anlæggene med  

 angivelse af hvert anlægs navn og adresse og angivelse af  

 anlæggets behandlingsformer, jf. sidste punkt i ovenstående  

 liste.
Kopi af brevet sendes til den eller de kommuner, hvori  

 virksomheden har anlæg.
Det skal fremgå af anmeldelsen, hvilke  

 kommuner, der er sendt kopi til.
3.4 Indberetning Alle anmeldelsepligtige affaldsbortskaffelsesvirksomheder  

 er pligtige til:
 at indberette oplysninger på EDB-læsbart  

 medie om art, oprindelse og mængde m.v. af behandlet og bortskaffet  

 affald herunder genanvendelige materialer.
1. april 1993 Fra den 1. april 1993 skal virksomheder, som er optaget i  

 bekendtgørelsens Bilag 3, føre register over art, oprindelse og  

 mængde af behandlet og bortskaffet affald, herunder genanvendelige  

 materialer.
De registrerede oplysninger skal efter anmodning indberettes til  

 Miljøstyrelsen.
1. juli 1993 Fra den 1. juli 1993 bliver kravet om registrering mere  

 formelt, og en række virksomheder skal indberette de registrerede  

 oplysninger uden forudgående anmodning.
Virksomheder, som er optaget i  

 bekendtgørelsens Bilag 3, skal føre register efter  

 forskrifterne i bekendtgørelsen.
En del af de virksomheder, der skal  

 føre register er også pligtige til at anmelde sig og indberette  

 oplysninger til Miljøstyrelsen, jf. vejledningens Kapitel 2.
Senest 31. januar 1994 Inden den 31. januar 1994 skal anmeldelsespligtige  

 virksomheder indberette oplysninger til Miljøstyrelsen dækkende  

 andet halvår af 1993.
31. januar Hvert år herefter skal oplysninger dækkende  

 det forudgående kalenderår indberettes til Miljøstyrelsen  

 inden den 31. januar.
Hvordan indberettes Vejledningens afsnit 3.5 redegør for hvordan ISAG  

 indføres på en virksomhed og hvordan der indberettes til  

 Miljøstyrelsen.
Ophør Ophører en virksomhed med at drive de aktiviteter,  

 der har medført, at virksomheden skal indberette oplysninger til  

 Miljøstyrelsen, bortfalder også pligten til at indberette.
En  

 sådan ændring skal meddeles skriftligt til såvel  

 Miljøstyrelsen som beliggenhedskommunen.
Meddelelsen skal indeholde  

 virksomhedens SE-nummer og den dato, hvorfra virksomheden ikke længere  

 driver de nævnte aktiviteter.
3.5 Anvendelse af ISAG Ofte registrerer virksomheden i forvejen de fleste eller  

 alle de fornødne oplysninger af hensyn til afregning med kunderne.
Kun  

 sjældent vil den eksisterende registrering direkte være tilpasset  

 terminologien i ISAG.
Bemærk, at bekendtgørelsen ikke stiller krav  

 om registreringens form, kun om indberetningens form.
Der skal altså  

 registreres tilstrækkelig information til at imødekomme kravene  

 til indberetning.
3.5.1 Indførelse af ISAG Det er vigtigt at få præciseret, hvad  

 bekendtgørelsens krav egentligt betyder for virksomheden.
For  

 hovedparten af virksomheder er det kun en lille del af terminologien, der vil  

 være aktuel.
 Det anbefales, at man starter med en gennemgang af de  

 såkaldte kombinationslister, der er vist i bekendtgørelsens  

 Bilag 4. Kombinationslisterne viser de kombinationer af behandlingsform,  

 affaldstype og affaldsfraktion, der kan anvendes ved indberetning til  

 Miljøstyrelsen.
Få behandlingsformer På mange virksomheder anvendes kun få  

 behandlingsformer, eksempelvis forbrænding og fraført  

 anlæg på et forbrændingsanlæg.
 Kombinationslisten for forbrænding på  

 side 17 i bekendtgørelsen viser, at forbrænding kan kombineres  

 med alle affaldstyper men kun med 8 af i alt 29 affaldsfraktioner.  

 Kombinationslisten viser også, at modtager virksomheden eksempelvis  

storskrald eller haveaffald til forbrænding, skal  

 affaldsfraktionen altid angives som diverse brændbart.
Relevante kombinationer På de relevante kombinationslister markeres  

 først alle de tilladte kombinationer, der kan blive aktuelle på  

 virksomheden.
Det der skal registreres på virksomheden skal  

entydigt kunne oversættes til de kombinationer, der er aktuelle  

 for virksomheden.
Tilpasning af system Kan denne oversættelse ske uden videre, er der ikke  

 behov for at ændre den registrering, som virksomheden allerede  

 foretager.
Der skal så blot udvikles et program, som kan  

 oversætte de registrerede oplysninger til de tilsvarende  

 ISAG-betegnelser og generere indberetningsfilen til  

 Miljøstyrelsen.
 Registrerer et forbrændingsanlæg eksempelvis  

 'Dagrenovation fra husholdninger' og den kommune, som affaldet stammer fra,  

 er oversættelse til de tilsvarende ISAG-betegnelser ligetil, idet dato  

 og løbenummer kan genereres automatisk og mængden aflæses  

 direkte fra vægten:
 Geografisk kilde:
Nummeret på kildekommunen Erhvervsmæssig kilde:
Husholdninger Kildespecifikation:
- Affaldstype:
Dagrenovation Behandlingsform:
Forbrænding Affaldsfraktion niveau 1:
Diverse brændbart Affaldsfraktion niveau 2:
- Kommunale krav De oplysninger, som Miljøstyrelsen ikke stiller  

 krav til, er markeret med -. Bemærk, at der kan komme kommunale krav om  

 udfyldning af disse felter, eksempelvis med vognmandens SE-nummer som  

 kildespecifikation og yderligere detaljering af affaldsfraktionen.
Registrerer virksomheden navnet på kildekommunen,  

 kan navnet igen oversættes til kommunenummeret af det program, der  

 skriver indberetningsfilen.
Vejledningens Bilag indeholder en alfabetisk  

 ordnet liste med navn og nummer på alle landets kommuner.
Se i  

 øvrigt Afsnit 4.1.
Nyt system Ønsker virksomheden at udvikle eller købe et  

 nyt EDB-system til registrering og indberetning af oplysninger, er den  

 tidligere nævnte gennemgang af lovlige kombinationer igen til stor  

 nytte.
 Det er ikke sandsynligt, at virksomheden i den daglige  

 registrering har behov for at svare på alle de forskellige  

 spørgsmål i ISAG.
På et deponeringsanlæg, som kun deponerer  

 bygge- og anlægsaffald fra erhverv, vil der kun være behov for at  

 registrere kommunenummer, dato, løbenummer og mængde.
Alle andre  

 oplysninger vil være faste, jf. eksemplet i vejledningens Afsnit 4.1.  

 Det vil derfor være unødigt omstændeligt at skulle udfylde  

 alle oplysninger hver gang.
Eksempel på program En god løsning, som samtidig sikrer et fleksibelt  

 system, er at indrette systemet, så der normalt kun kan vælges de  

 betegnelser, der er brug for.
Miljøstyrelsens PC-program ISAG  

 indeholder en sådan mekanisme, og kan være nyttig som  

 løsningsforslag, når virksomheden overvejer et nyt system.
Se  

 videre om PC-programmet i Afsnit 4.3.
3.5.2 Fraførsel Når affald fraføres en virksomhed, der  

 bortskaffer affald, er der specielle regler for de oplysninger, der skal  

 registreres.
Geografisk kilde Geografisk kilde skal angives som virksomhedens  

 hjemkommune.
Erhversmæssig kilde Som erhvervsmæssig kilde angives anlægstypen.  

 På forbrændingsanlæg angives altså  

forbrændingsanlæg.
Affaldstype Affaldstype skal altid angives som ikke oplyst ved  

 fraførsel fra virksomheden.
Behandlingsform Behandlingsform skal, logisk nok, angives som  

fraført anlæg eller som eksporteret.
 De øvrige oplysninger, der skal registreres,  

 angives på normal vis.
3.5.3 Intern flytning Når virksomheder, som består af flere  

 anlæg, flytter affald fra et anlæg til et andet, må  

 virksomheden påse, at oplysningerne til ISAG fortsat er korrekte.
Ændret behandling Det er vigtigt, at der registreres den korrekte  

 mængde for hver behandlingsform.
Overføres affald fra den  

 oprindeligt registrerede behandlingsform til en anden behandling, skal det  

 registreres, at affaldet fraføres den ene behandlingsform og  

 tilføres den anden.
Hvis eksempelvis en virksomhed, der har et  

 forbrændings- og et deponeringsanlæg, efter sortering på  

 deponeringsanlægget fører et læs til  

 forbrændingsanlægget, skal læsset registreres som  

 fraført på deponeringsanlægget og som tilført  

 forbrændingsanlægget.
På deponeringsanlægget  

 gælder de nævnte regler for registrering af fraførsel, og  

 fraktionen vil normalt være diverse brændbart.
På forbrændingsanlægget registreres  

 læsset med deponeringsanlæggets beliggenhedskommune som  

 geografisk kilde og med anlæggets type som erhvervsmæssig kilde,  

 her altså  Deponeringsanlæg.
De øvrige  

 informationer registreres på sædvanlig vis.
Modregning Anvender virksomheden ét fælles  

 EDB-anlæg for alle anlæggene, kan vejning flere gange af det  

 samme læs undlades, hvis anlæggene ligger på samme  

 lokalitet.
EDB-systemet vil kunne indrettes, så der på grundlag  

 af én vejning registreres de fornødne oplysninger om  

 fraførsel på det ene anlæg og tilførsel på  

 det andet anlæg.
I andre tilfælde må der ske vejning hvert  

 sted.
3.5.4 Enkeltregistreringer og  

 sammentællinger Indberetning af oplysninger til Miljøstyrelsen kan  

 bestå af hver enkelt registrering eller af sammentalte registreringer  

 på månedsbasis for enkeltregistreringer med identiske oplysninger  

 om geografisk kilde, erhvervsmæssig kilde, kildespecifikation,  

 affaldstype, behandlingsform og affaldsfraktion niveau 1 og 2.
Specielt for større virksomheder og virksomheder  

 med mange ensartede registreringer kan sammentællinger reducere  

 størrelsen på indberetningsfilen væsentligt.
Bemærk,  

 at sammentællinger skal forsynes med bestemte datoer og  

 løbenumre, som beskrevet i vejledningens Afsnit 4.2.3.
 Miljøstyrelsen stiller ikke krav om indholdet af  

kildespecifikation og affaldstraktion niveau 2. Stilles der fra  

 kommunal side heller ikke krav om indholdet af disse felter øges  

 værdien af muligheden for sammentællinger væsentligt.
Eksempel I så fald kan man sammentælle eksempelvis alle  

 de registreringer af dagrenovation fra husholdninger til  

forbrænding, der registreres som diverse  

 brændbart.
 Der er ikke noget i vejen for, at en indberetning  

 består af en blanding af enkeltregistreringer og  

 sammentællinger.
 Eksempelvis kunne alle indvejninger indberettes som  

 enkeltregistreringer og fraførte mængder, der på nogle  

 virksomheder håndteres manuelt, kunne indberettes som  

 sammentællinger.
3.5.5 Indberetning Indberetning af oplysninger til Miljøstyrelsen skal  

 ske på EDB-medier, normalt disketter.
Indberetningen skal opbygges efter reglerne for  

 STANDAT-filer.
Formatet for og indholdet af STANDAT-filer er beskrevet i  

 vejledningens Afsnit 4.2.
STANDAT-filen vil ofte være så stor, at den  

 ikke kan rummes på en enkelt diskette.
Har virksomheden SE-nummer  

 12345678 skal indberetningsfilen for 1993 have navnet 12345678.93. Antager  

 vi, at filen er udskrevet fra registreringssystemet og nu ligger på  

 PC'ens harddisk, kan filen opdeles på flere disketter med  

 følgende DOS-kommando:
 BACKUP C:\ISAG\12345678.93 A:
I den viste kommando forudsættes det, at filen er  

 anbragt i kataloget C:\ISAG.
Ligger filen et andet sted udskiftes  

 denne del af kommandoen med navnet på det pågældende  

 katalog.
Når kommandoen udføres gives der besked på  

 skærmen, når der skal skiftes diskette.
Disketterne skal  

 mærkes med løbenummer og navnet på indberetningsfilen.
I DOS version 6.0 er BACKUP blevet erstattet af MSBACKUP,  

 der er en langt mere avanceret udgave af BACKUP.
En væsentlig fordel  

 ved MSBACKUP er muligheden for komprimering af data, som for store  

 datamængder kan medføre en væsentlig reduktion i antallet  

 af disketter, der skal anvendes ved indberetningen.
 Indberetning kan uden videre foretages på 3.5"  

 DOS-kompatible disketter formateret til 720 KB eller 1.44 MB eller på  

 5.25" DOS-kompatible disketter formateret til 360 KB eller 1.2 MB.  

 Ønsker virksomheden at anvende andre medier, skal dette på  

 forhånd aftales med Miljøstyrelsen.
 Indberetningen skal vedlægges en  

 følgeskrivelse med følgende oplysninger:
 Indberetningen skal fremsendes til ISAG-sekretariatet i  

 Miljøstyrelsen (Strandgade 29, 1401 København K).
3.5.6 Dispensation Bekendtgørelsen åbner mulighed for, at  

 Miljøstyrelsen kan dispensere fra bestemmelserne om registrering og  

 indberetning af oplysninger.
Der kan imidlertid kun forventes dispensation,  

 hvis der er meget tungtvejende argumenter.
Skriftlig ansøgning Ønsker virksomheden at søge dispensation for  

 en eller flere af bestemmelserne i bekendtgørelsen, skal der indgives  

 en skriftlig ansøgning til Miljøstyrelsen på den adresse,  

 der er nævnt under omtalen af anmeldelse.
 Ansøgningen skal indeholde en udførlig  

 redegørelse for baggrunden for ansøgningen med beskrivelse af  

 løsningsmuligheder og økonomiske konsekvenser.  

 Ansøgningen skal præcist angive hvilke bestemmelser, der  

 søges dispensation for.
3.6 Samarbejde Anvend STANDAT Som en del af samarbejdet mellem selskaber,  

 bortskaffelsesvirksomheder og kommuner er der ofte behov for at udveksle  

 oplysninger.
De oplysninger, der registreres på  

 bortskaffelsesvirksomhederne udveksles bekvemt og sikkert ved hjælp af  

 de STANDAT-filer, der også anvendes ved indberetning til  

 Miljøstyrelsen.
 Det er naturligvis en forudsætning, at den der skal  

 modtage oplysningerne, har et EDB-system, der kan indlæse en  

 sådan STANDAT-fil.
MIS En række kommuner anvender Kommunedatas  

 Miljøinformationssystem MIS, der er indrettet til indlæsning af  

 sådanne STANDAT-filer.
Kommunedatas Miljøinformationssystem MIS indeholder  

 bl.a. et modul til affaldskontrol, der er et værktøj for  

 kommunerne til administration af affaldsregulativer og tilsynet med  

 affaldsbortskaffelsen.
Modulet benytter samme terminologi som ISAG og kan  

 herved indlæse de samme data, som indberettes til Miljøstyrelsen  

 i STANDAT-format.
Kommunalbestyrelsen kan kræve oplysninger af  

 affaldsmodtagerne, f.eks. som en ISAG-indberetningsfil.
Det vil i de fleste  

 tilfælde også være hensigtsmæssigt for  

 virksomhederne, da disse oplysninger allerede er registreret.
 Der er dog nogle forhold, som man i så fald skal  

 være opmærksom på:
1. Geografisk kilde (Field 00001395): For at  

 kommunen kan indlæse/bruge dataene, er det nødvendigt altid at  

 registrere oprindelseskommunen for affaldet.
Det er den eneste måde at  

 identificere, hvorfra affaldet stammer og dermed afgøre, om dataene er  

 relevante for den pågældende kommune.
Dette gælder  

 også ved behandlingsformen oparbejdning/sortering.
 2. Kildespecifikation (Field 00001397): Indholdet  

 kan f.eks være angivelse af transportøren som bringer  

 affaldet.
3. Affaldsfraktion niveau 2 (Field 00001399): Dette  

 felt skal udfyldes, hvis kommunen ønsker mere detaljerede oplysninger  

 end angivet i affaldsfraktion niveau 1. Affaldsfraktion niveau 2 skal  

 udfyldes ved valg fra en ret omfattende liste med fraktioner.
Disse  

 fraktioner er underopdelinger af affaldsfraktion niveau 1 og kan entydigt  

 henføres til disse.
Kommunedata har desuden udarbejdet et  

 affaldstransportørmodul baseret på ISAG og MIS.
Det kan anvendes  

 af affaldstransportører til deres EDB-indberetninger til kommunerne.  

 Endvidere har Kommunedata og Danske Vognmænd udarbejdet et manuelt  

 indberetningssystem baseret på ISAG-terminologien, som kan benyttes i  

 de kommuner, der accepterer manuel indberetning fra  

 affaldstransportørerne.
3.7 Krav fra kommuner Kommunalbestyrelsen skal hvert 4. år udarbejde en  

 12-årig plan for den kommunale affaldsbortskaffelse, jf.
Kapitel 2 i  

 bekendtgørelsen.
Planen skal indeholde en strategidel, en  

 kortlægningsdel og en kort- og langsigtet plan for  

 affaldsbortskaffelsen.
 I forbindelse med den kommunale affaldsplanlægning  

 vil kommunalbestyrelsen i beliggenhedskommunen (jf. bekendtgørelsens ?  

 34 og ? 47 i Miljøbeskyttelsesloven) kunne pålægge  

 affaldsbortskaffelsesvirksomheder, hvortil kommunen anviser affald, at afgive  

 oplysninger om art, oprindelse og mængde af behandlet og bortskaffet  

 affald.
 I bekendtgørelsens Kapitel 4 er art specificeret  

 til at omfatte affaldstype og affaldsfraktion 1 og 2, oprindelse er  

 specificeret til geografisk og erhvervsmæssigt kilde samt  

 kildespecifikation, mængde er defineret som den vejede mængde og  

 bortskaffelsesform er specificeret til de i ISAG angivne  

 behandlingsformer.
Kommunedata Kommuner, der anvender miljøinformationssystemet  

 MIS fra Kommunedata, vil normalt have behov for information om  

 kildespecifikation og affaldsfraktion niveau 2, jf. ovenstående Afsnit  

 3.6.
4 Teknisk Vejledning 4.1 Alternativ registrering Bekendtgørelsen stiller ingen formkrav  

 vedrørende registrering af oplysninger.
Der skal blot registreres  

 informationer, så de foreskrevne oplysninger kan indberettes til  

 Miljøstyrelsen.
 På længere sigt vil det derfor være  

 hensigtsmæssigt, hvis registrering på  

 bortskaffelsesvirksomhederne indrettes efter terminologien i ISAG.
 På en række virksomheder registreres  

 imidlertid allerede nu størstedelen af eller alle de fornødne  

 oplysninger, men ofte i en anden terminologi.
 Der er intet til hinder for, at virksomheden kan  

 fortsætte med at registrere på den sædvanlige måde,  

 blot man entydigt kan oversætte de registrerede data til de  

 oplysninger, der skal indberettes til Miljøstyrelsen.
Eksempel Lad os betragte et deponeringsanlæg.
Ved indvejning  

 er behandlingsformen altid Deponering.
Når der er tale om en  

 fast behandlingsform er der ingen grund til at registrere denne oplysning.  

 Den kan genereres af det program, der skal skrive indberetningsfilen på  

 grundlag af de registrerede oplysninger.
Ved udvejning er behandlingsformen altid Fraført  

 anlæg, hvis affaldet da ikke eksporteres.
Hvis virksomheden  

 eksempelvis modtager læs, der betegnes 'Blandet bygningsaffald fra  

 erhverv' kan man direkte udlede affaldstypen som Erhvervsaffald og  

 affaldsfraktion niveau 1 som Andet bygge/anlægsaffald.
Tilbage er blot spørgsmålet, om den  

 erhvervsmæssige kilde er Byggeri og nedrivning, Veje og  

 anlæg eller Container/omlastestation, samt  

 spørgsmål om oprindelseskommune og mængde.
Dato og  

 løbenummer genereres bekvemt af EDB-systemet.
 Som søgt illustreret i eksemplet, er det  

 altså ikke altid nødvendigt at registrere svar på alle  

 spørgsmålene i ISAG-terminologien, det skal blot være  

 muligt entydigt at udlede svarene af det registrerede.
4.2 STANDAT Indberetning af oplysninger til Miljøstyrelsen skal  

 indeholde informationer som fastlagt i ISAG.
Indberetningen skal opbygges  

 efter forskrifterne i STANDAT, der er et standardiseret format, som  

 Miljøstyrelsen har udviklet til udveksling af miljøtekniske  

 informationer, eksempelvis data om jord- og grundvand, affald, luftforurening  

 m.v.
 Vejledning nr. 1, 1990 fra Miljøstyrelsen "STANDAT  

 V 1.1" beskriver anvendelse af STANDAT.
 STANDAT foreskriver dels en række regler for  

 opbygning af indberetningsfilen, dels en række kodelister, der skal  

 anvendes.
 Der kan tegnes abonnement på opdateringer af STANDAT  

 ved henvendelse til STANDAT-sekretariatet i Miljøstyrelsen på  

 telefon 32 66 01 00. Et sådant abonnement er nyttigt, hvis man i stor  

 udstrækning udvikler programmer, som anvender STANDAT.
 Det er ikke nødvendigt at tegne abonnement  

 for at benytte programmer, der anvender STANDAT.
Bilaget nok Bekendtgørelsens Bilag 4, der er genoptrykt i Bilag  

 til denne vejledning, indeholder alle nødvendige oplysninger for  

 anvendelse af STANDAT i forbindelse med ISAG.
En STANDAT-fil er en ren ASCII-fil, dvs. uden styrekoder,  

 som de eksempelvis anvendes i WordPerfect-filer.
Filen skal indeholde en  

 HEADER-del, en DEFINITION-del og en DATA-del.
Disse 3 elementer er beskrevet  

 i det følgende.
GROUP Generelt opdeles oplysninger i grupper (GROUP) i STANDAT.  

 I forbindelse med ISAG anvendes GROUP 00000000, som er virksomhedsoplysninger  

 og GROUP 00008000, der er oplysninger om affald.
4.2.1 HEADER I filens HEADER, der vel nærmest kan  

 oversættes med INDLEDNING, skal der gives en række  

 grundoplysninger om filens afsender og modtager, datoformat m.v.
 HEADER skal opbygges præcist som vist i  

 bekendtgørelsens Bilag 4, men naturligvis med de relevante  

 informationer indsat, som beskrevet i det følgende.
Tegnsæt og datoformat De første 4 linier er faste.
Det betyder, at der  

 ved indberetningen anbefales at anvende det normale PC-tegnsæt (kaldet  

 CODE PAGE 865 i EDB-kredse) og alle datoer i filen anbefales at følge  

 formatet YYYYMMDD, dvs. først 4 cifre for årstal, så 2  

 cifre for måned og til slut 2 cifre for dag. 17. Juni 1994 skrives  

 altså som 19940617. STANDAT giver andre muligheder for datoformat, men  

 det anbefales at anvende det viste format.
Afsender De næste 3 linier beskriver filens afsender.  

 Først navnet på virksomheden, så nummeret på den  

 kommune, hvor virksomheden er beliggende og endeligt navnet på  

 virksomhedens kontaktperson vedrørende ISAG, altså den person,  

 som Miljøstyrelsen kan henvende sig til, hvis der er problemer med  

 filen.
Modtager Herefter følger en tilsvarende identifikation af  

 filens modtager.
Disse 3 linier er altid faste:
Miljøstyrelsen 101 Affaldskontoret Dato og tidspunkt Herefter følger datoen for den dag filen er dannet,  

 næste linie angiver timen og næste linie igen minuttallet.
Er  

 filen dannet den 20. januar 1994 kl. 10:30 skal de 3 linier altså  

 være:
19940120 10 30 Stedbestemmelse Så følger angivelse af det system, der  

 anvendes til stedbestemmelse.
Der anvendes ikke oplysninger om  

 stedbestemmelse i indberetningen til ISAG, men systemet skal alligevel  

 angives som UTM, der er et meget anvendt stedbestemmelsessystem i forbindelse  

 med miljøoplysninger.
Næste linie indeholder zoneangivelse i  

 UTM-systemet og skal være 33 for Bornholm og 32 for resten af  

 landet.
Kommentar HEADER afsluttes med et vilkårligt antal linier med  

 kommentarer efterfulgt af det viste END HEADER.
Det anbefales kort at  

 beskrive filens indhold i kommentarlinierne, eksempelvis 'ISAG-indberetning  

 for perioden 1. juli til 31. december 1993'. Miljøstyrelsen anmoder  

 om, at væsentlige kommentarer i øvrigt til indberetningsfilen  

 bliver fremsendt skriftligt sammen med filen.
4.2.2 DEFINITION Mellem linierne med DEFINITION og END DEFINITION angives  

 opbygningen af indberetningsfilen.
Denne del skal være præcist  

 som vist i bekendtgørelsens Bilag 4. Der er dog mulighed for at  

 tilføje ekstra informationer, men alle de viste felter (FIELD) skal  

 være med i indberetningsfilen.
Hvis man tilføjer felter, skal  

 det sikres, at reglerne i STANDAT overholdes.
4.2.3 DATA Mellem linierne med DATA og END DATA skrives så  

 selve indberetningen, opbygget nøjagtigt som angivet i  

 DEFINITION-delen, Altså med én GROUP 00000000, som dels  

 indeholder grundoplysninger om virksomheden, dels en GROUP 00008000 for hver  

 registrering, der skal indberettes:
HEADER ...
DEFINITION ...
DATA GROUP 00000000  

  Netop en gruppe 0 GROUP 00008000  

     Første registrering ...
END GROUP  

                  Slut på første registrering GROUP 00008000  

      Anden registrering ...
END GROUP  

                    Slut på anden registrering ...
END GROUP  

                    Slut på gruppe 0 END DATA Indrykningerne er anvendt for at illustrere filens  

 opbygning.
I indberetningsfilen skal der ikke anvendes indrykning.
GROUP 00000000 Indberetningsfiler til ISAG skal altså indeholde  

 netop én GROUP 00000000 (Virksomhedsregisteret). Efter opskriften i  

 DEFINITION-delen, skal data i GROUP 00000000 opbygges med følgende  

 indhold:
SE-nummer Her angives det 8-cifrede SE-nummer, som er virksomhedens  

 registreringsnummer ved de statslige told- og skattemyndigheder  

 (Told?Skat).
Navn Virksomhedens navn, eksempelvis I/S  

 Sydøstforbrænding.
Adresse Virksomhedens postadresse, eksempelvis Østergade 42  

 A.
Postnummer Tilsvarende virksomhedens postnummer, eksempelvis 7800,  

 hvis virksomheden er beliggende i Skive.
Telefonnummer Virksomhedens 8-cifrede telefonnummer.
Kontaktperson Navnet på den person på virksomheden, som  

 Miljøstyrelsen kan henvende sig til vedrørende ISAG.
Som det ses er nogle af informationerne allerede medtaget  

 i HEADER-delen.
De skal gentages her, fordi HEADER er beregnet til manuel  

 identifikation af en fil, mens DATA-delen er beregnet til maskinel  

 læsning.
GROUP 00008000 Før GROUP 00000000 afsluttes med den  

 tilhørende END GROUP skal GROUP 00008000 gentages for hver  

 registrering, der skal indberettes.
En GROUP 00008000 svarer altså til  

 netop en enkeltregistrering eller netop en sammentælling.
 Efter opskriften i DEFINITION-delen skal GROUP 00008000  

 opbygges med følgende oplysninger:
Vejedato Vejedato angives i det datoformat, der blev angivet i  

 HEADER, normalt YYYYMMDD svarende til 19940120 for 20. januar 1994. For  

 sammentællinger skal datoen være datoen for den første dag  

 i den måned, som sammentællingen vedrører.
For en  

 sammentælling vedrørende august 1993 skal datoen altså  

 angives som 19930801.
Vejet mængde Mængden angives som et ikke-negativt tal.
Der skal  

 anvendes punktum til decimaladskillelse.
Eksempler på lovlige tal:
12.4 			12,4 kg eller tons, afhængig af  

 næste linie i filen 10 				10 kg eller tons, afhængig af  

 næste linie i filen 0 				lovligt, men næppe relevant Eksempler på ulovlige tal:
-4.7 				Mængden må ikke  

 være negativ 12,5 			Der skal anvendes punktum som  

 decimaltegn.
Enhed Mængden skal angives i kg eller tons.
Her angives  

 hvilken enhed, der er benyttet.
Da enhed angives for hver registrering kan en  

 del af mængderne altså angives i kg og andre i tons.
Enheden  

 angives som den tilhørende 2-cifrede STANDAT-kode:
kg kode = 92 tons kode = 93 Løbenummer Registreringens løbenummer.
Bemærk at  

 sammentællinger skal forsynes med fortløbende løbenumre  

 startende med 900001 for hver måned.
Geografisk kilde Angives som det 3-cifrede nummer på den kommune,  

 hvor affaldet er frembragt.
Kommunenumre er vist i vejledningens Bilag.
Erhvervsmæsig kilde, affaldstype,  

 behandlingsform, affaldsfraktion niveau 1 Disse felter udfyldes med de koder, der er vist for hver  

 oplysningstype i bekendtgørelsens Bilag 4.
Kildespecifikation og affaldsfraktion niveau 2 Er frie tekstfelter med indtil 25 tegn.
Anvendes til  

 internt brug eller udfyldes efter krav fra anvisningskommuner.
 Der er nogle forhold, som man skal være  

 opmærksom på:
1. Geografisk kilde (Field 00001395): For at  

 kommunen kan indlæse/bruge dataene er det nødvendigt altid at  

 registrere oprindelseskommunen for affaldet.
Det er den eneste måde at  

 identificere, hvorfra affaldet stammer og dermed afgøre, om dataene er  

 relevante for den pågældende kommune.
Dette gælder  

 også ved behandlingsformen oparbejdning/sortering.
 2. Kildespecifikation (Field 00001397): Indholdet  

 kan f.eks være angivelse af transportøren som bringer  

 affaldet.
3. Affaldsfraktion niveau 2 (Field 00001399): Dette  

 felt skal udfyldes, hvis kommunen ønsker mere detaljerede oplysninger  

 end angivet i affaldsfraktion niveau 1. Affaldsfraktion niveau 2 skal  

 udfyldes ved valg fra en ret omfattende liste med fraktioner.
Disse  

 fraktioner er underopdelinger af affaldsfraktion niveau 1 og kan entydigt  

 henføres til disse.
4.3 PC-programmet ISAG Miljøstyrelsen har med Rambøll, Hannemann  

 & Højlund som konsulent fået udarbejdet et PC-baseret  

 EDB-program, som kan registrere informationer efter forskrifterne i ISAG.  

 Programmet kan anvendes til manuel indtastning af oplysninger og  

 efterfølgende indberetning af oplysninger efter forskrifterne i  

 STANDAT.
Programmet kan ikke operere med vægtstyring, kortstandere  

 m.v.
Fra Miljøstyrelsen Programmet og den tilhørende vejledning kan  

 rekvireres hos ISAG-sekretariatet i Miljøstyrelsen på telefon 32  

 66 01 00.
4.4 PC-programmet STANDAT Miljøstyrelsen har udviklet et PC-baseret program  

 kaldet SSP-STANDAT Service Programmel, som kan kontrollere, om en fil  

 overholder specifikationerne i STANDAT, herunder strukturen i filens  

 DEFINITION-del og den del af filens datadel, som er underlagt  

 begrænsninger via de såkaldte værdikodelister.
 Foruden kravene i STANDAT skal en indberetningsfil  

 overholde kravene i ISAG om kombinationslister.
Filer som ikke overholder kravene i STANDAT eller kravene  

 i ISAG vil blive afvist i Miljøstyrelsen, og der sendes en meddelelse  

 til virksomheden herom.
Hvis fejlene ikke afhjælpes inden en  

 nærmere fastsat frist, vil den kommunalbestyrelse, der fører  

 tilsyn med virksomhedens overholdelse af indberetningspligten, blive  

 underrettet.
 Der kan fås yderligere oplysninger om STANDAT  

 programmet ved henvendelse til STANDATsekretariatet i Miljøstyrelsen  

 på telefon 32 66 01 00.
4.5 Indberetningsmedier Indberetning til Miljøstyrelsen skal ske på  

 disketter, der kan læses fra seneste version af operativsystemet DOS  

 på en PC.
Det er normalt ikke nødvendigt, at disketten er  

skrevet med den seneste version.
 Der kan anvendes 3.50" og 5.25" DD og HD disketter,  

 formateret som følger:
3.50" DD 720 KB 3.50" HD 1.4 MB 5.25" DD 360 KB 5.25" HD 1.2 MB Andre disketter og bånd m.v. kan kun anvendes efter  

 forudgående aftale med Miljøstyrelsen.
4.6 Store filer Har virksomheden for eksempel SE-nummer 12345678 skal  

 indberetningsfilen for 1993 navngives 12345678.93. Ofte vil  

 indberetningsfilen blive så stor, at den ikke kan rummes på en  

 enkelt diskette.
Som standard kan man så anvende DOS-kommandoen BACKUP,  

 eksempelvis som følger:
 BACKUP C:12345678.93 A:
 Den viste form forudsætter, at indberetningsfilen er  

 anbragt i det aktuelle katalog (directory) på drev C:.
Der skal være det fonødne antal formaterede  

 disketter til rådighed.
Disketter kan købes  

 færdigformaterede.
I nyere versioner af DOS kan BACKUP-kommandoen formatere  

 disketterne, efterhånden som der bliver brug for det.
Se  

 brugervejledningen til den aktuelle DOS-version.
I DOS version 6.0 er BACKUP blevet erstattet af MSBACKUP,  

 der er en langt mere avanceret udgave af BACKUP.
En væsentlig fordel  

 ved MSBACKUP er muligheden for komprimering af data, som for store  

 datamængder kan medføre en væsentlig reduktion i antallet  

 af disketter, der skal anvendes ved indberetningen.
4.7 Mere information Vejledning nr. 1, 1990 Vejledning nr. 1, 1990 fra Miljøstyrelsen: 'STANDAT  

 version 1.1' indeholder en grundig gennemgang af STANDAT-systemet.
Tegner man  

 abonnement på STANDAT hos STANDATsekretariatet i Miljøstyrelsen,  

 modtager man en mappe med meget detaljeret information om STANDAT sammen med  

 en diskette med alle de kodelister, der hører til systemet.
Vejledning nr. 2, 1991 Vejledning nr. 2, 1991 fra Miljøstyrelsen: 'ISAG -  

 Informationssystem for Affald og Genanvendelse', som er forgængeren for  

 nærværende vejledning, indeholder en samlet beskrivelse af  

 terminologien i ISAG og anvendelse af PC-programmet ISAG.
Med  

 bekendtgørelsen er der sket mindre rettelser af ISAG i forhold til den  

 'gamle' vejledning.
 Vejledning nr. 2, 1991 fra Miljøstyrelsen  

 afløses helt af nærværende vejledning og en  

 betjeningsvejledning, der følger med PC-programmet ISAG, når det  

 rekvireres i Miljøstyrelsen.
Bekendtgørelse nr. 131 Bekendtgørelse nr. 131 af 21. marts 1993:  

 'Bekendtgørelse om bortskaffelse, planlægning og registrering af  

 affald' indeholder bestemmelser om kommunal affaldskortlægning og  

 affaldsplanlægning og om registrering og indberetning af oplysninger  

 fra virksomhederne om behandlet og bortskaffet affald.
Generel vejledning Miljøstyrelsen udgiver en generel vejledning, som  

 dækker den samlede bekendtgørelse, hvor afsnittet om ISAG  

 især er henvendt til kommunerne.
5 Bilag Bilag: Miljøministeriets bekendtgørelse nr.  

 131 af 21. marts 1993. Bekendtgørelse om bortskaffelse,  

 planlægning og registrering af affald med tilhørende bilag.
