Bladet  

 bragte en række udtalelser fra socialudvalgsformanden om klager i forbindelse  

 med en omtale af, at han ifølge socialudvalgsformanden skulle misbruge  

 spørgetiden ved møder i Gladsaxe Byråd.
I en anden artikel samme dag fremkom  

 klager med sin opfattelse af forholdene.
Bladet bragte endvidere klagers  

 genmæle.
Pressenævnet fandt, at bladet herved i fornødent omfang havde ladet  

 klager komme til orde over for beskyldningerne fra socialudvalgsformanden, og  

 at eventuelle misforståelser om faktiske forhold var blevet korrigeret.
Kendelse  

 fra Pressenævnet i sag 2004-6-32 [K] har klaget til Pressenævnet over to artikler i Bagsværd/Søborg  

 Bladet den 10. februar 2004, idet han finder, at god presseskik er  

 tilsidesat.
 I en artikel hed det i overskriften   

  

 Nu må vi snart sige stop  

  

  og i underrubrikken   

  

 Spørgetid:  

  

 Socialudvalgsformand Erling Schrøder mener at byrådets  

 utrættelige Spørge-Jørgen [K] misbruger det kommunale system.
 I artiklen hed det:
 Jeg synes det er unødig trætte af byrådet og tilhørerne, når en  

 borger i den grad misbruger spørgetiden.
 Det siger socialudvalgsformand Erling Schrøder (S), der er  

 hovedmålet, når byrådets Spørge-Jørgen nr. 1, [K], bombarderer kommunen med  

 spørgsmål ved den åbne spørgetid før byrådsmøderne.
 I virkeligheden har han slet ikke ret til at stille spørgsmål,  

 da han er fraflyttet kommunen, men det har han ordnet på den måde, at han  

 stiller spørgsmålene på vegne af en bekendt, der bor i kommunen, og så er  

 reglerne opfyldt.
 - Det sidste års tid har han sendt langt over 100 breve og mails  

 til mig og kommunen, som forvaltningen har måttet bruge masser af timer på at  

 undersøge og besvare, tid der kunne have været brugt til mere fornuftige  

 ting,  

 siger Erling Schrøder.
- Han spørger om alt muligt.
Han har selv været i aktivering, og  

 mange af spørgsmålene drejer sig om, at han vil have aktindsigt i sager om  

 aktivering af ledige, men han kan eller vil ikke forstå, at det er  

 personsager,  

 som man ikke som udenforstående kan få aktindsigt i.
 Meget af det går på min person, som han helt klart ikke kan  

 lide.
En overgang beskyldte han mig for at have fået ansat min søn i  

 arbejdsmarkedsafdelingen.
Det var nok fordi han også hed Erling Schrøder, men  

 jeg var faktisk slet ikke i familie med ham, og i øvrigt er han ikke ansat i  

 kommunen længere.
Det sidste er, at han har oprettet en sort bog  

 på internettet,  

 hvor både jeg, borgmesteren og socialdirektøren bliver hængt ud.
 Det er klart, at han føler sig dårligt behandlet, men jeg mener  

 bestemt, at han har fået den behandling, han har krav på og mere til.
Som politiker må man finde sig i meget, og som  

 socialudvalgsformand i 30 år er jeg vant til mosten.
Der skal også være vide  

 rammer for de borgere, der bruger spørgetiden, men med hensyn til [K] synes  

 jeg, at tiden er kommet, hvor vi som kommune skal sige stop, hvordan man så  

 end  

 kan gøre det, siger Erling Schrøder. Samme dag bragte bladet en artikel med overskriften  

   

  

 Jeg  

 har fået en ydmygende behandling  

  

  og underrubrikken   

  

 Spørgetid  

  

 : [K] beslaglægger ofte det meste af spørgetiden ved byrådsmøderne  

 og har nu oprettet en sort bog på nettet.
 I artiklen hed det:
 Jeg vil simpelthen ikke finde mig i den ydmygende behandling,  

 jeg har fået af Gladsaxe kommune.
 Det siger [K] til Bagsværd/Søborg Bladet, der har spurgt ham,  

 hvorfor han møder frem hver eneste gang til byrådets åbne spørgetid og  

 stiller  

 så mange spørgsmål, at han ofte beslaglægger det meste af spørgetiden på 30  

 minutter.
 Spørgsmålene er meget forskellige, men mange drejer sig om,  

 hvorfor han ikke kan få aktindsigt i kommunens aktiveringsprojekter.
Kommunen er årsag til, at jeg har været hjemløs i næsten tre  

 måneder og måtte bo i trappeopgange.
Desuden har jeg gået i seks måneder uden  

 indtægt, og jeg er blevet tvunget til at flytte til en anden kommune.
På et  

 tidspunkt  

 fik jeg tildelt en lejlighed i Arbejdernes Boligselskab, men det ville  

 kommunen  

 ikke godkende.
Da jeg var hjemløs, åbnede kommunen min personlige post.
Det  

 er  

 ren personlig chikane.
 Nu er der også kommet noget ideologisk ind i det, da jeg mener,  

 at mange af kommunens aktiveringsprojekter koster job for andre.
 [K] fortæller, at han nu også har oprettet Den sorte bog på  

 nettet,  

 hvor man kan sætte politikere og embedsfolk ind, som man har et horn i siden  

 på.
Her finder man socialudvalgsformand Erling Schrøder, der bl.a.  

 kaldes en skidt karl og levebrødspolitiker.
Også  

 borgmester Karin Søjberg  

 Holst og socialdirektør Jane Torpegaard er kommet i den sorte  

 bog.
Hvor længe vil du blive  

 ved med at stille spørgsmål? - Ja, efterhånden er jeg begyndt at interessere mig for det  

 politiske system, så i hvert fald til næste kommunevalg i  

 2005. Ved e-mail af 27. februar 2004 anmodede [K] Bagsværd/Søborg  

 Bladet om at bringe et genmæle.
 Den 9. marts 2004 hed det i en rubrik følgende:
  

  

 GENMÆLE [K] har fremsendt denne  

 skrivelse.
Han betegner den som et genmæle.
 [K] har ikke været i aktivering som påstået.
 [K] søger ikke aktindsigt i personsager som påstået.
 [K] har ikke hængt nogen ud på Internet med grimme kælenavne i  

 forbindelse med den sorte bog.
 [K] har ret til at stille spørgsmål i Byrådet.
 [K] omgår ikke reglerne for spørgetid, som påstået.
 [K] beslaglægger ikke ofte hele spørgetiden, som påstået.
 [K] har ikke fortalt en journalist ved Bagsværd/Søborg Bladet  

 noget som helst omkring den sorte bog, udover navnet på det kommende  

 opslagsværk, som påstået.
Erling og Erik Schrøder modtog pr. 20.11.2002 en uforbeholden  

 undskyldning for beskyldningerne om nepotisme, som faldt efter deres  

 fratagelse  

 af mit likvide eksistensgrundlag. [K] har anført, at det er forkert, når Bagsværd/Søborg Bladet i  

 artiklen med overskriften Nu må vi snart sige stop anfører, at  

 han misbruger  

 spørgetiden, slet ikke har ret til at stille spørgsmål,  

 omgår reglerne,  

 ønsker aktindsigt i personsager, har været i  

 aktivering og har oprettet en  

 sort bog på internettet, hvor hr.
Erling Schrøder, borgmesteren og  

 socialdirektøren bliver hængt ud.
Udsagnene er bragt mod bedrevidende  

 og uden  

 efterprøvning.
I artiklen med overskriften Jeg har fået en ydmygende  

 behandling er det forkert, når det oplyses, at han beslaglægger det  

 meste af  

 spørgetiden på 30 minutter, og at han blev hjemløs efter et afslag fra  

 kommunen  

 på en tildelt bolig.
Det er endvidere forkert, at han skulle have udtalt sig  

 som angivet om Den Sorte Bog, der ikke er frigivet på  

 internettet.
Udtalelsen  

 er tillagt ham af journalisten på baggrund af oplysninger udleveret af Erling  

 Schrøder. Kælenavnene fremgår i øvrigt af en skrivelse til Erling  

 Schrøder,  

 hvor der var angivet en påtænkt tekst til optagelse i Den Sorte  

 Bog.
 [K] har gjort gældende at de nævnte forhold viser, at omtalen er  

 en bestillingsartikel på foranledning af Erling Schrøder, og at han er blevet  

 frataget muligheden for genmæle.
 [K] har endelig oplyst, at bladet har imødekommet hans anmodning  

 om genmæle med den nedladende bemærkning Han betegner det som et  

 genmæle,  

 hvorved bladet ikke har anerkendt rettelsen af de faktuelle fejl.
 Bagsværd/Søborg Bladet har oplyst, at [K] det sidste års tid har  

 benyttet borgernes åbne spørgetid ved Gladsaxe Byråds månedlige møder til at  

 stille spørgsmål, hvor han mere eller mindre direkte har klaget over  

 socialudvalgsformand Erling Schrøder og forskellige dele af forvaltningen.  

 Dette er baggrunden for, at bladet omtalte sagen.
 Bladet har anført, at såvel Erling Schrøder som [K] er blevet  

 hørt i sagen, og bladet har derfor handlet i overensstemmelse med god  

 presseskik.  

 Selv om [K] har fået lejlighed til at udtale sig i artiklen, valgte bladet  

 den  

 9. marts 2004 at bringe hans genmæle.
I sagens behandling har følgende nævnsmedlemmer deltaget:  

 Niels Grubbe, David Trads, Kaare R.
Skou og  

 Kirsten Dyregaard.
 Pressenævnet udtaler:
I en artikel den 10. februar 2004 bragte Bagsværd/Søborg Bladet  

 en række udtalelser fra socialudvalgsformand Erling Schrøder om [K] i  

 forbindelse med en omtale af, at han ifølge Erling Schrøder skulle misbruge  

 spørgetiden ved møder i Gladsaxe Byråd.
I en anden artikel samme dag fremkom  

[K]  

 med sin opfattelse af forholdene.
Bladet bragte endvidere den 9. marts 2004  

[K]s  

 genmæle.
Pressenævnet finder, at Bagsværd/Søborg Bladet herved i fornødent  

 omfang  

 har ladet [K] komme til orde over for beskyldningerne fra Erling Schrøder, og  

 at eventuelle misforståelser om faktiske forhold er blevet korrigeret.
 Nævnet finder i øvrigt ikke, at Bagsværd/Søborg Bladet har  

 handlet i strid med god presseskik.
