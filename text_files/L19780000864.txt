 Den 29. oktober 1977 undertegnedes i Havana følgende overenskomst mellem  

 Danmark og Cuba om udvikling af økonomisk og industrielt samarbejde:
OVERENSKOMST mellem Kongeriget Danmarks regering og Den cubanske Republiks regering  

 om udvikling af økonomisk og industrielt samarbejde Kongeriget Danmarks regering og Den cubanske Republiks regering er - i erkendelse af værdien af at styrke deres indbyrdes forbindelser, - i ønsket om at udvikle og styrke det økonomiske og industrielle  

 samarbejde mellem de to lande på et gensidigt grundlag, der tillader ligelig  

 fordeling af fordele og forpligtelser, - i erkendelse af værdien af påtagelse af langsigtede foranstaltninger med  

 henblik på skabelse af et varigt samarbejde, - under hensyntagen til, at Cuba er et udviklingsland, blevet enige om  

 følgende:
Artikel 1 De kontraherende parter vil bestræbe sig på at udvikle det økonomiske og  

 industrielle samarbejde med henblik på at styrke de økonomiske forbindelser  

 mellem de to lande.
Til dette formål træffer de kontraherende parter alle  

 egnede forholdsregler med sigte på at befordre økonomisk og industrielt  

 samarbejde.
 Forholdsregler taget af de kontraherende parter inden for rammerne af  

 denne overenskomst skal være overensstemmende med den i hvert af de to lande  

 gældende lovgivning, bestemmelser og nationale forpligtelser og skal falde  

 inden for deres myndighedsområde.
Artikel 2 De kontraherende parter er, under hensyntagen til begge landes økonomiske  

 udvikling såvel som Republikken Cubas bestræbelser på at fremskynde sin  

 økonomiske udvikling, af den opfattelse, at økonomisk og industrielt  

 samarbejde er muligt inden for rammerne af deres respektive økonomier, som er  

 af fælles interesse, og som der kan opnås enighed om fra gang til gang i den  

 blandede kommission, nedsat i overensstemmelse med denne overenskomsts  

 artikel 5.
Artikel 3 De kontraherende parter bekræfter deres interesse i samarbejde mellem  

 virksomheder, firmaer og organisationer i deres respektive lande.
 De kontraherende parter skal anspore og støtte virksomheder, firmaer og  

 organisationer i deres respektive lande til gennemførelsen af projekter, der  

 indebærer økonomisk og industrielt samarbejde, som er til fordel for begge  

 parter.
De kontraherende parter skal i overensstemmelse med gældende lovgivning og  

 bestemmelser i deres respektive lande - befordre sådanne initiativer og kontakter, der sigter til at fremme  

 virkeliggørelsen af projekter, programmer og overenskomster mellem  

 virksomheder, firmaer og organisationer i de to lande, - befordre samarbejde mellem virksomheder, firmaer og organisationer i de  

 to lande på sådanne områder som undersøgelser af projekters gennemførlighed,  

 markedsundersøgelser, forberedelse og påbegyndelse af særlige projekter såvel  

 som på andre områder, som der måtte opnås enighed om, - befordre den gensidige udveksling af informationer, som måtte have  

 forbindelse med deres samarbejde, især med hensyn til lovgivning og  

 bestemmelser.
Artikel 4 De vilkår, som skal gælde for de enkelte projekter om økonomisk eller  

 industrielt samarbejde, skal aftales af de pågældende virksomheder, medens  

 enhver relevant anbefaling afgivet af den blandede kommission i denne  

 forbindelse skal tages i betragtning.
Artikel 5 For at sikre et frugtbart og gavnligt samarbejde nedsættes en blandet  

 kommission for økonomisk og industrielt samarbejde bestående af  

 repræsentanter for de kontraherende parter.
Kommissionen skal frem over - Periodisk gennemgå udviklingen af det økonomiske og industrielle  

 samarbejde mellem de to lande, - overvåge gennemførelsen af denne overenskomst, overveje særlige forslag  

 til økonomisk og industrielt samarbejde og undersøge mulighederne for sådant  

 samarbejde, - overveje egnede forholdsregler med henblik på yderligere udvikling af  

 sådant samarbejde, - anbefale begge parters myndigheder at tage passende forholdsregler til  

 fremme af samarbejdet.
 Møderne i den blandede kommission afholdes skiftevis i Danmark og Cuba.  

 Mødedatoerne fastsættes efter gensidig overenskomst.
Artikel 6 Denne overenskomst berører ikke gældende bilaterale og multilaterale  

 overenskomster og traktater, som tidligere er indgået af Kongeriget Danmark  

 og Republikken Cuba.
 Såfremt genforhandling af bestående overenskomster eller indgåelse af nye  

 to- eller flersidede overenskomster nødvendiggør dette, kan drøftelser  

 påbegyndes efter anmodning fra den ene af de kontraherende parter.  

 Drøftelserne må imidlertid ikke berøre det grundlæggende sigte i denne  

 overenskomst.
Artikel 7 Denne overenskomst træder i kraft på datoen for undertegnelsen og  

 forbliver i kraft i et tidsrum af fem år fra denne dato.
Den skal derefter  

 forblive i kraft, idet dog enhver af de kontraherende parter har ret til når  

 som helst at opsige den over for den anden part med seks måneders skriftligt  

 varsel.
En opsigelse får ingen indflydelse på opfyldelsen af aftaler indgået  

 i henhold til bestemmelserne i nærværende overenskomst.
 Udfærdiget i Havana den 29. oktober 1977 i to originale eksemplarer, et på  

 dansk og et på spansk, idet begge tekster har samme gyldighed.
 For Kongeriget Danmarks regering:
K.
B.
Andersen For Republikken Cubas regering:
I.
Malmierca Peoli Udenrigsministeriet, den 24. januar  

 1978.
K.
B.
Andersen.
