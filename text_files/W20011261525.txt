Den 25. april 2000 blev patienten henvist af den praktiserende læge  

 til kikkertundersøgelse af spiserør, mavesæk og  

 tolvfingertarm.
Den 2. maj 2000 konsulterede patienten atter sin  

 praktiserende læge, fordi smerterne var tiltagende, og der nu var  

 tilkommet opkastninger og kitfarvet afføring.
Den 5. maj 2000  

 kontaktede patientens samlever den praktiserende læge telefonisk og  

 oplyste, at patienten nu havde konstante kraftige smerter opadtil i maven  

 samt diarré, hvorfor lægen meget hurtigt indlagde ham på  

 medicinsk afdeling.
Patienten blev udskrevet den 10. maj 2000.
Den 17. maj 2000 blev patienten af vagtlæge indlagt akut på  

 kirurgisk afdeling, på grund af forværring af mavesmerterne.  

 På kirurgisk afdeling gjorde man ikke fund, der indicerede behov for  

 kirurgisk behandling, hvorfor patienten den 18. maj 2000 blev overført  

 til medicinsk afdeling på samme sygehus.
På medicinsk afdeling  

 viste et røntgenbillede af bughulen begyndende tarmslyng i tyndtarmen,  

 hvorfor patienten blev overflyttet til et andet sygehus og opereret.
 Der blev klaget over, at den praktiserende læge ikke foretog korrekt  

 undersøgelse og behandling af patienten i perioden fra den 17. februar  

 til den 5. maj 2000. Der blev ligeledes klaget over de undersøgelser  

 og den behandling, som patienten fik den 18. maj 2000 på medicinsk  

 afdeling af overlægen.
Klage over manglende behandling i forbindelse  

 med tarmslyng Patientklagenævnet fandt ikke anledning til at kritisere den  

 praktiserende læges behandling af patienten i perioden fra den 17.  

 februar til den 5. maj 2000. Nævnet fandt, at det var i  

 overensstemmelse med almindelig anerkendt faglig standard, at lægen den  

 15. marts 2000 fandt, at irritabel tyktarm var den mest sandsynlige  

 forklaring på patientens symptomer.
Nævnet lagde vægt  

 på, at det fremgik af journalen den 28. april 2000, at lægen ved  

 sin undersøgelse fandt ømhed svarende til  

 galdeblærestedet.
Der blev taget nye blodprøver, som viste  

 normale forhold.
 Nævnet oplyste, at irritabel tyktarm er en overordentlig hyppig  

 lidelse, hvis nøjere årsag er ukendt, men almindeligvis opfatter  

 man generne som delvist værende betinget af uhensigtsmæssig  

 levevis (fiberfattig kost, tobaksrygning, for lidt væske og for lidt  

 motion).
Nævnet fandt, at der ikke var noget i sygehistorien der pegede  

 på, at tidligere indlæggelse end den 5. maj 2000 var  

 påkrævet.
Nævnet oplyste at tarmslyng i løbet af  

 få timer kan udvikle sig dramatisk og indebære livstruende  

 komplikationer, samt at tarmslyng har en udpræget tendens til i en  

 periode at være selvhelbredende.
Der findes ikke metoder, som på  

 et tidligere tidspunkt havde kunnet belyse dette.
For så vidt angår indlæggelsen på medicinsk  

 afdeling den 18. maj 2000 fandt nævnet ikke anledning til at kritisere  

 overlægen.
Nævnet lagde vægt på, at det fremgik af  

 journalen den 18. maj 2000, at overlægen fandt maven lidt spændt,  

 men ved afledning var der normale forhold.
Han planlagde en gentagelse af  

 ultralydscanningen, og foranledigede, at der blev taget  

 røntgenoversigtsbillede over bughulen, hvorefter diagnosen blev  

 stillet.
