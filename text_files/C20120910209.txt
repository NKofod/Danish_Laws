Cirkulære om regulering af tjenestemandspensioner mv. pr. 1. april 2012 og fastsættelse af pensionsgivende lønninger (Til samtlige ministerier og pensionsberegnende myndigheder mv.) 1. Pensionsgivende lønninger Det er ved overenskomstforhandlingerne i 2011 aftalt at procentreguleringen af lønninger 0-stilles, således at det pr. 31. marts 2012 gældende procenttillæg tillægges grundbeløbet i niveau oktober 1997 til nyt grundbeløb i niveau 31. marts 2012. Den aftalte regulering af tjenestemandslønningerne og justering heraf ifølge reguleringsordningen pr. april 2012 indebærer, at procentreguleringen pr. 1. april 2012 er 1,3040 pct.
Lønningerne inkl. regulering med 1,3040 pct., der ligger til grund for indbetaling af pensionsdækningsbidrag til finanslovens § 36, er angivet i tabel 1.1.2. i Finansministeriets lønoversigter pr. 1. april 2012.
 Procentreguleringen af tjenestemandspensioner bliver ikke 0-stillet pr. 31. marts 2012. De pensionsgivende lønninger i niveau oktober 1997 er angivet i bilag 1 a.
 2. Regulering af pensioner mv.
 Som en del af forhandlingsresultatet mellem finansministeren og Centralorganisationernes Fællesudvalg ved overenskomst- og aftalefornyelsen pr. 1. april 2005 har finansministeren efter indhentet udtalelse fra Lønningsrådet, jf. tjenestemandspensionslovens § 27, bestemt, at tjenestemandspensioner reguleres med 1 pct. mere end den regulering, der afledes af reguleringen af tjenestemandslønninger.
 Procentreguleringen pr. 1. april 2012 er fastsat til 34,0301 pct.
 Efterindtægt af pension reguleres på samme måde.
 Supplementsunderstøttelser, der er aktualiseret senest pr. 1. april 1990, reguleres svarende til tjenestemandspensioner.
 Bilag 1b og 1c viser størrelsen af tillæg til pensionister under folkepensionsalderen henholdsvis ekskl. og inkl. procentreguleringen på 34,0301 pct. pr. 1. april 2012.
Børnepensionstillæg udgør 15.797,15 kr. årligt (1.316,43 kr. mdl.) pr. 1. april 2012 Børnepension udgør 29.978,68 kr. årligt (2.498,22 kr. mdl.) pr. 1. april 2012.
 Børnepension til forældreløse udgør 59.957,37 kr. årligt (4.932,14 kr. mdl.) pr. 1. april 2012.
3. Andre reguleringer Procentreguleringen af efterindtægt af løn samt af rådighedsløn og ventepenge følger reguleringen af de pensionsgivende lønninger og er derfor 1,3040 pct. pr. 1. april 2012.
4. Beregning af pensioner Efter udløbet af overgangsperioden 1994-2002 beregnes en tjenestemandspension ved 37 års pensionsalder som 57 pct. af den pensionsgivende løn på det skalatrin, som den pågældende er indplaceret på ved pensioneringen.
En tjenestemandspension skal beregnes af den pensionsgivende løn pr. 1. oktober 1997 og derefter tillægges den særlige procentregulering for pension, dvs. 34,0301 pr. 1. april 2012 På nogle skalatrin ydes ved de højeste pensionsaldre et fast kronetillæg, der aftrappes med 200 kr. om året fra og med 2002, jf. tjenestemandspensionslovens § 6, stk. 2, og punkt 6. i dette cirkulære.
 De pensionstabeller, som Personalestyrelsenudsender, viser størrelsen af pensionerne med satserne pr. 1. april 2012.
5. Beregning af opsat pension til udbetaling 5.1. Tjenestemænd, der er fratrådt med ret til opsat pension 1. januar 2002 og senere Den opsatte pension skal beregnes som en egenpension efter tjenestemandspensionslovens kapitel 2, der påbegyndes udbetalt på samme tidspunkt.
5.2. Tjenestemænd, der er fratrådt med ret til opsat pension i perioden 1. januar 1997 - 31. december 2001 og hvor udbetaling af den opsatte pension er sket 1. februar 2002 eller senere Den opsatte pension skal beregnes som en egenpension efter tjenestemandspensionslovens kapitel 2, der påbegyndes udbetalt på samme tidspunkt.
5.3. Tjenestemænd, der er fratrådt med ret til opsat pension i perioden 1. januar 1997 - 31. december 2001 og hvor udbetaling af den opsatte pension er sket senest 1. januar 2002 Der foretages en sammenlignende beregning pr. 31. december 1996. Den opsatte pension ydes med de relevante sjettedele af personligt tillæg og udskudte stigninger.
5.4. Tjenestemænd, der er fratrådt med ret til opsat pension i perioden 1. oktober 1985 - 31. december 1996 Der foretages en sammenlignende beregning pr. 1. januar 1994. Den opsatte pension ydes med fuldt personligt tillæg og udskudte stigninger.
5.5. Tjenestemænd, der er fratrådt med ret til opsat pension i perioden 1. juli 1969 - 30. september 1985 Der foretages en sammenlignende beregning pr. 1. januar 1994. Den opsatte pension ydes med fuldt personligt tillæg og udskudte stigninger.
Ved udbetaling reduceres pensionen med et fast ureguleret kronebeløb, der udgør forskellen mellem bruttopensionen pr. 31. marts 1986 og bruttopensionen på afskedstidspunktet.
Hvis der yderligere er reduktion af pensionen - f.eks. førtidsfradrag - nedsættes det faste kronebeløb tilsvarende.
6. Aftrapning af tillæg i henhold til tjenestemandspensionslovens § 6, stk. 2 Tillæg i henhold til tjenestemandspensionslovens § 6, stk. 2, aftrappes med 2.200 kr. årligt pr. 1. april 2012 som beskrevet i Personalestyrelsens cirkulære af 4. december 2001 om aftrapning af tillæg i henhold til tjenestemandspensionslovens § 6, stk. 2.
Opsatte pensioner som beskrevet ovenfor i punkterne 5.3., 5.4. og 5.5 er omfattet af overgangsordningerne i tjenestemandspensionslovens §§ 40-42 og er derfor ikke omfattet af aftrapningen.
Opsatte pensioner som beskrevet i punkterne 5.1. og 5.2. aftrappes.
Dette er - for så vidt angår punkt 5.2. - en korrektion af det i cirkulæret af 4. december 2001 i punkt 2.3. anførte.
7. Opsatte ægtefællepensioner og opsatte børnepensioner Tilsvarende beregningsmetoder som ovenstående i punkterne 2., 4., 5. og 6. anvendes ved beregning af opsatte ægtefællepensioner og opsatte børnepensioner.
8. Tidligere kommunalt ansatte tjenestemænd Tidligere kommunalt ansatte tjenestemænd, der er overgået til staten i forbindelse med kommunalreformen, og som ikke tidligere er overgået til statslige løn- og pensionsvilkår, skal efter § 5 i Finansministeriets bekendtgørelse nr. 130 af 28. februar 2006 om beregning af tjenestemandspensioner og om fordeling af pensionsbyrden i forbindelse med kommunalreformen indplaceres pensionsmæssigt i det statslige skalatrinssystem pr. 1. april 2008.
Ved fratræden med aktuel/opsat pension beregnes pensionen på grundlag af det opnåede statslige pensionsskalatrin og i øvrigt efter reglerne i lov om tjenestemandspension.
Der ydes eventuelt tillæg eller foretages fradrag i pensionen efter reglerne i nævnte bekendtgørelses § 6.
9. Nye regler om pensioneringsalder Som led i den politiske aftale om senere tilbagetrækning er der indført et nyt begreb, pensionsudbetalingsalderen, der er det tidligst mulige tidspunkt for udbetaling af alderspension i arbejdsmarkedspensionsordninger, herunder tjenestemandspensioner.
Pensionsudbetalingsalderen er hjemlet i § 1 a i pensionsbeskatningsloven, jf. § 2 i lov nr. 1365 af 28. december 2011 om ændring af lov om arbejdsløshedsforsikring m.v. og flere andre love, og fastlagt i tjenestemandspensionsloven ved § 3 i samme lov.
Som bilag 2 til dette cirkulære er angivet en oversigt over pensionsudbetalingsalderen for de enkelte årgange.
Stigningen til 62 år er fastsat i lovgivningen.
Stigning herudover i tabellen er baseret på en i lovgivningen fastsat indeksering af pensionsudbetalingsalderen i takt med en forventet stigning i befolkningens levetid.
De nye regler har alene virkning for tjenestemænd, der er ansat 1. januar 2007 eller senere.
Tjenestemænd, der ansat før denne dato, har bevaret ret til at gå på alderspension som 60-årig.
10. Ophævelse Cirkulære nr. 9038 af 5. februar 2010 om regulering af tjenestemandspensioner og pensionsgivende lønninger pr. 1. april 2010 (Perst. nr. 008-10) og cirkulære nr. 9107 af 30. marts 2011 om regulering af tjenestemandspensioner og pensionsgivende lønninger pr. 1. april 2011 (Perst. nr. 006-11) ophæves.
