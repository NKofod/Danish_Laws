Opfølgning til 2014-29. Ekstrahering af oplysninger i interne dokumenter.
Meraktindsigt Transportministeriet genoptog herefter sagen og gav aktindsigt i de to dokumenter.
(Sag nr. 14/02807) I forlængelse af min udtalelse genoptog Transportministeriet sagen og gav den 9. februar 2015 A aktindsigt i de to dokumenter i form af meraktindsigt.
 Af det ene dokument (Forelæggelse til godkendelse) fremgik bl.a. følgende:
Indstilling Det indstilles, at du orienterer dig i notat fra Trafikstyrelsen om revnede lejer på IC4 tog.
Det indstilles, at du anvender det vedlagte beredskab ved udtalelser til pressen.  Af det andet dokument (Forelæggelse til orientering) fremgik bl.a. følgende:
Indstilling Til orientering og beredskab Sagsfremstilling Trafikstyrelsen har vurderet DSBs risikovurdering vedr. revner i aksellejeskåle for IC4. TS har godkendt, at togene fortsætter i drift med hyppigere inspektioner.
DSB arbejder fortsat på at finde årsagen til de opståede revner.
 Vedlagt notat fra TS med baggrund og beredskabstalepunkter.
 Her en mere mundret udgave:
Det er godt, at DSB har haft en uvildig tredjepart til at vurdere sikkerheden for IC4-togene.
Jeg har noteret mig, at den uvildige tredjepart konkluderer, at sikkerhedsniveauet er højt, og at forholdsreglerne  bl.a. de meget hyppige inspektioner  er tilfredsstillende, og at togene derfor fortsat kan køre.
