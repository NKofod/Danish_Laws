Vejledning  

 om bortfald af 1/3 løntilskud og tilskud til selvstændigt erhvervsdrivende i  

 egen virksomhed, jf. §§ 72 og 74 j i lov om aktiv socialpolitik Samtlige kommuner m.fl.
(Erstatter tidligere brev af 21. juni 2001) Reglerne træder i kraft 1. juli 2002 Den 1. juli 2002 træder § 74  

 j i lov om aktiv socialpolitik i kraft, jf. vedlagte bekendtgørelse om  

 betingelser for og beregning af tilskud til selvstændigt erhvervsdrivende,  

 der  

 har varige begrænsninger i arbejdsevnen og er berettiget til fleksjob.
 Samtidig bortfalder  

 muligheden for at yde tilskud med 1/3, jf. vedlagte bekendtgørelse om  

 ikrafttræden  

 af § 1, nr. 7, i lov nr. 284 af 25. april 2001 om ændring af lov om aktiv  

 socialpolitik og andre love.
 Bekendtgørelserne  

 offentliggøres i Lovtidende den 28. juni 2002. Numrene på bekendtgørelserne  

 kendes derfor først på dette tidspunkt.
 Bekendtgørelserne med  

 tilhørende vejledning vil endvidere blive lagt ind på  

 Beskæftigelsesministeriets  

 hjemmeside www.am.dk.
Selvstændigt erhvervsdrivende §74 j.  

  

 Kommunen  

 giver tilbud om støtte i form af tilskud til personer, der driver selvstændig  

 virksomhed som hovedbeskæftigelse, og som på grund af varige begrænsninger i  

 arbejdsevnen har vanskeligt ved at opretholde beskæftigelsen i den  

 selvstændige virksomhed. § 71 finder tilsvarende anvendelse.
Stk. 2.  

  

 Tilskuddet ydes afhængig af graden af den nedsatte arbejdsevne med 1/2 eller  

 2/3 af mindste overenskomstmæssige løn på det pågældende ansættelsesområde  

 for nyansatte uden faglige kvalifikationer.
På ikke overenskomstdækkede  

 områder anvendes den overenskomstmæssige løn på sammenlignelige områder.
 Stk. 3.  

  

 Beskæftigelsesministeren fastsætter regler om betingelser for og beregning af  

 tilskud til selvstændigt erhvervsdrivende.
Almindelige betingelser Med de nye regler om tilskud  

 til selvstændigt erhvervsdrivende udvides de gældende regler om tilbud om  

 beskæftigelse på fleksible vilkår.
 Efter disse regler kan  

 kommunen give tilbud om økonomisk støtte til personer, der driver selvstændig  

 virksomhed som hovedbeskæftigelse, og som på grund af den nedsatte  

 arbejdsevne  

 kun vanskeligt kan fastholde beskæftigelsen i den selvstændige virksomhed.  

 Tilskuddet gives således som økonomisk kompensation for den indtægtsnedgang,  

 den pågældende har som følge af den lavere produktion.
 Det er betingelse for at få  

 tilskud, at den pågældende:
-  

 	  

 er beskæftiget ved  

 selvstændig virksomhed her i landet -  

 	  

 ikke som led i  

 revalidering modtager støtte i form af tilskud eller rentefrit lån til  

 etablering af selvstændig virksomhed efter revalideringsreglerne -  

 	  

 ikke modtager  

 delpension efter lov om delpension, efterløn efter kapitel 11a i lov om  

 arbejdsforsikring  

 mv. eller fleksydelse efter lov om fleksydelse.
Selvstændig erhvervsvirksomhed Selvstændig  

 erhvervsvirksomhed er en virksomhed, der udøves ved beskæftigelse for egen  

 eller ægtefællens regning og risiko og med det formål at opnå økonomisk  

 udbytte.
 Udøvelse af selvstændig  

 virksomhed forudsætter, at den pågældende personligt arbejder i virksomheden  

 enten ved direkte deltagelse i driften eller ved mere indirekte deltagelse  

 gennem fx administrative funktioner, der er afgørende for virksomheden.
At handle for egen regning og  

 risiko vil sige, at den selvstændige erhvervsdrivende forpligter sig  

 personligt  

 ved de aftaler, som indgås fx køb, salg og levering af varer og  

 tjenesteydelser.
Den selvstændige erhvervsdrivende hæfter endvidere  

 personligt  

 for virksomhedens gæld og for de fejl og ulykker, som pågældende selv eller  

 andre ansatte måtte begå.
Den selvstændige erhvervsdrivendes fortjeneste er  

 således afhængig af virksomhedens eventuelle overskud.
For så vidt angår den nærmere  

 afgrænsning af begrebet selvstændig erhvervsvirksomhed henvises til den  

 praksis, der har udmøntet sig i henhold til Arbejdsdirektoratets  

 bekendtgørelse  

 nr. 1142 af 20. december 1995 om optagelse i en arbejdsløshedskasse for  

 selvstændige erhvervsdrivende.
Bekendtgørelsen kan findes på  

 Arbejdsdirektoratets hjemmeside: www.adir.dk under "regler".
 Efter denne praksis vil fx en  

 anpartshaver, der bl.a. er indehaver af mindst 50 % af  

 selskabskapitalen blive betragtet som  

 selvstændig erhvervsdrivende, jf. § 3 i ovennævnte bekendtgørelse.
Beskæftigelseskrav Det er en betingelse, at den  

 pågældende driver selvstændig virksomhed som hovedbeskæftigelse.
 Den selvstændige virksomhed  

 skal inden for de sidste 24 måneder have været udøvet i sammenlagt 12 måneder  

 og i et omfang, der kan sidestilles med lønarbejde i over 30 timer pr. uge.
Selvstændigt erhvervsdrivende  

 kan have vanskeligt ved at dokumentere den nøjagtige arbejdstid.
Det er  

 imidlertid en forudsætning for tilskud, at den pågældende kan sandsynliggøre  

 f.eks. via åbningstid, arbejdsopgaver mv., at pågældendes arbejdsindsats kan  

 sidestilles med lønarbejde i over 30 timer pr. uge.
Ved vurdering af, om  

 beskæftigelseskravet er opfyldt, kan kommunen bortse fra perioder på indtil 2  

 år, hvori der er ydet godtgørelse for tabt arbejdsfortjeneste efter §§ 29 og  

 104 i lov om social service samt ydelser efter lov om dagpenge ved sygdom  

 eller  

 fødsel.
Ved ydelser efter lov om børnepasningsorlov bortses fra perioder på  

 indtil et år.
Den ovenfor nævnte referenceperiode på 24 måneder udvides  

 således  

 med disse perioder.
Perioderne betragtes som såkaldte "døde  

 perioder".
Visitation Det er en betingelse for  

 støtte i form tilskud, at den selvstændige erhvervsdrivende opfylder  

 betingelserne  

 for at få et fleksjob.
Visitationen sker efter samme  

 principper som for lønmodtagere, der visiteres til et fleksjob.
Det  

 indebærer,  

 at støtte i form af tilskud først kan tilbydes, når det er konstateret, at  

 arbejdsevnen er varigt nedsat, og at der ikke er mulighed for beskæftigelse  

 på  

 normale vilkår, herunder efter de sociale kapitler.
Herunder skal muligheden  

 for omplacering på arbejdspladsen være afprøvet.
 Undtaget herfra er alene  

 tilfælde, hvor det er åbenbart formålsløst at gennemføre en afprøvning af  

 arbejdsevnen.
Det afgørende er, hvad den  

 pågældende kan eller kan bringes til at klare i forhold til enhver form for  

 arbejde på arbejdsmarkedet.
Kommunen skal derfor ikke alene se på eventuelle  

 tidligere erhverv eller personens ønsker til et bestemt erhverv, men derimod  

 bredt på nuværende og fremtidige beskæftigelsesmuligheder.
 Først når det er konstateret,  

 at den selvstændige erhvervsdrivende - hverken aktuelt eller i fremtiden -  

 vil  

 blive i stand til at udføre et job på normale vilkår, kan visitation i form  

 af  

 tilskud til selvstændig virksomhed komme på tale.
 I forbindelse med  

 afprøvningen af den nedsatte arbejdsevne bør der så vidt muligt tages hensyn  

 til den pågældendes mulighed for fortsat at kunne drive den selvstændige  

 erhvervsvirksomhed.
Beregningsgrundlag og fastsættelse af tilskud Afhængig af graden af den  

 nedsatte arbejdsevne er tilskuddet ½ eller 2/3 af mindste overenskomstmæssige  

 løn på det pågældende område for nyansatte uden faglige kvalifikationer.
På  

 ikke  

 overenskomstdækkede områder anvendes den overenskomstmæssige løn på  

 sammenlignelige områder.
 Hvis der inden for et  

 overenskomstområde er indgået lokale overenskomster, er det den mindste  

 overenskomstmæssige løn efter lokaloverenskomsten, der skal lægges til grund  

 for beregningen.
 Beregningen af tilskuddets  

 størrelse sker efter samme principper som ved beregning af tilskud til en  

 arbejdsgiver i forbindelse med ansættelse i fleksjob.
 Beregningsgrundlaget for  

 fastsættelse af tilskuddet er således den mindste overenskomstmæssige timeløn  

 på det aktuelle ansættelsesområde eller den løn, som sædvanligvis gælder for  

 tilsvarende arbejde, med tillæg af udgifter til arbejdsgiverbidrag til ATP  

 samt  

 eventuelle udgifter til andre arbejdsgiverbidrag.
 Hvis der ikke efter  

 overenskomsten er fastsat en mindste overenskomstmæssig løn, skal man anvende  

 den løn, som personer uden forudgående kvalifikationer ansættes til inden for  

 området.
Tilskuddet beregnes som  

 udgangspunkt på baggrund af en ugentlig arbejdstid på 37 timer.
Det gælder  

 også, selv om den selvstændige erhvervsdrivende forud for visitationen har  

 været beskæftiget under 37 timer, hvis pågældende i øvrigt opfylder  

 beskæftigelseskravet, herunder at virksomheden har været udøvet i et omfang,  

 der kan sidestilles med lønarbejde i over 30 timer pr. uge.
Beregning af tilskuddet på  

 baggrund af en ugentlig arbejdstid på 37 timer forudsætter imidlertid, at  

 pågældende arbejder på fuld tid i virksomheden.
Ved tilrettelæggelsen af  

 arbejdsvilkårene skal der tages hensyn til karakteren af den nedsatte  

 arbejdsevne.
Bevirker den selvstændiges skånebehov, at der er behov for  

 fravær  

 fra virksomheden, vil det - i lighed med hvad der gælder for personer i  

 fleksjob- dog også kunne ske.
 Nedsættes arbejdstiden alene  

 af personlige årsager, som f.eks. ønske om mere tid til familien eller tid  

 til  

 anden beskæftigelse eller fritidsinteresser, skal tilskuddet beregnes i  

 forhold  

 til den valgte arbejdstid.
 Ved vurderingen af, hvad det  

 er for en overenskomst, der skal lægges til grund, skal kommunen tage  

 udgangspunkt i de opgaver, den pågældende varetager i virksomheden.
 Drejer det sig fx om en  

 selvstændig håndværker, er det overenskomsten for det arbejdsområde, den  

 pågældende udøver.
Anvendelse af tilskuddet Tilskuddet skal overvejende  

 anvendes til at kompensere for den ekstraudgift, den selvstændige har ved at  

 få  

 udført opgaver, pågældende ikke selv vil kunne udføre.
 Det er imidlertid ikke et  

 krav, at den pågældende skal anvende tilskuddet til at ansætte en person, der  

 kan udføre en del af de opgaver, som den pågældende på grund af den nedsatte  

 arbejdsevne ikke selv kan udføre.
 Kommunen kan i samarbejde med  

 den selvstændige erhvervsdrivende udarbejde en plan for anvendelsen af  

 tilskuddet, hvor det konkretiseres, hvad det er for opgaver, den pågældende  

 vil  

 overlade til andre, eller hvordan opgaverne fremover kan varetages under  

 hensyn  

 til den nedsatte arbejdsevne.
Opfølgning Kommunen skal foretage  

 opfølgning senest 6 måneder efter, at tilskuddet er udbetalt første gang.  

 Herefter skal opfølgning ske senest 12 måneder efter, at sagen sidst har  

 været  

 vurderet.
 I forbindelse med  

 opfølgningen skal den selvstændige ved en "tro og love erklæring"  

 bekræfte, at pågældende fortsat deltager personligt i driften af virksomheden  

 og arbejder inden for det område, som tilskuddet er beregnet på grundlag af.  

 Varetager den pågældende arbejdsopgaver, der hører under et andet  

 overenskomstområde, skal tilskuddet beregnes på grundlag af denne  

 overenskomst.
 Pågældende skal endvidere  

 godtgøre, at arbejdsvilkårene er tilrettelagt i overensstemmelse med den  

 nedsatte arbejdsevne.
 Som led i opfølgningen skal  

 kommunen endvidere sikre, at overskud og underskud oplyses til skattevæsenet,  

 og at virksomheden leverer varer eller ydelser mod vederlag.
Ledighedsydelse Ophører virksomheden, og  

 ønsker den selvstændige efter ophøret ansættelse i fleksjob, skal kommunen  

 give  

 tilbud om fleksjob, hvis pågældende opfylder betingelserne.
Når kommunen  

 visiterer den selvstændige til fleksjob, er den pågældende berettiget til  

 ledighedsydelse  

 fra visitationen.
 Kommunen bør sikre, at der er  

 taget stilling til retten til fleksjob og hermed ledighedsydelse samtidig med  

 ophør af tilskud til den selvstændige virksomhed.
Beskatning Tilskud er en del af den  

 skattepligtiges samlede indtægter, jf. statsskattelovens § 4. Tilskuddet  

 medregnes  

 som udgangspunkt til den skattepligtige almindelige indkomst og beskattes som  

 personlig indkomst, jf. personskattelovens § 3.
 Hjælp til indretning af arbejdsplads mv.
 I forbindelse med tilbud om  

 støtte i form af tilskud til den selvstændige erhvervsdrivende kan kommunen  

 give hjælp til indretning af arbejdspladsen og hjælp til værktøj og  

 arbejdsredskaber efter aktivlovens § 78 og give støtte til hjælpemidler, når  

 hjælpemidlet i væsentlig grad kan afhjælpe de varige følger af den nedsatte  

 funktionsevne, eller når hjælpemidlet er nødvendigt for, at den pågældende  

 kan  

 udøve den selvstændige erhvervsvirksomhed, jf. §§ 97 og 98 i lov om social  

 service.
 Endvidere kan  

 Arbejdsformidlingen  

 yde tilskud til  

 anskaffelse af hjælpemidler, fx arbejdsredskaber, værktøj og mindre  

 omfattende  

 arbejdspladsindretning, som er nødvendige for, at den pågældende kan  

 fastholde  

 eller opnå beskæftigelse, jf. § 16 i lov om kompensation til handicappede i  

 erhverv  

 m.v.
 Herudover er der også  

 mulighed for at få personlig assistance, jf. § 5 i lov om kompensation til  

 handicappede  

 i erhverv m.v.
