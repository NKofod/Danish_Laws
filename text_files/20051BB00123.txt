Fremsat den 7. april 2006 af  

 Martin Lidegaard (RV),  

 Poul Andersen (S) og Poul Henrik Hedeboe (SF) Forslag til folketingsbeslutning om  

 en national strategi for godstransport Folketinget pålægger regeringen inden juni 2007 at udarbejde en  

 national strategi for godstransport, hvor samspil og afhængighed mellem  

 transportformerne ses i en helhed.
Bemærkninger til forslaget Almindelige bemærkninger Godstransport er i kraftig vækst overalt.
Handel og transport  

 er krumtappen i globaliseringen og den økonomiske vækst.
Men overalt vokser  

 også problemerne med trængsel og forurening som følge af transporten.
Der er  

 derfor behov for en samlet dansk godsstrategi, der med udgangspunkt i den  

 internationale udvikling fastsætter nationale mål i forhold til trængsel,  

 miljø  

 og beskæftigelse.
Skibsfarten og det internationale marked for søtransport er i  

 konstant udvikling og opererer på et globalt og konkurrencepræget marked.  

 Markedet er præget af nye former for samarbejde, sammenslutninger og  

 alliancer,  

 som nedbryder den gamle adskillelse mellem transport på vej, på bane, i luft,  

 i  

 havn og til søs.
Kombination mellem transportformerne vinder frem.
En dansk strategi for godstransport skal tage udgangspunkt i  

 denne globale transportudvikling og i de internationale markeder for  

 søtransport  

 og de internationale netværk, der er bestemmende for, hvor væksten i  

 transport  

 skal ske.
Dette sigte vil også styrke Danmarks position ved forhandling af  

 EUs  

 transportpolitik.
 Strategien skal fremme international handel, miljørigtige  

 løsninger og beskæftigelse.
Godstransportstrategien skal være funderet under både  

 Transport- og Energiministeriets og Økonomi- og Erhvervsministeriets ressort  

 og  

 gerne udarbejdet i en interministeriel arbejdsgruppe.
Strategiarbejdet bør  

 gives den nødvendige tid til dataindsamling, analyser og inddragelse af  

 Folketingets  

 Trafikudvalg og Erhvervsudvalg samt godstransportens aktører.
Dog skal  

 strategien afleveres til Folketinget inden juni 2007.
Formålet med strategien er således at   

 	  

 sikre  

 politikere på nationalt, regionalt og lokalt niveau et afvejet grundlag for  

 beslutning om og prioritering af investeringer i infrastruktur,   

 	  

 bidrage  

 til udvikling af rammebetingelser for erhvervene, der fremmer handel, miljø  

 og  

 beskæftigelse i transportsektoren uden at skabe konkurrenceforvridning mellem  

 transportformerne,   

 	  

 fremme  

 konkurrence mellem virksomheder i transportsektoren og fremme effektivitet,   

 	  

 fremme  

 de rigtige transportløsninger for forskellige former for gods, og   

 	  

 bidrage  

 til at nå Danmarks miljømålsætninger med hensyn til bl.a.
CO2  

 -udslip  

 og partikelforurening.
Bemærkninger til de enkelte punkter i et  

 strategiarbejde Behov for en  

 sammenhængende strategi for godstransport, hvor samspil og afhængighed mellem  

 transportformerne ses i en helhed.
 Når man taler om godstransport, er fokus typisk på gods i  

 containere, men der er andre måder at transportere gods på, f.eks. som  

 tanklast  

 (f.eks. olie), stykgods (møllevinger) eller tørlast (grus, sten, biler, kul).  

 Der ligger store muligheder i at prioritere de mest optimale transportruter  

 og  

 transportformer for de forskellige typer af gods, især hvis vejnettet skal  

 aflastes.
 En fremskrivning af trængselsproblemerne på motorveje, i  

 lufthavne og i de store europæiske havne vil være væsentlig for politiske  

 beslutninger om omlægning af transportmønstrene.
Transporterhvervene er i hastig omstilling for at få del i og  

 tilpasse sig de nye globale og europæiske transportmønstre.
En del af  

 udviklingen er større økonomiske enheder, outsourcing af delydelser og  

 sammensmeltning  

 med kompetencer i andre brancher, især logistik og spedition.  

 Transportfirmaer  

 bliver transportkoordinator, ofte både internt og eksternt for kunderne.
Udvikling af intermodalitet i Danmark i form  

 af hurtige og sikre omladninger mellem gods på bil, bane, fly og skib Hurtig og smidig overførelse af gods mellem transportformerne  

 er en forudsætning for at arbejde med kombination af transportformer, når der  

 samtidig skal sikres kunderne og de enkelte varegrupper en sikker, effektiv  

 og  

 prisbillig transport.
Transport- og Energiministeriet har allerede sat fokus på  

 intermodalitet.
Et udkast til strategi for intermodale transporter vil blive  

 diskuteret med erhvervslivet i løbet af 2006, bl.a. i transport- og  

 energiministerens  

 tænketank.
Behov for tekniske løsninger har været et politisk tema i flere  

 år, men det har været småt med konkrete forslag til løsninger.
En overordnet  

 national godstransportstrategi skal være medvirkende til, at der vedtages  

 ensartede nationale og internationale standarder for transportmidler,  

 containere,  

 laste- og losseudstyr m.v., der kan fremme omladning af gods fra en  

 transportform til en anden og fremme global handel.
Fremme af beskæftigelse og udvikling i  

 transporterhvervet Danmark har stærke kompetencer inden for transport og markedet  

 for koordinering af transport.
Væksten i markederne for transport og  

 koordinering af transport ligger langt over andre brancher, og Danmark har de  

 bedste forudsætninger for at vinde yderlige andele i Europa og globalt,  

 samtidig med at vi kan finde løsninger på vores egne godsproblemer.
En  

 forudsætning herfor er vel at mærke en strategi på området.
Inddragelse af alle godstransportens aktører  

 i arbejdet med en strategi for godstransport Transportsektorens forhold behandles i næsten alle ministerier  

 og styrelser, hver med deres traditioner og regelsæt.
Tilsvarende er sektoren  

 præget af mange forskellige slags virksomheder, brancher og organisationer.  

 Arbejdet med en strategi for godstransport skal tage udgangspunkt i samspil  

 og  

 afhængighed mellem transportformerne sø, vej, bane, havn og fly og anvise,  

 hvordan de respektive ministerier kan fremme udvikling af godstransport.
 Tidlig inddragelse af aktørerne på transportområdet i arbejdet  

 med strategien skal sikres.
Mere transport med et bedre miljø Det står stadig mere klart, at også transportsektoren må  

 bidrage til at løse klimaproblemerne og leve op til Danmarks  

 Kyotoforpligtelser.  

 Strategien skal derfor også have fokus på, hvordan transporten i Danmarks kan  

 effektiviseres og optimeres til gavn for både trængselsproblematikken og  

 miljøet.
Skriftlig fremsættelse Martin Lidegaard  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en national strategi for godstransport.
(Beslutningsforslag nr.
B 123).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
