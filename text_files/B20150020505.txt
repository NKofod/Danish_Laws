Bekendtgørelse om adgang til fiskeri i danske farvande indtil 12 sømil fra basislinjen I medfør af § 10, stk. 2, i lov om fiskeri og fiskeopdræt (fiskeriloven), jf. lovbekendtgørelse nr. 568 af 21. maj 2014, fastsættes efter bemyndigelse i henhold til § 5, stk. 1, nr. 28, i bekendtgørelse nr. 559 af 28. maj 2014 om NaturErhvervstyrelsens opgaver og beføjelser:
 § 1. Indtil den 31. december 2022 og uanset bestemmelserne i fiskerilovens kapitel 4B, har kun EU-fiskerfartøjer, der fører en anden medlemsstats flag, i overensstemmelse med bilag I, pkt. 4, i Europa-Parlamentets og Rådets forordning (EU) nr. 1380/2013 om den fælles fiskeripolitik, adgang til erhvervsmæssigt fiskeri i Danmarks kystfarvande (danske farvande indtil 12 sømil fra basislinjen).
 § 2. Bekendtgørelsen træder i kraft den 1. marts 2015.
 Stk. 2. Samtidig ophæves følgende bekendtgørelser:
 1) Bekendtgørelse nr. 27 af 5. januar 1988 om fravigelse af saltvandsfiskerilovens bestemmelser om indfødsret m.v.
 2) Bekendtgørelse nr. 767 af 19. november 1990 om besætningen ombord på danske fiskerfartøjer.
