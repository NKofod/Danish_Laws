Kapitel 1   Område og definitioner Kapitel 2   Almindelige bestemmelser Kapitel 3   Markedsføring og brug Kapitel 4   Klageadgang og straf Kapitel 5   Ikrafttrædelsesbestemmelser Bilag 1 Bilag 2 Bekendtgørelse om indretning af elevatorer1) I medfør af §§ 39, 46, 73, 74, 76, 84 og 86, i lov om arbejdsmiljø, jf. lovbekendtgørelse nr. 268 af 18. marts 2005, som ændret ved lov nr. 300 af 19. april 2006, samt efter bemyndigelse i henhold til lovens § 73, fastsættes:
Kapitel 1 Område og definitioner § 1. Bekendtgørelsen gælder for konstruktion, fremstilling og overensstemmelsesvurdering af de elevatorer, der permanent betjener bygninger og anlæg, samt de sikkerhedskomponenter, der anvendes i de pågældende elevatorer, som er omfattet af Europa-Parlamentets og Rådets direktiv nr. 95/16/EF (Elevatordirektivet), som angivet i bilag 1 og bilag 2.
 Stk. 2. I denne bekendtgørelse forstås ved:
 Stk. 3. Ændringer til elevatordirektivet for så vidt angår definitioner og undtagelser, som følge af artikel 24 i Europa-Parlamentets og Rådets Direktiv 2006/42/EF af 17. maj 2006 om maskiner, og om ændring af direktiv 95/16/EF (Maskindirektivet), er angivet i bilag 2, jf. § 17, stk. 2.
 § 2. Bekendtgørelsen omfatter ikke følgende:
1) tovinstallationer, herunder svævebaner, til offentlig eller ikke-offentlig personbefordring 2) elevatorer, der er specielt konstrueret og bygget til militære eller politimæssige formål 3) elevatorer i mineskakter 4) hejse- og løftemateriel på teatre 5) elevatorer installeret i transportmidler 6) elevatorer, der hører til en maskine, og som udelukkende er bestemt til adgang til arbejdsstedet 7) tandhjulsbaner 8) personførende og person/godsførende byggepladselevatorer.
Kapitel 2 Almindelige bestemmelser § 3. Elevatorer skal opfylde de væsentlige sikkerheds- og sundhedskrav, der er anført i Elevatordirektivets bilag I, jf. bilag 1 og bilag 2 til bekendtgørelsen.
 Stk. 2. Sikkerhedskomponenter skal opfylde de væsentlige sikkerheds- og sundhedskrav, der er anført i Elevatordirektivets bilag I, eller sikre, at de elevatorer, hvorpå de monteres, opfylder samme væsentlige krav.
§ 4. Elevatoren skal være konstrueret og fremstillet på en måde, som udelukker fare for at komme i klemme, når elevatorstolen befinder sig i en af sine yderstillinger.
Dette formål opfyldes ved et frit rum eller et tilflugtssted uden for hver af yderstillingerne.
 Stk. 2. I særlige tilfælde i eksisterende ejendomme, kan der træffes andre foranstaltninger til at undgå klemningsfare, hvis Arbejdstilsynet har givet en forhåndsgodkendelse hertil.
 § 5. I elevatorskakte må der ikke findes andre rørinstallationer eller anlæg end dem, der er nødvendige for elevatorens drift og sikkerhed.
Stk. 2. Adgangen til elevatorskakten skal være umulig undtagen i forbindelse med vedligeholdelse eller i nødstilfælde.
Inden en person kan komme ind i elevatorskakten, skal normal benyttelse af elevatoren være gjort umulig.
Elevatorskakten skal bestå af ikke brandbart materiale.
Elevatorskakten kan være delvis lukket, hvis elevatoren ikke er offentlig tilgængelig.
 § 6. Den, der er ansvarlig for opførelsen af en bygning eller et anlæg, og elevatorinstallatøren skal dels gensidigt udveksle de nødvendige oplysninger, dels træffe de foranstaltninger, der kræves, for at elevatoren kan fungere korrekt og kan benyttes under betryggende forhold.
Kapitel 3 Markedsføring og brug § 7. Elevatorer må kun markedsføres og ibrugtages, hvis der ikke er risiko for, at personers sikkerhed og sundhed bringes i fare, for så vidt elevatorerne installeres og vedligeholdes på passende vis og anvendes i overensstemmelse med deres formål.
 Stk. 2. Sikkerhedskomponenter må kun markedsføres og ibrugtages, hvis de elevatorer, hvorpå de monteres, ikke indebærer risiko for, at personers sikkerhed og sundhed bringes i fare, for så vidt disse komponenter monteres og vedligeholdes på passende vis og anvendes i overensstemmelse med deres formål.
Stk. 3. På messer og udstillinger, ved demonstration osv. er det tilladt at præsentere elevatorer og sikkerhedskomponenter, som ikke er i overensstemmelse med denne bekendtgørelse, såfremt det ved synlig skiltning klart anføres, at de ikke opfylder bestemmelserne, samt at de pågældende elevatorer og sikkerhedskomponenter ikke kan erhverves, før elevatorinstallatøren eller fabrikanten af sikkerhedskomponenterne eller sidstnævntes i Fællesskabet etablerede repræsentant har bragt dem i overensstemmelse hermed.
Ved demonstrationer skal der træffes passende sikkerhedsforanstaltninger til at beskytte personer.
Mærkning og brugsanvisning § 8. Ud over minimumsangivelserne i bekendtgørelse om indretning af tekniske hjælpemidler, bilag I, punkt 1.7.3, skal elevatorstolen være forsynet med et tydeligt skilt, hvorpå mærkelasten i kilogram og det maksimale antal passagerer klart er angivet.
§ 9. Sikkerhedskomponenter må kun markedsføres og tages i brug, hvis brugsanvisningen efter Elevatordirektivets bilag I, punkt 6.1 er udfærdiget på dansk, således at montering, tilslutning, justering og vedligeholdelse kan ske på en effektiv og farefri måde.
Dog kan brugsanvisningen til brug for montering og tilslutning udfærdiges på et andet EU-sprog, hvis virksomheden har dette sprog som arbejdssprog, og opstilleren/montøren behersker dette sprog.
 § 10. Elevatorer må kun markedsføres og tages i brug, hvis dokumentationen efter Elevatordirektivets bilag I, punkt 6.2, er udfærdiget på dansk.
Overensstemmelsesvurdering § 11. Inden elevatorer og sikkerhedskomponenter markedsføres, skal en af procedurerne i Elevatordirektivets artikel 8 anvendes.
Bemyndigede organer § 12. Procedurerne i Elevatordirektivets bilag VII om udpegning af bemyndigede organer gennemføres efter bekendtgørelse om udpegning af bemyndigede organer mv.
CE-mærkning § 13. CE-mærkningen består af bogstaverne »CE« i overensstemmelse med modellen i Elevatordirektivets bilag III.
CE- mærkningen skal følges af det i Elevatordirektivets bilag III omhandlede identifikationsnummer for det bemyndigede organ.
 Stk. 2. CE-mærkningen anbringes tydelig og synlig i elevatorstolen og på sikkerhedskomponenterne.
 Stk. 3. Der er ikke tilladt at anbringe en mærkning på elevatorer eller sikkerhedskomponenter, hvis den kan vildlede tredjemand med hensyn til CE-mærkningens betydning og udformning.
Beskyttelsesklausul § 14. Arbejdstilsynet kan påbyde, at den, der har leveret eller markedsført en elevator, som anvendt i overensstemmelse med dets bestemmelse alligevel viser sig at frembyde fare for sikkerhed eller sundhed, træffer de nødvendige foranstaltninger til afværgelse heraf.
Det kan herunder påbydes, at levering eller markedsføring standses, samt at den pågældende elevator tilbagekaldes fra markedet.
Kapitel 4 Klageadgang og straf § 15. Afgørelser efter denne bekendtgørelse kan påklages efter § 81 i lov om arbejdsmiljø.
§ 16. Medmindre højere straf er forskyldt efter lov om arbejdsmiljø eller anden lovgivning straffes med bøde eller hæfte den, der 1) overtræder §§ 3  11, og § 13, eller 2) ikke efterkommer påbud eller forbud, der er meddelt i henhold til bekendtgørelsen.
Stk. 2. For de i stk. 1 anførte overtrædelser kan der pålægges en arbejdsgiver bødeansvar, selv om overtrædelsen ikke kan tilregnes ham som forsætlig eller uagtsom.
Det er en betingelse for bødeansvaret, at overtrædelsen kan tilregnes en eller flere til virksomheden knyttede personer eller virksomheden som sådan.
For bødeansvaret fastsættes ingen forvandlingsstraf.
 Stk. 3. Der kan pålægges selskaber mv. (juridiske personer) strafansvar efter reglerne i straffelovens 5. kapitel.
Kapitel 5 Ikrafttrædelsesbestemmelser § 17. Bekendtgørelsen træder i kraft den 29. juni 2008, jf. dog stk. 2.
 Stk. 2. Bilag 2, jf. § 1, stk. 3, træder i kraft den 29. december 2009, hvorefter § 1, stk. 2 og § 2 ophæves.
 Stk. 3. Samtidig med bekendtgørelsens ikrafttræden ophæves bekendtgørelse nr. 996 af 16. december 1997 om indretning af elevatorer mv., der dog fortsat finder anvendelse for elevatorer mv., som er indrettet og opstillet før denne bekendtgørelses ikrafttræden, jf. dog bekendtgørelse nr. 629 af 27. juni 2008 om anvendelse og opstilling af elevatorer mv.
Arbejdstilsynet, den 27. juni 2008 Lis Gamborg / Sonja Ploug Jensen Bilag 1 Direktiv 95/16/EF af 29. juni 1995 (Elevatordirektivet) Bilag 2 Gengivelse af artikel 24 i Europa-Parlamentets og Rådets Direktiv 2006/42/EF af 17. maj 2006 om maskiner og om ændring af direktiv 95/16/EF (Maskindirektivet).
 1) Bekendtgørelsen indeholder bestemmelser, der gennemfører Rådets direktiv nr. 95/16/EF, EF-Tidende 1995, L 213/1, og dele af Europa-Parlamentets og Rådets Direktiv 2006/42/EF af 17. maj 2006 om maskiner og om ændring af direktiv 95/16/EF, EF-Tidende 2006, L157/24.
