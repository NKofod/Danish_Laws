Restaurationsvirksomhed idømt 250.000 kr. i bod indeholdende 190.000  

 kr. i efterbetaling til et antal lærlinge, der var blevet betalt ringere end  

 fastsat i overenskomsten.
En del af det fremsatte krav var forældet, jf.  

 forældelsesloven af 1908.
 PÅSTANDE.
 Klagerne, Landsorganisationen i Danmark for Restaurations- og  

 Bryggeriarbejder Forbundet, har under denne sag nedlagt følgende endelige  

 påstand:
 Indklagede, Hotel Pejsegården v/Grethe Nygaard, tilpligtes at overholde  

 den til enhver tid gældende overenskomst mellem Arbejdsgiverforeningen af  

 Hoteller og Restauranter og Hotel- og Restaurationspersonalets Samvirke (nu  

 Restaurations- og Bryggeriarbejder Forbundet) og for overenskomstbrud at  

 betale en efter rettens skøn fastsat bod til Restaurations- og  

 Bryggeriarbejder Forbundet indeholdende 370.314 kr. (incl. feriepenge), i  

 efterbetaling til tidligere lærlinge.
 Indklagede har påstået frifindelse mod betaling af 25.000 kr. med tillæg  

 af feriepenge.
 SAGSFREMSTILLING.
 Ved tiltrædelsesoverenskomst af 17. november 1982 forpligtede indklagede  

 sig til at følge den til enhver tid gældende overenskomst mellem  

 Arbejdsgiverforeningen af Hoteller og Restauranter og Hotel og  

 Restaurationspersonalets Samvirke (nu Restaurations- og Bryggeriarbejder  

 Forbundet). Overenskomsten indeholder bl.a. følgende bestemmelser:
 »§ 4 Arbejdstiden. ......
 Stk. 2. Den effektive arbejdstid er 76 timer (pr. 1. maj 1990 74 timer)  

 inden for en turnus på 2 uger med tillæg af 1/2 times daglig spisetid, i alt  

 81 timer (pr. 1. maj 1990 - 79 timer). .......
 § 6 Arbejdstidens deling. .......
 Stk. 2. Arbejdstiden skal tilrettelægges således, at der i hvert døgn  

 gives arbejderne en hvileperiode på mindst 11 på hinanden følgende timer.
 Arbejdsdøgnet (24 timer) regnes fra arbejdstidens begyndelse. ......
 § 7 Vagtplan.
Stk. 1. Arbejdstidens fordeling tilkommer forretningen.
Der skal  

 forefindes en vagtplan med angivelse af arbejdstidens begyndelse og ophør for  

 hver enkelt af personalet.
På vagtplanen skal spisetiderne ligeledes være  

 anført.
 Stk. 2. Vagtplanen lægges i videst mulig udstrækning i samråd med  

 tillidsrepræsentanten eller de ansatte......
 § 8 Overarbejde.
 Stk. 1. Der skal dagligt og i hvert enkelt tilfælde udfærdiges en  

 skriftlig attestation for udført overarbejde (overarbejdsjournal eller  

 overarbejdsseddel). I modsat fald bortfalder kravet for betaling af  

 overarbejde. .......
Stk. 4. Tillægget for overarbejde fastsættes til 50% for de første 2 timer  

 og derefter 100% af den oppebårne løn.
Dog betales overarbejde efter kl.  

 24.00 altid med 100% ........
 Stk. 6. Såfremt medarbejderne ønsker det, og arbejdsgiveren accepterer  

 det, kan overarbejde afspadseres, således at 50%-timer afspadseres med 1 1/2  

 og 100% timer med 2 timer for hver overarbejdstime. .......
 Afspadsering af overtid kan kun ske med mindst 3 dages varsel og bør så  

 vidt muligt gives som hele eller halve fridage.
 § 9 Fridage. ......
 Stk. 6. Flytning af fridag, der kun kan ske med 3 dages varsel giver ret  

 til en kompensation på kr. 40,50.
Stk. 7. Såfremt en ugentlig friaften bortfalder, betales en kompensation  

 på kr. 40,50 pr. gang.
Samme kompensation betales af nævnte  

 aftenforretninger, sæsonforretninger og selskabslokaler, når friaftenen  

 bortfalder.
 Såfremt en fridag helt bortfalder betales 100% til den personlige løn.  

 Flytning af fridag eller bortfald af fridage kan kun ske, når tvingende  

 forhold gør det nødvendigt.
 § 17 Ferie.
 Stk. 1. Der henvises til gældende ferieregulativ side 59. .......
 § 25 Natarbejde. .......
 Stk. 3. Arbejde efter kl. 00.00 og før kl.06.00 betales med et tillæg på  

 40% af minimallønnen. ......
 § 29 Diner transportable. ......
 Stk. 2. Det faste personale kan deltage i udbringning og har i denne  

 anledning krav på kr. 74.48 pr. time uden for arbejdstiden og kr. 39,05 pr.  

 time inden for arbejdstiden.
 Mistet fridag betales efter overenskomstens regler. .......
 § 30 Generel søgne-helligdagsordning.
Stk. 1. Søgne-helligdage er 1. juledag, 2. juledag, Nytårsdag,  

 Skærtorsdag, Langfredag, 1. påskedag, 2. påskedag, Kr.
Himmelfartsdag, 1.  

 pinsedag og 2. pinsedag, uanset om disse falder på en søndag.
 Ordningen omfatter kun det faste personale, ikke løsarbejdere (reserver).
 Personale, der arbejder på ovennævnte dage, har ret til en kompensation,  

 som følger.
 Stk. 2. Parterne aftaler, hvilken af de nedenstående ordninger, der  

 ønskes.
 1) Der ydes 1 1/2 fridag pr. arbejdet dag, med fuld personlig løn.
2) Der ydes 1 fridag pr. arbejdet dag, med fuld personlig løn plus et  

 tillæg på 50% af den oppebårne timeløn.
Tillægget skal udbetales ved  

 førstkommende lønudbetaling.
 Stk. 3. Uanset hvilken ordning, der vælges, skal tilgodehavende fridage  

 skriftligt bekræftes og kan kun afvikles i vinterhalvåret i perioden 1.  

 oktober - 31. marts.
 Opsparede søgne-helligdags-fridage bør gives samlet i forbindelse med  

 anden samlet frihed i den pågældende periode.
 Stk. 4. Personale, der forlader forretningen, kan dog afvikle den  

 opsamlede frihed, inden fratrædelsen sker.
Tilgodehavende fridage, der ikke afspadseres, betales med en personlig  

 dagløn plus 50% pr. opsparet fridag.« Gennem 1980'erne arbejdede Pejsegårdens kokkelærlinge efter en vagtplan,  

 der i slutningen af 1989 viste sig at indebære, at overenskomstens  

 bestemmelser om hviletid og overarbejde blev overtrådt.
Desuden blev det af  

 flere af lærlingene fremført, at der ikke var blevet betalt diverse tillæg i  

 henhold til overenskomsten.
Den 22. februar 1990 afholdtes et  

 forhandlingsmøde og den 9. maj 1990 et mæglingsmøde, hvorunder klagerne bl.a.  

 krævede efterbetaling til lærlingene.
Der opnåedes dog ikke enighed herom,  

 hvorefter sagen indbragtes for Arbejdsretten den 7. august 1991.
 Vagtplanen lød således:
 Uge 1: Mandag kl. 8.30 - 14.00 og 18.00 - 23.00, tirsdag kl. 8.30 - 15.00,  

 onsdag kl. 15.00-23.00, torsdag kl. 8.30 - 15.00, fredag kl. 14.00 - 22.00  

 eller 18.00 til 02.30, lørdag kl. 8.30 - 15.00 og søndag fri.
 Uge 2: Mandag - onsdag fri, torsdag kl. 15.00 - 23.00, fredag kl. 8.30 -  

 15.00, lørdag kl. 15.00 - 23.00 og søndag kl. 8.30 - 15.00.
 Uge 3: Mandag fri, tirsdag kl. 15.00 - 23.00, onsdag kl. 8.30 - 15.00,  

 torsdag fri, fredag kl. 15.00 - 23.00, lørdag kl. 14.00 - 22.00 eller 20.00 -  

 04.00 og søndag kl. 15.00 - 23.00.
 Spisepauserne var fastsat til en halv time fra kl. 11.00 - 11.30 eller  

 17.00 - 17.30, mandag dog 13.30 - 14.00 og fra 19.30 - 20.00.
I februar 1990 udarbejdede indklagede en ny vagtplan, der ved skrivelse af  

 9. marts 1990 blev godkendt af Gastronomisk Landsforbund med visse  

 ændringskrav.
Ifølge indklagede trådte den nye plan i kraft fra februar  

 måned, mens den ifølge klagerne først trådte i kraft fra april måned.
Der er fremlagt en erklæring af 27. maj 1990, underskrevet af 7 daværende  

 og tidligere lærlinge, hvoraf fremgår, »- at alle under 18 år er vagtplaneret at arbejde efter kl. 0.00,  

 ligeledes har de haft delvagter.
- at der ikke er ydet tillæg for arbejde efter kl. 0.00 efter en såkaldt »suppevagt« der gik til ca. 03.00 skulle man  

 have morgenvagt fra kl. 8.30.
- at man blev pålagt at møde før vagtplaneret arbejdstid samt man skulle  

 blive til arbejdet var færdigt, når der var selskaber.
Der var ca. 7 timers  

 overarbejde pr. 14. dag.
Der er aldrig ydet kompensation for overarbejde.  

 Alle havde overtid også selvom man var under 18 år.
- at vagtplaneret spisepauser bliver yderst sjældent holdt, og kun når der  

 ikke var noget at lave.
Når der var spisepauser var det ofte før eller efter  

 arbejdstid.
 - når man var på skole blev der ringet efter een, således at man skulle  

 arbejde i week-enden uden kompensation.
 - indkaldelse på fridage blev ligeledes ikke afregnet i følge  

 overenskomsten.
 - for arbejde på Søn- og Helligdage er der aldrig blevet givet  

 afspadsering eller anden tillæg.
- udkørsel med Diner Transportable, hvilket alle skulle når man var i  

 besiddelse af førerbevis, er der aldrig blevet kompenseret for dette selvom  

 der blev opkrævet for medfølgende personaler.
Ved D.T. skulle betaling med  

 retur ligeledes skulle man ofte servere.' Klagerne har gjort gældende, at virksomheden gennem vagtplanen systematisk har overtrådt 11-timers  

 reglen i § 6, stk. 2, idet hviletidsbestemmelsen er blevet overtrådt minimum  

 3 gange om ugen, at der ikke er blevet udbetalt søgne-helligdagsbetaling til lærlingene i  

 henhold til § 30, at der ikke er blevet ydet 40%-tillæg til lærlingene for udearbejde efter  

 midnat i henhold til § 25 - de såkaldte »suppevagter« - at der har været vagtplaneret henholdsvis 2 timers overarbejde til 50%  

 satsen og 7 timers overarbejde til 100% satsen for hver tredje vagtperiode.  

 Der har derved været tale om systematisk overarbejde for elever og lærlinge,  

 uden at der er ydet betaling herfor, hvorved der er sket brud på  

 overenskomstens § 4 og § 8, at eleverne gentagne gange er blevet indkaldt på fridage og under  

 skoleophold, ligesom der ofte er arbejdet i spisepauserne, at der ikke i henhold til overenskomstens § 29 er udbetalt tillæg til  

 eleverne for diner-transportable at virksomheden har brudt overenskomstens § 17, idet feriepenge ikke er  

 afregnet efter gældende ferieregulativ, og at indklagede har brudt de fagretlige regler ved ikke at deltage i et  

 fællesmøde, der var aftalt til den 9. november 1990.
Klagernes efterbetalingskrav er udregnet på grundlag af vagtplanen og  

 vedrører årene 1986-1990 incl.
Den udgøres af følgende poster:
 Søgne-helligdagsbetaling : 102.375 kr.
Beløbet er udregnet på grundlag af en gennemsnitlig lærlingeløn på 6.000  

 kr. pr. måned.
Daglønnen er derved 273 kr., der skal forhøjes med 50% til  

 409,50 kr.
Med 5 elever på arbejde i 10 dage årligt i 5 år fremkommer det  

 samlede beløb.
 »Suppevagter« : 40.560 kr.
 Der skal betales for tidsrummet fra kl. 00 til kl. 03.00 hver fredag og  

 lørdag, eller 3 timer a 26 kr. i 104 dage årligt gennem 5 år.
 Overarbejde : 148.348 kr.
Kravet er opgjort på grundlag af den gennemsnitlige månedsløn på 6.000  

 kr., eller 36,36 kr. i timen.
Med 16 timer a 36,36 kr. + 50% og 56 timer a  

 36,36 kr. + 100% bliver det samlede årlige beløb pr. lærling 4.944,96 kr.
Med  

 6 lærlinge på arbejdet i 5 år fremkommer det samlede beløb.
De henholdsvis 16  

 og 56 timer er - på grundlag af bestemmelsen om en turnus på 2 uger i  

 overenskomstens § 8, stk. 6 - beregnet således:
»periode 1 46,5 timer 75,5 timer periode 2 29,0 timer periode 3 38,5  

 timer 50% og 100% tim. 85,0 timer periode 1 46,5 timer 2 timer 7 timer  

 periode 2 29,0 timer 67,5 timer periode 3 38,5 timer« I vagtplanen er der planeret med henholdsvis 2 timer a 50% timer og 7  

 timer a 100% for hver tredje periode.
Omregnet til overtid pr. år for hver  

 enkelt lærling/elev består 1 år af 47 arbejdsuger eller 24 (23,5) perioder a  

 14 dage (turnus). Hver tredje turnus udløser overtid, d.v.s. 8 gange årligt,  

 der skal multipliceres med henholdsvis 2 og 7.
 Diner-transportable tillæg : 37.885 kr.
 Klagerne har udregnet beløbet på grundlag af en række sedler, hvoraf  

 diner-transportable arrangementerne fremgår, og som er tilvejebragt af de  

 lærlinge, der underskrev erklæringen af 27. maj 1990. Klagerne har på  

 grundlag heraf foretaget en beregning af efterbetalingskravet for en 5-årig  

 periode ud fra den gennemsnitlige udbringning af mad i årene 1988-1990.
 Feriegodtgørelse : 41.146 kr., der udgør 12 1/2 % af summen af de 4  

 poster.
Indtil udgangen af 1989 indbetalte virksomheden feriepenge over Multidata  

 til Feriegiro.
Indklagede har oplyst, af man først under forhandlingerne med  

 klagerne blev opmærksom på, at feriepengene skulle indbetales til  

 Feriefonden.
Indklagede har erkendt, at overenskomsten er blevet brudt på nogle  

 punkter, men mener, at der har foreligget undskyldende omstændigheder.
I sit  

 svarskrift har indklagede således bl.a. anført, at vagtplanen var blevet  

 udarbejdet i samråd med de ansatte, uden at der på noget tidspunkt før  

 oktober 1989 blev rejst indvendinger imod den.
Samtlige lærlinge har fået  

 udbetalt et fast tillæg på 367 kr. om måneden til dækning af forskudt  

 arbejdstid og søndagsbetaling, mens helligdage er afspadseret med 1 1/2 dag  

 pr. arbejdsdag.
Det er derimod rigtigt, at der ikke er blevet betalt 40%  

 tillæg for »suppevagterne«.
Sidstnævnte standpunkt har indklagede  

 dog ændret under domsforhandlingen, hvor det er gjort gældende, at tillægget  

 tillige har dækket den væsentligste del af betalingen for disse vagter.
FORKLARINGER Henrik Vestergaard har forklaret, at han blev udlært som kok hos  

 indklagede i 1990. I hele sin lærlingetid arbejdede han efter samme vagtplan.  

 I december 1989 gik han til sin fagforening, efter at han fra elever på andre  

 arbejdspladser havde hørt, at de fik mere i løn end ham.
Der var to elever  

 pr. vagt, og de fik ikke afspadsering for tjeneste på helligdage.
På et  

 tidspunkt spurgte han, hvad det månedlige tillæg på 367 kr. dækkede, og han  

 fik - af kokkene - at vide, at det dækkede grydeopvask og grovere rengøring.  

 Der blev ikke sagt noget om, at det var søgne-helligdagsbetaling.
Han har  

 flere gange været med på diner-transportable uden at få noget tillæg herfor.  

 Spisepauser holdt han og de andre lærlinge måske højst en enkelt gang i løbet  

 af en 3-ugers periode.
Han gik først til sin fagforening i slutningen af sin  

 læretid, fordi det ellers ville være blevet »en uhyggelig  

 arbejdsplads« for ham med et dårligt klima i forhold til cheferne.
Det  

 var Grethe Nygaards datter Jytte Nygaard, der var den dagligt ansvarlige.
Inge Nygaard Andersen har forklaret, at hun indtil udståelsen af sin  

 læretid den 1. oktober 1990 arbejdede efter den vagtplan, der er fremlagt i  

 sagen.
På søgne-helligdage var der 5 elever og ellers 2 på hver vagt samt en  

 i »udlært vagtplan.« Hun holdt ingen spisepauser, da de fastsatte  

 tidspunkter arbejdsmæssigt var de hårdest belastede på dagen.
Hun fik af  

 Jytte Nygaard at vide, at tillægget på 367 kr. dækkede grydevask og grovere  

 rengøring.
Hun fik ikke søgne-helligdagsbetaling eller frihed for at have  

 vagt på søgne-helligdage.
Når lærlingene havde arbejdet over eller arbejdet  

 på søgne-helligdage, fridage o.lign., afleverede de en lap med  

 overarbejdstiden m.v., idet de regnede med, at de på et tidspunkt ville få  

 betaling eller fridage herfor.
Lappen blev sat op på en opslagstavle, og når  

 denne var blevet fyldt op, blev lapperne fjernet, uden at der skete mere.
Hun  

 har således heller aldrig fået erstatning for at være blevet indkaldt på en  

 fridag.
En enkelt gang nægtede hun at møde på sin fridag, men det blev hun  

 meget »upopulær« for.
Hun har aldrig skrevet under på, at hun har  

 afspadseret for arbejde på søgne-helligdage eller lignende.
Der er fremlagt kopier af diverse lapper af den art, vidnet har forklaret  

 om.
På flere af dem er noteret f.eks. »fået 15/3«.
Vidnet ved ikke,  

 hvad der har været ment hermed.
Tre af dem er underskrevet af den lærling,  

 den vedrører.
Søren Tullesen har forklaret, at han blev udlært hos indklagede i januar  

 1989. Han er ikke længere ansat der.
Der var i alt 6 kokelever, der delte  

 vagterne, mens 2 gik på skole.
Der var desuden 2 smørrebrødselever.
Da han  

 startede i 1985, blev vagtplanen udarbejdet i samarbejde med køkkenchefen.  

 Planen blev lagt ud fra, at de, der boede langt væk, kunne få flere fridage i  

 sammenhæng.
Han ved ikke, hvad tillægget på 367 kr. skulle dække.
Han mener  

 ikke, at der var nogen, der ikke fik afspadsering for tjeneste på  

 søgne-helligdage, og i hvert fald fik han selv afspadsering.
Han har ikke  

 haft problemer med at komme til at spise, hvis det ikke var muligt på det  

 fastsatte tidspunkt, og hvis han blev kaldt ind på en fridag, fik han en  

 anden i stedet.
Han fik dog ikke ekstra betaling herfor men kunne godt sige  

 nej til at møde på en fridag med kort varsel.
Martin Møller har forklaret, at han var ansat som lærling hos indklagede  

 fra 1988-1991. Han ved ikke, hvad 367 kr.-tillægget dækkede.
Han fik ikke  

 ekstra betaling eller ekstra frihed for tjeneste på søgne-helligdage.
Hvis  

 han kom ind på en fridag, fik han en anden i stedet.
Det var en uskreven  

 regel, at man fik mulighed for at afspadsere over resten af året, når  

 vagtplanen gik ind over juledagene.
Det var Jytte Nygaard, der holdt regnskab  

 med afspadseringer etc., når lapperne med overtid m.m. var blevet taget ned.  

 Han har selv skrevet under på, at han havde afviklet al afspadsering inden  

 årets udgang.
Henrik Lykke Steffensen har forklaret, at han har været ansat som lærling  

 siden sommeren 1990. Man har ikke længere systemet med lapperne, som de andre  

 vidner har forklaret om.
Nu får alle afspadsering, som de skal.
Grethe Nygaard har forklaret, at der for tiden er ansat i alt 140 personer  

 på Pejsegården.
Vagtplanen er nu lavet om, således at 11-timers reglen  

 overholdes.
Også systemet med lapperne er lavet om, efter at det havde vist  

 sig, at det ikke fungerede hensigtsmæssigt.
Hun mener, at grunden til, at kun  

 tre af lapperne er blevet underskrevet, må være, at de andre lærlinge har  

 fået, hvad de skulle have.
PARTERNES ARGUMENTER Klagerne har anført, at det efter forklaringerne og indklagedes i hvert  

 fald delvise erkendelse er godtgjort, at indklagede har brudt overenskomsten  

 på de punkter, klagerne har gjort gældende.
Vagtplanen illustrerer, at  

 overholdelsen af 11-timers reglen - der ikke i sig selv har udløst noget  

 efterbetalingskrav - og bestemmelsen om overarbejde er blevet systematisk  

 overtrådt, og dette kan ikke undskyldes med, at nogle at de ansatte muligvis  

 har medvirket ved planens udarbejdelse.
Hvad angår søgne-helligdagsbetalingen har samtlige vidner forklaret, at  

 der ikke har været afspadsering eller ekstra betaling for arbejdet på disse  

 dage, og hverken ved hjælp af systemet med lapperne eller på anden måde har  

 indklagede kunnet godtgøre, at overenskomsten er blevet overholdt.
Først  

 under domsforhandlingen har indklagede ændret sin tidligere erkendelse  

 vedrørende den manglende betaling af tillæg for »suppevagten« til,  

 at tillægget skulle dække også denne post.
Imidlertid har ingen af vidnerne  

 kunnet støtte denne udlægning, hvortil kommer, at tillægget under alle  

 omstændigheder har været for lille til at kunne dække alle de ekstra tillæg,  

 der skulle have været betalt i henhold til overenskomsten.
De eneste, der har  

 kunnet forklare, hvad tillægget dækkede, er Henrik Vestergaard og Inge  

 Nygaard Andersen, hvis forklaringer må lægges til grund, også fordi  

 lærlingene ikke ifølge overenskomsten er forpligtet til at udføre opvask og  

 grovere rengøringsarbejde.
Om størrelsen af boden incl. efterbetalingsbeløbet har klagerne anført, at  

 indklagede ikke på noget punkt er kommet med oplysninger, der har  

 sandsynliggjort, at klagernes opgørelse af efterbetalingskravet ikke er  

 rigtig.
Indklagede har selv været nærmest til at tilvejebringe den nødvendige  

 dokumentation, og i mangel heraf må klagernes opgørelse lægges til grund.
Da  

 der har været tale om en grov og systematisk overtrædelse af overenskomsten,  

 må der desuden fastsættes en bod på ikke under 100.000 kr.
Indklagede har bestridt, at 11-timers reglen eller bestemmelsen om  

 overarbejde er blevet overtrådt systematisk.
Det må tages i betragtning, at  

 vagtplanen blev udarbejdet i samarbejde med lærlingene selv, og at planen  

 straks blev ændret, da klagerne rejste spørgsmålet herom, det vil sige i  

 1989. Der har ikke været tale om overarbejde, da der må foretages en  

 gennemsnitsberegning på grundlag af den samlede arbejdstid over en 3-ugers  

 periode.
Gennemsnittet for en 14 dages periode er 79 timer, idet arbejdstiden  

 for periode 1 + 2 var på 75,5 timer, for periode 2+3 på 67,5 timer og for  

 periode 3+1 på 85 timer.
Det er endvidere ikke godtgjort, at der er sket  

 overtrædelse af overenskomstens § 9 om arbejde på fridage.
Hvad angår søgne-helligdage må det erkendes, at det faste tillæg pr. 367  

 kr. mdl. ikke præcist kan udgøre betalingen herfor, men det må tages i  

 betragtning, at der i hvert fald er betalt et tillæg, der rigeligt dækker  

 både søgne-helligdagsbetalingen og den væsentligste del af betalingen for  

 »suppevagten«.
Det erkendes, at der er sket afspadsering med en dag  

 i stedet for med halvanden, ligesom det erkendes, at der ikke er betalt  

 tillæg for diner-transportable.
 Med hensyn til det påståede brud på de fagretlige regler har indklagede  

 anført, at der samtidig med denne sag verserede en uoverensstemmelse med  

 Tjenerforbundet, hvorfor indklagede søgte begge sager forligt ved et møde i  

 Brædstrup den 29. oktober 1990. Imidlertid meldte Tjenerforbundet afbud til  

 dette møde, hvorfor indklagede den 6. november 1990 bad Landsorganisationen i  

 Danmark om at omberamme fællesmødet, der var berammet til den 9. november  

 1990. Landsorganisationen i Danmark afslog dog dette ved en telefax af 8.  

 november 1990, men da indklagede havde disponeret i forventning til, at  

 Landsorganisationen i Danmark var indforstået, kunne indklagede ikke møde.
Om opgørelsen af efterbetalingskravet har indklagede anført, at det må  

 lægges til grund, at virksomheden overholdt overenskomsten i hvert fald fra  

 ikrafttrædelsen af den nye vagtplan, og at klagerne ikke kan kræve  

 efterbetaling for mere end 5 år forud for sagsanlægget.
Hvad særligt angår  

 kravet vedrørende overarbejde, skal der fra de 47 årlige arbejdsuger  

 fratrækkes 10 uger for skoleophold, hvorved der kun bliver 19 turnusperioder  

 a 14 dage pr. år.
Da hver tredje turnus udløser overtidsbetaling, er det kun  

 6 og ikke 8 gange pr. år.
Når det desuden tages i betragtning, at der kun er  

 sket overskridelse af de 79 timer i perioden 3+1, kan efterbetalingsbeløbet  

 pr. lærling pr. år kun anerkendes med 2.399,76 kr.
Med 6 lærlinge i arbejde i  

 3 år (1986-1989) bliver det samlede beløb, der størrelsesmæssigt kan  

 anerkendes, herved 43.195,68 kr.
 Endelig har indklagede anført, at tillægget for »suppevagter« må  

 reduceres på grund af passivitet.
ARBEJDSRETTENS BEMÆRKNINGER Overenskomstbrud Vagtplanen, som lærlingene ubestridt arbejdede efter fra midten af  

 1980'erne, indtil den blev ændret i begyndelsen af 1990, medførte, at  

 lærlingenes arbejdstid med visse jævne mellemrum blev af en sådan varighed,  

 at hviletidsbestemmelsen i overenskomstens § 6, stk. 2, blev overtrådt.
Der  

 er dog ikke fremsat noget erstatningskrav i den anledning.
Ifølge overenskomstens § 4, stk. 2, var den effektive arbejdstid 76 timer  

 inden for en turnus på 2 uger.
Vagtplanen indebar derfor tillige, at der blev  

 arbejdet over hver 3. periode (periode 3 + 1). Det bemærkes herved, at  

 vurderingen af, om og i hvilket omfang der har været overarbejde, ikke kan  

 ske på grundlag af indklagedes beregning over en 3 ugers periode, og at det  

 ikke kan tillægges vægt, at planeringen muligvis er sket i samarbejde med  

 nogle af lærlingene.
Det findes dog ikke godtgjort, at indklagede har pålagt  

 eleverne at arbejde i spisepauserne.
Klagernes timetal på 85 skal derfor  

 reduceres med i alt 6 timer (12 spisepauser a 1/2 time), således at der kun  

 har været overarbejde i 3 timer hver 3. periode.
Da indklagede ikke har  

 godtgjort, at der er ydet kompensation herfor i henhold til overenskomstens §  

 8, stk. 6, er også denne bestemmelse blevet brudt.
Indklagede har ikke kunnet redegøre for, hvad det månedlige tillæg på 367  

 kr. - der på lønsedlen blot stod opført som »tillæg« - nærmere  

 skulle dække, og i overensstemmelse med Henrik Vestergaards og Inge Nygaard  

 Andersens forklaringer må det herefter lægges til grund, at tillægget  

 udgjorde betaling for grydevask m.m.
Det må desuden lægges til grund, at der  

 ikke er ydet betaling eller afspadsering for arbejdet på søgne-helligdage.
På  

 denne baggrund findes det godtgjort, at indklagede tillige har overtrådt  

 overenskomstens § 25 ved - som det også må anses for erkendt - ikke at have  

 betalt tillæg for »suppevagter« og § 30 om  

 søgne-helligdagsbetaling.
 Efter flere af vidnernes forklaringer må det endvidere lægges til grund,  

 at der i adskillige tilfælde ikke er ydet kompensation for flytning eller  

 bortfald af fridag, hvorved der er sket brud på overenskomstens § 9, stk. 6  

 og 7. Der er dog ikke medregnet erstatning herfor i det samlede  

 efterbetalingskrav.
Indklagede har erkendt, at der ikke er betalt tillæg for  

 diner-transportable, og at feriepenge blev indbetalt på feriegiro i stedet  

 for til feriefonden.
Overenskomstens § 17 og § 25 er derfor brudt.
 Efter det, der er anført af indklagede, findes det efter omstændighederne  

 ikke godtgjort, at der er sket brud på de fagretlige regler.
 Bod, herunder efterbetaling.
Klagernes efterbetalingskrav vedrører en 5-årig periode fra 1986 - 1990.  

 Da klageskriftet er indleveret til Arbejdsretten den 7. august 1991, kan der  

 dog kun kræves efterbetaling fra den 7. august 1986, jf. herved §§ 1 og 2 i  

 forældelsesloven af 1908. Da det desuden må lægges til grund, at indklagede  

 efter forhandlingerne med klagerne ændrede vagtplanen og også i øvrigt  

 overholdt overenskomsten fra begyndelsen af februar 1990, har klagerne kun  

 krav på efterbetaling for så vidt angår en periode, der kan fastsættes til 3 år og 6 måneder.
 Søgne-helligdagsbetaling, »suppevagter« og diner-transportable:
Klagernes beløbsmæssige opgørelse af disse poster er ikke blevet bestridt  

 af indklagede.
Der er ikke grundlag for at reducere tillægget for  

 »suppevagter« på grund af passivitet, men under hensyn til, at  

 kravene er delvist forældet, fastsættes de tre beløb, indklagede skal  

 efterbetale, skønsmæssigt til 72.000 kr., 28.000 kr. og 26.000 kr.
 Overarbejde:
 Indklagede har størrelsesmæssigt anerkendt denne post med 43.195,68 kr.  

 Under hensyn til det, der er anført ovenfor om reduktion i timetallet på  

 grund af spisepauser og om forældelse, findes der ikke grundlag for at  

 pålægge indklagede et højere beløb, hvorfor posten skønsmæssigt fastsættes  

 til 43.000 kr.
 Feriegodtgørelse:
Indklagede har ikke bestridt, at der skal betales feriegodtgørelse af det  

 efterbetalingsbeløb, der skal betales til klagerne.
Denne post udgør 12,5% af  

 ialt 169.000 kr., eller 21.125 kr. skønsmæssigt til 21.000 kr., således at det  

 samlede efterbetalingsbeløb udgør 190.000 kr.
 Indklagede pålægges herefter at betale en bod på 250.000 kr. til klagerne,  

 indeholdende det nævnte efterbetalingsbeløb til tidligere lærlinge.
 T h i k e n d e s f o r r e t :
 Indklagede, Hotel Pejsegården ved Grethe Nygaard, tilpligtes at overholde  

 den til enhver tid gældende overenskomst mellem Arbejdsgiverforeningen af  

 Hoteller og Restauranter og Hotel og Restaurationspersonalets Samvirke (nu  

 Restaurations- og Bryggeriarbejder Forbundet).
 Inden 14 dage fra denne arbejdsretsdoms afsigelse skal indklagede betale  

 en bod på 250.000 kr. til Restaurations- og Bryggeriarbejder Forbundet.
 Inden samme frist skal indklagede betale 2.000 kr. i sagsomkostninger til  

 Arbejdsretten.
