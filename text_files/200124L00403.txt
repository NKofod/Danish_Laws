Betænkning afgivet af Kommunaludvalget  

 den 16. maj 2002 Betænkning over Forslag til lov om ændring af lov om  

 kommunernes styrelse og lov om ligestilling af kvinder og mænd (Servicestrategi, udfordringsret m.v.) [af  

 indenrigs- og sundhedsministeren (Lars Løkke&nbsp  

 ;Rasmussen)] 1. Ændringsforslag Venstre, Dansk Folkeparti, Det Konservative Folkeparti og  

 Kristeligt Folkeparti har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 15. marts 2002 og var til 1.  

 behandling den 2. april 2002. Lovforslaget blev efter 1. behandling henvist  

 til behandling i Kommunaludvalget.
Møder Udvalget har behandlet lovforslaget i 5 møder.
Høring Lovforslaget har inden fremsættelsen været  

 sendt i høring og indenrigs- og sundhedsministeren sendte den 5. marts  

 2002 dette udkast til udvalget, jf. alm. del   bilag 91. Den 21. marts 2002  

 sendte indenrigs- og sundhedsministeren de indkomne høringssvar samt  

 et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Amtsrådsforeningen.
Indenrigs- og  

 sundhedsministeren har over for udvalget kommenteret den skriftlige  

 henvendelse.
Spørgsmål Udvalget har stillet 13 spørgsmål til  

 indenrigs- og sundhedsministeren til skriftlig besvarelse, som denne har  

 besvaret. 2 af udvalgets spørgsmål og indenrigs- og  

 sundhedsministerens svar herpå er optrykt som bilag 2 til  

 betænkningen.
3. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslaget til vedtagelse med det stillede ændringsforslag.
 V, DF, KF og KRF finder, at lovforslaget vil give mulighed  

 for, at kommunalbestyrelserne kan få udført de kommunale opgaver  

 bedre og/eller billigere.
Særligt for så vidt angår den del af  

 lovforslaget, der angår reglerne om servicestrategi, tilslutter V, DF,  

 KF og KRF sig, at lovforslaget erstatter de hidtidige bagudrettede  

 redegørelser for gennemførte udbudsforretninger med en  

 fremadrettet strategi for kommunernes initiativer til udviklingen af  

 kvaliteten og effektiviteten i deres produktion, herunder anvendelsen af  

 udbud.
Det bemærkes også, at de nuværende  

 redegørelser om omfanget og indholdet af de kommunale ydelser samtidig  

 ophæves.
V, DF, KF og KRF finder endvidere, at lovforslagets regler  

 om en udfordringsret vil medvirke til at realisere lovforslagets  

 formål: at kommunalbestyrelserne forpligtes til at gennemtænke  

 deres opgaveløsning for derigennem at opnå den bedst mulige  

 kvalitet til de lavest mulige omkostninger.
Da reglerne om udfordringsret  

 ikke indfører en regulær udbudspligt   men overlader det til  

 kommunalbestyrelsen selv at beslutte, hvordan den vil få varetaget sine  

 opgaver   er udfordringsretten desuden i fuld overensstemmelse med  

 principperne for det kommunale selvstyre.
Efter V, DF, KF og KRF s opfattelse  

 er lovforslagets regler udformet således, at de ikke kan hævdes  

 at påføre kommunerne unødige administrative byrder.
Det  

 bemærkes i den forbindelse særligt, at lovforslaget indeholder en  

 udførlig liste af afvisningsgrunde i den foreslåede bestemmelse  

 i § 62 b i den kommunale styrelseslov.
Herudover har V, DF, KF og KRF noteret  

 sig den beskrivelse af en omkostningskalkulation ved behandlingen af et  

 udfordringstilbud, som indenrigs- og sundhedsministeren har givet i sin  

 besvarelse af udvalgets spørgsmål.
Med henblik på  

 yderligere at reducere risikoen for unødig administration stiller V,  

 DF, KF og KRF dog ændringsforslag om, at kommunalbestyrelsen alene  

 forpligtes til at behandle tilbud, der overstiger 500.000 kr., i stedet for  

 lovforslagets grænse på 250.000 kr.
Endelig finder V, DF, KF og KRF, at det med den  

 foreslåede opfølgningsredegørelse sikres, at  

 kommunalbestyrelsen følger op på de initiativer, som  

 kommunalbestyrelsen i sin servicestrategi har angivet at ville  

 forfølge.
Det bemærkes i den forbindelse, at indenrigs- og  

 sundhedsministeren over for udvalget har tilkendegivet, at den  

 foreslåede bestemmelse til en ny § 62 c, stk. 3, i den kommunale  

 styrelseslov vil blive udnyttet til at fastsætte regler om, at  

 opfølgningsredegørelsen bl.a. skal indeholde oplysninger om  

 udliciterede opgavers varetagelse, herunder oplysninger om udviklingen af  

 kvaliteten og de miljømæssige forhold.
 Et mindretal i udvalget (S og SF) indstiller  

 lovforslaget til forkastelse ved 3. behandling og vil stemme hverken  

 for eller imod det stillede ændringsforslag.
S og SF finder det dybt beklageligt, at regeringen  

 ønsker at indføre udfordringsretten, som ingen har efterspurgt,  

 men som de kommunale parter tværtimod har taget klart afstand fra, og  

 som i bedste fald ender i et helt uproduktivt bureaukrati.
Det ligner endnu  

 et af regeringens ideologiske korstog, hvor man endnu engang bringer sig i  

 dyb modstrid med sit eget kommunale bagland og signalerer mistillid til  

 folkevalgte i kommuner og amter.
S og SF er af den opfattelse, at kommunernes  

 økonomiske situation giver alle mulige incitamenter til, på  

 nuværende tidspunkt, at gennemtænke og vælge den mest  

 effektive opgaveløsning, hvorfor udfordringsretten blot vil være  

 en ekstra økonomisk og administrativ byrde for kommunerne.
Derimod er  

 det svært at få øje på de økonomiske  

 gevinster, da kommuner og amter allerede i dag har fuld frihed til at  

 indhente tilbud udefra, hvis man ønsker det.
Al erfaring viser  

 derudover, at hovsaløsninger med udbud af offentlige opgaver  

 såvel bliver til ulempe for borgerne i den enkelte kommune, som de  

 skaber berettiget uro og utryghed hos medarbejderne og efterlader de  

 ansvarlige kommunalpolitiere og forvaltninger med store problemer.
 Forslaget om udfordringsret sætter  

 hovsaløsninger med uopfordrede tilbud i system, uden at regeringen  

 på nogen måde har forsøgt at tage højde for de  

 uheldige konsekvenser, der erfaringsmæssigt opstår ved  

 uigennemtænkte og dårligt planlagte udbud.
Udfordringsretten vil endvidere skabe utryghed og betyde  

 mindre kontinuitet for de serviceydelser, som kommuner og amter leverer til  

 borgerne.
Kommunens plejehjem, madudbringning, rengøring eller  

 børnehaver er under konstant markedsafprøvning, uden at der  

 ligger gennemarbejdede strategier og veltilrettelagte udbud til grund for  

 privates overtagelse af opgaverne.
 Forslaget efterlader to muligheder:
Enten bliver forslaget uden nogen reel virkning for  

 kommuners og amters opgaveløsning, fordi de folkevalgte  

 fravælger regeringens hovsamodel, men loven vil medføre et  

 urimeligt og unødvendigt bureaukrati og dermed beslaglægge  

 ressourcer, som der er hårdt brug for andre steder.
Altså et rent  

 spild af skatteborgernes penge.
Eller private får overdraget opgaver, der i  

 dag løses af det offentlige, men uden det grundige forarbejde, som  

 erfaringerne dokumenterer er nødvendigt for at undgå skandaler  

 og uacceptable konsekvenser.
S og SF har således gentagne gange  

 været vidner til privates overtagelse af opgaver, som har  

 medført en lang og smertelig proces for både brugere og  

 medarbejdere.
Ofte er løsningen blevet,  at kommunen eller amtet har  

 måttet tage opgaven tilbage for at skabe ordnede forhold og acceptable  

 vilkår for borgerne og medarbejderne.
 Det er utroligt at opleve, hvordan uigennemtænkte  

 forslag fra oppositionstiden ender som VK-regeringens lovforslag, der  

 vedtages med DF imod alle saglige argumenter fra involverede parter.
 Et andet mindretal i udvalget (RV) indstiller  

 lovforslaget til forkastelse ved 3. behandling, men vil stemme for det  

 stillede ændringsforslag.
 RV er åben over for udlicitering, udbud og  

 konkurrence, der kan øge sammenligneligheden på pris,  

 serviceniveau og skatteniveau på relevante offentlige opgaver.
 RV noterer med tilfredshed, at indenrigs- og  

 sundhedsministeren har varslet, at der vil komme nye regler for, hvordan man  

 aflægger regnskab i kommunerne, så borgerne har nemmere ved at  

 sammenligne, hvad de får for skattekronerne i kommunerne.
Men forslaget om »udfordringsret« vil  

 føre til mere bureaukrati, flere regler, mere dirigering af, hvad  

 folkevalgte i kommuner og amter skal bruge deres tid og kræfter  

 på.
Det kan RV ikke medvirke til.
RV mener, at det er inkonsekvent  

 også i forhold til, hvad der blev sagt i valgkampen.
Hvis det kommunale  

 selvstyre skal have en mening, og det mener RV, at det skal, må der  

 være frihed til, at man prioriterer lokalt, at man finder lokale  

 løsninger, og at man fastlægger det lokale serviceniveau uden  

 dirigering fra Folketinget.
I bemærkningerne til lovforslaget  

 fremgår det, at hovedformålet med lovforslaget er at forpligte  

 kommunalbestyrelserne til at gennemtænke deres opgaveløsning  

 inden for de kommunale områder.
Det mener RV, at kommunerne  

 gør.
 Forslaget harmonerer i øvrigt ikke med det  

 frihedsbrev, som indenrigs- og sundhedsministeren har sendt til kommunerne.  

 RV tager afstand fra den centralisering og styring af kommunernes  

 opgaveløsning, forslaget vil medføre.
 Et tredje mindretal i udvalget (EL) indstiller  

 lovforslaget til forkastelse ved 3. behandling og vil stemme imod det  

 stillede ændringsforslag.
Efter EL s opfattelse er der dels tale om et forslag, som  

 kan få uoverskuelige økonomiske konsekvenser for kommuner og  

 amtskommuner på grund af det bureaukrati, som den private  

 udfordringsret kan føre til.
De valgte og ansatte i kommuner og  

 amtskommuner vil blive tvunget til at bruge tid på papirarbejde og  

 vurdering af private tilbud i stedet for at løse de sociale opgaver og  

 udvikle den sociale service.
Den private udfordringsret vil samtidig betyde  

 et yderligere pres på den offentlige sektor.
Udliciteringspolitiken har  

 allerede nu vist sig at være en fiasko.
En fiasko for serviceniveauet  

 over for brugerne og en fiasko for de ansattes arbejdsforhold.
Dertil kommer,  

 at udliciteringer forringer mulighederne for demokratisk kontrol med  

 opgavernes udførelse, som forholdene i Farum Kommune illustrerer i sin  

 yderste konsekvens.
 Derfor er det EL s opfattelse, at man i stedet for  

 afvikling af den offentlige service til gavn for private selskabers profit  

 skal satse på udvikling, hvor der kan hentes positive eksempler  fra  

 skolerengøringen i Københavns Kommune, ældreplejen i  

 Skævinge, gartnerafdelingen i Gentofte og sygehusene i en række  

 amter.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et flertal (V, DF, KF og KRF), tiltrådt af et  

mindretal (RV):
Til § 1 1) I den under nr. 2 foreslåede § 62 b, stk. 1,  

 nr. 1, ændres to steder »250.000 kr.« til: »500.000 kr.« [Tærskelværdien sættes op] Bemærkninger Til nr. 1 Med den foreslåede ændring af  

 tærskelværdien vil risikoen for, at reglerne om udfordringsret  

 vil påføre kommunerne unødige administrative byrder,  

 blive reduceret.
Thor Gunnar Kofoed (V)  

  Gudrun Laub (V)  Bodil Kornbek (KRF)  

  Marianne Pedersen (V) nfmd.  Jens Vibjerg (V)  

  Poul Nødgaard (DF) fmd.
Uno Larsson (DF)  

  Knud Erik Kirkegaard (KF)  Helle Sjelle (KF)  

  Arne Toft (S)  Inger Bierbaum (S)  

  Jørn Pedersen (S)  Karen J.
Klint (S)  

  Ole Stavad (S)  Kristen Touborg (SF)  

  Marianne Jelved (RV)  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 159 Bilagsnr.
Titel 1 Høringssvar og høringsnotat, fra indenrigs- og  

 sundhedsministeren 2 Supplerende høringssvar og høringsnotat, fra indenrigs- og  

 sundhedsministeren 3 Udkast til tidsplan for behandlingen af lovforslaget 4 Tidsplan for behandlingen af lovforslaget 5 Spm. 1 om, hvorfor det kun er private, som kan udfordre kommuner og amter,  

 til indenrigs- og sundhedsministeren Spm. 2 om, hvor mange ressourcer der skal anvendes på at behandle  

 uopfordrede indkomne tilbud, til indenrigs- og sundhedsministeren Spm. 3 om, hvordan der kan afgives tilbud, hvis opgaven ikke er defineret  

 i udbuddet, til indenrigs- og sundhedsministeren Spm. 4 om, hvordan personalet vil være stillet, hvis det private  

 tilbud antages, til indenrigs- og sundhedsministeren Spm. 5 om beløbsgrænsen for EU-udbud, til indenrigs- og  

 sundhedsministeren Spm. 6 om udfordringsret for statslige opgaver, til indenrigs- og  

 sundhedsministeren 6 Henvendelse af 23/4-02 fra Amtsrådsforeningen 7 Spm. 7 om kommentar til henvendelse af 23/4-02 fra  

 Amtsrådsforeningen, til indenrigs- og sundhedsministeren 8 Svar på spm. 1 om, hvorfor det kun er private, som kan udfordre  

 kommuner og amter, fra indenrigs- og sundhedsministeren Svar på spm. 2 om, hvor mange ressourcer der skal anvendes på  

 at behandle uopfordrede indkomne tilbud, fra indenrigs- og  

 sundhedsministeren Svar på spm. 3 om, hvordan der kan afgives tilbud, hvis opgaven ikke  

 er defineret i udbuddet, fra indenrigs- og sundhedsministeren Svar på spm. 4 om, hvordan personalet vil være stillet, hvis  

 det private tilbud antages, fra indenrigs- og sundhedsministeren Svar på spm. 5 om beløbsgrænsen for EU-udbud, fra  

 indenrigs- og sundhedsministeren Svar på spm. 6 om udfordringsret for statslige opgaver, fra  

 indenrigs- og sundhedsministeren 9 Spm. 8 om regler for indholdet af redegørelsen om udbud af opgaver,  

 til indenrigs- og sundhedsministeren 10 Spm. 9, om tilbud afgivet af private er underlagt offentlighedsloven, til  

 indenrigs- og sundhedsministeren Spm. 10 om, hvorvidt kommunalbestyrelsen træffer beslutning om at  

 afgive tilbud i et åbent eller lukket møde, til indenrigs- og  

 sundhedsministeren Spm. 11 om vurdering fra Konkurrencestyrelsen, til indenrigs- og  

 sundhedsministeren 11 Svar på spm. 7 om kommentar til henvendelse af 23/4-02 fra  

 Amtsrådsforeningen, fra indenrigs- og sundhedsministeren Svar på spm. 8 om regler for indholdet af redegørelsen om  

 udbud af opgaver, fra indenrigs- og sundhedsministeren 12 Svar på spm. 9, om tilbud afgivet af private er underlagt  

 offentlighedsloven, fra indenrigs- og sundhedsministeren Svar på spm. 10 om, hvorvidt kommunalbestyrelsen træffer  

 beslutning om at afgive tilbud i et åbent eller lukket møde, fra  

 indenrigs- og sundhedsministeren Svar på spm. 11 om vurdering fra Konkurrencestyrelsen, fra  

 indenrigs- og sundhedsministeren 13 Spm. 12 om uddybende udtalelse fra Konkurrencestyrelsen, til indenrigs- og  

 sundhedsministeren Spm. 13 om tilbuds tilgængelighed for offentligheden, til indenrigs-  

 og sundhedsministeren 14 1. udkast til betænkning 15 Svar på spm. 12 om uddybende udtalelse fra Konkurrencestyrelsen, fra  

 indenrigs- og sundhedsministeren Svar på spm. 13 om tilbuds tilgængelighed for offentligheden,  

 fra indenrigs- og sundhedsministeren Bilag 2 Nogle af udvalgets spørgsmål til indenrigs- og  

 sundhedsministeren og dennes svar herpå Spørgsmålene og indenrigs- og  

 sundhedsministerens svar herpå er optrykt efter ønske fra V, DF,  

 KF og KRF.
 Spørgsmål 2:
 Ministeren bedes venligst redegøre for, hvor mange  

 ressourcer kommuner og amter skønnes at skulle anvende på at  

 behandle uopfordrede indkomne tilbud, herunder en nærmere begrundelse  

 for skønnet.
 Svar:
 1. Efter Indenrigs- og Sundhedsministeriets opfattelse kan  

 det vanskeligt opgøres mere præcist, hvilke udgifter kommuner og  

 amtskommuner må forventes at skulle anvende på at behandle  

 udfordringstilbud.
 Det hænger sammen med, at omkostningerne ved at  

 sammenligne et enkelt tilbud i betydelig grad må forventes at  

 afhænge af det enkelte tilbuds karakter og af, hvilke oplysninger om  

 omkostningerne ved kommunens egen opgaveudførsel, som kommunen  

 allerede ligger inde med.
 Endvidere vil en kommunes samlede udgifter i forbindelse  

 med behandlingen af privates udfordringstilbud afhænge af, hvor mange  

 tilbud kommunen modtager, ligesom det også vil have betydning, i  

 hvilket omfang kommunen gennem accept af tilbuddene eller  

 gennemførelse af offentlige udbud vil kunne reducere omkostningerne  

 ved at få den pågældende opgave udført.
Det skal i den forbindelse fremhæves, at  

 lovforslaget bygger på den overordnede antagelse, at en kommunes  

 samlede udgifter til at behandle udfordringstilbud vil blive opvejet af de  

 økonomiske fordele, som kommunen vil kunne opnå gennem  

 markedsafprøvning.
Denne antagelse skal bl.a. ses i sammenhæng  

 med, at der ikke efter ministeriets opfattelse er grund til at formode, at  

 private virksomheder vil bruge omkostninger på at udarbejde tilbud, som  

 de ikke har nogen rimelig formodning om, at kommunalbestyrelsen vil  

 være interesseret i.
 2. Mere generelt kan Indenrigs- og Sundhedsministeriet  

 imidlertid oplyse følgende om de undersøgelser, som en  

 kommunalbestyrelse skal foretage i forbindelse med behandlingen af et  

 udfordringstilbud:
Det fremgår af den foreslåede bestemmelse i  

 den kommunale styrelseslovs § 62 a, at der ikke er noget krav om, at  

 kommunalbestyrelsen specificerer de enkelte udgiftsposter i relation til  

 omkostningerne ved kommunens egen opgaveudførsel.
Som anført i  

 lovforslagets bemærkninger er der alene tale om, at kommunalbestyrelsen  

 skal beregne de samlede omkostninger, som kommunen har ved selv at  

 udføre den pågældende opgave.
Som ligeledes anført  

 i bemærkningerne til lovforslaget har kommunalbestyrelsen endvidere  

 ingen pligt til at foretage en prissammenligning med en detaljeringsgrad, der  

 svarer til den, der kendetegner et offentligt udbud og en aftale om  

 udførelse af den pågældende opgave.
Kommunalbestyrelsen  

 skal alene foretage et skøn over kommunens udgifter ved selv at  

 udføre opgaven og i den forbindelse udføre rimelige og  

 sædvanlige bestræbelser herpå.
Selve omkostningssammenligningen vil derfor sjældent  

 være særlig dyr at foretage.
Dette vil formentlig navnlig  

 gælde i relation til de mindre opgaver, hvor den potentielle besvarelse  

   i nominelle tal må forventes at være forholdsvis beskeden.
Det skal i den forbindelse også bemærkes, at  

 Indenrigs- og Sundhedsministeriet i tilknytning til den igangværende  

 omlægning af Budget- og regnskabssystem for kommuner og amtskommuner  

 vil udarbejde retningslinier for omkostningskalkulationer.
Retningslinierne  

 for omkostningskalkulationer vil rumme beregningsmetoder, f.eks. i form af  

 generelle beregningsskemaer, og vil herigennem medvirke til at standardisere  

 og dermed forenkle de administrative procedurer for udarbejdelsen af  

 omkostningskalkulationer.
Endvidere forpligter lovforslaget ikke en kommune til at  

 afholde omkostninger ved en kvalitetsmæssig sammenligning.
En  

 sådan sammenligning kan dog selvsagt være naturlig, hvis  

 omkostningssammenligningen viser, at der kan være grund til at overveje  

 det private tilbud nærmere.
Det er imidlertid helt op til den enkelte  

 kommunalbestyrelse.
Hvor sammenligningen af omkostningerne derimod ikke peger  

 i retning af, at det private tilbud er mest fordelagtigt, kan kommunen  

 naturligt afslutte behandlingen af tilbuddet ved alene at foretage den  

 nævnte   lidet omkostningskrævende   prissammenligning.
 Endelig er der naturligvis kun grund til at afholde  

 omkostninger ved at udfærdige udbudsmateriale m.v., såfremt en  

 sammenligning af det private tilbud med kommunens egen opgaveudførelse  

 viser, at den besparelsesgevinst, som kommunen må forventes at kunne  

 opnå ved at udlicitere opgaven, overstiger de omkostninger, der er  

 forbundet med en udbudsforretning.
 3. Indenrigs- og Sundhedsministeriet skal endvidere i  

 anledning af det rejste spørgsmål fremhæve, at ministeriet  

 på baggrund af de fremkomne høringssvar over et tidligere  

 lovudkast har præciseret omfanget af de undersøgelser, som en  

 kommune skal foretage i forbindelse med sammenligningen af det private tilbud  

 og kommunens egen opgaveudførsel.
Det er således nu fremhævet i lovforslagets  

 bemærkninger, at sigtet med den i § 62 a foreskrevne  

 omkostningsberegning alene er at give kommunalbestyrelsen et godt og  

 informeret grundlag for at vurdere, om det private tilbud er mere  

 økonomisk fordelagtigt end kommunens egen opgaveudførsel.
Dette  

 indebærer   som nævnt ovenfor   at det ikke i  

 omkostningskalkulationen er nødvendigt at foretage en beskrivelse af  

 kommunens egen opgaveudførsel, der er så præcis, at den  

 vil kunne danne grundlag for en kontrakt med den private tilbudsgiver.
 Med denne præcisering er det hensigten at  

 klargøre, at omfanget af de undersøgelser m.v., som kommunen  

 skal foretage, er mindre end tilsyneladende forudsat i flere  

 høringssvar.
4. Det skal også fremhæves, at det endelige  

 lovforslag på en række punkter adskiller sig fra det lovudkast,  

 der blev sendt i høring.
Flere af disse ændringer er netop  

 foretaget med henblik på yderligere at reducere risikoen for, at  

 reglerne om udfordringsret vil påføre kommunerne unødige  

 administrative byrder.
Således er adgangen for kommunalbestyrelsen  

 eller dennes forvaltning   til at afvise et tilbud uden forinden at have  

 sammenlignet de omkostninger, der vil være forbundet med at antage  

 tilbuddet, med omkostningerne ved kommunens egen opgaveudførsel, i det  

 endelig lovforslag blevet udvidet på følgende to punkter i  

 forhold til det lovudkast, som blev sendt i høring:
dels er tærskelværdien blevet hævet fra 100.000 kr.  

 til 250.000 kr., jf. § 62 b, stk. 1, nr. 1; dels har kommunalbestyrelsen i det endelige lovforslag fået  

 mulighed for at afvise tilbud, hvor tilbudsgiver ikke kan  

 sandsynliggøre, at forhold af mere personlig karakter ikke gør  

 denne uegnet til at udføre opgaven, jf. § 62 b, stk. 1, nr. 5; Også disse ændringer må efter Indenrigs-  

 og Sundhedsministeriets opfattelse antages at reducere kommunernes samlede  

 udgifter til at behandle udfordringstilbud i forhold til det  

 omkostningsniveau, som er lagt til grund i flere af  

 høringssvarene.
 Spørgsmål 8:
 Vil ministeren benytte bemyndigelsen i § 62 c, stk. 3 i  

 lovforslaget, til at fastsætte regler for indholdet af  

 redegørelsen om udbud af opgaver, der beskriver hvorledes kvaliteten  

 og de miljømæssige forhold har udviklet sig for de udliciterede  

 opgaver.
 Svar:
I henhold til den foreslåede bestemmelse i § 62 c i  

 den kommunale styrelseslov skal kommunalbestyrelsen inden udgangen af 3.  

 kvartal i det år, hvori valg til kommunalbestyrelser finder sted,  

 redegøre for, hvordan der følges op på servicestrategien,  

 samt for de tilbud, som den har behandlet som følge af  

 udfordringsretten.
Redegørelsen skal som et led heri indeholde  

 oplysninger om de udbud, der er gennemført i valgperioden.
 Den foreslåede bestemmelse i § 62 c, stk. 3, i den  

 kommunale styrelseslov giver indenrigs- og sundhedsministeren hjemmel til at  

 fastsætte nærmere regler for redegørelsens indhold og  

 udformning.
Det fremgår af bemærkningerne til  

 bestemmelsen, at opfølgningsredegørelsen skal indeholde  

 oplysninger om de opgaver, der efter udbud er udliciteret til en ekstern  

 leverandør.
Det vil bl.a. dreje sig om oplysninger om, hvem der har  

 vundet udbudet, og oplysninger om, hvorvidt kommunen selv har budt på  

 opgaven.
Det er i den forbindelse min hensigt at fastsætte regler om,  

 at redegørelsen tillige skal indeholde oplysninger om udliciterede  

 opgavers varetagelse, herunder oplysninger om udviklingen af kvaliteten og de  

 miljømæssige forhold.
