Aktuelt blev patienten tvangsindlagt på farlighedskriterium, fordi  

 hun nogle uger forinden igen var ophørt med at tage den ordinerede  

 antipsykotiske medicin.
Ved indlæggelsen fremtrådte patienten  

 psykotisk med vrangforestillinger af forfølgelsesmæssig og  

 kropslig karakter, ligesom hun virkede usamlet, agiteret og tidvist  

 aggressiv.
Patienten var afvisende overfor behandling med antipsykotisk  

 medicin, indtil hun 8 dage efter indlæggelsen frivilligt modtog en  

 injektion TrilafonDepot 54 mg.
Da injektionen skulle gentages efter en uge,  

 nægtede patienten videre behandling, og der blev derfor samme dag  

 truffet beslutning om tvangsbehandling.
Patienten klagede over beslutningen om tvangsbehandling til Det lokale  

 Psykiatriske Patientklagenævn, og klagen blev tillagt opsættende  

 virkning.
Det lokale Psykiatriske Patientklagenævn godkendte  

 beslutningen om tvangsbehandling.Patienten ankede afgørelsen  til  

 Sundhedsvæsenets Patientklagenævn.
Klage over tvangsmedicinering med  

 antipsykotisk medicin i depotform Sundhedsvæsenets Patientklagenævn fandt, at betingelserne for  

 at iværksætte en tvangsbehandling ikke var opfyldt, da kravet om  

 mindst indgribende foranstaltning ikke var opfyldt.
Nævnet lagde herved  

 vægt på, at patienten indtil en uge forinden havde medvirket ved  

 en frivillig behandling, og at hun, i den forløbne uge op til  

 beslutningen om tvangsmedicinering blev truffet, ikke var søgt  

 motiveret til fortsat frivillig behandling.
