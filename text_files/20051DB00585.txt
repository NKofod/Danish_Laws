Betænkning afgivet af Europaudvalget den 19. maj 2006 Betænkning over Forslag til folketingsbeslutning om at pålægge  

 regeringen at meddele, at Danmark afviser den retspraksis, der er skabt af  

 EF-Domstolen med dom C-176/03, hvor kompetence er flyttet fra søjle III til  

 søjle I [af  

 Morten  

  Messerschmidt (DF)  

 m.fl.] 1. Udvalgsarbejdet Beslutningsforslaget blev fremsat den 21. februar 2006 og var  

 til 1. behandling den 19. april 2006. Beslutningsforslaget blev efter 1.  

 behandling henvist til behandling i Europaudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 4 spørgsmål til justitsministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget (V, S, KF, RV og SF) indstiller  

 beslutningsforslaget til  

  

 forkastelse.
 Et  

  

 mindretal  

  

 i udvalget (DF og EL) indstiller forslaget til  

  

 vedtagelse uændret.
 Dansk Folkepartis medlemmer af udvalget beklager, at der i  

 behandlingen har været ringe opbakning til klart at sende et signal til EU  

 om,  

 at det er uacceptabelt, at EF-Domstolen gang på gang tiltager sig magt og  

 træffer beslutninger, som har regulær politisk karakter.
Det har fra regeringens side ikke manglet på vilje til at  

 signalere principiel enighed i, at det skal være politikere  og ikke  

 dommere   

 der træffer beslutningen om EUs fremtid, men når det kommer til  

 handling, er  

 der en slående uvilje til at ville foretage sig det nødvendige.
Man henholder  

 sig til at have interveneret, ligesom man også har interveneret i den  

 kommende  

 sag C-440/05. Der skal ikke herske tvivl om, at Dansk Folkeparti støtter  

 disse  

 interventioner, men i en strid, hvor EUs institutioner anvender  

 utraditionelle  

 metoder for at tiltage sig magt, er det kun rimeligt, at medlemsstaterne  

 anvender  

 utraditionelle midler til at forsvare sig.
For Dansk Folkeparti er der ingen tvivl om, at afgørelsen  

 C-176/03 ligger uden for den kompetence, der ved tiltrædelsesloven er  

 overdraget EU.
I spørgsmålet om tiltrædelseslovens forståelse i forhold til  

 grundlovens § 20 udtalte Højesteret i sin dom af 6. april 1998  

 (grundlovssagen,  

 punkt 9.6) meget klart: »Danske domstole må derfor anse en EF-retsakt for  

 uanvendelig i Danmark, hvis der skulle opstå den ekstraordinære situation, at  

 det med den fornødne sikkerhed kan fastslås, at en EF-retsakt, der er  

 opretholdt af EF-Domstolen, bygger på en anvendelse af Traktaten, der ligger  

 uden for suverænitetsafgivelsen ifølge tiltrædelsesloven.
Tilsvarende gælder  

 med hensyn til fællesskabsretlige regler og retsprincipper, som beror på  

 EF-Domstolens praksis.« Særlig sidste afsnit synes at tage meget klar højde for den  

 situation, som vi befinder os i.
Desværre har Justitsministeriet ved en  

 besynderlig fortolkning af C-176/03 konkluderet, at der ingen  

 uoverensstemmelse  

 er mellem denne og den just citerede højesteretsafgørelse.
Hermed  

 understreger Justitsministeriet  

 endnu en gang, at man er villig til at bøje og fortolke dansk ret   

 endda den  

 danske grundlov  til det ukendelige for at tilpasse sig EF-Domstolens  

 beslutninger.
Dansk Folkeparti begræder denne tendens.
Mens debatten om C-176/03 er foregået, fortsætter EU med at  

 undergrave de demokratiske institutioner såvel i EU som i medlemslandene.  

 Næppe  

 var dommen afsagt, førend den næste sag blev anlagt.
C-440/05, der forventes  

 behandlet  

 de kommende år, har en slående lighed med afgørelsen i C-176/03, idet der  

 ligeledes her søges en udvidelse af kompetencen under søjle I.
Det kan ikke  

 understreges  

 kraftigt nok, at det er uacceptabelt, at EUs institutioner ændrer  

 kompetencedelingen mellem det mellemfolkelige og det overnationale inden for  

 EU-traktaterne.
Sådanne ændringer kan og skal alene foretages af  

 medlemsstaterne.
Desværre er den praksis, som her behandles, mere hovedreglen end  

 undtagelsen i EF-Domstolen.
Dette er allerede behandlet i bemærkningerne til  

 beslutningsforslaget.  

 Desværre ligger afgørelsen i miljødommen i klar overensstemmelse med den  

 udvikling, der for tiden pågår i EU.
På fransk initiativ er der fremkommet  

 ønske om at anvende søjlespringsmuligheden i EU-traktaten, således at de  

 kompetencer, der er indeholdt i denne mellemfolkelige traktat, særlig på  

 retsområdet, kan overføres til søjle I, hvis love er overnationale, og hvor  

 beslutningerne i de fleste tilfælde træffes med flertalsafgørelser.
At  

 anvende  

 denne mulighed for søjlespring er helt i tråd med afgørelsen C-176/03, og  

 forslaget understreger Dansk Folkepartis frygt for, at denne dom ville blive  

 brugt til at øge centralismen i EU og føre til flertalsafgørelser, som vil  

 muliggøre, at Danmark kan stemmes ned på centrale områder inden for  

 retspolitikken.
Dansk Folkeparti vender sig imod dette.
Derfor er det ikke godt nok, at regeringen alene vil fortolke  

 C-176/03 indskrænkende, som justitsministeren har sikret Folketinget om.
Det  

 er  

 ikke godt nok, fordi EUs institutioner er fuldkommen ligeglad med,  

 hvordan den  

 danske justitsminister fortolker EUs domme.
Vejen mod øget centralisme  

 i EU  

 kræver derfor en langt mere markant modstand end den, som regeringen,  

 suppleret  

 af Socialdemokratiet, Det Radikale Venstre og SF, er i stand til at mønstre.  

 Der kræves en formuleret og konkretiseret modstand.
Derfor ønsker Dansk  

 Folkeparti, at Danmark meddeler, at de politiske konsekvenser af C-176/03 er  

 uacceptable.
Og Danmark bør meddele, at vi ikke vil acceptere en EF-Domstol,  

 der træffer politiske afgørelser.
EF-Domstolen skal forholde sig til  

 juridiske  

 stridigheder og ikke træffe politiske beslutninger.
 Siumut, Tjóðveldisflokkurin, Fólkaflokkurin og Inuit  

 Ataqatigiit var på tidspunktet for betænkningens afgivelse ikke repræsenteret  

 med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

  

  nfmd.  

  

 Erling Bonnesen (V)   

 Jens Kirk (V)   

 Birgitte Josefsen (V)   

 Ellen Trane Nørby (V)   

 Morten  

  Messerschmidt (DF)   

 Martin Henriksen (DF)   

 Helle Sjelle (KF)   

 Jakob Axel Nielsen (KF)   

 Svend Auken (S)   

 Rasmus Prehn (S)   

 Niels Sindal (S)   

 Jens Peter Vernersen (S)   

 Elisabeth Arnold (RV)  

  

  fmd.  

  

 Lone Dybkjær (RV)   

 Anne Grete Holmsgaard (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 81 Bilagsnr.
Titel 1 Udkast til tidsplan for udvalgets behandling af B 81 2 3 Tidsplan for udvalgets behandling af B 81 1. udkast til betænkning Oversigt over spørgsmål og svar vedrørende B 81 Spm.nr.
