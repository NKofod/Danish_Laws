2 brødre født i Nigeria af dansk far og nigeriansk mor, søger den  

 danske indfødsret bevaret.
Afslag herpå gives, da brødrene inden det fyldte  

 22. år, kun har opholdt sig i Danmark i sammenlagt 10 mdr., hvilket ikke har  

 kunnet bekræftes af de afhørte referenter, og da ansøgerne ikke behersker det  

 danske sprog.
Der fandtes ikke grundlag for at indstille de pågældende til  

 bevarelse af indfødsretten ved kongelig resolution.
Indenrigsministeriet har med Ambassadens skrivelse af 13. oktober 1987  

 (j.nr. 16.Dan.3) modtaget ansøgninger fra Richard og Robert  Villumsen om  

 tilladelse til at bevare dansk indfødsret.
Ansøgerne er født henholdsvis den  

 28. januar 1966 og den 1. maj 1967 i Nigeria som sønner af dansk fader og  

 nigeriansk moder.
Det er oplyst, at ansøgerne har været på nogle få besøg her i landet, i  

 sammenlagt 10 måneder, hvilket ministeriet dog ikke har kunnet få bekræftet  

 gennem afhøring af de angivne referenter.
Det er endvidere oplyst, at  

 ansøgerne ikke behersker det danske sprog.
I denne anledning meddeler Indenrigsministeriet, at da ansøgerne ikke  

 inden deres 22. år har haft bopæl i Danmark og ej heller inden dette  

 tidspunkt har opholdt sig her i landet under forhold, der tyder på  

 samhørighed med Danmark, har Richard Villumsen i henhold til § 8 i lov om  

 dansk indfødsret, jf. bekendtgørelse nr. 155 af 6. april 1978, mistet sin  

 erhvervede danske indfødsret, da han fyldte 22 år.
Ministeriet finder ikke,  

 at ansøgeren har bevaret en sådan tilknytning af reel karakter til Danmark,  

 at der er tilstrækkeligt grundlag for at indstille den pågældende til  

 bevarelse af indfødsretten ved kongelig resolution.
Dette samme vil gøre sig  

 gældende for Robert Villumsen, der dog fortsat inden hans fyldte 22. år  

 gennem ophold her i landet har mulighed for at vise sin tilknytning til  

 danske forhold.
 Ambassaden bedes oplyse ansøgerne om ovenstående og samtidig tilbagelevere  

 vedlagte bilag, der fulgte med ansøgningerne.
