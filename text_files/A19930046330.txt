 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 445 af 4. juni 1992, som senest  

 ændret ved lov nr. 261 af 6. maj 1993, foretages følgende ændringer:
 1. I § 10, stk. 3, nr. 5 , udgår »og § 21«.
 2. I § 11, stk. 1, 1. pkt. , indsættes efter »§§ 3, 4,  

 10, 18, 20«: », 21«.
 3. I § 11, stk. 1, 2. pkt. , indsættes efter »§§ 3, 4,  

 10, 13, 17, 18, 20«: », 21«.
 4. § 21, stk. 1-3 , affattes således:
»Til kommunernes merudgiftsbehov vedrørende indvandrere og flygtninge  

 ydes årligt et tilskud.
Der ydes desuden årligt tilskud til kommunernes  

 merudgiftsbehov vedrørende sociale udgifter til de udlændinge, der er nævnt i  

 § 134 a, stk. 1, i lov om social bistand.
Endelig ydes et tilskud til  

 kommuner med asylansøgere.
Samtlige kommuner bidrager til de årlige tilskud  

 efter 1.-3. pkt. i forhold til den enkelte kommunes andel af det samlede  

 kommunale beskatningsgrundlag.
Stk. 2 .  Merudgiftsbehovet efter stk. 1, 1. pkt.,  

 fastlægges i gennemsnit til 3.242 kr. pr. indvandrer og flygtning og  

 yderligere 15.088 kr. pr. 6-16-årig.
En kommunes tilskud korrigeres for  

 regionale forskelle i lønniveauet.
Stk. 3.  Tilskud til kommunernes merudgiftsbehov efter  

 stk. 1, 2. pkt., ydes for flygtninge, der den 1. januar i tilskudsåret har  

 haft opholdstilladelse i Danmark fra 11/2 til 101/2 år, og herudover pr.  

 1-5-årig flygtning uanset opholdets varighed.
Tilskuddet pr. flygtning  

 fastlægges til henholdsvis 17.188 kr., 29.883 kr., 22.413 kr., 14.941 kr. og  

 7.471 kr. pr. flygtning med opholdstilladelse i henholdsvis fra 11/2 til 61/2  

 år, fra 61/2 til 71/2 år, fra 71/2 til 81/2 år, fra 81/2 til 91/2 år og fra  

 91/2 til 101/2 år.
Tilskuddet pr. 1-5-årig flygtning fastlægges til 16.077  

 kr.
En kommunes tilskud korrigeres for regionale forskelle i  

 lønniveauet.« 5. I § 21 indsættes som stk. 5 og 6 :
» Stk. 5 .  Tilskud til kommunerne efter stk. 1, 3.  

 pkt., ydes årligt med 1.000 kr. pr. asylansøger beregnet på basis af det  

 gennemsnitlige antal asylansøgere i kommunen.
En kommunes tilskud korrigeres  

 for regionale forskelle i lønniveauet.
Stk. 6 .  De i stk. 2, 3 og 5 nævnte beløb er i  

 1994-niveau og reguleres fra og med tilskudsåret 1995 een gang årligt med  

 satsreguleringsprocenten, jf. lov om en satsreguleringsprocent.
For hvert af  

 årene 1995-97 forhøjes beløbene efter stk. 2 og 5 med en procent ud over  

 satsreguleringsprocenten svarende til den nedregulering af  

 satsreguleringsprocenten, der følger af forhøjelsen af  

 arbejdsmarkedsbidragene.« 6. I § 25, stk. 1 , ændres »og 18« til: »,  

 18 og 21«.
 7. I § 29 b indsættes som stk. 2 :
» Stk. 2 .  Indenrigsministeren fastsætter regler  

 om opgørelse af det gennemsnitlige antal asylansøgere i hver kommune, der  

 indgår i beregningen af tilskud efter § 21.« § 2 Loven træder i kraft dagen efter bekendtgørelsen i Lovtidende og har  

 virkning for beregningen af tilskud og tilsvar fra og med tilskudsåret 1994.
Givet på Christiansborg Slot, den 30.  

 juni 1993 Under Vor Kongelige Hånd og Segl MARGRETHE R.
