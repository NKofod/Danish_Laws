Bekendtgørelse om dykkeruddannelser I medfør af § 4 stk. 2, § 5, § 20 og § 24, stk. 6, i lov om  

 dykkerarbejde og dykkermateriel m.v., jf. lovbekendtgørelse nr. 18 af  

 7. januar 2000, og efter bemyndigelse fra erhvervsministeren  

 fastsættes:
Dykkerskoler § 1. Skoler til undervisning af erhvervsdykkere,  

 SCUBA-dykkere og dykkerassistenter skal godkendes af Søfartsstyrelsen.  

 Godkendelsen kan kun gives, hvis der på skolen skønnes at  

 være grundlag for en forsvarlig undervisning, herunder kvalificerede  

 lærerkræfter samt fornødne lokaler og udstyr.
 Stk. 2. Søfartsstyrelsen kan tilbagekalde  

 en godkendelse, hvis betingelserne eller andre vilkår for godkendelsen  

 ikke længere er opfyldt.
§ 2. Søfartsstyrelsen nedsætter en  

 eksamenskommission, der afholder eksamination, herunder dykkerprøver,  

 og udsteder eksamensbeviser.
Eksamenskommissionen skal bestå af mindst  

 2 medlemmer.
Medlemmerne af eksamenskommissionen må ikke være  

 medlem af bestyrelsen for skolerne eller tilsvarende.
Adgangsbetingelser § 3. Adgang til en godkendt skole, der underviser  

 til prøven som erhvervsdykker eller SCUBA-dykker, er betinget af, at  

 ansøgeren 1)	er fyldt 18 år, 2)	inden for de seneste 2 år har gennemgået et godkendt  

 kursus i førstehjælp, og 3)	har gennemgået en fastlagt lægeundersøgelse med  

 tilfredsstillende resultat.
 § 4. Adgang til en godkendt skole, der underviser  

 i skæring/svejsning, trykspuling og sprængning kræver, at  

 dykkeren har bevis som overfladeforsynet erhvervsdykker.
§ 5. Adgang til en godkendt skole, der underviser  

 i pensum til dykkerassistent, er betinget af, at ansøgeren 1)	er fyldt 18 år, og 2)	inden for de seneste 2 år har gennemgået et godkendt  

 kursus i førstehjælp.
 § 6. Adgang til en godkendt skole, der underviser  

 i redningsdykning, kræver, at dykkeren har bevis som SCUBA-dykker eller  

 overfladeforsynet erhvervsdykker.
Uddannelsens indhold § 7. Til bevis som overfladeforsynet  

 erhvervsdykker med atmosfærisk luft som åndemiddel undervises og  

 eksamineres i følgende fag, jf. dykkerlovens kapitel 2:
 1)	Praktisk dykning i mindst 2000 minutters dykketid på dybder  

 mellem 0 og 50 meter med overfladeforsynet- og SCUBA-dykkerudrustninger.
 2)	Overfladeprocedurer, herunder dykkermateriel.
 3)	Lineoverføring, kommunikation og signalering.
 4)	Risiko ved undervandsarbejde.
 5)	Nødprocedurer ved undervandsarbejde.
 6)	Undervandsarbejde.
 7)	Betjening af behandlings- og dekompressionskamre.
 8)	Dykke-, dekompressions- og behandlingstabeller.
 9)	Dykkerlovgivningen.
 10)	Sømandsskab.
 11)	Dykkerfysik og -fysiologi.
 § 8. Til bevis som erhvervsdykker med blandingsgas  

 som åndemiddel undervises og eksamineres efter retningslinier udstedt  

 af Søfartsstyrelsen.
 § 9. Til bevis som SCUBA-dykker med  

 atmosfærisk luft som åndemiddel undervises og eksamineres i  

 følgende fag, jf. dykkerlovens § 20:
 1)	Praktisk dykning i mindst 900 minutters dykketid på dybder  

 mellem 0 og 25 meter med SCUBA-dykkerudrustning.
 2)	Overfladeprocedurer, herunder dykkermateriel.
 3)	Lineoverføring, kommunikation og signalering.
 4)	Risiko ved undervandsarbejde.
 5)	Nødprocedurer ved undervandsarbejde.
 6)	Undervandsarbejde.
 7)	Dykke-, dekompressions- og behandlingstabeller.
 8)	Dykkerlovgivningen.
 9)	Sømandsskab.
 10)	Dykkerfysik og -fysiologi.
§ 10. Indhold, varighed og gennemførelse af  

 kurser i skæring, svejsning, højtryksspuling (30 bar og  

 derover), sprængning og redningsdykning fastsættes af  

 Søfartsstyrelsen.
Om kursusfagenes indhold, se bilag 1.  

 Ændringer i indhold af kurserne i skæring, svejsning,  

 højtryksspuling (30 bar og derover), sprængning og  

 redningsdykning kan foretages af Søfartsstyrelsen efter høring  

 af Dykkerrådet.
 § 11. Til bevis som dykkerassistent undervises i  

 følgende fag:
 1)	Førstehjælp.
 2)	Dykkerteori.
 3)	Dykkerlovgivningen.
 4)	Almindeligt forekommende dykkeropgaver.
 5)	Hjælpeværktøjer og maskiner.
 6)	Signaler og sømandsskab.
 7)	Kompressorer og dykkerudrustning.
 § 12. Til genopfriskningskursus i  

 førstehjælp for dykkere og dykkerassistenter skal der undervises  

 i førstehjælp, herunder praktiske øvelser.
 § 13. Søfartsstyrelsen kan godkende  

 dykkeruddannelser og -beviser, som giver tilladelse til at anvende andet  

 dykkermateriel, herunder hjælpemateriel, end det der er indeholdt i  

 denne bekendtgørelses bestemmelser.
Eksamen § 14. Eksamenskommissionen udarbejder opgaverne  

 til de skriftlige prøver og formulerer emnerne til de mundtlige  

 eksaminationer.
 § 15. Hvis en eksaminand ved skriftlig eksamen  

 søger eller giver hjælp, skal den pågældende straks  

 bortvises fra eksamen.
 § 16. Bedømmelsen af de skriftlige  

 prøver foretages så vidt muligt af den lærer, der har  

 undervist i det pågældende fag og mindst 1 medlem af  

 eksamenskommissionen.
 Stk. 2. Ved mundtlige eksaminationer foretages  

 eksaminationen så vidt muligt af den lærer, der har undervist i  

 det pågældende fag og mindst 1 medlem af  

 eksamenskommissionen.
 Stk. 3. Har en eksaminand på grund af sygdom  

 ikke kunne deltage i eksamen, bestemmer eksamenskommissionen, hvornår  

 der skal tilrettelægges sygeeksamen for den pågældende.
 § 17. Ved bedømmelsen af eksaminandernes  

 præstationer anvendes 13-skalaen efter de for højere  

 uddannelsesinstitutioner gældende regler.
 Stk. 2. Eksaminander, der ved prøven ikke  

 har bestået et af fagene, kan af eksamenskommissionen indstilles til en  

 ny prøve i det pågældende fag indenfor et tidsrum af 12  

 måneder.
 § 18. Ved erhvervsdykkerprøven gives  

 karakterer i tre discipliner:
 1)	Praktisk dykning.
 2)	Dykkerteori (skriftlig prøve).
 3)	Dykkermateriel og betryggelse (mundtlig prøve).
 Stk. 2. For af bestå erhvervsdykkerprøven  

 kræves, at ingen af karaktererne er under 6.
 Stk. 3. For at en elev af skolen kan indstilles til  

 prøven, skal eleven under undervisning i praktisk dykning mindst have  

 opnået karakteren 6.
 § 19. Eksamensbeviser udstedes uden betaling.
Beviser § 20. Søfartsstyrelsen udsteder  

 vederlagsfrit beviser til personer som har bestået de i §§ 7-11  

 nævnte uddannelser, og som dokumenterer at have gennemgået et  

 godkendt kursus i førstehjælp, samt at opfylde de foreskrevne  

 alders- og helbredskrav.
 Stk. 2. Det er tillige en betingelse, at den  

 pågældende ikke har betydelig forfalden gæld til det  

 offentlige, hvorved forstås beløb i størrelsesordenen  

 50.000 kr. og derover.
 Stk. 3. Søfartsstyrelsen kan bemyndige  

 uddannelsesinstitutioner til at udstede de i §§ 10 og11 nævnte beviser  

 på styrelsens vegne.
 Straf og ikrafttræden mv.
 § 21. Overtrædelse af § 1, stk. 1, straffes  

 med bøde, hæfte eller fængsel i indtil 1 år.
 § 22. Bekendtgørelsen træder i kraft  

 den 15. september 2000.
 Stk. 2. Bekendtgørelse nr. 477 af 17. juni 1999 om  

 dykkeruddannelser ophæves.
Søfartsstyrelsen, den 1. september  

 2000 Hans Christensen /Palle Kristensen Bilag 1 Indholdet af kurser i skæring, svejsning,  

 højtryksspuling (30 bar og derover), sprængning og  

 redningsdykning, jf. § 10 1.  For at få bevis med tilladelse til at udføre  

 skæring og svejsning under vand skal dykkeren have gennemgået et  

 godkendt kursus, hvori der undervises i følgende fag:
 2.  For at få bevis med tilladelse til at udføre  

 højtryksspuling (30 bar eller derover) under vand skal dykkeren have  

 gennemgået et godkendt kursus. hvori der undervises i følgende  

 fag:
 3.  For at få bevis med tilladelse til at udføre  

 sprængning under vand skal dykkeren have gennemgået et godkendt  

 kursus, hvori der undervises i følgende fag:
 4.  For at få bevis med tilladelse til at udføre  

 redningsdykning skal dykkeren have gennemgået et godkendt kursus, hvori  

 der undervises i følgende fag:
