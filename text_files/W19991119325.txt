 Der blev bl.a. klaget over, at den praktiserende læge ikke  

 undersøgte manden tilstrækkeligt og ikke indlagde ham.
Klager over behandling og vurdering af  

 symptomer fra ryggen Patientklagenævnet fandt, at lægen foretog en  

 tilstrækkelig undersøgelse af manden i forhold til de frembudte  

 symptomer.
Der var således ikke grundlag for at kritisere, at  

 lægen ikke indlagde manden.
Nævnet lagde vægt på, at  

 det af journalen fremgik, at der blev foretaget en  

 føleundersøgelse af ryggen samt en undersøgelse for  

 lammelser og føleforstyrrelse på lår og ben, ligesom  

 kraften i endetarmsmuskulaturen blev undersøgt.
Endvidere vidste  

 lægen, at manden skulle undersøges hos en speciallæge i  

 gigtsygdomme 4 dage senere.
Nævnet oplyste, at en diskusprolaps skyldes en  

 udposning af en bruskskive mellem to hvirvellegemer i ryggen, oftest i  

 lænden.
Såfremt udposningen trykker på nerver til benene,  

 vil man ved en lægelig undersøgelse finde ændrede  

 refleksforhold og ændret følesans og eventuelt  

 kraftnedsættelse.
Hvis disse symptomer er let udtalte, og der ikke er  

 ledsagende problemer med vandladning og afføring, er behandlingen som  

 udgangspunkt konservativ, hvilket vil sige, at patienten skal være  

 sengeliggende og have smertestillende medicin.
Dersom tilstanden ved denne  

 behandling ikke forværres, er det lægeligt relevant at forholde  

 sig afventende i op til uger, idet en operation i ikke så få  

 tilfælde ikke gør patienten symptomfri eller smertefri.
