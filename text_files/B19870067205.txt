§ 1 I bekendtgørelse nr. 249 af 23. maj 1979 om gas-, vand- og  

 sanitetsmestervirksomhed foretages følgende ændringer:
 I § 5 indsættes som nyt stk. 2 og stk. 3:
 »Stk. 2.  Det er mesterens ansvar, at de ansatte  

 medarbejdere, som udfører autorisationskrævende arbejde, har gennemgået en af  

 følgende faglige grunduddannelser (lærlinge- eller efg-uddannelser):
- uddannelse til rørsmed - uddannelse til VVS-montør - uddannelse til blikkenslager eller VVS-rørsmed - uddannelse til bygnings- og landbrugssmed eller industriel rørsmed,  

 suppleret med et af Trafikministeriet godkendt kursus inden for gas, vand og  

 sanitet.
 Medarbejdere, der er ansat inden 1. januar 1988, kan dog dokumentere deres  

 faglige kvalifikationer på anden måde gennem de enkelte uddannelsesområders  

 faglige udvalg.
 Der kan i Gasreglementet fastsættes supplerende uddannelseskrav til  

 medarbejdere, som udfører gasinstallationer.
 Ovennævnte bestemmelser udelukker ikke, at der som hidtil kan anvendes  

 anden arbejdskraft som medhjælp for de faguddannede medarbejdere.
Stk. 3.  Det er mesterens ansvar, at såvel hans egne som  

 de ansatte medarbejderes faglige kvalifikationer ajourføres, f.eks. ved  

 deltagelse i relevante efteruddannelseskurser.« Stk. 2  bliver herefter stk. 4, og stk. 3 bliver stk. 5.
§ 2 Denne bekendtgørelse træder i kraft den 1. januar 1988.
