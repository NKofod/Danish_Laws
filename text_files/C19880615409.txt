INDHOLDSFORTEGNELSE 1. Ansættelse 2. Løn 3. Lønberegning/-fradrag 4.  

 Lønudbetaling 5. Arbejdstid 6. Overarbejde 7. Arbejdstidsbestemte tillæg 8.  

 Bortfald af den ugentlige fridag 9. Ferie 10. Sygdom 11. Tjenestefrihed 11.  

 Opsigelsesvarsel/afskedigelsesregler 12. Kost 13. Beklædning 14. Medlemskab  

 af arbejdsløshedskasse 15. Hovedaftale 16. Ikrafttræden og opsigelse Bilag 1. Protokollat Bilag 2. Ferieoverenskomst Bilag 3. Cirkulæreskrivelse vedr. afskedigelsesregler Aftale vedr. afskedigelsesregler Bilag 4. Lønoversigt et meddeles herved, at Finansministeriet og Gastronomisk Landsforbund den  

 26. januar 1988 har indgået medfølgende overenskomst, der afløser  

 overenskomst af 27. november 1985.
 Der gøres opmærksom på, at der med henblik på at skabe en større grad af  

 ensartethed i overenskomstbestemmelsernes rækkefølge er foretaget en  

 ombrydning i denne overenskomst i forhold til den tidligere, ligesom der er  

 påbegyndt et arbejde med at forenkle og harmonisere de enkelte bestemmelser.  

 Derfor er ændringer i forhold til den hidtidige overenskomst ikke markeret  

 med streger i margenen.
Finansministeriet Administrations- og Personaledepartementet Den 8. februar 1988 P.M.V.
E.B Claus Nielsen § 1.  Ansættelse Enhver ansættelse skal være skriftlig.
Af ansættelsesbrevet skal den  

 pågældendes løn- og ansættelsesvilkår fremgå.
 Stk. 2.  Vedrørende deltidsansættelse og løsarbejdere  

 henvises til det i tilslutning til overenskomsten indgåede protokollat.
§ 2.  Løn Lønnen til de ansatte beregnes på grundlag af en årsløn, der svarer til  

 lønnen efter den for perioden 1. april 1987 - 31. marts 1989 gældende  

 lønjusteringsaftale for statens tjenestemænd.
 Stk. 2.  Kokke aflønnes med månedsløn svarende til af  

 årslønnen efter en lønramme bestående af skalatrinene 14, 15, 16, 17, 18 og  

 19 (stedtillægssats VI), der alle er to-årige.
Kokkene er omklassificeret med virkning fra 1. april 1987, således at alle  

 oprykkes til nærmeste højere skalatrin i det nye lønforløb.
Oprykningen sker  

 med bevarelse af hidtidig oprykningsdato, dog bortset fra ansatte på  

 skalatrin 12, som først oprykkes til skalatrin 15 efter 2 års ansættelse på  

 skalatrin 14.
 Stk. 3.  Koge- og smørrebrødsjomfruer aflønnes med  

 månedsløn svarende til af årslønnen efter en lønramme bestående af  

 skalatrinene 9, 10, 11, 12, 13, 14 og 15 (stedtillægssats VI), der alle er  

 to-årige, bortset fra skalatrin 9, som er et-årig.
Koge- og smørrebrødsjomfruer er med virkning fra 1. april 1987  

 omklassificeret, således at alle oprykkes til nærmeste højere skalatrin i det  

 nye lønforløb.
Oprykningen sker med bevarelse af hidtidig oprykningsdato, dog  

 således at for medarbejdere, indplaceret på det hidtil gældende skalatrin 8  

 med mindre end 1 års anciennitet pr. 1. april 1987, kan oprykning til  

 skalatrin 10 tidligst finde sted 1. april 1988.
 Stk. 4.  Hvis en faglært kok, koge- eller  

 smørrebrødsjomfru ved ansættelsen (eller inden for det første  

 ansættelsesår)kan dokumentere at have haft mindst 2 års beskæftigelse ved  

 faget efter udstået læretid og aflagt svendeprøve/uddannelsesbevis aflønnes  

 kokke efter skalatrin l5 med oprykning til atrin 16 efter 2 års forløb og  

 koge- og smørrebrødsjomfruer efter skalatrin 10 med oprykning til skalatrin  

 11 efter 2 års forløb.
 Stk. 5.  Såfremt en ansat, der tidligere har været  

 beskæftiget ved institutionen, genansættes inden 2 år efter den tidligere  

 beskæftigelses ophør, medregnes tidligere optjent lønanciennitet, for så vidt  

 den tidligere beskæftigelses ophør var begrundet i sygdom, svangerskab og  

 fødsel, adoption eller et forhold, der ikke kan tilregnes den pågældende.
§ 3.  Lønberegning/-fradrag Ved til- og fratræden på andre tidspunkter end ved en normal  

 lønudbetalingsperiodes påbegyndelse eller afslutning beregnes lønnen som  

 1/2028 (pr. 1. september 1985 som 1/1976 og pr. 1. september 1990 som 1/1924)  

 af årslønnen for de timer, den ansatte er berettiget til løn.
 I tilfælde, hvor en ansat er fraværende fra tjenesten enkelte dage under  

 omstændigheder, hvor der skal foretages lønfradrag, eller hvor der skal  

 foretages lønberegning for enkelte dage, anvendes samme beregningsmåde som  

 anført ovenfor.
§ 4.  Lønudbetaling Lønnen udbetales månedsvis bagud.
§ 5.  Arbejdstid Den effektive arbejdstid er 78 timer (fra 1. september 1988, 76 timer og  

 fra 1. september 1990, 74 timer) inden for en turnus På 2 uger med tillæg af  

 1/2 times daglig spisetid svarende til den tid, der medgår til indtagelsen af  

 et måltid samt kaffepause, i alt 84 timer (fra 1. september 1988, 82 timer og  

 fra 1. september 1990, 80 timer). Den daglige arbejdstid må ikke overstige 10  

 timer, uden at der for yderligere arbejdstid betales overarbejde.
Stk. 2.  Arbejdstidens fordeling tilkommer ledelsen.
I  

 institutionen skal findes en af ledelsen fastsat arbejdsplan, der i videst  

 mulig udstrækning udarbejdes i samråd med tillidsrepræsentanten eller de  

 ansatte.
Heri angives arbejdstidens begyndelse og ophør samt spisetiden.  

 Arbejdsplanen kan ændres med 2 ugers varsel, men skal mindst omfatte en 2  

 ugers turnus.
Arbejde, der af ledelsen måtte blive pålagt den pågældende  

 udover den i arbejdsplanen fastsatte tid, betales som overarbejde.
 Stk. 3.  Personalet skal have en forud fastlagt ugentlig  

 fridag på mindst 43 sammenhængende timer, begyndende den forudgående dag kl.  

 14.00. Arbejde efter kl. 14.00 i denne forbindelse betales som overarbejde,  

 og der ydes et tillæg på 37,50 kr.
Hvor det er foreneligt med institutionens drift, bør der tilstræbes  

 5-dages uge.
Derved bortfalder kravet om frihed kl. 14.00 dagen før en  

 fridag, ligesom bestemmelsen i 1. afsnit om overarbejdsbetaling og særligt  

 tillæg på 37,50 kr. bortfalder.
 Stk. 4.  Flytning af fridag kan, når særlige forhold gør  

 det nødvendigt, ske med mindst 3 dages varsel - så vidt muligt til en dag i  

 samme uge, men senest til en dag i den påfølgende uge.
 Hvis fridagen undtagelsesvis helt bortfalder, betales den som anført i §  

 8.
 For flytning af fridag betales som kompensation 37,50 kr., og hvis det  

 nævnte varsel på 3 dage ikke gives, betales desuden et tillæg på 43 kr.
 Stk. 5.  Arbejdstiden kan, hvis der mellem institutionen  

 og tillidsmanden er enighed herom, tilrettelægges således, at  

 arbejdstidsnedsættelsen opspares til senere afvikling.
§ 6.  Overarbejde Overarbejde skal så vidt muligt søges godtgjort med fritid, der skal være  

 af samme varighed som det præsterede overarbejde med tillæg af 50 pct., som  

 afrundes opad til hele timer.
For fritimerne ydes almindelig timeløn.
Når erstatningsfriheden ydes som  

 hele fridage, kan der den enkelte dag højst udlignes 7,8 timer (fra 1.  

 september 1988, 7,6 timer og fra 1. september 1990, 7,4 timer).
Den omhandlede fritid skal så vidt muligt gives samlet, og såfremt den  

 ikke kan gives indenfor en periode af 3 måneder, udbetales overarbejdspenge  

 efter de for statens tjenestemænd gældende satser.
Der bortses i så fald fra  

 det ovenfor omhandlede tillæg til fritiden.
§ 7.  Arbejdstidsbestemte tillæg Med hensyn til natpenge, godtgørelse for tjeneste på lørdage og søn- og  

 helligdage mv., grundlovsdag efter kl. 12 og juleaftensdag efter kl. 14,  

 godtgørelse for delt tjeneste og overarbejdsbetaling, jf. § 6, følges de for  

 statens tjenestemænd gældende regler og satser.
§ 8.  Bortfald af den ugentlige fridag Flytning af fridag kan kun undtagelsesvis finde sted.
 Bortfalder fridagen, og der arbejdes på denne dag, uden at man får  

 tilsvarende frihed en anden dag, ydes der overtidsbetaling for mindst 7,8  

 timer (fra 1. september 1988, 7,6 timer og fra 1. september 1990, 7,4 timer).
§ 9.  Ferie Ferie ydes i henhold til ferieloven samt i henhold til den som bilag til  

 overenskomsten optagne ferieoverenskomst.
§ 10.  Sygdom Løn under sygdom ydes i henhold til Reglement angaende sygeløn ved statens  

 mindre virksomheder, jf. økonomi- og Budgetministeriets cirkulæreskrivelse af  

 19. juni 1973, j.nr. 3 L 665/1973.
Stk. 2.  For kokke, der aflønnes i henhold til skalatrin  

 16 og derover, og smørrebrødsjomfurer, der aflønnes i henhold til skalatrin  

 11 og derover, gælder endvidere under den periode, hvor der ydes fuld løn, at  

 der i grundlaget for beregningen af løn indgår visse fast påregnelige  

 ydelser, jf.
Finansministeriets cirkulære af 2. maj 1978.
§ 11.  Tjenestefrihed Der kan af institutionen gives medarbejderne adgang til ekstraordinær  

 tjenestefrihed uden løn i tilfælde, hvor det ikke strider mod vedkommende  

 institutions interesse.
 Tjenestefrihed kan gives i indtil 1 år ad gangen, og det er vedkommende  

 styrelses ansvar, at der er en stilling ledig til den pågældende ved  

 tjenestefrihedens ophør.
 Anmodning om genindtræden skal fremsættes over for institutionen senest 3  

 måneder før genindtræden.
 Stk. 2.  Såfremt en medarbejder, der har haft  

 tjenestefrihed. genindtræder, bevarer den ansatte sin lønanciennitet.
§ 12.  Opsigelsesvarsel/afskedigelsesregler Opsigelse skal fra begge parters side ske skriftligt.
Den gensidige  

 opsigelsesfrist er 14 dage til den sidste i en måned.
 Opsigelsen skal ske senest den 15. kl. 24.00.
 Stk. 2.  Ved langvarig ansættelse gælder følgende  

 opsigelsesfrister fra institutionens side:
Efter 1 års uafbrudt beskæftigelse: 1 måned Efter 4 års uafbrudt beskæftigelse: 2 måneder Efter 8 års uafbrudt beskæftigelse: 4 måneder Efter 10 års uafbrudt beskæftigelse: 6 måneder Stk. 3.  Fra den ansattes side er opsigelsesvarslet 1  

 måned ved ansættelse i 5 år eller derover.
 Stk. 4.  Opsigelse skal ske til fratrædelse den sidste i  

 en måned.
 Opsigelse kan fra ingen af siderne afgives under den ansattes ferie.
Stk. 5.  Ved afskedigelse følges reglerne i henhold til  

 aftale af 4. december 1985 mellem Finansministeriet og CO-STAT.
Aftalen er  

 optrykt i bilag II.
§ 13.  Kost Der ydes ikke under nogen form personalet gratis kost.
§ 14.  Beklædning Institutionen stiller arbejdsdragt til rådighed for den ansatte.
§ 15.  Medlemskab af arbejdsløshedskasse Man forpligter sig til fortrinsvis at antage medlemmer af en  

 statsanerkendt arbejdsløshedskasse.
§ 16.  Hovedaftale Enhver uenighed om forståelse af nærværende overenskomst behandles af  

 parterne efter de senest vedtagne regler for behandling af faglig strid.
 Stk. 2.  Den mellem Dansk Arbejdsgiverforening og  

 Landsorganisationen i Danmark den 31. oktober 1973 indgåede hovedaftale med  

 ændringer pr. 1. marts 1981 finder tilsvarende anvendelse på nærværende  

 overenskomstområde med de fornødne tilpasninger.
Stk. 3.  Der er mellem overenskomstens parter enighed  

 om, at der i forbindelse med varsling af arbejdsstandsninger skal indgås en  

 aftale, der som minimum sikrer det beredskab, der er nødvendigt, for at livsvigtige eller  

 uopsættelige patientbehandlinger kan gennemføres, eller som er påkrævet for  

 at gennemføre behandlinger, der skal sikre, at helbreds- eller varigt  

 førlighedstruende følger undgås.
§ 17.  Ikrafttræden og opsigelse Overenskomsten har virkning fra 1. april 1987 og kan af parterne opsiges  

 skriftligt med 3 måneders varsel til en 31. marts, dog tidligst 31. marts  

 1989.
 Stk. 2.  Overenskomstens bestemmelser om arbejdstidens  

 længde, stedtillæg og ekstraordinær lønregulering kan dog tidligst opsiges  

 til 31. marts 1991.
 Stk. 3.  Selv om overenskomsten er opsagt eller udløbet,  

 er parterne dog forpligtet til at overholde dens bestemmelser, indtil anden  

 overenskomst træder i stedet, eller arbejdsstandsning er iværksat i  

 overensstemmelse med de i ovennævnte hovedaftale fastsatte regler.
 Stk. 4.  Aflønningen af de ansatte sker - fra det  

 tidspunkt, da en opsigelse af overenskomsten får gyldighed, jf. stk. 1, og  

 indtil en ny overenskomst indgås - på grundlag af den på overenskomstens  

 sidste gyldighedsdag gældende lønjusteringsaftale for statens tjenestemænd.
København, den 26. januar 1988 Gastronomisk Landsforbund  

 Finansministeriet Erik Steentoft P.M.V.
 E.B.
Claus Nielsen Bilag 1 PROTOKOLLAT I tilslutning til overenskomst af d.d. mellem Finansministeriet og  

 Gastronomisk Landsforbund vedrørende løn- og arbejdsforhold for kokke, koge-  

 og smørrebrødsjomfruer beskæftiget ved Rigshospitalet er der opnået enighed  

 om følgende:
 Pkt. 1. Der kan ansættes fastlønnet personale med maksimum 60 timers  

 effektivt arbejde inden for en 2 ugers turnus.
 Med hensyn til opsigelse, lønninger m.v. henvises til de almindelige  

 regler som for fuldtidsbeskæftigede, idet lønnen reduceres i forhold til den  

 nedsatte arbejdstid.
 Pkt. 2. Der kan ansættes løsarbejdere (reserver) i henhold til  

 overenskomsten af 1983 mellem Arbejdsgiverforeningen af Hoteller og  

 Restauranter og Hotel- og Restaurationspersonalets Samvirke § 29, stk. 1.  

 stk. 3 og stk. 4, dog således at der betales for mindst 8 timers arbejde.
 K ø b e n h a v n, den 5. januar 1984.
GASTRONOMISK LANDSFORBUND  

 FINANSMINISTERIET P.
M.
V.
 Erik Steentoft E.B.
N.E.
Tulstrup Bilag 2 F E R I E O V E R E N S K O M S T for kokke, koge- og smørrebrødsjomfruer beskæftiget ved Rigshospitalet.
 Idet ferieloven af 4. juni 1970, jfr. lovbekendtgørelse nr. 395 af 31.  

 august 1979 med senere ændringer og dertil hørende administrative  

 bestemmelser i øvrigt er gældende, er parterne enige om, at nedenstående  

 regler træder i stedet for bestemmelserne i ferielovens §§ 12 og 14, stk. 1  

 og 2.
 1. Ansatte, der er omfattet af denne  

 ferieoverenskomst, får i stedet for feriegodtgørelse løn under ferie.  

 Endvidere ydes en særlig feriegodtgørelse på 1,5 pct. af den løn, der er  

 indtjent i det foregående optjeningsår, beregnet efter reglerne i ferielovens  

 § 15.
2. En ansat, der er omfattet af denne  

 ferieoverenskomst, kan dog forud for et optjeningsårs begyndelse i stedet  

 kræve feriegodtgørelse af lønnen i dette optjeningsår.
Feriegodtgørelsen  

 udgør i så fald 12 1/2 pct. af lønnen i optjeningsåret beregnet efter  

 reglerne i ferielovens § 15.
 Denne ferieoverenskomst har virkning fra og med optjeningsåret 1984,  

 således at løn under ferie udbetales første gang i ferieåret 1985/86.
 Ferieoverenskomstens gyldighed er betinget af godkendelse fra Direktoratet  

 for Arbejdstilsynet.
 K ø b e n h a v n, den 5. januar 1984.
GASTRONOMISK LANDSFORBUND  

 FINANSMINISTERIET P.
M.
V.
 Erik Steentoft E.B.
N.E.
Tulstrup Bilag 3 Cirkulæreskrivelse om ændring af aftale om afskedigelsesregler for ansatte  

 i henhold til overenskomster mellem staten og organisationer, tilsluttet  

 CO-STAT Ved cirkulæreskrivelse af 24. juli 1985 (LP. nr. 051/85) udsendte  

 Finansministeriet aftale af 4. juli 1985 vedrørende afskedigelsesregler for  

 ansatte i henhold til overenskomster mellem Finansministeriet og  

 organisationer, tilsluttet CO-STAT.
 Den 13. november 1985 har CO-STAT over for Finansministeriet opsagt  

 aftalen for så vidt angår personer med beskyttelse som tillidsrepræsentant,  

 idet CO-STAT har henvist til, at en konsekvent anvendelse af reglerne i  

 aftalen på disse personer vil indebære en uhensigtsmæssig procedure.
 På baggrund heraf har Finansministeriet og CO-STAT indgået medfølgende  

 aftale af 4. december 1985 vedrørende afskedigelsesregler, som adskiller sig  

 fra aftalen af 4. juli 1985 derved, at den ikke omfatter afskedigelse af  

 personer med beskyttelse som tillidsrepræsentant.
 Ved afskedigelse af sådanne personer følges derfor fortsat de eventuelle  

 procedurer, som måtte være foreskrevet i de enkelte overenskomster mellem  

 staten og organisationer, tilsluttet CO-STAT.
 Aftalen af 4. december 1985 er herefter alene gældende for ansatte uden  

 beskyttelse som tillidsrepræsentant og således. at eventuelle gældende  

 afskedigelsesregler inden for de organisationsområder, der er tilsluttet  

 CO-STAT, jfr. fortegnelsen side 2, er bortfaldet.
Aftalen af 4. december 1985 gælder også for ansatte, der er omfattet af  

 overenskomster mellem organisationer, tilsluttet CO-STAT, og styrelser, som  

 af Finansministeriet er bemyndiget til at indga overenskomst.
Dog omfatter  

 aftalen indtil videre ikke statsvirksomheden Bornholmstrafikken.
Nærværende cirkulæreskrivelse afløser Finansministeriets cirkulære af 24.  

 juli 1985 (LP.nr.
O51/85).
 Eventuelle tvivlsspørgsmål forelægges Finansministeriet.
P.
M.
V.
 E.B.
Thorkild Rotenberg Organisationer tilsluttet CO-STAT Blik- og Rørarbejderforbundet Dansk Beklædnings- og Textilarbejderforbund Dansk El-Forbund Dansk Metalarbejderforbund Gastronomisk Landsforbund Handels- og Kontorfunktionærernes Forbund i Danmark Husligt Arbejder Forbund Kvindeligt Arbejderforbund i Danmark Snedker- og Tømrerforbundet i Danmark Træindustriforbundet i Danmark A F T A L E mellem Finansministeriet og Centralorganisationen for overenskomstansatte i  

 staten (CD-STAT) vedrørende afskedigelsesregler for ansatte i henhold til  

 overenskomster mellem Finansministeriet og organisationer, tilsluttet CO-STAT Kan enighed om valg af opmand ikke opnås, anmodes Arbejdsrettens formand  

 cm at udpege denne.
København, den 4. december 1985 CO-STAT FINANSMINISTERIET P.
M.
V.
 Ove Hygum E.B.
