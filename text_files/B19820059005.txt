 § 1.  Isbrydningsrådet bistår industriministeren med  

 hensyn til isbrydnings- og ismeldingstjenestens bedst mulige gennemførelse.
 Stk. 2.  Rådet fremfører overfor industriministeren de  

 forslag og synspunkter, som rådet ønsker taget i betragtning med hensyn til  

 tjenestens organisation og udførelse, tilvejebringelse af isbrydermateriel  

 fra ind- og udland og samarbejde angående den bedst mulige nyttevirkning af  

 det gennem rådet repræsenterede materiel, opretholdelse af forbindelsen  

 mellem landsdelene og af den for landets økonomi nødvendige ind- og udførsel  

 samt med hensyn til alle forhold i øvrigt vedrørende sejladsens sikring og  

 betryggelse under isforhold.
 § 2.  Isbrydningsrådet består af 10 medlemmer, der  

 udpeges af følgende myndigheder og organisationer:
 Stk. 2.  Industriministeriets repræsentant fungerer som  

 rådets formand.
 Stk. 3.  For hvert medlem udpeges en stedfortræder, som  

 er berettiget til at møde i vedkommende medlems forfald.
 Stk. 4.  Fra industriministeriet stilles en sekretær til  

 rådighed.
 § 3.  Lederen af statens istjeneste deltager i  

 isbrydningsrådets møder.
 Stk. 2.  Endvidere kan tjenestemænd fra  

 industriministeriet efter forslag fra formanden deltage i møderne, ligesom  

 rådet kan beslutte, at særlige sagkyndige eller repræsentanter for særligt  

 interesserede kan deltage i enkelte af rådets møder.
 § 4.  Henimod hvert års slutning aflægger lederen af  

 statens istjeneste beretning om og drøfter med rådet de med hensyn til  

 istjenestens beredskab påtænkte foranstaltninger.
Stk. 2.  I øvrigt afholder isbrydningsrådet møder, så  

 snart forholdene peger i retning af, at spørgsmålet om isbrydernes klargøring  

 og udsendelse kan blive aktuelt, og efter udsendelsen så ofte forholdene  

 giver anledning hertil.
Møde indkaldes af formanden på eget initiativ, eller  

 hvis lederen af istjenesten eller 2 medlemmer begærer dette.
 Stk. 3.  Indenfor rådet nedsættes et forretningsudvalg,  

 der under iskampagne samles til regelmæssige møder med lederen af  

 istjenesten, så længe forholdene gør dette påkrævet.
 Stk. 4.  Isbrydningsrådet holdes nøje underrettet om  

 issituationens udvikling, om de foranstaltninger, der med henblik herpå  

 tænkes truffet, om isbrydernes virksomhed samt om alle sådanne andre forhold  

 istjenesten vedrørende, som kan antages at være af betydning for rådet.
 Stk. 5.  De nærmere regler for isbrydningsrådets og  

 forretningsudvalgets forretningsgang fastsættes af rådet.
 § 5.  Denne bekendtgørelse, der afløser bekendtgørelse  

 nr. 311 af 13. november 1959, træder i kraft den 1. december 1982.
