I.
Orientering I At-cirkulæreskrivelse nr. 8/1989 udsendte Direktoratet orientering og  

 instruks vedrørende bekendtgørelse nr. 930 af 21. december 1987 om uddannelse  

 efter arbejdsmiljøloven af visse førere af køretøjer i vejtransport.
 Siden er der blevet udarbejdet en ny blanket til brug for den personlige  

 erklæring.
 Desuden har der vist sig behov for en lempelse i kravene til dokumentation  

 for erfaring, i tilfælde af at den personlige erklæring er bortkommet eller  

 ikke erhvervet og underskrevet.
Derfor udsendes denne reviderede At-cirkulæreskrivelse.
Den erstatter  

 At-cirkulæreskrivelse nr. 8/1989.
 1. Arbejdsministeriets bekendtgørelse nr. 930 af 21.  

 december 1987 om uddannelse efter arbejdsmiljøloven af visse førere af  

 køretøjer i vejtransport blev udsendt til kredsene i marts 1988.
 Bekendtgørelsen trådte i kraft den 1. juli 1988 for førere af køretøjer i  

 indenlandsk og international personbefordring, jf. §9, stk. 1.
 Bekendtgørelsen afløser Arbejdsministeriets bekendtgørelse nr. 450 af 31.  

 oktober 1979. Den viderefører reglerne heri for førere af køretøjer i  

 godsbefordring, men indeholder en skærpelse af uddannelses- og  

 erfaringskravet til førere af dansk indregistrerede køretøjer i  

 personbefordring.
 Uddannelsen er udvidet til også at omfatte:
- køreteknik på tør og glat vejbane, - brandværn, - førstehjælp, - kendskab til internationale færdselsregler, - almindelig færdighed i og tilstrækkeligt geografisk kendskab til at  

 kunne betjene sig af vejkort og deres registre.
Yderligere kræves det, at - førere i indenlandsk personbefordring nu skal have både  

 kvalifikationsbevis og kunne dokumentere 1 års erfaring, og - førere i international personbefordring skal være 23 år og kunne  

 dokumentere 2 års erfaring.
 Som følge af denne skærpelse af erfaringskravet er blanketten til brug for  

 den personlige erklæring om erfaring ændret.
 De skærpede uddannelses- og erfaringskrav gælder ikke for førere, der har  

 erhvervet kørekort til erhvervsmæssig personbefordring med stor personbil  

 (kategori D) før den 1. januar 1980.
 2. Direktoratet for Arbejdsmarkedsuddannelserne (nu  

 Arbejdsmarkedsstyrelsen) forestår uddannelsen og udsteder  

 kvalifikationsbeviserne, jf. §5.
 Imidlertid har det ikke været muligt at gennemføre uddannelsen for alle de  

 førere, som skal have den efter 1. juli 1988, men der vil i disse tilfælde  

 kunne gives dispensation.
 Da specialarbejderskolerne, hvor uddannelsen foregår, ligger spredt ud  

 over landet, vil disse sager mest hensigtsmæssigt kunne behandles i kredsene.  

 Der er til brug herfor udarbejdet en blanket, aftrykt som bilag 1 til  

 cirkulæreskrivelsen.
Buschauffører, som skal have uddannelsen, skal henvende sig på  

 specialarbejderskolen for at blive tilmeldt.
Tilmeldelsen bekræftes af skolen  

 på blanketten.
3. Uddannelsen vil også kunne foregå hos kørelærere,  

 der har gennemgået en særlig uddannelse iværksat af AMU-direktoratet.  

 Tilmelding til kursus hos sådanne kørelærere skal bekræftes og registreres af  

 Djursland Specialarbejderskole.
Hertil benyttes en anden blanket, aftrykt som  

 bilag 2.
 4. Adgangskravet til den supplerende uddannelse er et  

 hvidt kvalifikationsbevis for gennemført uddannelse efter den ophævede  

 bekendtgørelse nr. 450.
Det kan også være en personlig erklæring dateret før 30. juni 1988 om  

 erfaring.
Dersom denne erklæring er bortkommet eller ikke erhvervet og  

 underskrevet, kan Direktoratet for Arbejdstilsynet på grundlag af indsendte  

 lønsedler eller fagforeningspapirer udstede en erklæring til erstatning  

 herfor.
II.
Instruktion 1. Arbejdstilsynskredsene er bemyndiget til at meddele  

 dispensation efter §6 i Arbejdsministeriets bekendtgørelse nr. 930 af 21.  

 december 1987 i overensstemmelse med ovenstående.
 Dispensation meddeles ved påtegning af den bekræftede tilmeldelse.
 2. Kredsene skal til brug for den under I.  

 Orientering, afsnit 1 nævnte erklæring udlevere blanket Erklæring -  

 Personbefordring (bestillingsnr. 656 - revideret 04/1989), hvoraf der  

 vedlægges et antal eksemplarer.
 Eventuel resterende beholdning af den hidtil anvendte blanket (best. nr.  

 656) skal kasseres.
III.
Ikrafttræden Straks.
