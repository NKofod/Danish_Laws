Betænkning afgivet af Erhvervsudvalget den 15. april 2021 Betænkning over Forslag til lov om urimelig handelspraksis i relationer mellem virksomheder i landbrugs- og fødevareforsyningskæden [af erhvervsministeren (Simon Kollerup)]:
1. Indstillinger Et flertal i udvalget (udvalget med undtagelse af LA) indstiller lovforslaget til vedtagelse uændret.
 Et mindretal i udvalget (LA) vil ved 2. behandling redegøre for sin stilling til lovforslaget.
 Nye Borgerlige, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Evaluering af loven Erhvervsministeren har i sit svar på spm. 8 bemærket, at det er vigtigt løbende at følge, om loven kan have nogle utilsigtede konsekvenser, og drøfte implementeringen af loven i praksis.
Regeringen foreslår, at der foretages løbende monitorering af den foreslåede regulering og samles op herpå i en evaluering 3 år efter lovens ikrafttræden.
Det er ministerens vurdering, at evalueringen ikke skal foretages tidligere, idet erhvervslivet såvel som den håndhævende myndighed skal have tid til at tilpasse sig den nye regulering.
Evalueringen skal tage udgangspunkt i resultaterne fra en løbende monitorering af reguleringens effekter, herunder betydningen for danske virksomheders konkurrenceevne, erhvervslivets byrder, forbrugerpriserne og Konkurrence- og Forbrugerstyrelsens arbejde med håndhævelse af loven.
Ministeren finder det hensigtsmæssigt, at berørte virksomheder og erhvervsorganisationer bliver bedt om at bidrage i videst muligt omfang.
Den endelige model for undersøgelsen er dog endnu ikke fastlagt.
Ifølge lovforslagets bemærkninger skal Europa-Kommissionen tillige, jf. direktivets artikel 12, stk. 1, senest den 1. november 2025 foretage den første evaluering af direktivet og forelægge de vigtigste resultater for Europa-Parlamentet og Rådet samt Det Europæiske Økonomiske og Sociale Udvalg og Regionsudvalget.
Kommissionen udarbejder evalueringsrapporten på grundlag af årlige rapporter fra medlemsstaterne (jf. direktivets artikel 10, stk. 2). Kommissionen kan om nødvendigt anmode om yderligere oplysninger fra medlemsstaterne.
3. Udvalgsarbejdet Lovforslaget blev fremsat den 3. marts 2021 og var til 1. behandling den 12. marts 2021. Lovforslaget blev efter 1. behandling henvist til behandling i Erhvervsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Teknisk gennemgang Medarbejdere fra Erhvervsministeriet har den 25. marts 2021 foretaget en teknisk gennemgang af dele af lovforslaget over for udvalget.
Høringssvar Et udkast til lovforslaget har inden fremsættelsen været sendt i høring, og erhvervsministeren sendte den 23. december 2020 dette udkast til udvalget, jf.
ERU alm. del  bilag 139. Den 3. februar 2021 sendte erhvervsministeren et revideret lovforslag i en supplerende høring, jf.
ERU alm. del  bilag 179. Den 3. marts 2021 sendte erhvervsministeren høringssvarene og et høringsnotat til udvalget.
Den 5. marts 2021 sendte erhvervsministeren supplerende høringssvar til udvalget.
Bilag Under udvalgsarbejdet er der omdelt 14 bilag på lovforslaget.
Skriftlige henvendelser Udvalget har under udvalgsarbejdet modtaget 5 skriftlige henvendelser om lovforslaget.
Deputationer Udvalget har under udvalgsarbejdet modtaget 5 deputationer, der mundtligt har redegjort for deres holdning til lovforslaget.
Spørgsmål Udvalget har under udvalgsarbejdet stillet 36 spørgsmål til erhvervsministeren til skriftlig besvarelse, som ministeren har besvaret.
Birgitte Vind (S) Christian Rabjerg Madsen (S) Camilla Fabricius (S) Thomas Jensen (S) Henrik Møller (S) Kasper Roug (S) nfmd.
Malte Larsen (S) Orla Hav (S) Rasmus Stoklund (S) Katrine Robsøe (RV) Samira Nawa (RV) Theresa Berg Andersen (SF) Ina Strøjer-Schmidt (SF) Victoria Velasquez (EL) Rune Lund (EL) Uffe Elbæk (UFG) Torsten Schack Pedersen (V) Kenneth Mikkelsen (V) Anni Matthiesen (V) fmd.
Anne Honoré Østergaard (V) Thomas Danielsen (V) Heidi Bank (V) Tommy Ahlers (V) Hans Kristian Skibby (DF) Mette Hjermind Dencker (DF) Mona Juul (KF) Niels Flemming Hansen (KF) Birgitte Bergman (KF) Alex Vanopslagh (LA) Nye Borgerlige, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
