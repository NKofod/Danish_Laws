 Pressenævnet fandt ikke, at der var grundlag for at  

 efterkomme klagers krav om genmæle.
Nævnet bemærkede, at der med hensyn til  

 anmeldelser af professionelt udøvende kunstnere må  

 indrømmes medierne et vist frisprog.
Nævnet bemærkede  

 videre, at oplysningerne var fremsat som et svar til klager i anledning af  

 dennes skarpe indlæg bragt i bladet den 25. september 2001. På  

 den baggrund fandt nævnet, at de i artiklen den 27. september 2001  

 optagne oplysninger ikke var af en sådan karakter, at bladet ved at  

 bringe dem havde handlet i strid med god presseskik.
Kendelse fra Pressenævnet i sag nr.  

 104/2001 K har klaget til Pressenævnet over fire artikler  

 bragt i Ekstra Bladet den 16. august, 26. august, 2. september og 27.  

 september 2001, idet han mener, at god presseskik er tilsidesat.
K har  

 endvidere klaget over, at Ekstra Bladet har afvist at bringe et  

 genmæle.
 Den 16. august 2001 bragte bladet en artikel med  

 overskriften "TVIVLSOM VERDENS-BEGIVENHED".
 Den 26. august 2001 bragte bladet under rubrikken  

 "Frontalt" en artikel med overskriften "HALLØJ I  

 OPERAEN".
 Den 2. september 2001 bragte bladet en artikel med  

 overskriften "FIDUS-ANNA IGEN IGEN".
 Den 25. september 2001 bragte bladet under rubrikken  

 "Frontalt" et indlæg fra klager med overskriften  

 "KULTUBARONEN LØFTER SIT VID".
 I artiklen med overskriften "LUFTKASTELLERNES  

 MAND" bragt den 27. september 2001 under rubrikken  

 "Frontalt" hed det:
"Kære K Du befinder dig i en forunderlig  

 verden.
Operaens.
En verden befolket med trolde og helte.
Heltinder, der  

 gribes af sindssyge.
Geishaer.
Guder og ypperstepræster.
Bohemer  

 på kunstnerlofter.
Romerske sopraner, der springer ud fra tårne.  

 Knivstikkere og liderlige prinser.
Endda fanden selv   ham kan du opleve  

 på Det Kgl. i disse dage i  Kasper  Holtens version af Ligetis "Le  

 Grand Macabre".
Opera er et ragnarok af illusioner.
Ragnarok og paradis  

 på én gang.
På scenen og omkring scenen.
Selv har du placeret dig begge steder, måske lidt  

 imellem.
Mellem stolene, hvor man kan flyve så fortryllende i luften og  

 være sin egen illusion.
Svæve som en ballon mellem  

 tågeskyerne.
Være ét med de store illusioner.
Du er både sanger   selv om vi ikke hører  

 meget til dig.
Og omkringfarende bagmand   selv om de fleste af dine  

 initiativer er svære at få øje på.
De ligner mest  

 det, man på fransk kalder "chataux en Espagne". Slotte i  

 Spanien.
Luftkasteller.
Nu er det hidtil største af dem bristet.  

 Operafestivalen i Forum.
Blæst omkuld.
Som Granbergs berømte  

 ballon, der skulle stige til vejrs over København og indvarsle  

 ballonflyvningens æra, men ramlede ind i Christianborgs tag.  

 Sådan ville du skabe en storladen sommer-operafest i hovedstaden.
MISKENDT GENI Men de gik ikke.
Det er selvfølgelig satans ærgerligt,  

 når man har så store drømme og så voldsomme  

 ambitioner.
Og det er helt forståeligt, at du nu ser dig omkring og  

 kigger rasende på den omverden, der ikke forstår dig.
Ikke  

 forstår det geniale, du ville skabe.
Som kun vil dig ondt.
Du føler dig miskendt.
Danmark begriber ikke  

 storheden i dine planer.
Du er såret, forurettet.
Det kan jeg sagtens sætte mig ind i.
Når du i  

 tirsdagens "Frontalt" vælter en vognladning af beskyldninger  

 mod mig for at have medvirket til drabet på dit Forumprojekt,  

 følger jeg dine argumenter gennem tykt og tyndt, ser forurettelsen og  

 har stor lyst til sige: "Jamen det er da også synd og  

 forfærdeligt for dig, når du nu så gerne vil alt det der  

 med opera".
 Folk, der er opera-begejstrede, har jeg stor sympati  

 for.
EN DAGDRØMMER Men jeg bliver alligevel nødt til at prøve  

 at gyde lidt olie på dine oprørte vande.
Bl.a. fortælle  

 dig, at du skriver så meget vrøvl.
Jeg har f.eks. aldrig kaldt  

 dig psykopat.
Jeg har kaldt dig fantast, skyggebokser, dagdrømmer,  

 megaloman.
Om du eventuelt er psykopat, er jeg ikke i stand til at vurdere.  

 Det er lægers sag.
Men jeg tror det ikke.
Det er også sådan  

 et grimt ord.
 Jeg hader dig heller ikke, som du  

 påstår.
Jeg vil hellere sige, at jeg beundrer den  

 forbløffende evne, du åbenbart har til at lokke ellers rimeligt  

 begavede mennesker til at tro på dine ustyrlige projekter.
Få dem  

 til at kaste formuer ind i en operafestival af et format, som er ude af alle  

 proportioner, ikke bare efter danske forhold.
Bilde dem ind, at du har  

 verdenssangere på plakaten, når de nu kun er andenrangs.
Få  

 dem til at mene, at du selv er "Danmarks største baryton"  

 som Vækstfondens repræsentant karakteriserede dig over for mig.  

 Den samme repræsentant, som under "gallakoncerten" i Forum,  

 der skulle indlede festivalen, stilfærdigt forhørte sig hos mig  

 om, hvad forskellen var på en baryton og en tenor.
FLOT SKULDRET Det er flot skuldret.
Ligesom det er flot, at du er kommet  

 af sted med at få de samme mennesker til med ikke så meget som et  

 pip, at spørge på relevante steder, hvad det er, de kaster deres  

 millioner i.
Konservatoriet, Danmarks Radio, Det Kgl.
Teater, Skuespiller- og  

 Musikerforbundet, operafolk i det hele taget.
Såmænd bare en  

 enkelt musikanmelder.
Der har været nok af folk, som banker, erhvervsfolk  

 og advokater og erhvervsministerium kunne gribe knoglen og spørge.  

 På konservatoriet kunne man have fortalt, at du i årevis har  

 været forment adgang til stedet.
På det Kgl., at du har sunget  

 for, men er blevet afvist.
Men nej.
Sponsorerne har ladet sig gribe af din  

 ihærdige begejstring og vilde illusioner.
Imponerende.
Tænk om de  

 evner, du åbenbart har til at få andre til at lege med på  

 din leg, blev brugt på noget, som havde med virkeligheden at  

 gøre.
Og gerne i den operaverden, du holder så meget af.
STAKKELS OPERA Og gerne uden at du nødvendigvis skulle synge selv.  

 Jo.
Jeg har hørt dig synge, som du også skriver.
Det var  

 ikke nogen fornøjelse, som det fremgik af min anmeldelse dengang i  

 1999. Og det nytter ikke, at du skriver, at du dengang var under stress og i  

 chok, fordi du havde været involveret i et dramatisk røveri  

 på Scandic Hotel i de tidlige morgentimer.
Det var du jo ikke.
Det var  

 tenoren  Sergio  Panajia, pianisten  Alexander  Frey og impresarioen  Chris  

  Catena, der oplevede røveriet.
Og sådan er der så meget i din opbragte  

 artikel.
Du er ikke blevet beskyldt af mig for "kriminelle  

 handlinger". Kun for at være en "fantast osv.", som  

 desværre ser ud til at have skabt en rigtig skidt stemning hos  

 potentielle operasponsorer.
I hvert fald for en tid.
Der er ellers mange  

 gode, unge initiativer herhjemme, der trænger til en økonomisk  

 håndsrækning.
Så der er ikke noget at "berigtige" eller  

 "undskylde" i Ekstra Bladet." Ovenover var indsat følgende tekstrubrik:
"Tirsdag angreb K, initiativtageren til det store  

 operaflop i Forum for nylig, Ekstra Bladets  Gregers  Dirckinck-Holmfeld    

 for at have nedgjort ham og projektet.
Her svarer Ekstra Bladets  

 opera-medarbejder." Klageren har vedrørende artiklen den 16. august  

 2001 anført, at bladet kaster et negativt suspekt lys over  

 operafestivalen og indirekte dens ledelse, inden der er opført en  

 eneste forestilling.
Endvidere er  Francesco  Cristofoli citeret for at have  

 sagt, at K har han ikke megen fidus til   igen et forsøg på at  

 mistænkeliggøre festivalen.
Klageren har i relation til artiklen den 26. august 2001  

 anført, at bladet her giver offentligheden indtryk af, at klager har  

 bedraget private og offentlige investorer omkring toppen af dansk erhvervsliv  

 ind i et luftkastel af et projekt, som kun eksisterede i klagers egne  

 dagdrømme ved at love dem en plads i historien.
Endvidere beskylder  

 bladets operaanmelder bestyrelsen for ikke at have checket projektet hos  

 relevante offentlige og private myndigheder som f.eks.
Det Kgl.
Teater,  

 Danmarks Radio, ham selv, osv.
Dette er usandt, og man kan have bladet og  

 især bladets operaanmelder mistænkt for viden herom   og derved  

 ikke blot have til hensigt at køre en ondsindet kampagne, men direkte  

 være i ond tro.
Klageren har videre anført, at bladet ved at  

 sammenligne ham med Kaptajnen fra Köpenick antyder, at klager ikke er  

 operasanger, og at han har haft intentioner om at berige sig selv, hvilket  

 ikke er korrekt.
I det hele taget har artiklen en sådan karakter, at  

 bladets læsere kun kan få indtryk af, at der her er tale om en  

 person, som bedrager, lyver om sin egen kunnen, handler udfra egne ambitioner  

 om bl.a. at berige sig på andre menneskers bekostning uden omtanke for  

 konsekvensen af ens handlinger   i ordbogen beskrives en sådan som  

 psykopat  , og som for øvrigt er en skyggebokser af tvivlsom  

 karakter.
 Klageren har med hensyn til artiklen den 2. september 2001  

 anført, at bladet i artiklen, der er en anmeldelse af et skuespil  

 på Aarhus Teater, sammenligner klager med  Anna  Castberg   og giver  

 bladets læsere direkte/indirekte indtryk af, at klager er en  

 fidusmager, som bl.a skulle have smykket sig med lånte titler og falske  

 eksamensbeviser samt luftig snak om sin internationale operakarriere i sine  

 bestræbelser på at komme frem.
Klageren har vedrørende artiklen bragt den 27.  

 september 2001  anført, at bladets journalist   i stedet for at komme  

 med svar i forhold til klagers indlæg den 25. september 2001  

 fremsætter nye beskyldninger i en ironisk og nedladende tone.
F.eks.  

 oplyses det, at klager skulle have været forment adgang til Det Kgl.  

 Danske Musikkonservatorium i gennem flere år   en oplysning, der  

 ifølge bladets chefredaktør er givet af forhenværende  

 rektor og professor ved konservatoriet  Friederich  Gürtler.
Klager har  

 selv talt med denne, der har oplyst, at han en sen aften blev ringet op af  

 bladets journalist og bedt om at af- eller bekræfte et rygte om, at  

 klager skulle have fået forbud mod at vise sig på konservatoriet.  

 Til dette svarede  Gürtler, at han fra betjentene på  

 konservatoriet havde hørt et tilsvarende rygte, men at det var mindst  

 15 år siden, og at han i øvrigt havde vanskeligt ved at se,  

 hvilken relevans dette kunne have for sagen om Copenhagen Opera Festival.
Der  

 foreligger således ikke noget skriftligt om dette   hverken fra  

 konservatoriets daværende eller nuværende ledelse eller  

 politiet.
Klageren har i den forbindelse oplyst, at det er korrekt,  

 at en række studerende uden direkte tilknytning til operaskolen eller  

 konservatoriet blev bedt om at holde igen med at anvende konservatoriets  

 lokaler og instrumenter til øvelsesformål.
Dette ligger  

 imidlertid tilbage til slutningen af 1980´erne og gjaldt for alle  

 også undertegnede, som engang imellem dengang øvede på  

 helligdage og om aftenen, når lokalerne alligevel stod tomme.
Klageren har oplyst, at det er korrekt, at han i 1992  

 aflagde en audition for den daværende operachef på Det Kgl.  

 Teater,  Elaine  Padmore.   Prøven udviklede sig til det rene mareridt  

 for klager, som dengang havde meget svært ved at synge for og blev som  

 ca. 99% af alle unge sangere meget nervøs.
Herudover gik forskellige  

 ting galt, og det endte med, at juryen begyndte at grine.
Klager modtog  

 imidlertid efterfølgende et undskyldende brev fra  Elaine  Padmore,    

 hvori hun tilkendegav, at hun kunne høre, at der var tale om en stor  

 stemme og et stort talent, men at hun gerne så, at klager tog til  

 udlandet et par år for at få lidt rutine.
Klager fik samtidig at  

 vide, at han var velkommen til at invitere hende til en forestilling eller  

 på ny at synge for.
Dette er dog ikke sket, idet klager vendte tilbage  

 til Italien.
Klageren har desuden gjort gældende, at det er  

 ukorrekt, når det i artiklen påstås, at han ikke var  

 tilstede ved et røveri, der fandt sted på Scandic Copenhagen  

 Hotel i efteråret 1999. Den pågældende politirapport,  

 hotelpersonalet og TV2 Go´ Morgen Danmark beviser hans tilstedeværelse  

 ved røveriet.
Klager finder det åbenbart, at det chok og stress,  

 som oplevelsen udløste, er forklaringen på, at hans  

 præstation ved en koncert den pågældende aften var  

 dårlig.
Ved at påstå, at klager ikke var tilstede ved  

 røveriet, fratager artiklens forfatter klager en oprigtig og lovlig  

 undskyldning for en dårlig præstation og  

 retfærdiggør derved sig selv og sin egen dom over klager, som et  

 psykisk forvirret menneske, der ikke kan synge.
Klageren har afslutningsvis anført, at bladet ikke  

 har fremført et eneste konkret retsgyldigt og fysisk bevis for dets  

 udsagn, men blot bygget dets research og artikler på usande rygter og  

 udsagn, som ingen relation har til den faktiske begivenhed, nemlig Copenhagen  

 Opera Festival, hvor klager slet ikke nåede at optræde,  

 førend festivalen lukkede.
Klager har som kunstner ikke noget som  

 helst imod at blive anmeldt, så længe artikler og anmeldelser  

 bygger på en seriøs objektiv vurdering og ikke ondsindede,  

 forældede rygter og halve sandheder, som bevidst bliver fordrejet til  

 at passe til lejligheden.
Det er på den baggrund klagers opfattelse, at  

 god presseskik er tilsidesat.
 Bladet har indledningsvis gjort gældende, at klager  

 i medfør af medieansvarslovens § 34, stk. 2, alene har mulighed for at  

 få påkendt klage over de udsagn, som er indeholdt i artiklen den  

 27. september 2001, idet de øvrige klager er forældede.
Bladet har anført, at klager i et indlæg  

 bragt den 25. september 2001 har fået lejlighed til at lufte sin harme  

 over den forfølgelse, som han har ment sig udsat sig for af bladets  

 operamedarbejder.
Klager havde sendt et langt og vidtløftigt  

 indlæg, der blev redigeret og bearbejdet i samarbejde med klager,  

 så det fik en læsbar form og længde.
Det var på ingen  

 måde bladets hensigt at tage brodden ud af kritikken, som bladet meget  

 gerne ville lægge papir til.
Det fremgår da også af klagers  

 indlæg, at han heri fik lejlighed til at gå langt ud over  

 medieansvarslovens begrænsende regler om genmæle.
Bladet fandt  

 det fair, at klager fik lejlighed til at skælde ud over for bladet og  

 dennes operamedarbejder   uden formelle begrænsninger.
Bladet har yderligere anført, at klager i sit  

 indlæg opfandt en række urigtige anklager mod bladets  

 operamedarbejder.
Bladet afstod fra at foretage et større  

 sorteringsarbejde, men måtte derfor retfærdigvis give  

 operamedarbejderen lejlighed til at svare på de hårde anklager.  

 Det er bladets opfattelse, at dette svar, der blev bragt den 27. september  

 2001, er holdt i en meget venlig og overbærende form.
Da klager i et  

 brev af 27. september 2001 gentog sit vidtløftige angreb på  

 operamedarbejderen, fandt bladet tiden inde til at slutte debatten, hvilket  

 skete i et svar til klageren samme dag.
Bladet har sammenfattende påstået klagen  

 afvist.
Reglerne for god presseskik er til overflod opfyldt, idet klageren  

 har haft lejlighed til at komme til orde i et omfang, der går langt  

 udover, hvad medieansvars- loven foreskriver.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Klagen til Pressenævnet er indgivet den 2. oktober  

 2001. Pressenævnet er derfor afskåret fra at behandle klagen over  

 artiklerne offentliggjort den 16. august, 26. august og 2. september 2001,  

 jf. medieansvarslovens § 34, stk. 2.
 Det følger af medieansvarslovens § 36, stk. 1, at  

 en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk  

 eller anden skade af betydning, og som er blevet bragt i et massemedie, skal  

 tages til følge, medmindre oplysningernes rigtighed er utvivlsom.
 Nævnet finder, for så vidt angår  

 oplysningen om, at klager i en årrække skulle have været  

 forment adgang til musikkonservatoriet, at dette udsagn, der knytter sig til  

 en begivenhed, der ligger mindst 15 år tilbage, ikke er egnet til at  

 påføre klager skade af betydning.
 Nævnet finder ej heller, at oplysningen om, at  

 klager ikke   som hævdet   var involveret i et røveri på  

 Scandic Hotel i november 1999, er af en sådan karakter, at den er egnet  

 til at påføre klager skade af betydning.
Da klager over for nævnet har erkendt, at han i sin  

 tid blev afvist på Det Kgl.
Teater, finder nævnet det godtgjort,  

 at denne oplysning er utvivlsom rigtig.
 Nævnet finder samlet, at der ikke er grundlag for at  

 efterkomme klagers krav om genmæle.
Nævnet bemærker, at der med hensyn til  

 anmeldelser af professionelt udøvende kunstnere må  

 indrømmes medierne et vist frisprog.
Nævnet bemærker  

 videre, at oplysningerne er fremsat som et svar til klager i anledning af  

 dennes skarpe indlæg bragt i bladet den 25. september 2001. På  

 den baggrund finder nævnet, at de i artiklen den 27. september 2001  

 optagne oplysninger ikke er af en sådan karakter, at bladet ved at  

 bringe dem har handlet i strid med god presseskik.
