1.  Overenskomstområder under Centralorganisationernes  

 Fællesudvalg (CFU).
 Regler om udbetalingstidspunkt for lønregulering i forbindelse med  

 overenskomst- og aftalefornyelsen af 6. februar 1991 mellem Finansministeriet  

 og CFU er fastsat i aftale af 16. januar 1989 mellem Finansministeriet og  

 StK, suppleret med et protokollat af 15. januar 1991 mellem Finansministeriet  

 og StK, CO II og TOK.
 I bilaget til dette cirkulære er en oversigt over, hvilke  

 personalekategorier og overenskomster der er omfattet af ovennævnte regler.
Ifølge reglerne udbetales generelle lønstigninger for skalatrinslønnede,  

 når parterne gensidigt har meddelt hinanden, at forhandlingsresultatet er  

 endeligt godkendt og kommet de lønanvisende myndigheder i hænde.
Den nævnte  

 godkendelse af resultatet har fundet sted.
 For så vidt angår ikke-skalatrinsaflønnede udbetales den generelle  

 lønstigning dog først, når aftaleparterne er enige om, hvorledes det for  

 tjenestemandsområdet opnåede resultat overføres til overenskomstområdet.
 Lønningerne for en række overenskomstgrupper, såvel skalatrins- som  

 ikke-skalatrinsaflønnede, vil som sædvanlig være optrykt i Finansministeriets  

 lønoversigter pr. 1. april 1991.
 Særligt om skalatrinsaflønnede.
 Regulering af lønninger og generelle og særlige tillæg på  

 overenskomstområder, hvor tjenestemændenes skalatrin anvendes, fremgår af  

 Finansministeriets lønoversigter.
 Særligt om ikke-skalatrinsaflønnede.
 På overenskomstområder, hvor der ikke anvendes skalatrinsløn, og hvor  

 lønningerne ikke er optaget i lønoversigterne, vil der blive udsendt særskilt  

 meddelelse om reguleringen af lønninger mv.
Såfremt der på disse overenskomstområder er tillæg mv., der reguleres som  

 tjenestemændenes generelle tillæg, reguleres disse dog med den pr. 1. april  

 1991 gældende procentregulering, jf.
Finansministeriets lønoversigter.
 Særligt om henvisningsoverenskomster og overenskomster indgået af  

 Finansministeriet og de kommunale organisationer i fællesskab.
 Visse overenskomster henviser til overenskomster på det private eller det  

 kommunale område eller indgås af Finansministeriet og de kommunale  

 organisationer i fællesskab.
 På sådanne overenskomstområder finder lønregulering sted, når  

 overenskomsterne på det private/kommunale område er indgået.
 2. Overenskomstområder under Akademikernes  

 Centralorganisation (AC).
 Regler om udbetalingstidspunkt for lønregulering i forbindelse med  

 overenskomstfornyelse pr. 1. april 1991 er fastsat i en aftale af 15. april  

 1991 mellem Finansministeriet og AC.
 I bilaget er en oversigt over, hvilke personalekategorier der er omfattet  

 af disse regler.
Det fremgår af reglerne, at generel lønstigning samt overførsel til nye  

 lønforløb i henhold til resultatet af forhandlingerne mellem  

 Finansministeriet og AC af 22. februar 1991 udbetales, når parterne har  

 meddelt hinanden, at forhandlingsresultatet er endeligt godkendt og  

 resultatet er kommet den lønanvisende myndighed i hænde.
Udbetaling af  

 lønstigningen foretages i forbindelse med den tidligst mulige ordinære  

 lønudbetaling til den pågældende personalegruppe.
Den nævnte godkendelse af  

 resultatet har fundet sted.
 3. Øvrige overenskomstområder.
 På øvrige overenskomstområder vil de generelle reguleringer af lønninger,  

 tillæg mv. ske, når overenskomstens parter gensidigt har meddelt hinanden, at  

 forhandlingsresultatet er godkendt, og overenskomsten er underskrevet og  

 kommet de lønanvisende myndigheder i hænde.
 Eventuelle tvivlsspørgsmål forelægges Finansministeriet.
Finansministeriet Administrations- og Personaledepartementet Den 10. maj 1991 P.M.V.
 E.B.
Carsten Holm Bilag 1 Oversigt over personalekategorier og overenskomstområder, der henhører under CFU STK, Ok-sekt.
