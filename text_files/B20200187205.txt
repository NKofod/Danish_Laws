Bekendtgørelse om ændring af bekendtgørelse om bygningsreglement 2018 (BR18) § 1 I bekendtgørelse nr. 1399 af 12. december 2019 om bygningsreglement 2018 (BR18), som ændret ved bekendtgørelse nr. 182 af 5. marts 2020 og ved bekendtgørelse nr. 794 af 2. juni 2020, foretages følgende ændringer:
 1. I § 4 indsættes som nr. 8:
»8) Trådløse adgangspunkter med lille rækkevidde som er omfattet af lov om etablering og fælles udnyttelse af master til radiokommunikationsformål m.v. § 1, stk. 4, nr. 2.« 2. § 6 b, stk. 1, nr. 1 og 2, affattes således:
 »1) Mastesejl, parasoller og telte i 1 etage til privat brug.
2) Mastesejl, parasoller og telte i 1 etage, der ikke er til privat brug med et samlet areal på højst 100 m2.« 3. § 6 b, stk. 1, nr. 4, affattes således:
»4) Tribuner, herunder automobiltribuner, der er højst 1,0 m i højden, målt fra terræn til gulvhøjde og uden overdækning.« 4. § 6 b, stk. 2, nr. 1-3, affattes således:
 »1) Alle telte i mere end 1 etage.
 2) Mastesejl, parasoller og telte, der ikke er til privat brug, med et samlet areal på mere end 100 m2.
3) Transportable konstruktioner i mere end 1 etage.« 5. § 6 b, stk. 2, nr. 6, affattes således:
»6) Tribuner, herunder automobiltribuner, der er mere end 1,0 m i højden, målt fra terræn til gulvhøjde.« 6. I § 6 d ændres »§ 6 b, stk. 3« til: »§ 6 b, stk. 2«.
 7. Før § 16 indsættes som ny overskrift:
 »Anvendelse af certificerede statikere i konstruktionsklasse 2-4«.
 8. § 16 affattes således:
 »§ 16. Ved ansøgning om byggetilladelse til byggearbejder i konstruktionsklasse 2-4 skal der tilknyttes en certificeret statiker, der sikrer, at byggearbejdet er i overensstemmelse med kapitel 15, samt sikrer at dokumentation herfor er fyldestgørende, opfylder sit formål og er kontrolleret, jf. kapitel 30.
Stk. 2. Ansøgeren skal for de bærende konstruktioner sikre, at den statiske dokumentation er samlet og koordineret, så dokumentationen udgør et hele, jf. § 494, stk. 3.« 9. § 19, stk. 1, affattes således:
 »Ved ansøgning om byggetilladelse til byggearbejde i konstruktionsklasse 2-4 skal følgende supplerende dokumentation udfærdiges af den certificerede statiker og indsendes sammen med ansøgningen om byggetilladelse:
 1) Oplysning om og dokumentation for indplacering i konstruktionsklasse, jf. kapitel 26 og 28.
2) Starterklæring, jf. § 498, stk. 1.« 10. I § 19, stk. 2, ændres »byggeri« til: »byggearbejde«.
 11. § 20 affattes således:
»§ 20.  Ved ansøgning om byggetilladelse til byggearbejder i brandklasse 2-4 skal der tilknyttes en certificeret brandrådgiver, der sikrer, at byggeriet er i overensstemmelse med kapitel 5, samt sikrer at dokumentation herfor er fyldestgørende, opfylder sit formål og er kontrolleret, jf. kapitel 30.« 12. § 23, stk. 1, affattes således:
 »Ved ansøgning om byggetilladelse til byggearbejde i brandklasse 2-4 skal følgende supplerende dokumentation udfærdiges af den certificerede brandrådgiver og indsendes sammen med ansøgningen om byggetilladelse:
 1) Oplysning om og dokumentation for indplacering i brandklasser, jf. § 511.
 2) Oplysning om og dokumentation for, hvorledes byggeriet opfylder §§ 126-133 vedrørende redningsberedskabets indsatsforhold, herunder hvorvidt byggeriet er indsatstaktisk traditionelt, jf. § 510.
3) Starterklæring, jf. § 508, stk. 1.« 13. I § 23, stk. 2, ændres »byggeri« til: »byggearbejde«.
 14. Overskriften før § 24 affattes således:
 »Anvendelse af anerkendt statiker i konstruktionsklasse 2-4 til og med den 1. januar 2022«.
 15. I § 41 ændres »udfærdiget« til: »udarbejdet« og »byggeri« til: »byggearbejde«.
 16. I § 42 ændres »udfærdiget« til: »udarbejdet« og »byggeri« til: »byggearbejde«.
 17. § 70, stk. 2 og 3, affattes således:
 »Stk. 2. Afløbsinstallationer skal dimensioneres som anvist i DS 432 Afløbsinstallationer, afsnit 6 eller på en måde, som på tilsvarende vis sikrer en tilfredsstillende bortledning, jf. stk.1.
Stk. 3. §§ 69-81 kan opfyldes ved at følge DS 432 Afløbsinstallationer.« 18. I § 76 ændres »4.6.1 i tillæg 1« til: »13« og »DS 432:2009 Norm for afløbsinstallationer« til: »DS 432 Afløbsinstallationer«.
 19. I § 84, stk. 2, indsættes efter »henføres til«: »mindst«.
 20. I § 93, stk. 1, nr. 1, ændres »varsling« og »varslingen« til: »varslingsanlæg«.
 21. I § 93, stk. 1, nr. 3, ændres »varsling« til: »varslingsanlægget«.
 22. I § 93 indsættes som stk. 3:
»Stk. 3. Forsamlingstelte, der opstilles midlertidigt i op til 6 uger, er ikke omfattet af stk. 1, såfremt det dokumenteres, at der kan foretages en anden tilstrækkelig varsling af personer i forsamlingsteltet.« 23. § 121 affattes således:
 »Der skal i følgende bygningsafsnit installeres slangevinder for at sikre, at personer i bygningen kan foretage en indledende slukning:
 1) Bygningsafsnit i industri- og lagerbygninger i anvendelseskategori 1, hvis etagearealet er større end 1.000 m².
 2) Bygningsafsnit i anvendelseskategori 2 og 3, som er indrettet til mere end 150 personer.
 3) Bygningsafsnit i anvendelseskategori 5 med mere end 10 sovepladser.
 4) Bygningsafsnit i anvendelseskategori 6.
 Stk. 2. I bygningsafsnit i anvendelseskategori 1 med et etageareal større end 1.000 m2, som er indrettet til avlsbygninger, skal der være brandslukningsmateriel, så der kan foretages en indledende slukning.
Stk. 3.  Telte er ikke omfattet af stk. 1. I telte med et areal større end 1.000 m2, eller som er beregnet til flere end 150 personer, skal der dog opstilles brandslukningsmateriel, så der kan foretages en indledende slukning.« 24. I § 122 indsættes som stk. 2:
»Stk. 2. Telte er ikke omfattet af stk. 1.« 25. § 123 affattes således:
 »Der skal installeres automatisk sprinkleranlæg i bygninger for at sikre mod brandspredning i følgende:
 1) Bygningsafsnit i bygninger i én etage i anvendelseskategori 1, med et etageareal større end 2.000 m², med undtagelse af:
 a) Bygningsafsnit til kontor på højst 5.000 m².
 b) Bygningsafsnit til avlsbrug.
 c) Bygningsafsnit til industri og lager med en brandbelastning på højst 250 MJ/m².
 d) Bygningsafsnit til industri og lager på højst 5.000 m² med en brandbelastning på højst 800 MJ/m².
 2) Bygningsafsnit i anvendelseskategori 1, der har et etagearealet er større end 2.000 m², og som er beliggende i bygninger i mere end én etage.
 3) Bygningsafsnit til lager i anvendelseskategori 1, hvor stablingshøjden er over 8 m, etagearealet er større end 600 m², og som er beliggende i bygninger i én etage.
 4) Bygningsafsnit i anvendelseskategori 2 og 3, der har et etageareal større end 2.000 m², og som er beliggende i bygninger i én etage.
 5) Bygningsafsnit i anvendelseskategori 2 og 3, der har et etageareal større end 1.000 m², og som er beliggende i bygninger i mere end én etage.
 6) Bygningsafsnit i anvendelseskategori 4, 5 og 6, der har et etageareal større end 2.000 m², og som er beliggende i bygninger i én etage.
 7) Bygningsafsnit i anvendelseskategori 4, 5 og 6, der har et etageareal større end 600 m², og som er beliggende i bygninger i mere end én etage.
 8) Bygninger med gulv i øverste etage mere end 22 m over terræn.
 9) Bygningsafsnit i garageanlæg med frie åbne ramper mellem bygningsafsnittene, når det samlede etageareal af bygningsafsnittene er større end 10.000 m².
Stk. 2. Telte med en brandbelastning på højst 800 MJ/m2 er ikke omfattet af stk. 1.« 26. § 128 affattes således:
»§ 128.  I bygninger med redningsåbninger til brug for redningsberedskabets personredning med stiger, skal der være udlagt brandredningsarealer.« 27. § 135, stk. 1, affattes således:
 »For bygningsafsnit i risikoklasse 2-4 skal funktionsafprøvning og kontrol for følgende brandtekniske installationer foretages af et akkrediteret inspektionsorgan, der er akkrediteret i henhold til DS/EN/ ISO/IEC 17020  Overensstemmelsesvurdering  Krav til forskellige typer inspektionsorganer:
 1) Automatisk brandalarmanlæg, ABA-anlæg.
 2) Automatisk brandventilationsanlæg, ABV-anlæg.
 3) Automatisk sprinkleranlæg, AVS-anlæg.
 4) Automatisk tryksætningsanlæg, ATA-anlæg.
 5) Brandmandselevator.
 6) Flugtvejs- og panikbelysningsanlæg.
7) Varslingsanlæg.« 28. § 141, stk. 3, affattes således:
 »Stk. 3. For bygningsafsnit i risikoklasse 2-4 skal den løbende funktionsafprøvning og kontrol af følgende brandtekniske installationer foretages af et akkrediteret inspektionsorgan, der er akkrediteret i henhold til DS/EN/ ISO/IEC 17020 - Overensstemmelsesvurdering  Krav til forskellige typer inspektionsorganer:
 1) Automatisk brandalarmanlæg, ABA-anlæg.
 2) Automatisk brandventilationsanlæg, ABV-anlæg.
 3) Automatisk sprinkleranlæg, AVS-anlæg.
 4) Automatisk tryksætningsanlæg, ATA-anlæg.
 5) Brandmandselevator.
 6) Flugtvejs- og panikbelysningsanlæg.
7) Varslingsanlæg.« 29. I § 174 udgår »for eksempel«.
 30. I § 177, nr. 2, udgår »vej«.
 31. I § 178, nr. 4, udgår »vej«.
 32. I § 179, nr. 1 og 2, udgår »vej«.
 33. I § 180, stk. 2, udgår »vej«.
 34. I § 184 indsættes som stk. 2:
»Stk. 2. Gartnerier er omfattet af reglerne i stk. 1, uanset at der ikke er noteret landbrugsejendomme på matriklen.« 35. § 186 affattes således:
 »§ 186.  For fritliggende færdigproducerede sanitetsbygninger omfattet af § 5, stk. 1, nr. 15, kan kommunalbestyrelsen ikke nægte at godkende højde- og afstandsforhold når:
1) den maksimale højde på sanitetsbygningen målt fra terræn ikke overstiger 4,00 m, og 2) mindsteafstand til skel mod nabo og sti ved sommerhuse er 5,00 m og ved øvrigt byggeri 2,50 m.« 36. § 235 affattes således:
»§ 235.  I hoteller, kroer og lignende med mere end 40 sengepladser skal der for hver yderligere 20. sengeplads indrettes mindst 1 sengeplads med egne bade- og wc-faciliteter, som opfylder § 233.« 37. § 258, stk. 1, nr. 1 og 2, affattes således:
»1) For vinduer og glasydervægge må energibalancen for referencevinduet ikke være mindre end -17 kWh/m² pr. år.
Energibalancen beregnes som Eref = 196,4 x gw  90,36 x Uw.
Fra 1. februar 2021 må energibalancen for referencevinduet ikke være mindre end 0 kWh/m2 pr. år.
2) For ovenlysvinduer og glastage må energibalancen for referencevinduet ikke være mindre end 10 kWh/m² pr. år.
Energibalancen beregnes som Eref = 345 x gw  90,36 x Uw.« 38. I § 263, stk. 2, ændres »3« til: »3,0«.
39. I § 263, stk. 5, indsættes efter »over- og undertryk.«: »Resultatet af trykprøvning afrundes til én decimal inden evaluering af, om kravet er overholdt.« 40. Overskriften før § 350 affattes således:
 41. § 350 affattes således:
 »§ 350. Projektering og udførelse af geotekniske konstruktioner skal, udover bestemmelserne i § 344, ske i overensstemmelse med:
 1) DS/EN 1997- 1 Geoteknik, Generelle regler med DS/EN 1997-1 DK NA.
2) DS/EN 1997- 2 Geoteknik, Jordbundsundersøgelse og -prøvning med DS/EN 1997-2 DK NA.« 42. § 436 affattes således:
 »§ 436.  Det specifikke elforbrug til lufttransport må ikke overstige:
 1) 1.500 J/m³ udeluft for ventilationsanlæg med konstant luftydelse.
 2) 1.800 J/m³ udeluft ved maksimalt tryktab for anlæg med variabel luftydelse.
 3) 1.200 J/m³ udeluft ved grundluftsskiftet for ventilationsanlæg til etageboliger.
4) 600 J/m³ ved maksimalt tryktab for udsugningsanlæg uden mekanisk udelufttilførsel.« 43. § 443 affattes således:
»§ 443. I beboelsesrum såvel som i boligen totalt skal der til enhver tid være en udelufttilførsel på mindst 0,30 l/s pr. m² opvarmet etageareal.
Dette gælder også ved brug af behovsstyret ventilation.
Stk. 2. Boligens grundluftsskifte skal tilvejebringes med et ventilationssystem.
Hvis ventilationen foretages med et mekanisk ventilationsanlæg, skal dette have indblæsning i beboelsesrummene og udsugning i bad, wc-rum, køkken og bryggers.
Ventilationsanlægget skal have varmegenvinding, der forvarmer indblæsningsluften.
Såfremt et andet ventilationssystem anvendes, skal dette på en tilsvarende måde kunne opfylde bygningsreglementets krav, og tillige skal det sikres, at primærenergibehovet ikke forøges.
Stk. 3. Køkkener i boliger skal forsynes med emhætte.
Emhætten skal have regulerbar, mekanisk udsugning, afkast til det fri og tilstrækkelig effektivitet til at fjerne fugt og luftformige forureninger fra madlavning.
 Stk. 4. En emhætte skal for at have en tilstrækkelig effektivitet til at fjerne fugt og luftformige forureninger fra madlavningen have en emopfangsevne på mindst 75 pct. i overensstemmelse med DS/EN 61591 eller DS/EN 13141-3. Såfremt det på anden måde kan dokumenteres, at emhætten har tilstrækkelig effektivitet, kan andre dokumentationsmetoder anvendes.
Stk. 5. Udsugning fra bade- og wc-rum i boliger skal kunne forøges til mindst 15 l/s.
I wc-rum uden bad og i bryggers skal der kunne udsuges mindst 10 l/s.
Udsugningen i køkkener skal kunne forøges til mindst 20 l/s.« 44. § 447, stk. 1, affattes således:
»Opholdsrum i daginstitutioner, undervisningsrum i skoler og lignende skal ventileres med et ventilationssystem.
Hvis ventilationen foretages med et mekanisk ventilationsanlæg, skal dette omfatte både indblæsning og udsugning samt varmegenvinding, der forvarmer indblæsningsluften.
Såfremt et andet ventilationssystem anvendes, skal dette på en tilsvarende måde kunne opfylde bygningsreglementets krav, og tillige skal det sikres, at primærenergibehovet ikke forøges.« 45. I § 447, stk. 3, ændres »ventilationsanlæg« til: »ventilationssystem«.
 46. § 493, stk. 1, nr. 1, affattes således:
 »1) Brandklasse 1 (BK1), som omfatter følgende bygningsafsnit, der udføres i overensstemmelse med de præ-accepterede løsninger, som er beskrevet i Bygningsreglementets vejledning til kapitel 5  Brand, og hvor der alene  anvendes simple brandtekniske installationer og håndslukningsudstyr:
a) bygningsafsnit i risikoklasse 1, der er henført til anvendelseskategori 1, og har et samlet etageareal på højst 600 m2, b) bygningsafsnit i risikoklasse 1, der helt eller delvist er henført til anvendelseskategori 4, hvis bygningsafsnittet er brandmæssigt fritliggende i forhold til øvrig bebyggelse og skel, og har et samlet etageareal på højst 600 m2, c) tilbygninger til eksisterende byggeri med bygningsafsnit, som helt eller delvist er henført til anvendelseskategori 4, uanset om bygningsafsnittet er brandmæssigt fritliggende, såfremt tilbygningen er brandmæssigt fritliggende i forhold til øvrige bygningsafsnit, og at bygningsafsnittet har et samlet etageareal på højst 600 m2, og d) bygningsafsnit i risikoklasse 1, der er henført til anvendelseskategori 2, 3 og 5, hvis bygningsafsnittet er brandmæssigt fritliggende.« 47. § 494, stk. 1, affattes således:
»Dokumentationen af et byggeris bærende konstruktioner skal påvise 1) at de bærende konstruktioners ydeevne er i overensstemmelse med definerede krav til sikkerhed og anvendelighed, jf. kapitel 15, 2) at konstruktionen og dens virkemåde udgør et sammenhængende hele, og 3) at projektering og udførelse er fyldestgørende og i overensstemmelse med definerede krav.« 48. I § 494 indsættes som stk. 3:
 »Stk. 3. Dokumentationen for de bærende konstruktioner skal være dækkende, konsistent, retvisende, samlet og udgøre et hele, herunder skal dokumentationen være:
 1) Baseret på et fælles grundlag for alle konstruktionsafsnit.
 2) Baseret på entydige og sammenhængende konsekvensklasser, konstruktionsklasser og konstruktionsafsnit.
 3) Baseret på entydige og sammenhængende grænseflader mellem konstruktionsafsnit.
 4) Entydig struktureret, så beskrivelsen af konstruktionernes virkemåde udgør et hele.
 5) Kontrolleret og kontrollen dokumenteret jf. kapitel 30.
 6) I overensstemmelse med det færdige byggeri inklusive ændringer under projektering og udførelse.
7) I overensstemmelse med forudsætninger for indplacering i konstruktionsklasse.« 49. § 497 affattes således:
»§ 497.  For byggeri omfattende konstruktioner eller konstruktionsafsnit, som er indplaceret i konstruktionsklasse 2-4, skal ansøgeren sikre, at den statiske dokumentation er samlet og koordineret, så dokumentationen udgør et hele, jf. § 494, stk. 3.« 50. § 498, stk. 1, nr. 1, affattes således:
»1) at oplysninger om og dokumentation for valg af konstruktionsklasser, jf. § 503, er fremsendt,« 51. § 499, stk. 1, nr. 4, affattes således:
»4) at de anførte kontroller i den endelige kontrolplan er gennemført og dokumenteret i kontrolrapporter, og at de ved kontrollen fundne afvigelser er behandlet, og« 52. I § 501 indsættes efter »konsekvensklasser«: »og konstruktionsklasser«.
 53. Kapitel 31 ophæves.
 54. I § 531 indsættes som nr. 4:
»4) dokumentation for byggeriet kontrolleres i henhold til kapitel 30.« 55. § 534 affattes således:
 »§ 534.  Ved udfærdigelse af dokumentation for bærende konstruktioner og brandforhold, jf. kapitel 28-30, skal den certificerede statiker eller brandrådgiver afhængigt af sit virke, jf. §§ 536 og 545, foretage en af følgende handlinger:
 1) Ved virke som udarbejdende: Tilrettelægge og udforme dokumentationen.
2) Ved virke som kontrollerende: Kontrollere dokumentationen.« 56. § 540, nr. 3, affattes således:
 »3) udfærdige kontrolplan for den statiske dokumentation og sikre, at denne er i overensstemmelse med kapitel 30,«.
 57. § 540, nr. 6 og 7, affattes således:
»6) sikre, at konstruktionen virker som en helhed og er i overensstemmelse med definerede krav til sikkerhed og anvendelighed, jf. § 494, og er egnet til formålet, 7) samle og sikre, at dokumentationen er udarbejdet i overensstemmelse med kapitel 28, kontrolleret i overensstemmelse med kapitel 30 og kan anvendes, som den foreligger, er fyldestgørende og udgør et hele, og«.
 58. § 548, nr. 6, affattes således:
 »6) samle og sikre, at dokumentationen er udarbejdet i overensstemmelse med kapitel 29, kontrolleret i overensstemmelse med kapitel 30 og kan anvendes, som den foreligger og udgør et hele, og«.
 59. § 565, stk. 4, affattes således:
»Stk. 4.  §§ 24-29 og § 489, stk. 5, nr. 3, ophæves den 1. januar 2022.« 60. Bilag 1, tabel 2, affattes som bilag 1 til denne bekendtgørelse.
 61. Bilag 2, tabel 1, affattes som bilag 2 til denne bekendtgørelse.
 62. Bilag 3, tabel 5, affattes som bilag 3 til denne bekendtgørelse.
§ 2 Stk. 1.  Bekendtgørelsen træder i kraft den 1. januar 2021.
Stk. 2. Bekendtgørelsen finder ikke anvendelse på ansøgninger om byggetilladelse, der er indsendt før bekendtgørelsens ikrafttræden.
Bekendtgørelsen finder endvidere ikke anvendelse på byggearbejder, som ikke kræver tilladelse, hvis byggearbejdet er påbegyndt før bekendtgørelsens ikrafttræden.
