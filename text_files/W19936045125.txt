 Et peptidpræparat og fremgangsmåde til fremstilling heraf blev anset  

 som en opfindelse af og fremgangsmåde til fremstilling af næringsmidler og  

 dermed ikke-patenteerbart i medfør af patentlovens kap. 11, pkt. 1, stk. 2.
År 1993, den 16. marts afsagde Patentankenævnet (Grønning-Nielsen, Hans Chr.
Thomsen, Herborg, Niordson, Ansgar Sørensen) følgende Den 18. december 1985 indleverede klagerne en ansøgning om patent på  

 »peptidpræparat, fremgangsmåde til fremstilling deraf samt anvendelse af  

 peptidpræparatet«.
Ansøgningens krav lød således:
 »1. Peptidpræparat fra hydrolyse af valle, kendetegnet ved, at  

 det omfatter peptider med en molekylvægt op til 6000 Dalton, og at det er  

 frit for allergifremkaldende stoffer og laktose.
 2. Peptidpræparat ifølge krav 1, kendetegnet ved, at det i  

 hovedsagen består af peptider med en molekylvægt på 2000-6000 Dalton,  

 specielt 2000-2500 Dalton.
3. Fremgangsmåde til fremstilling af et præparat ifølge krav 1 eller 2 ved  

 ultrafiltrering og hydrolyse af valle, kendetegnet ved, at man a) diafiltrerer i alt væsentligt kaseinfri valle med vand på en 20.000  

 Dalton membran, om ønsket efter en forudgående koncentrering af vallen, b) hydrolyserer valleproteinretentatet fra a) enzymatisk i et eller flere  

 trin, hvor hvert hydrolysetrin afsluttes med ultrafiltrering gennem en 6000  

 Dalton membran til indhøstning af de dannede peptider i permeatet.
 4. Fremgangsmåde ifølge krav 3, kendetegnet ved, at man anvender  

 valle fra syrefældet kasein.
 5. Fremgangsmåde ifølge krav 3 eller 4, kendetegnet ved, at man  

 anvender valle, der er gjort i alt væsentligt kaseinfri ved grovfiltrering  

 f.eks. gennem en 200.000 Dalton membran.
 6. Fremgangsmåde ifølge krav 3, 4 eller 5, kendetegnet ved, at  

 hydrolysen udføres i to trin med to forskellige enzymer.
 7. Fremgangsmåde ifølge et vilkårligt af kravene 3-6, kendetegnet  

  ved, at man anvender en eller flere proteaser.
 8. Fremgangsmåde ifølge et vilkårligt af kravene 3-7, kendetegnet  

  ved, at hydrolysen udføres i to trin under anvendelse af »Rhozyme 41  

 PC« og »Alcalase R 0,6 L«.
 9. Anvendelse af peptidpræparatet ifølge krav 1 i passende koncentration  

 som erstatning for mælk eller mælkeprotein i sædvanligvis mælkeholdige  

 produkter.
10. Anvendelse ifølge krav 9 i produkter beregnet til mennesker med  

 allergi eller tendens til allergi og/eller manglende evne til at absorbere  

 laktose.' Patentdirektoratet udtalte i skrivelse af 2. september 1986:
 »1. Krav 1-8 angår et næringsmiddel samt en fremgangsmåde ved  

 tilvirkning af næringsmidler.
 Krav 9-10 angår anvendelsen af næringsmidlet, som en modermælkserstatning  

 eller til mennesker med allergi eller disponible for allergi.
 Krav 9-10 angår således indirekte også næringsmidler.
 Krav 1-10 er derfor i medfør af kapitel XI, pkt. 1, stk. 2 i patentloven  

 udelukket fra adgang til patent.
 Det skal bemærkes, at nyhedsundersøgelsen tidligst kan afsluttes 20  

 måneder efter ansøgningens indleveringsdag, jf. patentlovens § 2, pkt. 2, 2.  

 punktum og stk. 3.
 2. Ved den hidtil foretagne nyhedsundersøgelse er der udover det af Dem i  

 beskrivelsen anførte materiale, fremdraget:
EP, A 2, 0 033 694 EP, A 1, 0 065 663 EP, A 1, 0 022 019 US patentskrift nr. 4 107 334.« Med skrivelse af 2. juli 1987 indleverede klagerne ny beskrivelse og  

 anførte i skrivelsen bl.a.:
»Ansøgningen angår et peptidpræparat, en fremgangsmåde til  

 fremstilling deraf samt anvendelse af peptidpræparatet.
Som det fremgår af  

 beskrivelsen, er peptidpræparatet ifølge opfindelsen ikke kun anvendeligt som  

 næringsmiddel, men også som nydelsesmiddel samt som additiv til  

 næringsmidler.
Kravene er derfor ikke ændret.« Direktoratet afslog ved skrivelse af 5. oktober 1989 ansøgningen under  

 henvisning til patentlovens § 16 med følgende begrundelse: ».....
 2. Peptidpræparatet har i sig selv høj næringsværdi, jf. side 12, linie  

 20-22, og præparatet finder da også anvendelse i mælkeerstatninger, se især  

 eksemplerne 1 og 2.
 3. Da præparatets indhold af essensielle aminosyrer er så dominerende, at  

 det er dette, der bibringer de produkter hvori det anvendes deres  

 næringsmiddelkarakter, må såvel præparatet, fremgangsmåden til fremstilling  

 af præparatet som anvendelsen af præparatet betegnes som en tilvirkning af  

 næringsmidler.
4. Det må derfor fastholdes, at ansøgningen angår en fremgangsmåde ved  

 tilvirkning af næringsmidler, hvilken, da ansøgningen er indleveret før 1.  

 januar 1989 er omfattet af bestemmelserne i kap.
XI, pkt. 1, stk. 2 i  

 patentloven, hvilket betyder, at den er udelukket fra adgang til patent.
 5. I teknisk henseende mener vi heller ikke, at der er forklaret en  

 patenterbar opfindelse, i forhold til hvad der er kendt fra det tidligere  

 herfra fremdragne EP-A1- nr. 22019, se især side 20, 1. afsnit.
Afhjælpning af denne mangel vil dog ikke ændre vores vurdering af, at der  

 ifølge opfindelsen fremstilles et næringsmiddel.« Denne afgørelse har klagerne ved skrivelse af 5. december 1989 indbragt  

 for Patentankenævnet.
Klagerne anfører i klagebegrundelse af 9. marts 1990  

 følgende:
 »Under henvisning til Patentankenævnets skrivelse af 10. januar 1990  

 og Patentdirektoratets skrivelse af 5. oktober 1989 skal vi tillade os at  

 bemærke følgende:
Direktoratet anfører i sidstnævnte skrivelse, at ansøgningen ikke kan  

 imødekommes.
Dette begrundes bl.a. med, at peptidpræparatet i sig selv har  

 høj næringsværdi.
Dette er korrekt.
Den omstændighed, at et produkt har en  

 høj næringsværdi, udelukker imidlertid ikke, at det i patentmæssig henseende  

 kan betragtes som et nydelsesmiddel eller en bestanddel af et nydelsesmiddel,  

 se f.eks. dansk patent nr. 117 198 vedrørende spiseis.
Peptidpræparatet  

 ifølge opfindelsen er bl.a. netop egnet til brug ved fremstillingen af  

 spiseis. sådan spiseis tåles også af mælkeallergikere.
Peptidpræparatet ifølge opfindelsen kan endvidere betragtes som et  

 lægemiddel til brug ved forebyggelse af allergiske tilstande hos spædbørn.  

 Der henvises i denne forbindelse til akterne i ankenævnsafgørelse i P 54/74,  

 hvor en ansøger fik medhold i, at et aminosyrepræparat til intravenøs  

 anvendelse mod uræmi kan betragtes som et lægemiddel.
Præparatet ifølge  

 opfindelsen må analogt hermed også kunne betragtes som et lægemiddel til  

 forebyggelse af allergiske tilstande hos og fejlernæring af spædbørn, indtil  

 de bliver så gamle, at de kan indtage normale næringsmidler uden indhold af  

 mælk.
I denne henseende må præparatet ifølge opfindelsen, hvad enten det  

 indgives ved infusion, med sonde eller oralt, betragtes som et lægemiddel på  

 linie med det intravenøse ernæringsmiddel, der er omhandlet i  

 fremlæggelsesskrift nr. 124453, hvorimod der blev nedlagt indsigelse, jf.
P  

 54/74, hvor ansøgeren fik medhold i, at det er et lægemiddel.
Såvel patenter  

 med nyreinsufficiens som patienter i form af spædbørn under ca. 3 måneder med  

 allergi må ernæres forebyggende for at ophæve eller lindre  

 sygdomssymptomerne.
Vi håber, at Ankenævnet under hensyn til det i det foregående anførte vil  

 kunne anerkende, at ansøgningen ikke udelukkende angår næringsmidler.
Vi  

 foreslår, at der sidst i ansøgningens beskrivelse tilføjes: »Nærværende  

 patent omfatter ikke præparatets anvendelse som næringsmiddel og heller ikke  

 fremgangsmådens anvendelse ved tilvirkning af næringsmidler«.
Patentdirektoratet har endvidere betvivlet patenterbarheden af opfindelsen  

 i teknisk henseende i forhold til, hvad der er kendt fra EP-A1-22019, især  

 side 20, 1. afsnit.
Hertil skal det anføres, at det nævnte afsnit blot  

 angiver, hvilke filtre, der kan anvendes, idet der nævnes filtre med  

 afskæringsværdier på 2000, 5000, 10000 og 50000. Der er intet anført om, at  

 nogle fraktioner skulle have fordele frem for andre.
Derimod anføres det på  

 side 32, linie 26-30, at man ikke opnår nogen forskel ved at anvende en  

 afskæringsværdi på 5000 frem for 10000. Den kendte fremgangsmåde foregriber  

 således ikke den foreliggende opfindelse.
Som nævnt i beskrivelsen 2. juli  

 1987 siges produkterne at være nyttige som næringsmidler, især ved  

 postoperative behandlinger med henblik på at reetablere stofskiftet, da  

 produkterne kan optages direkte gennem tarmvæggen og stimulerer  

 enzymproduktionen.
Der nævnes intet om allergiproblemer og  

 laktosemalabsorption, altså de fænomener, der især ligger til grund for de  

 foreslåede anvendelser af peptidpræparatet ifølge opfindelsen, og de anførte  

 begrænsningskriterier er ikke tilstrækkelige til at sikre et hypoallergent og  

 laktosefrit produkt.
Vi håber derfor, at Patentankenævnet under hensyn til det anførte også vil  

 kunne anerkende opfindelsens patenterbarhed.' Ankenævnet har behandlet sagen på sit møde den 29. januar 1993.
 Klageren gav ikke møde.
 Ankenævnet skal udtale:
I henhold til de af Direktoratet anførte grunde og idet det for Ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes.
Patent på næringsmidler kan udstedes i henhold til ansøgninger indleveret  

 efter 1. januar 1989, jf.
Industriministeriets bekendtgørelse nr. 511 af 23.  

 august 1988, jf. patentlovens kap. 11, pkt. 1, stk. 2.
