§ 1.  For et tjenestesteds tjenstgørende personel kan  

 der ved tjenestestedets kasse i begrænset omfang foretages omveksling af checks.
Det påhviler chefen for den regnskabspligtige institution at påse, at omvekslingen holdes inden for et efter de lokale forhold rimeligt omfang.
 § 2.  Checks til omveksling skal i videst muligt  

 omfang lyde på et rundt beløb og må kun i undtagelsestilfælde være udstedt på  

 beløb over 1.000 kr.
 Under særligt vanskelige forhold vil der efter indstilling til  

 Forsvarsministeriet være mulighed for i strengt nødvendigt omfang at  

 dispensere fra maksimumbeløbet.
 § 3.  Checks kan kun omveksles, såfremt de er udstedt  

 til »egen ordre« eller til den, der ønsker checken omvekslet.
§ 4.  Det påhviler kassereren at påse, at checks til  

 omveksling er korrekt udfyldt og dateret.
Såfremt den, der ønsker  

 checkomveksling foretaget, ikke er kassereren bekendt, må der forlanges  

 dokumentation for identiteten.
 § 5.  Alle checks, der omveksles, forsynes med  

 endossementspåtegning, der udover den pågældendes underskrift skal indeholde  

 personnummer.
 § 6.  Omvekslede checks skal indsættes/indløses  

 omgående, eller så snart forholdene gør det praktisk muligt.
 Checklovens bestemmelse, om at checks skal præsenteres til indløsning i  

 det pengeinstitut, hvor checkkontoen føres, senest 20 dage fra checkens  

 udstedelse, må herved iagttages.
 § 7.  Kundgørelse for Forsvaret B.20-1987 ophæves.
 P.M.V.
 E.B.
E.
Henriksen Bilag Bekendtgørelse af checklov 1986-08-25 nr. 558 (Uddrag).
 Om checkens forevisning og betaling.
§ 28.  En check skal betales ved forevisning.
Enhver  

 bestemmelse, der strider herimod, anses som uskrevet.
 Stk. 2.  Selv om en check forevises til betaling førend  

 den på samme angivne udstedelsesdag, er den betalbar ved forevisningen.
 § 29.  En check, der er udstedt og betalbar her i  

 riget, skal forevises til betaling indenfor en frist af 20 dage.
 Stk. 2.  En check, der er udstedt i et andet europæisk  

 land, eller i et land, som grænser til Middelhavet, skal forevises til  

 betaling inden 20 dage, og en check, som er udstedt i en anden verdensdel,  

 inden 70 dage efter udstedelsesdagen.
 Stk. 3.  Udgangspunktet ved beregningen af ovennævnte  

 frister er den på checken anførte udstedelsesdag.
 § 30.  Når en check er trukket mellem to steder med  

 forskellig tidsregning, omregnes udstedelsesdagen til den tilsvarende dag  

 efter betalingsstedets tidsregning.
