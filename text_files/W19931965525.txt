Fradragstidspunkt - Fradragstidspunkt for udgifter til plantning af læhegn Landbrugets Rådgivningscenter spurgte, hvornår  

 fradragstidspunktet indtræder, dvs. hvornår udgiften kan anses  

 for afholdt, og der er givet en beskrivelse af, hvordan betalings- og  

 plantningsforløbet normalt er.
Det fremgår heraf, at læplantningslavet i henhold til  

 vedtægterne opkræver en acontobetaling for det antal planter, der  

 forventes at skulle anvendes hos den pågældende landmand ved  

 plantning af læhegn.
Når der er sket forudbetaling,  

 påbegyndes plantningen.
Evt. foretages der rydning af tidligere  

 læhegn.
For nogle landmænd foretages plantningen om  

 efteråret.
For andre foretages plantningen om vinteren/foråret  

 efter acontobetalingen.
Efter første plantning foretages  

 efterplantning og renholdelse i de følgende 3 år.
Der udstedes  

 en endelig faktura for den samlede udgift for læplantning året  

 efter acontobetalingen.
 Landbrugets Rådgivningscenter har herefter spurgt, hvordan  

 udgifterne og tilskuddet til plantning af læhegn skal behandles, og i  

 hvilket indkomstår udgiften skal fradrages og tilskuddet beskattes.
Spørgsmål 1.	Skal udgiften fradrages i forhold til betalingstidspunktet,  

 således at acontobetalingen fradrages f.eks. i 1991, og det skyldige  

 beløb fratrækkes i 1992? Skal tilskuddet deles tilsvarende? 2.	Skal udgiften først fratrækkes, når der er  

 udstedt endelig faktura, dvs. i 1992 og dermed efter de nye regler? Modregnes tilskuddet tilsvarende i 1992? 3.	Skal fradraget foretages individuelt for den enkelte landmand,  

 afhængig af hvornår den faktiske plantning er foretaget? Er  

 træerne plantet inden 31/12 1991, skal udgiften fratrækkes efter  

 de gældende regler i 1991. Er plantningen foretaget i 1992,  

 fratrækkes udgiften efter de nugældende regler, og tilskuddet  

 modregnes i 1992.
4.	Ovennævnte er under forudsætning af, at landmanden har  

 kalenderårsregnskab.
Har det nogen betydning, at landmanden har  

 forskudt indkomstår f.eks. 1/6 1991 til 31/5 1992? 5.	Skal der ved opgørelsen af fradraget tages hensyn til, at der  

 betales for efterplantning og renholdelse i de følgende 3  

 år? De stillede spørgsmål kan Styrelsen besvare  

 således:
Ad 1 og 2. Efter Styrelsens opfattelse er fradragstidspunktet det  

 indkomstår, hvori beplantningen er afsluttet, og der er udstedt endelig  

 faktura.
I samme indkomstår medregnes tilskuddet ved opgørelsen  

 af den skattepligtige indkomst.
 Ad 3. Ja, jf. ovenfor under 2. om fradragstidspunktet.
 Ad 4. Jf. ovenfor under spørgsmål 1.
 Ad 5. Efter Styrelsens opfattelse kan forudbetaling for efterplantning og  

 renholdelse i 3 år, under hensyn til, at der er tale om en samlet  

 kontrakt, og de pågældende udgifter ikke vil blive opgjort  

 særskilt, og at det typisk vil dreje sig om mindre væsentlige  

 udgifter, fradrages i det indkomstår, hvor plantningen er afsluttet, og  

 der er udstedt endelig faktura, jf. ovenfor.
