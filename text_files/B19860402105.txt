 I bygningsreglement for småhuse 1985 foretages følgende ændring:
 Tilføjelse af nyt punkt 4.8:
4.8 Asbestholdige materialer i indeklimaet 4.8.1 Asbestholdige materialer må ikke anvendes indendørs i byggeriet.
 Denne bestemmelse træder i kraft den 15. april 1986.
 Det tidligere afsnit 4.8 bliver herefter afsnit 4.9.
 Boligministeriet, byggestyrelsen, den 7. april 1986.
Bemærkning til tillæg 1 Der er international enighed om, at asbestfibre, når de indåndes, kan give  

 anledning til 3 forskellige sygdomme - asbestose - lungekræft - lungehindekræft Mens lungekræft også forårsages af mange andre forhold fx tobaksrygning,  

 så er asbestose og langt de fleste tilfælde af lungehindekræft en konsekvens  

 af asbestpåvirkning.
 Der findes ikke megen erfaring omkring, hvordan asbest i de lave  

 koncentrationer, der kan findes i indeklimaet eller udeluften, påvirker  

 risikoen for at udvikle sygdomme.
 Erfaringerne omkring asbestrisikoen har man fra arbejdsmiljøet, dvs. fra  

 de personer, der gennem lang tid har arbejdet med asbest og har været udsat  

 for indånding af asbestfibre i meget store mængder.
arbejdsmiljølovgivningens grænseværdi for asbestfibre, der kan indåndes  

 (respirable), ligger på 0,5 fibre pr. kubikcentimeter luft.
Denne grænseværdi  

 er den strengeste i verden.
I indeklimaet er der ikke fastsat nogen grænseværdi, men risikoen for  

 udsættelse for asbestfibre anses for meget ringe på grund af de lave  

 koncentrationer.
Derfor antages det også, at risikoen for at udvikle sygdomme  

 er meget ringe ved udsættelse for fibre i indeklimaet, når de indendørs  

 anvendte materialer ikke er defekte.
Asbestfibre er ikke farlige, sålænge de sidder fastbundne i et materiale,  

 så de ikke kan indåndes.
Asbest findes mange steder i samfundet, herunder i  

 udeluften, fx fra bremsebelægninger i biler.
Målet for en forebyggende  

 indsats i indeklimaet er mest muligt at mindske antallet af asbestfibre i den  

 luft, der indåndes.
 Derfor gennemføres nu med virkning fra 15. april 1986 et forbud mod  

 anvendelse af asbestholdige materialer indendørs i byggeriet.
 Forbudet gælder for alt byggeri, ligesom forbudet gælder både for  

 nybyggeri, tilbygninger, ombygninger og andre forandringer af bebyggelser.
 Med virkning fra samme dato gennemføres en ændring af arbejdsministeriets  

 bekendtgørelse om asbest, således at der indføres forbud mod fremstilling og  

 anvendelse af ventilationsrør af asbestcement.
 Om asbestholdige materialer anvendt til loft- og vægbeklædninger henvises  

 til boligministeriets vejledning, marts 1986, udarbejdet efter drøftelse med  

 arbejdsministeriet, arbejdstilsynet, indenrigsministerie, sundhedsstyrelsen,  

 miljøministeriet og miljøstyrelsen.
 3. Kontor, j.nr. 722-30-85.
