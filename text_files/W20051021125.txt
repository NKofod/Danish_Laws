Klage over behandling for hjernesvulst og klage over for meget information Nævnet fandt ikke grundlag for at kritisere de læger,  

 der var involveret i behandlingen af patienten i perioden fra den 17. til den  

 20. november 2003.
Nævnet kunne oplyse, at der i forbindelse med  

 sygdomsudløst feber, herunder lungebetændelse, undertiden ses akut udløst  

 forvirringstilstande med kompromitteret hukommelse og desorientering.
I den  

 forbindelse er det vigtigt at udelukke infektion i centralnervesystemet  

 (meningitis), hvilket lægerne i dette tilfælde udelukkede ved at konstatere,  

 at  

 patienten ikke var nakke- og rygstiv.
Normalt forsvinder forvirringstilstanden, når  

 temperaturen under antibiotikabehandlingen normaliseres.
Det er ikke  

 almindelig  

 lægefaglig praksis at gennemføre en CT-scanning af hjernen, hvis den akut  

 udløste forvirringstilstand forsvinder under behandlingen.
 Nævnet lagde vægt på, at der i behandlingsforløbet blev  

 fundet objektive tegn på lungebetændelse, og der blev iværksatte relevant  

 behandling med penicillin gennem venen (intravenøst). Der blev endvidere  

 taget  

 relevante blodprøver, og der blev bestilt et røntgenbillede af lungerne.
 Der blev endvidere ikke fundet direkte tegn på sygdom i  

 hjernen (ingen neurologiske udfald), hvorfor der ikke blev fundet grundlag  

 for  

 at fremskynde den planlagte CT-scanning.
 For så vidt angår klagen over informationen, fandt  

 nævnet ikke grundlag for at kritisere overlægen for hans information af  

 patienten.
 Nævnet lagde vægt på, at det af journalen fremgik, at  

 patienten sammen med sin ægtefælle og 2 børn blev informeret af overlægen om  

 svulsten og mulig behandling med stråleterapi.
 Nævnet lagde til grund, at overlægen informerede om at  

 strålebehandling sandsynligvis kunne give 3-6 måneder yderligere overlevelse  

 og  

 et langt mildere forløb af en i øvrigt dødelig sygdom.
 Nævnet lagde vægt på, at overlægen i sin udtalelse  

 havde anført, at han kun besvarede de spørgsmål, som han fik stillet, og at  

 han  

 på patientens direkte forespørgsel oplyste, at patienten havde en dødelig  

 sygdom.
 Nævnet kunne i den forbindelse oplyse, at det af lov om  

 patienters retsstilling § 6, stk. 1 følger, at ingen behandling må indledes  

 eller fortsætte uden patientens informerede samtykke.
 Nævnet kunne endvidere oplyse, at det af lov om  

 patienters retsstilling § 7, stk. 2, jf. § 7, stk. 1 fremgår, at en patient  

 har  

 ret til at frabede sig information om sin helbredstilstand og  

 behandlingsmuligheder,  

 herunder om risikoen for komplikationer og bivirkninger.
Nævnet var af den opfattelse, at ved en  

 informationssamtale, hvor det drejer sig om en alvorlig og sandsynligvis  

 dødelig  

 sygdom, vil samtaleforløbet være uforudsigeligt.
Uanset hvad patienten og  

 eventuelt pårørende har frabedt sig information om på hypotetisk basis forud  

 for operationen, vil samtalen nødvendigvis skulle forløbe på patientens og de  

 pårørendes præmisser, da forholdet fra at være hypotetisk nu er blevet  

 konkret.  

 En sådan samtale kræver skønsomhed fra lægen, patienten og de pårørende med  

 hensyn til alene at formulere spørgsmål, som man ønsker svar på.
 Nævnet var endvidere af den opfattelse, at uanset at patienten  

 den 29. december 2003 havde frabedt sig information om en mulig uhelbredelig  

 hjernesvulst, var overlæge A den 9. januar 2004 forpligtet til at svare på  

 patientens direkte spørgsmål om sygdommens art, idet det direkte spørgsmål  

 måtte opfattes som, at patienten tilbagekaldte sin ret til ikke at få viden  

 om  

 sin sygdom.
