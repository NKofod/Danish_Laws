På forespørgsel om, hvorvidt det er i strid med god  

 markedsføringsskik, at tage forbehold for trykfejl, udsolgte varer og  

 uforudsete prisstigninger i en tilbudsavis, udtalte Forbrugerombudsmanden, at  

 det i tilfælde, hvor tilbudene kun gælder kort tid, er i strid med god  

 markedsføringsskik at tage forbehold for prisstigninger.
Forbehold for  

 udsolgte varer måtte efter ombudsmandens opfattelse forudsætte, at den  

 erhvervsdrivende havde indkøbt en tilstrækkelig mængde til at kunne klare  

 normal efterspørgsel.
Hvad angår forbeholdet for trykfejl udtalte  

 ombudsmanden, at dette spørgsmål ikke var omfattet af markedsføringsloven,  

 men måtte bedømmes efter formueretlige regler.
 En forbruger spurgte, om det er i overensstemmelse med god  

 markedsføringsskik, at handlende i reklametryksager med tilbud, hvor der er  

 enført priser (tilbudsaviser), tager forbehold for trykfejl, udsolgte varer  

 og uforudsete prisstigninger.
 Forbrugerombudsmanden udtalte, at i tilfælde, hvor der er tale om tilbud -  

 som det ofte er tilfældet - der kun gælder i kort tid, f.eks. en uge, må det  

 anses for at være i strid med god markedsføringsskik at tage forbehold mod  

 prisstigninger, idet den erhvervsdrivende indenfor så kort et tidsrum må være  

 i stand til ved iværksættelse af reklameringen af overskue, om den tilbudte  

 pris kan fastholdes.
 Med hensyn til forbeholdet om udsolgte varer bemærkede  

 Forbrugerombudsmanden, at dette i hvert fald må have til forudsætning, at den  

 erhvervsdrivende, forinden han fremsatte tilbudet, har indkøbt en  

 tilstrækkelig mængde til at kunne klare normal efterspørgsel efter de  

 omhandlede tilbudte varer.
Hvad angår et forbehold for trykfejl, er dette spørgsmål efter  

 Forbrugerombudsmandens opfattelse ikke omfattet af markedsføringsloven, men  

 må bedømmes efter formueretlige regler.
Det må afgøres efter en fortolkning  

 af aftaleloven og hører under domstolene, men der er så vidt vides endnu ikke  

 taget stilling til det i retspraksis.
 (* 1) Offentliggjort i forbrugerombudsmandens årsberetning 1977-1978, side  

 60, nr. 16.
