Fremsat den 13. marts 2002 af økonomi-  

 og erhvervsministeren (Bendt Bendtsen) Forslag til Lov om ændring af lov om  

 VækstFonden (Justeringer efter ressortomlægning og administration  

 af lånegarantier m.v.) § 1 I lov om VækstFonden, jf. lovbekendtgørelse nr. 137 af 1.  

 marts 2001, foretages følgende ændringer:
 1. § 3, stk. 1, 3. pkt. affattes således:
» 2. § 3, stk. 2, 1. pkt., ophæves.
 3. I § 4 a indsættes som nyt stk. 1:
»Fonden forestår administrationen af anvendte midler omfattet af  

 finansieringsinstrumenterne efter § 2, stk. 4 og 5, og § 2, stk. 7, nr. 4,  

 herunder kan fonden ændre på afviklingsvilkår som led i  

 rekonstruktioner m.v.« Stk. 1 bliver herefter stk. 2.
 4. I § 4 a, stk. 1, der bliver stk. 2, ændres »litra a« til: »nr. 1 «.
 5. § 4 b ophæves.
 6. § 5, stk. 2, affattes således:
» 7. I § 12, stk. 2, ændres »borgerlig straffelovs« til: »straffelovens «.
§ 2 Økonomi- og erhvervsministeren fastsætter tidspunktet for  

 lovens ikrafttræden. § 1, nr. 3, træder dog i kraft den 1. januar  

 2003.
Bemærkninger til lovforslaget Almindelige bemærkninger Lovforslagets indhold Nærværende lovforslag er til dels en  

 genfremsættelse af det lovforslag om ændring af lov om  

 VækstFonden og lov om erhvervsudvikling, som den daværende  

 regering fremsatte den 24. oktober 2001 (L 55). Dette lovforslag bortfaldt  

 ved afholdelse af nyvalg.
Lovforslaget indeholder ændringer i  

 bestemmelserne om VækstFondens lokalisering og administration, mens de  

 tidligere forslag til ændringer i forbindelse med  

 innovationsmiljøernes administration er udeladt, som følge af,  

 at disse ressortmæssigt nu henhører under Ministeriet for  

 Videnskab, Teknologi og Udvikling.
Det indgår i lovforslaget, at  

 VækstFonden overtager al administration og sagsbehandling vedr.  

 lånegarantier.
I dag overgår sagerne til Finansstyrelsen fra det  

 øjeblik, hvor VækstFonden giver tilsagn om garanti.
VækstFondsloven er senest ændret i  

 Folketingsåret 2000-2001 ved lov nr. 105 af 13. februar 2001.  

 Nærværende lovforslag indeholder kun mindre justeringer og  

 redaktionelle ændringer i forhold til den gældende lov.
Det er  

 med ændringerne overordnet tilsigtet at gøre VækstFonden  

 bedre rustet til fortsat at løse sin stadigt mere vigtige opgaver med  

 tilvejebringelse af kapital til danske innovative virksomheder.
Dette skal  

 ske på den for virksomhederne mest smidige måde med en aktiv  

 anvendelse af fondens kapital, så denne giver det bedst mulige  

 samfundsøkonomiske afkast og kommer flest mulige virksomheder til  

 gode.
Erhvervsudviklingsrådet har hidtil indstillet 3  

 medlemmer til VækstFondens bestyrelse.
Da  

 Erhvervsudviklingsrådets opgaver efter ressortomlægningen nu  

 fordeles mellem Danmarks Erhvervsråd og Rådet for teknologi og  

 innovation, foreslås det, at Danmarks Erhvervsråd indstiller to  

 medlemmer af bestyrelsen, mens Rådet for teknologi og innovation  

 indstiller et medlem.
I den gældende lov er der et krav om, at  

 VækstFonden skal bo på samme adresse som Erhvervsfremme  

 Styrelsen, nu Erhvervs- og Boligstyrelsen.
Der er ikke længere nogen  

 faglig begrundelse for lovkravet om fælles beliggenhed.
Tilsvarende er  

 det i loven fastsat, at Finansstyrelsen administrerer lånegarantierne  

 fra det tidspunkt, hvor VækstFonden har givet garanti.
Dette har  

 medført økonomiske og administrative  

 uhensigtsmæssigheder, hvorfor det foreslås, at VækstFonden  

 får det fulde ansvar herfor.
Virksomheder og pengeinstitutter skal i  

 fremtiden kunne aftale deres kapitalforhold direkte med fonden uden  

 indblanding fra andre offentlige myndigheder.
 Lånegarantiordningen i VækstFondsloven - den  

 såkaldte VækstKaution - blev etableret i august 2000 på  

 baggrund af drøftelserne i Industriens Udviklingsgruppe, der  

 udmøntede sig i lov nr. 410 af 31. maj 2000 om ændring af lov om  

 VækstFonden og lov om påligning af indkomstskat til staten  

 (ligningsloven).
Samtidig blev der afsat 25 mio. kr. årligt på  

 finansloven til dækning af VækstFondens budgetterede underskud og  

 administrationsudgifter forbundet med ordningen.
De årlige budgetterede  

 tab og administrationsudgifter skal afholdes inden for denne ramme.
Den  

 nuværende lovgivning hindrer, at fonden anvender en del af sin  

 egenkapital til dækning af disse omkostninger.
Efterspørgslen efter lånegarantierne har  

 været så stor, at den givne ramme på finansloven ikke har  

 været tilstrækkelig.
Dette må alene tages som udtryk for,  

 at der særligt til afholdelse af udviklingsomkostninger i  

 virksomhederne har været et udækket behov for risikovillig  

 kapital.
Det  har også været baggrunden for, at Folketingets  

 Finansudvalg i oktober 2001 bevilgede yderligere 10 mill. kr. til ordningen.  

 I 2002 er der på regeringens forslag til finanslov ligeledes afsat 25  

 mio. kr. til ordningen.
 I henhold til de gældende regler (§ 5, stk. 2) kan  

 VækstFonden inden for de rammer, der er fastsat på finansloven,  

 dække budgetterede udgifter og administrationsudgifter for garantier  

 for pengeinstitutters udlån til udviklingsaktiviteter i mindre  

 virksomheder (§ 2, stk. 4) og for lånegarantier til medfinansiering af  

 jobskabelse på særlige vilkår (§ 2, stk. 5).
En vedtagelse af lovforlaget vil give fonden en  

 større fleksibilitet til en flerårig planlægningshorisont,  

 idet fonden vil få adgang til at anvende en del af egenkapitalen til  

 dækning af budgetterede tab.
Herved vil de hyppige justeringer af  

 ordningen kunne undgås.
Fonden vil derved få mulighed for  

 på længere sigt at finde et mere stabilt leje for  

 lånegarantiordningen, som kan dækkes inden for de årlige  

 finanslovsbevillinger.
 Det er således på sigt meningen, at de  

 budgetterede udgifter og administrationsomkostninger set over en  

 årrække skal holdes inden for de rammer, der afsættes  

 på finansloven.
Administrative og økonomiske konsekvenser for stat, amt og  

 kommuner Lovforslaget har ikke umiddelbart økonomiske  

 konsekvenser for stat, amt og kommuner, men forslaget fører dog til  

 beskedne aflastninger af Erhvervs- og Boligstyrelsen samt Finansstyrelsen.  

 Lovforslaget berører ikke det statslige personaleforbrug.
Administrative og økonomiske konsekvenser for erhvervslivet Forslaget vurderes at have en vis positiv effekt for  

 virksomhederne, fordi de midlertidige stop for lånegarantierne kan  

 undgås.
Forslaget letter de administrative byrder for modtagere af  

 garantier fra VækstFonden, da al administration og sagsbehandling af  

 allerede udstedte garantier samles i VækstFonden.
Tidligere overgik  

 garantisagerne til Finansstyrelsen fra det øjeblik, hvor  

 VækstFonden gav tilsagn om en garanti.
Virksomhederne skal derfor med  

 forslaget kun henvende sig ét sted, hvilket medfører en  

 begrænset lettelse for de ca. 700 virksomheder der indtil nu har  

 fået bevilget en lånegaranti.
På samfundsplan er der dog  

 ikke tale om væsentlige administrative lettelser.
Lovforslaget har  

 været forelagt Erhvervs- og Selskabsstyrelsens Center for  

 Administrative Lettelser, der vurderer, at det i lyset af de begrænsede  

 administrative konsekvenser, ikke er nødvendigt at ulejlige et  

 virksomhedspanel med henblik på en nærmere opgørelse.
Miljømæssige konsekvenser Lovforslaget har ikke miljømæssige  

 konsekvenser.
Forholdet til EU-retten Lovforslaget har ikke konsekvenser i forhold til  

 EU-retten, da den statsstøtte, der ydes efter  

 lånegarantiordningen, ydes som de-minimis støtte, som ikke skal  

 notificeres.
Vurdering af konsekvenser af lovforslag Positive Konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Begrænset positive Ingen Økonomiske konsekvenser for erhvervslivet Forslaget kan have en vis positiv effekt for erhvervslivet,  

 da de midlertidige stop for lånegarantierne kan  

 undgås Ingen Administrative konsekvenser for erhvervslivet Begrænset positive, da forslaget samler al offentlig  

 administration af lånegarantierne i VækstFonden Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget har ikke konsekvenser i forhold til EU-retten,  

 da den statsstøtte, der ydes efter lånegarantiordningen, ydes  

 som de-minimis støtte, som ikke skal notificeres Det lovforslag der blev fremsat den 24. oktober 2001 har  

 været i høring hos:
 Advokatsamfundet, Akademiet for de Tekniske Videnskaber,  

 Amtsrådsforeningen i Danmark, Arbejderbevægelsens  

 Erhvervsråd, Arbejdsmarkeds Tillægspension, Arbejdsministeriet,  

 Arkitekt-Ingeniørrådet, BioVision A/S, By- og Boligministeriet,  

 CAT-Symbion Innovation A/S, Danish Venture Capital Association, Danmarks  

 Fiskeindustri- og Eksportforening, Danmarks Fiskeriforening, Danmarks  

 Nationalbank, Dansk Arbejdsgiverforening, Dansk Handel og Service, Dansk  

 Industri, Dansk Management Råd, Dansk Metalarbejderforbund, Danske  

 Erhvervschefers Fællesråd, Danske Finansieringsselskabers  

 Forening, Den Danske Finansanalytikerforening, Det Danske Handelskammer, DTU  

 Innovation, Entreprenørforeningen, Erhvervsudviklingsrådet,  

 Finansieringsinstituttet for Industri & Håndværk,  

 Finansministeriet, Finansrådet, Finansstyrelsen, Forbrugerrådet,  

 Foreningen af Firmapensionskasser, Foreningen af Registrerede Revisorer,  

 Foreningen af Statsautoriserede Revisorer, Forskningsministeriet,  

 Frederiksberg Kommune, Handels, og Kontorfunktionærernes forbund i  

 Danmark, HIH Development A/S, HORESTA, Håndværksrådet,  

 Indenrigsministeriet, Ingeniørforeningen,  

 InvesteringsForeningsRådet, Iværksætterforeningen,  

 Justitsministeriet, Kommunernes Landsforening, Københavns  

 Fondsbørs, Københavns Kommune, Landbrugsrådet,  

 Landsorganisationen i Danmark, Lokale Pengeinstitutter, Lønmodtagernes  

 Dyrtidsfond, Miljø- og Energiministeriet, Ministeriet for  

 Fødevarer, Landbrug og Fiskeri, NOVI Innovation A/S,  

 Realkreditrådet, Rådet for Dansk Forsikring og Pension,  

 Skatteministeriet, Specialarbejderforbundet i Danmark, Statsministeriet,  

 Syddansk Innovation A/S, Teknologisk Innovation A/S, TIC Danmark, Turismens  

 Fællesråd, Udenrigsministeriet, VækstFonden,  

 Økonomiministeriet og Østjysk Innovation A/S.
Bemærkninger til lovforslagets enkelte  

 bestemmelser Til § 1 Til nr. 1 Ved regeringsdannelsen i november 2001 blev en række  

 opgaver vedr. teknologi og erhvervsudvikling flyttet til Ministeriet for  

 Videnskab, Teknologi og Udvikling fra det tidligere Erhvervsministerium.
 Flere af disse initiativer har hidtil haft hjemmel i lov  

 om erhvervsfremme og har dermed hørt under det område, som  

 Erhvervsudviklingsrådet har beskæftiget sig med.  

 Erhvervsudviklingsrådet har hidtil indstillet 3 medlemmer til  

 VækstFondens bestyrelse.
I forbindelse med ressortomlægningen foreslås  

 det, at Erhvervsudviklingsrådet erstattes af Danmarks  

 Erhvervsråd, jf. det fremsatte forslag om ophævelse af lov om  

 erhvervsudvikling og ændring af lov om erhvervsfremme.
Danmarks  

 Erhvervsråd skal beskæftige sig med områder inden for bl.a.  

 iværksætterpolitik, offentligt/privat samspil, regional  

 erhvervsudvikling og internationale rammevilkår.
Ministeren for videnskab, teknologi og udvikling har  

 desuden fremsat ét samlet lovforslag, som dækker de nye  

 områder vedr. fremtidig teknologi og erhvervsudvikling i Ministeriet  

 for Videnskab, Teknologi og Udvikling.
Til bistand ved gennemførelse  

 af lovens formål nedsætter ministeren for videnskab, teknologi og  

 udvikling Rådet for teknologi og innovation.
 For fortsat at få den bredest mulige koordination og  

 informationsudveksling mellem de forskellige aktører foreslås,  

 at Danmarks Erhvervsråd indstiller to medlemmer til VækstFondens  

 bestyrelse og at Rådet for teknologi og innovation indstiller et  

 medlem.
Til nr. 2 Som følge af Erhvervs- og Boligstyrelsen  

 ændrede opgaver efter ressortomlægningen er det ikke  

 længere hensigtmæssigt, at VækstFonden i loven  

 forudsættes samlokaliseret med styrelsen.
De organisatoriske  

 ændringer i forbindelse med regeringsændringen kan betyde, at der  

 ikke vil være plads til VækstFonden i Erhvervs- og  

 Boligstyrelsens lokaler.
Til nr. 3 Det fastsættes i § 4 a, stk. 1, at VækstFonden  

 forstår administrationen af anvendte midler omfattet af de i § 2, stk.  

 7, opregnede finansieringsinstrumenter.
I dag varetager Finansstyrelsen  

 administrationen af lånegarantierne fra det øjeblik, Vækst  

 Fonden har givet tilsagn om en lånegaranti.
Da VækstFonden har  

 det overordnede ansvar for at styre garantiordningen, herunder pligt til at  

 tage initiativer til at sikre opfyldelsen af de langsigtede  

 målsætninger for ordningen, er det ikke hensigtsmæssigt med  

 en delt administration.
VækstFonden har bl.a. gennem behandlingen af  

 ansøgninger det største kendskab til de enkelte virksomheder og  

 er derfor nærmest til at forestå administrationen af de anvendte  

 midler, indtil det konstateres, at der ikke er rekonstruktionsmuligheder, og  

 fordringerne dermed er uerholdelige.
Med den fulde administration af  

 ordningen vil VækstFonden endvidere få et bredere kendskab til  

 virksomheder og pengeinstitutter og derigennem få bedre muligheder for  

 en hensigtsmæssig styring af ordningen.
Modtagere af garantier fra  

 VækstFonden har også tilkendegivet manglende forståelse  

 for, hvorfor de skal være i kontakt med både fonden og  

 Finansstyrelsen. Ændringen vil således lette de administrative  

 byrder for virksomhederne.
VækstFondens administration af  

 lånegarantierne vil således for fremtiden både være i  

 relation til kontakten til virksomhederne og pengeinstitutterne i forbindelse  

 med bevilling af garantierne og opfølgningen herpå, herunder  

 eventuelle justeringer i de enkelte lånegarantier, opsigelse heraf og  

 inddrivelse af regreskrav m.v.
Til nr. 4 Der er tale om en redaktionel ændring som  

 følge af en tidligere ændring af loven.
Til nr. 5 Det foreslås, at Finansstyrelsens adgang til at  

 inddrive tilgodehavender ved udpantning og lønindeholdelse  

 ophæves.
Bestemmelsen blev oprindeligt indsat ved lov nr. 1204 af 27.  

 december 1996 med det formål at effektivisere inddrivelsen af restancer  

 til det offentlige.
Det fremgår af bemærkningerne til loven, at  

 Finansstyrelsens administration alene vedrører garantier fra  

 VækstFonden, for lån i kreditinstitutter.
Derimod varetager  

 VækstFonden selv al administration af de øvrige  

 finansieringsinstrumenter, herunder lån og kapitalindskud.
Det blev ved indførelsen af den nuværende  

 lånegarantiordning i 2000 forudsat, at Finansstyrelsen ikke efter  

 afslutningen af en konkursbo vil søge at inddrive et evt.  

 udækket resttilgodehavende.
En sådan forfølgelse kan kun  

 foretages af det långivende pengeinstitut.
Hvis pengeinstituttet  

 vælger at forfølge fordringen yderligere, fx. hos eventuelle  

 kautionister eller ejeren af en personligt drevet virksomhed, skal  

 pengeinstituttet afregne garantibeløbet efter den ydede  

 garantiprocent.
Finansstyrelsen vil derfor ikke benytte sig af adgangen til  

 lønindeholdelse og udpantning efter afslutningen af et konkursbo.
Da  

 det foreslås, at al administration af lånegarantierne  

 overgår til VækstFonden, jf. § 1, nr. 3, er der ikke  

 længere behov for at opretholde § 4 b.
Til nr. 6 I henhold til § 2, stk. 4, kan VækstFonden yde  

 lånegarantier for pengeinstitutters udlån til  

 udviklingsaktiviteter i mindre virksomheder, inden for innovation eller  

 markeds- og organisationsudvikling.
VækstFonden kan endvidere yde  

 lånegarantier for pengeinstitutters udlån til jobskabelse  

 på særlige vilkår (§ 2, stk. 5).
Efter de gældende regler (§ 5, stk. 2) kan  

 VækstFonden dække budgetterede underskud og  

 administrationsomkostninger forbundet med lånegarantiordningerne inden  

 for de rammer, der afsættes på de årlige finanslove.
Evt.  

 tab ud over de budgetterede dækkes af VækstFondens  

 egenkapital.
VækstFondens anvendelse af dele af egenkapitalen til  

 medfinansiering af lånegarantier skal ske inden for den generelle  

 restriktion på fondens samlede aktiviteter i lovens § 3, stk. 5, hvoraf  

 det fremgår, at bestyrelsen i forvaltningen af fondens midler skal  

 sigte mod, at egenkapitalen udgør mindst 1,70 mia. kr.
Den  

 udgør i dag knap 2,2 mia. kr.
VækstFonden har det overordnede ansvar for ordningen  

 og kan herunder tage initiativer til opfyldelse af de langsigtede  

 målsætninger.
Dette indbærer bl.a., at VækstFonden  

 som hidtil har en forpligtelse til løbende at overvåge ordningen  

 og foretage justeringer efter behov.
Til nr. 7 Der er tale om en redaktionel ændring.
Til § 2 Til stk. 1 VækstFondens overtagelse af administrationen af  

 lånegarantier, jf. § 1, nr. 3, træder i kraft den 1. januar 2003.  

 Det foreslås, at økonomi- og erhvervsministeren fastsætter  

 tidspunktet for ikrafttrædelsen af lovforslagets øvrige  

 bestemmelser.
Disse bestemmelser vil blive sat i kraft hurtigst muligt efter  

 vedtagelsen og samtidig med, at der udstedes en ny bekendtgørelse om  

 VækstFondens virke, hvori der tages højde for de vedtagne  

 lovændringer.
Bilag Lovforslaget sammenholdt med gældende lov Gældende formulering Lovforslaget § 1 I lov om VækstFonden, jf. lovbekendtgørelse nr. 137 af 1.  

 marts 2001 som ændret ved § 31 i lov nr. 451 af 7. juni 2001, foretages  

 følgende ændringer:
§ 3. Fonden ledes af en bestyrelse bestående af en  

 formand og fem andre medlemmer.
Formanden og de øvrige  

 bestyrelsesmedlemmer udpeges af erhvervsministeren for indtil tre år ad  

 gangen og kan udpeges i alt to gange.
Tre medlemmer udpeges efter indstilling  

 fra Erhvervsudviklingsrådet.
Bestyrelsen sammensættes  

 således, at der er repræsenteret bred erhvervsmæssig  

 indsigt inden for ledelse, afsætning, finansiering og  

 ventureinvestering, arbejdsmarkedsforhold, teknologi samt de særlige  

 forhold, der knytter sig til små og mellemstore virksomheder.
 1. § 3, stk. 1, 3. pkt. affattes således:
» Stk. 2. VækstFonden er samlokaliseret med  

 Erhvervsfremme Styrelsen.
 2. § 3, stk. 2, 1. pkt. ophæves.
§ 4 a.
Op til 20 pct. af tilskud efter § 2, stk. 7, litra a, kan  

 tilbageholdes og anvendes til modregning med virksomhedens eventuelle  

 restancer til det offentlige.
 3. I § 4 a indsættes som nyt stk. 1:
» Stk. 1 bliver herefter stk. 2.
4. I § 4 a, stk. 1, der bliver stk. 2, ændres »litra  

 a« til: »nr. 1« § 4 b.
Finansstyrelsen kan ved tillæg af renter og  

 omkostninger inddrive fonden tilgodehavende efter misligholdte garantier,  

 ydet efter § 2, stk. 4 og 5, ved udpantning.
Inddrivelse kan endvidere ske  

 ved indeholdelse i løn m.v. hos den pågældende samt hos  

 personer, der har påtaget sig en kautionsforpligtigelse for fondens  

 tilgodehavende, efter reglerne for inddrivelse af personlige skatter i  

 kildeskatteloven.
 Stk. 2. Erhvervsministeren kan fastsætte  

 nærmere regler om fremgangsmåden i forbindelse med  

 lønindeholdelse efter stk. 1, herunder regler om klageadgang og  

 klagefrist.
Stk. 3. Finansstyrelsen kan indhente de oplysninger hos  

 skattemyndighederne og andre offentlige myndigheder om den  

 pågældende, som er nødvendige for at varetage inddrivelsen  

 af skyldige beløb ved lønindeholdelse efter stk. 1, herunder  

 oplysninger om indkomst- og formueforhold.
Oplysningerne kan overføres  

 elektronisk.
 5. § 4 b ophæves.
 § 5.
Stk. 2. Inden for en bevillingsramme fastsat på  

 finansloven tilføres VækstFonden kapitalindskud fra staten for  

 budgetterede underskud og administrationsudgifter for garantier ydet efter §  

 2, stk. 4 og 5, i det pågældende år.
VækstFonden  

 hæfter med sin egenkapital for ikke budgetterede underskud på  

 garantierne.
Staten hæfter dog for de udstedte garantier, hvis  

 garantiforpligtelserne ikke kan dækkes af VækstFondens  

 egenkapital.
 6. § 5, stk. 2, affattes således:
