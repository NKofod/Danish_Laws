Ændringsforslag stillet den 29. maj 2013 Ændringsforslag til 3. behandling af Lov om ændring af lov om fremme af vedvarende energi, lov om elforsyning og ligningsloven (Rammer for kystnære havvindmøller og revision af værditabs- og køberetsordningerne m.v.) [af klima-, energi- og bygningsministeren (Martin Lidegaard)]:
Til § 7 Af klima-, energi- og bygningsministeren:
 1) I stk. 2 ændres i 1. pkt. »§ 2, nr. 1« til: »§ 2, nr. 1-3«.
[Teknisk ændring] Bemærkninger Til nr. 1 Det foreslås, at klima-, energi- og bygningsministeren fastsætter tidspunktet for ikrafttræden af de ændringer, som blev foreslået i ændringsforslag nr. 12 i betænkning afgivet af Klima-, Energi- og Bygningsudvalget den 16. maj 2013 og vedtaget af Folketinget ved 2. behandling den 28. maj 2013.
Ændringsforslag nr. 12 indebærer, at der i § 8 a, stk. 1, og § 9 i lov om elforsyning indsættes henvisninger til støtteordninger, som klima-, energi- og bygningsministeren fastsætter tidspunktet for ikrafttræden af.
Som konsekvensens heraf bør klima-, energi- og bygningsministeren også fastsætte tidspunktet for ikrafttræden af henvisningerne.
