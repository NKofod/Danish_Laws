Betænkning afgivet af Transport-, Bygnings- og Boligudvalget den 31. maj 2018 Betænkning over Forslag til folketingsbeslutning om tilgængelighed for personer med handicap til ny- og ombyggede enfamilieshuse [af Kirsten Normann Andersen (SF) og Jacob Mark (SF)]:
1. Udvalgsarbejdet Beslutningsforslaget blev fremsat den 23. marts 2018 og var til 1. behandling den 16. maj 2018. Beslutningsforslaget blev efter 1. behandling henvist til behandling i Transport-, Bygnings- og Boligudvalget.
Møder Udvalget har behandlet beslutningsforslaget i 1 møde.
2. Indstillinger og politiske bemærkninger Et flertal i udvalget (DF, V, LA og KF) indstiller beslutningsforslaget til forkastelse.
 Et mindretal i udvalget (S, EL, SF, ALT og RV) indstiller beslutningsforslaget til vedtagelse uændret.
 Socialistisk Folkepartis og Alternativets medlemmer af udvalget bemærker, at som en naturlig forlængelse af regeringens arbejde med at implementere handicapkonventionen i dansk lovgivning virker det ikke logisk, at regeringen på boligområdet forringer vilkårene for borgere i forhold til tilgængelighed i private boliger.
Socialistisk Folkeparti og Alternativet anerkender, at der kan være klimamæssige udfordringer i forhold til tilgængelighed i private boliger, men partierne mener, at regeringen bør gøre sig den ulejlighed at nuancere bekendtgørelsen, så den sagligt kun rammer boligområder, hvor man reelt er klimaudfordrede.
Socialistisk Folkeparti og Alternativet mener til gengæld ikke, at økonomiske hensyn til boligejere eller bygherrer kan anses som en saglig grund til at suspendere kravet om tilgængelighed.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Kim Christiansen (DF) nfmd.
Per Nørhave (DF) Claus Kvist Hansen (DF) Mette Hjermind Dencker (DF) Jan Erik Messmann (DF) Henrik Brodersen (DF) Kristian Pihl Lorentzen (V) Hans Andersen (V) Hans Christian Schmidt (V) Jane Heitmann (V) Louise Schack Elholm (V) Martin Geertsen (V) May-Britt Kattrup (LA) Villum Christensen (LA) Rasmus Jarlov (KF) Christian Rabjerg Madsen (S) Erik Christensen (S) Kaare Dybvad (S) Lennart Damsbo-Andersen (S) fmd.
Magnus Heunicke (S) Rasmus Prehn (S) Mette Reissmann (S) Daniel Toft Jakobsen (S) Henning Hyllested (EL) Søren Egge Rasmussen (EL) Roger Courage Matthisen (ALT) Andreas Steenberg (RV) Karsten Hønge (SF) Kirsten Normann Andersen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
