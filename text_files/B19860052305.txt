 I henhold til § 3, stk. 5, og § 27 i lov nr. 293 af 8. juni 1978 om  

 private registre m.v. fastsættes:
 § 1.  Den, der ønsker at foretage registrering som  

 nævnt i § 1 i lov om private registre m.v. med henblik på erhvervsmæssigt at  

 yde tredjemand bistand ved stillingsbesættelse, skal foretage anmeldelse til  

 registertilsynet, inden virksomheden påbegyndes.
 § 2.  Virksomheder som nævnt i § 1 må ikke registrere  

 eller videregive oplysninger om enkeltpersoners race, religion, politiske,  

 seksuelle og strafbare forhold samt misbrug af nydelsesmidler.
Stk. 2.  Oplysninger om enkeltpersoners rent private  

 forhold i øvrigt, herunder oplysninger om hudfarve, om foreningsmæssige  

 forhold, om helbredsforhold, væsentlige sociale problemer og lignende, må  

 ikke registreres, medmindre oplysningerne klart er nødvendige for vurderingen  

 af stillingsbesættelsen og er afgivet af den pågældende selv til virksomheden  

 eller af denne er indhentet med den pågældendes samtykke, og den pågældende  

 skriftligt har meddelt samtykke til, at oplysningerne registreres.
Samtykket  

 kan til enhver tid tilbagekaldes.
 Stk. 3.  Andre oplysninger om enkeltpersoner må kun  

 registreres, såfremt de efter deres art er af betydning for vurderingen af  

 stillingsbesættelsen.
 Stk. 4.  Tilbagekaldes samtykke som nævnt i stk. 2, skal  

 de registrerede oplysninger slettes.
§ 3.  Registrerede oplysninger som nævnt i § 2, stk. 2  

 og 3, må kun videregives, når den registrerede i hvert enkelt tilfælde  

 skriftligt har meddelt samtykke til videregivelsen, eller adgangen til  

 videregivelse følger af anden lovgivning.
Samtykket kan til enhver tid  

 tilbagekaldes.
 § 4.  Virksomheden skal, inden samtykke som nævnt i §  

 2, stk. 2, og § 3 indhentes, gøre den pågældende bekendt med, at samtykket  

 til enhver tid kan tilbagekaldes.
§ 5.  Virksomheden skal inden 4 uger efter  

 registreringen give meddelelse til den, der første gang optages i registeret  

 med oplysninger, der ikke er afgivet af den pågældende selv til virksomheden,  

 om andet end navn, adresse, stilling, erhverv eller oplysninger, der fremgår  

 af Statstidende eller frit kan indhentes fra erhvervsregisteret.
Meddelelsen  

 skal indeholde oplysning om den registreredes adgang til at få oplysninger  

 fra registeret efter bestemmelserne i § 6 og om indholdet af bestemmelsen i §  

 3.
 § 6.  Virksomheden skal til enhver tid på begæring af  

 den registrerede inden 4 uger meddele denne indholdet af de oplysninger og  

 bedømmelser, virksomheden har videregivet om den pågældende inden for de  

 sidste 6 måneder, samt af de øvrige oplysninger, som virksomheden på  

 tidspunktet for begæringens fremsættelse er i besiddelse af, herunder af  

 foreliggende bedømmelser af den pågældende.
 Stk. 2.  Den registrerede kan forlange, at virksomheden  

 giver meddelelse som nævnt i stk. 1 skriftligt.
 § 7.  Oplysninger eller bedømmelser, der viser sig  

 urigtige eller vildledende, skal snarest muligt slettes af registeret eller  

 berigtiges.
§ 8.  Er en oplysning eller bedømmelse, der viser sig  

 at være urigtig eller vildledende, forinden blevet videregivet, skal  

 virksomheden straks give skriftlig underretning om berigtigelsen til den  

 registrerede og til alle, der har modtaget oplysningen eller bedømmelsen  

 inden for de sidste 6 måneder, før virksomheden er blevet bekendt med  

 forholdet.
Den registrerede skal tillige have meddelelse om, hvem der har  

 modtaget underretning efter 1. pkt., og hvorfra oplysningen eller bedømmelsen  

 stammer.
 § 9.  Henvendelser fra en registreret om sletning  

 eller berigtigelse af oplysninger eller bedømmelser, der angives at være  

 urigtige eller vildledende, eller om sletning af oplysninger, der ikke må  

 registreres eller videregives, skal snarest og inden 4 uger efter modtagelsen  

 besvares skriftligt af virksomheden.
Stk. 2.  Nægter virksomheden at foretage den begærede  

 sletning eller berigtigelse, kan den registrerede inden 4 uger efter  

 modtagelsen af virksomhedens svar eller efter udløbet af den i stk. 1 nævnte  

 svarfrist indbringe spørgsmålet for registertilsynet, der træffer afgørelse  

 om, hvorvidt der skal foretages sletning eller berigtigelse.
Bestemmelsen i §  

 8 gælder tilsvarende.
 Stk. 3.  Virksomhedens svar skal i de i stk. 2 nævnte  

 tilfælde indeholde oplysning om adgangen til at indbringe spørgsmålet for  

 registertilsynet og om fristen herfor.
 § 10.  Overdragelse eller overgivelse i øvrigt af  

 registre må kun ske til en anmeldt virksomhed som nævnt i § 1 og skal  

 anmeldes til registertilsynet uden ugrundet ophold.
 § 11.  Den, der overtræder bestemmelserne i §§ 1-8, §  

 9, stk. 1, stk. 2, 2. pkt., og stk. 3 samt § 10, straffes med bøde.
 Stk. 2.  Er overtrædelsen begået af et aktieselskab,  

 andelsselskab eller lignende, kan bødeansvaret pålægges selskabet som sådant.
 § 12.  Bekendtgørelsen træder i kraft den 1. september  

 1986.
 Stk. 2.  Virksomheder som nævnt i § 1, der eksisterer  

 ved bekendtgørelsens ikrafttræden, skal indgive anmeldelse senest den 1.  

 december 1986. I forhold til personer, der ved bekendtgørelsens ikrafttræden  

 er registreret i virksomheden, gælder reglerne i §§ 2, 3, 4 og 5, når der  

 efter den 1. september 1986 registreres oplysninger som nævnt i § 2, stk. 2,  

 eller oplysninger, hvorom der skal gives meddelelse, eller videregives  

 oplysninger som nævnt i § 3.
