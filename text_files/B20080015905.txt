Kapitel 1   Fødevarekontrol Kapitel 2   Offentliggørelse af kontrolresultater Kapitel 3   Strafbestemmelser Kapitel 4   Ikrafttræden m.v.
Bilag 1 Bilag 2 Bilag 3 Bilag 4 Bilag 5 Bilag 6 Bekendtgørelse om fødevarekontrol og offentliggørelse af kontrolresultater I medfør af § 50, § 56 og § 60, stk. 3, i lov nr. 526 af 24. juni 2005 om fødevarer, som senest ændret ved lov nr. 110 af 26. februar 2008, § 1 a i lov om frø, kartofler og planter, jf. lovbekendtgørelse nr. 261 af 26. april 1999, som senest ændret ved lov nr. 110 af 26. februar 2008, § 4 a i lov om administration af Det Europæiske Fællesskabs forordninger om markedsordninger for landbrugsvarer m.v., jf. lovbekendtgørelse nr. 297 af 28. april 2004, som senest ændret ved lov nr. 110 af 26. februar 2008, § 8 i økologiloven, jf. lovbekendtgørelse nr. 761 af 29. juni 2006, som senest ændret ved lov nr. 110 af 26. februar 2008, fastsættes:
Kapitel 1 Fødevarekontrol § 1. Fødevareregionernes kontrol med virksomheder, som er autoriserede eller registrerede i medfør af § 3, stk. 2, §§ 7, 8, 11, 12, 15 eller 20 i bekendtgørelse om autorisation og registrering af fødevarevirksomheder samt egenkontrol (autorisationsbekendtgørelsen) er baseret på de i bilag 1- 4 fastsatte standardfrekvenser for antal årlige ordinære kontrolbesøg.
 Stk. 2. I virksomheder, som i henhold til bilag 1 eller 3 har en standardfrekvens på mindre end et årligt ordinært kontrolbesøg, samt i virksomheder med elitestatus, jf. §§ 3 og 4, skal fødevareregionerne endvidere gennemføre et supplerende ordinært kontrolbesøg i forbindelse med anmeldepligtige ejer- eller brugerskifter.
Stk. 3. For virksomheder, som i henhold til bilag 1  4 har en standardfrekvens på mere end et årligt ordinært kontrolbesøg, kan Fødevarestyrelsen reducere antal årlige ordinære kontrolbesøg, hvis hensynet til den faglige prioritering i det enkelte år gør dette nødvendigt.
Der skal dog som minimum gennemføres ét årligt ordinært kontrolbesøg i disse virksomheder.
 Stk. 4. Fødevareregionerne kan som led i kontrolkampagner, stikprøvekontrol og lignende gennemføre supplerende ordinært kontrolbesøg i de af stk. 1 omfattede virksomheder.
Stk. 5. Fødevareregionerne skal gennemføre et ekstra kontrolbesøg i virksomheder, som får anmærkninger (indskærpelser, påbud, forbud, bødeforelæg eller politianmeldelser) for overtrædelser af fødevarelovgivningen.
Fødevareregionerne kan endvidere træffe afgørelse om at pålægge en virksomhed to eller flere ekstra kontrolbesøg, hvis det skønnes nødvendigt for at sikre overholdelse af fødevarelovgivningen.
 Stk. 6. Fødevareregionen kan i særlige tilfælde undlade at gennemføre ekstra kontrolbesøg, jf. stk. 5, hvis den vurderer, at overholdelse af fødevarelovgivningen mere hensigtsmæssigt kan kontrolleres på anden vis.
 § 2. I forbindelse med autorisation eller registrering af detailvirksomheder med undtagelse af detail med engrosvirksomhed, jf. §§ 8 og 12 i autorisationsbekendtgørelsen, producenter af materialer og genstande med direkte salg til forbrugeren, jf. § 15 i autorisationsbekendtgørelsen, samt virksomheder med mobile anlæg og lignende, som anvendes til slagtning eller slagtemæssig behandling i forbindelse med hjælp til primærproducenters hjemmeslagtning, jf. § 20 i autorisationsbekendtgørelsen, træffer fødevareregionen på grundlag af virksomhedens aktiviteter afgørelse om indplacering af virksomheden i en af de i bilag 1 nævnte risikogrupper.
 Stk. 2. I forbindelse med autorisation eller registrering af engrosvirksomheder, jf. § 3, stk. 2, og §§ 7 og 11 i autorisationsbekendtgørelsen, autorisation eller registrering af detail med engrosvirksomhed, jf. §§ 8 og 12 i autorisationsbekendtgørelsen, samt registrering af virksomheder som indfører, fremstiller med henblik på engrossalg eller foretager engrossalg af visse materialer og genstande, jf. § 15 i autorisationsbekendtgørelsen, træffer fødevareregionen på grundlag af virksomhedens aktiviteter afgørelse om indplacering af virksomheden i en af de i bilag 3 nævnte risikogrupper.
 Stk. 3. Fødevareregionen kan efterfølgende træffe afgørelse om at ændre en virksomheds indplacering i risikogruppe, hvis ændringer i en virksomheds aktiviteter eller andre relevante forhold giver anledning til dette.
Elitevirksomheder § 3. Virksomheder, som i henhold til bilag 1 eller 3 har en standardfrekvens på mindst et årligt ordinært kontrolbesøg, får status som elitevirksomhed, hvis de seneste fire kontrolrapporter er uden anmærkninger for overtrædelser af fødevarelovgivningen, og samtlige kontrolrapporter inden for de seneste 12 måneder tillige er uden anmærkninger for overtrædelser af fødevarelovgivningen.
Fødevareregionen tildeler en virksomhed status som elitevirksomhed ved førstkommende kontrolrapport, hvor ovennævnte betingelser er opfyldt.
 Stk. 2. En virksomheds status som elitevirksomhed bortfalder ved anmeldepligtig ejer- eller brugerskifte, eller hvis virksomheden får anmærkninger for overtrædelser af fødevarelovgivningen.
§ 4. Fødevarevirksomheder, som har et certificeret kvalitetsstyringssystem, og som i henhold til bilag 1 eller 3 har en standardfrekvens på mindst et årligt ordinært kontrolbesøg, kan endvidere efter ansøgning få status som elitevirksomhed.
Ansøgningen skal fremsendes til den lokale kontrolafdeling.
Stk. 2. Kvalitetsstyringssystemet skal dække alle virksomhedens aktiviteter, og være i overensstemmelse med en international anerkendt standard.
Certificeringen skal være foretaget af et certificeringsorgan, der er akkrediteret af et akkrediteringsorgan, som er medunderskriver af EA's (European co-operation for Accreditation) multilaterale aftale om gensidig anerkendelse.
Standarden skal for den pågældende virksomhedstype indeholde kravelementer, som sikrer opfyldelse af relevante lovgivnings- og myndighedskrav, som følger af 1) art. 4 i Europa-Parlamentets og Rådets forordning (EF) nr. 852/2004 af 29. april 2004 om fødevarehygiejne (hygiejneforordningen), 2) art. 5 i hygiejneforordningen, 3) art. 3 i Europa-Parlamentets og Rådets forordning (EF) nr. 853/2004 af 29. april 2004 om særlige hygiejnebestemmelser for animalske fødevarer, 4) Kommissionens forordning (EF) nr. 2073/2005 af 15. november 2005 om mikrobiologiske kriterier for fødevarer vedr. mikrobiologisk verificering af egenkontrolprocedurerne, 5) art. 14 i Europa-Parlamentets og Rådets forordning (EF) nr. 178/2002 af 28. januar 2002 om generelle principper og krav i fødevarelovgivningen, om oprettelse af Den Europæiske Fødevaresikkerhedsautoritet og om procedurer vedrørende fødevaresikkerhed med senere ændringer (fødevareforordningen), 6) art. 18 i fødevareforordningen og 7) art. 19 i fødevareforordningen.
Stk. 3. Virksomheden skal i ansøgningen dokumentere, at betingelserne i stk. 2 er opfyldt, samt oplyse om certificeringsorganets auditeringsomfang og -frekvens i virksomheden.
Den skal endvidere i ansøgningen acceptere følgende vilkår:
 1) Tilsynsmyndigheden skal til enhver tid have adgang til certificeringsorganets besøgsrapporter for de seneste 3 år.
 2) Certificeringsorganets besøgsrapporter skal være skrevet på eller oversat til dansk.
 3) Virksomheden skal i forbindelse med kontrolbesøg kunne redegøre for hvilke dele af virksomhedens egenkontrolprogram, certificeringsorganet har gennemgået, og hvor dette er dokumenteret i certificeringsorganets besøgsrapport.
Stk. 4. Opfylder ansøgningen kravene i stk. 3, registrerer fødevareregionen virksomheden som certificeret og meddeler dette til virksomheden.
Regionen tildeler herefter virksomheden elitestatus, jf. dog stk. 5, hvis 1) den førstkommende kontrolrapport efter registreringen er uden anmærkninger for overtrædelse af fødevarelovgivningen, og der ikke er anmærkninger på den seneste kontrolrapport forud for registreringen, eller 2) der efter registreringen er to på hinanden følgende kontrolrapporter uden anmærkninger for overtrædelse af fødevarelovgivningen.
Stk. 5. For virksomheder registreret i medfør af stk. 4, hvor der i henhold til § 14, stk. 2, udarbejdes kontrolresumeer, tildeles virksomheden elitestatus, hvis 1) den seneste måneds kontrolrapporter efter registreringen er uden anmærkninger for overtrædelse af fødevarelovgivningen og der ikke er anmærkninger på den seneste måneds kontrolrapporter forud for registreringen, eller 2) to på hinanden følgende måneders kontrolrapporter efter registreringen er uden anmærkninger for overtrædelse af fødevarelovgivningen.
Stk. 6. Virksomheder kan i forbindelse med en ansøgning, jf. stk. 1, bestille et supplerende ordinært kontrolbesøg hos den lokale kontrolafdeling.
Dette kontrolbesøg skal gennemføres inden for 2 måneder efter, at fødevareregionen har registreret virksomheden som certificeret.
 Stk. 7. Ved anmeldepligtigt ejer- eller brugerskifte kan en virksomheds status som elitevirksomhed i medfør af stk. 1 videreføres, hvis virksomheden dokumenterer, at certificeringen videreføres uændret, og at virksomheden fortsat accepterer vilkårene for registreringen som certificeret.
Stk. 8. Hvis certificeringen af virksomhedens kvalitetsstyringssystem bortfalder, eller hvis kvalitetsstyringssystemet ændres, således at det ikke længere opfylder betingelserne, jf. stk. 2, ophører registreringen som certificeret, og virksomheden skal omgående meddele dette til den lokale kontrolafdeling.
En virksomheds registrering som certificeret ophører endvidere, hvis den ikke overholder de i stk. 3 fastsatte vilkår.
Stk. 9. En virksomheds registrering som certificeret suspenderes, hvis den får anmærkninger for overtrædelser af fødevarelovgivningen.
Suspenderingen ophører, når virksomheden har fået to på hinanden følgende kontrolrapporter uden anmærkninger for overtrædelser af fødevarelovgivningen.
For virksomheder, hvor der i henhold til § 14, stk. 2, udarbejdes kontrolresumeer, ophører suspenderingen dog først efter to på hinanden følgende måneders kontrolrapporter uden anmærkninger for overtrædelse af fødevarelovgivningen § 5. For virksomheder omfattet af § 2, stk. 1, med status som elitevirksomhed, jf. §§ 3 og 4, anvender fødevareregionerne de i bilag 2 fastsatte standardfrekvenser for antal årlige ordinære kontrolbesøg.
 Stk. 2. For virksomheder omfattet af § 2, stk. 2, med status som elitevirksomhed, jf. §§ 3 og 4, anvender fødevareregionerne de i bilag 4 fastsatte standardfrekvenser for antal årlige ordinære kontrolbesøg.
Bestilte kontrolbesøg § 6. Virksomheder, som i henhold til bilag 1 eller 3 har en standardfrekvens på mindst et årligt ordinært kontrolbesøg, kan i forbindelse med anmeldepligtige ejer- eller brugerskifter bestille et supplerende ordinært kontrolbesøg hos den lokale kontrolafdeling.
 Stk. 2. Virksomheder, hvor der i medfør af § 1, stk. 6, ikke gennemføres ekstra kontrolbesøg som opfølgning på en anmærkning for overtrædelser af fødevarelovgivningen, kan bestille et supplerende ordinært kontrolbesøg hos den lokale kontrolafdeling.
 Stk. 3. Et kontrolbesøg, som er bestilt i medfør af stk. 1 eller 2, skal gennemføres inden for 2 måneder efter, at kontrolafdelingen har modtaget anmodningen.
Kapitel 2 Offentliggørelse af kontrolresultater § 7. Fødevarestyrelsen offentliggør resultater og sanktioner på baggrund af fødevareregionernes kontrol med overholdelse af fødevarelovgivningen.
Detailvirksomheder § 8. Som led i offentliggørelsen skal alle virksomheder omfattet af § 2, stk. 1, i denne bekendtgørelse samt alle virksomheder omfattet af §§ 13 eller 14 i autorisationsbekendtgørelsen ophænge kontrolrapporten i sin helhed i virksomheden.
Eventuelle tillægssider til kontrolrapporten skal på forespørgsel være tilgængelig for forbrugeren på virksomheden.
Stk. 2. Kontrolrapporten skal umiddelbart efter, at virksomheden har modtaget denne, ophænges ved indgangspartiet til virksomheden.
Kontrolrapporten skal placeres således, at den til stadighed er let synlig og læsbar for forbrugerne, inden disse betræder virksomhedens forretningsområde.
Virksomheder med mobile salgssteder skal ophænge kontrolrapporten synligt og læsbar for forbrugeren på hvert enkelt salgssted, der er kontrolleret.
 Stk. 3. Ved virksomheder med mere end ét indgangsparti eller hvis mere end ét salgssted er omfattet af en kontrolrapport skal kopi benyttes.
 Stk. 4. Ved salg, hvor forbrugeren ikke har mulighed for at se kontrolrapporten og tillægssiden på salgsstedet, herunder ved postordresalg og salg via internet, skal kopi af seneste kontrolrapport og eventuelle tillægssider sendes til kunden på forlangende.
Stk. 5. Fødevareregionerne kan give en virksomhed nærmere anvisning om placeringen af kontrolrapporter, hvis det skønnes nødvendigt for at sikre tilgængeligheden for forbrugerne.
Fødevareregionerne kan uanset stk. 1 endvidere træffe beslutning om, at en virksomhed midlertidigt skal undlade ophængning af kontrolrapport, hvis det seneste kontrolresultat skønnes ikke at være retvisende.
 Stk. 6. Fødevareregionerne kan dispensere fra kravene til placering af kontrolrapporten i stk. 2, hvis tilgængeligheden for forbrugerne sikres bedre ved en anden placering.
§ 9. Virksomheder omfattet af § 2, stk. 1, med en standardfrekvens på 0,2, jf. bilag 1, er fritaget fra pligten til at ophænge kontrolrapport.
Disse virksomheden skal i stedet ophænge den kontrolinformationsblanket, som udleveres af fødevareregionerne.
 Stk. 2. Reglerne for ophængning af kontrolrapporter, jf. § 8, finder tilsvarende anvendelse for kontrolinformationsblanketten.
§ 10. Resultatet af kontrollen med de i § 8, stk. 1 nævnte virksomheder anføres på kontrolrapporten.
Resultatet bliver sammenfattet i en kategori, som anføres på kontrolrapporten med et af de i bilag 5 nævnte symboler.
Kontrolrapporten indeholder desuden oplysninger om kategorier, herunder dato og forklaring på kategori for de tre seneste kontrolbesøg udført efter 1. oktober 2001.
Stk. 2. Ved anmeldepligtig ejer- eller brugerskifte falder kategorier fra forrige ejer bort ved første kontrolbesøg efter ejer- eller brugerskiftet.
Seneste kontrolrapport fra forrige ejer eller bruger skal dog blive hængende, indtil første kontrolrapport efter ejer- eller brugerskiftet er modtaget.
 § 11. For de af § 2, stk. 1, omfattede virksomheder offentliggør Fødevarestyrelsen de seneste fire kontrolrapporter på internettet.
 Stk. 2 En virksomheds seneste fire kontrolrapporter offentliggøres på internettet indtil, virksomheden ophører.
 Stk. 3 Ved anmeldepligtig ejer- eller brugerskifte offentliggøres tidligere kontrolrapporter for virksomheden, indtil der er udført kontrolbesøg efter ejer- hhv. brugerskiftet.
Stk. 4 Virksomhederne kan aflevere eller indsende skriftlige bemærkninger til de seneste fire kontrolrapporter til den lokale kontrolafdeling.
Bemærkninger på op til 300 karakterer vil herefter blive offentliggjort på internettet.
§ 12. Hvis en fødevareregion meddeler en virksomhed omfattet af § 8, stk. 1, forbud mod salg, udleverer fødevareregionen samtidig en streamer til virksomheden, hvoraf fremgår, at virksomheden er lukket indtil videre af fødevarekontrollen.
Virksomheden skal ophænge streameren umiddelbart efter at have modtaget denne.
 Stk. 2. Reglerne for ophængning af kontrolrapporter, jf. § 8, finder tilsvarende anvendelse for streameren.
§ 13. Virksomheder omfattet af § 2, stk. 1, som i medfør af §§ 3 eller 4 opnår status som elitevirksomhed, får af fødevareregionen udleveret en mærkat med det som bilag 6 optrykte symbol.
Dette symbol vil desuden være anført på kontrolrapporten, og oplysningen om elitestatus vil indgå i offentliggørelsen på internettet, jf. § 11.
Stk. 2. Virksomheden kan opsætte mærkaten i virksomheden og i øvrigt anvende oplysningen om dens status som elitevirksomhed i markedsføring, herunder ved anvendelse af det som bilag 6 optrykte symbol.
Virksomheden må ikke ved placeringen af mærkaten eller anvendelsen af oplysningen om dens status som elitevirksomhed i markedsføring vildlede forbrugerne.
Stk. 3. Bortfalder eller suspenderes en virksomheds status som elitevirksomhed skal virksomheden omgående fjerne mærkaten og ophøre med at anvende oplysningen om dens tidligere status som elitevirksomhed i markedsføring.
Fødevareregionerne kan for et nærmere fastsat tidsrum meddele dispensation til fortsat markedsføring af færdigvarer og anvendelse af eksisterende emballage, hvor oplysningen om den tidligere status som elitevirksomhed allerede er anvendt.
Engrosvirksomheder § 14. For de af § 2, stk. 2, omfattede virksomheder offentliggør Fødevarestyrelsen de seneste fire kontrolrapporter på internettet.
 Stk. 2. For de af § 2, stk. 2, omfattede virksomheder, der ifølge fødevareregionens årlige kontrolaktivitetsplan skal have mere end 12 kontrolbesøg pr. år, offentliggøres et kontrolresume for hvert af de seneste fire måneder.
 Stk. 3. En virksomheds seneste fire kontrolrapporter eller kontrolresumeer offentliggøres på internettet, indtil virksomheden ophører.
 Stk. 4. Ved anmeldepligtig ejer- eller brugerskifte offentliggøres tidligere kontrolrapporter eller kontrolresumeer for virksomheden, indtil der er udført kontrolbesøg efter ejer- hhv. brugerskiftet.
Stk. 5. Virksomhederne kan aflevere eller indsende skriftlige bemærkninger til de seneste fire kontrolrapporter eller kontrolresumeer til den lokale kontrolafdeling.
Bemærkninger på op til 300 karakterer vil herefter blive offentliggjort på internettet.
§ 15. Virksomheder omfattet af § 2, stk. 2, som i medfør af §§ 3 eller 4 opnår status som elitevirksomhed, får af fødevareregionen udleveret en mærkat med det som bilag 6 optrykte symbol.
Dette symbol vil desuden være anført på kontrolrapporten, og oplysningen om elitestatus vil indgå i offentliggørelsen på internettet, jf. § 14.
Stk. 2. Virksomheden kan opsætte mærkaten i virksomheden og kan i øvrigt anvende oplysningen om dens status som elitevirksomhed i markedsføring, herunder ved anvendelse af det som bilag 6 optrykte symbol.
Virksomheden må ikke ved placeringen af mærkaten eller anvendelsen af oplysningen om dens status som elitevirksomhed i markedsføring vildlede forbrugerne.
Stk. 3. Bortfalder eller suspenderes en virksomheds status som elitevirksomhed, skal virksomheden omgående ophøre med at anvende oplysningen om dens tidligere status som elitevirksomhed i markedsføring.
Fødevareregionerne kan for et nærmere fastsat tidsrum meddele dispensation til fortsat markedsføring af færdigvarer og anvendelse af eksisterende emballage, hvor oplysningen om den tidligere status som elitevirksomhed allerede er anvendt.
Generelle bestemmelser § 16. Virksomheder, som på egen hjemmeside markedsfører produkter eller aktiviteter omfattet af fødevarelovgivningen, skal på et let synligt sted på hjemmesiden vise de seneste fire kontrolrapporter, jf. § 11, stk., og § 14, stk. 1, hhv. de seneste fire kontrolresumeer, jf. § 14, stk. 2, for hvert kontrolsted.
Dette kan ske ved at linke til kontrolrapporterne hhv. kontrolresumeerne på Fødevarestyrelsens smiley-hjemmeside.
 Stk. 2. De virksomheder, som i henhold til § 9, stk. 1, er fritaget fra pligten til at ophænge kontrolrapport, er tillige fritaget fra pligten til at vise de seneste fire kontrolrapporter på virksomhedens hjemmeside.
 § 17. Ved offentliggørelse af resultater fra kontrolkampagner, kontrolbesøg og lignende kan Fødevarestyrelsen og fødevareregionerne offentliggøre navne og adresser på de af autorisationsbekendtgørelsen omfattede virksomheder.
 § 18. Fødevarestyrelsen og fødevareregionerne offentliggør kontrolresultater, herunder bødestørrelse, inden de administrative klagemuligheder er udtømte, bødeforelægget er endeligt vedtaget, eller der er faldet endelig dom.
Kapitel 3 Strafbestemmelser § 19. Med bøde straffes den, der 1) i strid med § 4, stk. 8, ikke underretter den lokale kontrolafdeling om bortfald af eller væsentlige ændringer i et certificeret kvalitetsstyringssystem, 2) undlader at ophænge kontrolrapport; jf. § 8, stk. 1 - 3, kontrolinformationsblanket, jf. § 9, eller streamer, jf. § 12, 3) ikke på forespørgsel fra en forbruger fremviser en tillægsside til en kontrolrapport, jf. § 8, stk. 1, 4) ophænger kontrolrapport, kontrolinformationsblanket eller streamer i strid med § 8, stk. 2 og 3, jf. § 9, stk. 2, og § 12, stk. 2, 5) ikke på forespørgsel fra en forbruger fremsender kopi af seneste kontrolrapport og eventuelle tillægssider, jf. § 8, stk. 4, 6) ikke efterkommer en anvisning om ophængning af kontrolrapport, kontrolinformationsblanket eller streamer, jf. § 8, stk. 5, § 9, stk. 2, og § 12, stk. 2, 7) uberettiget angiver at have status som elitevirksomhed, jf. §§ 3 og 4, vildleder forbrugerne i strid med § 13, stk. 2, eller § 15, stk. 2, eller fortsætter med at anvende oplysning om tidligere status som elitevirksomhed i strid med § 13, stk. 3, eller § 15, stk. 3, eller 8) undlader at vise virksomhedens kontrolrapporter på en hjemmeside i overensstemmelse med § 8, stk. 4, eller § 16, stk.1.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Kapitel 4 Ikrafttræden m.v.
 § 20. For virksomheder omfattet af § 2, stk. 1 eller 2, som ved bekendtgørelsens ikrafttræden er autoriserede eller registrerede som fødevarevirksomheder, træffer fødevareregionerne snarest muligt afgørelse om deres placering i risikogruppe, jf. § 2, og meddeler dette til den enkelte virksomhed senest i forbindelse med det første kontrolbesøg efter bekendtgørelsens ikrafttræden.
 Stk. 2. Virksomheder, som ved bekendtgørelsens ikrafttræden opfylder betingelserne i § 3, får tildelt status som elitevirksomhed.
 § 21. Bekendtgørelsen træder i kraft den 10. marts 2008, dog træder § 16 først i kraft den 1. maj 2008.
 Stk. 2. Samtidig ophæves bekendtgørelse nr. 1127 af 15. december 2003 om offentliggørelse af kontrolresultater.
Fødevarestyrelsen, den 5. marts 2008 Anders Munk Jensen / Jørgen Kruhl Jensen Bilag 1 Standardfrekvenser for detailvirksomheder Bilag 2 Standardfrekvenser for detailvirksomheder med elitestatus Bilag 3 Standardfrekvenser for engrosvirksomheder og detail med engrosvirksomhed Bilag 4 Standardfrekvenser for engrosvirksomheder og detail med engrosvirksomhed med elitestatus Bilag 5 Kategoriseringen omfatter følgende symboler:
