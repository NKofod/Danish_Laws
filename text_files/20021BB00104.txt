Fremsat den 28. februar 2003 af  

 Line Barfod (EL) og Søren S&oslash  

 ;ndergaard (EL) Forslag til folketingsbeslutning om at styrke borgernes retsstilling Folketinget pålægger regeringen at udarbejde  

 lovforslag om borgernes retssikkerhed med følgende indhold:
 1.	Afskaf skatten på retfærdighed.
 Retsafgiften skal afskaffes og erstattes af et gebyr på 500 kr.,  

 som man f.eks. har det i Sverige.
 2.	Udvid borgernes adgang til offentlig retshjælp og fri proces  

 ved at hæve indkomstgrænserne og fjerne  

 ægtefælleafhængigheden.
 3.	Mulighederne for at få offentlig retshjælp ved advokat  

 skal forbedres ved, at området for offentlig retshjælp udvides og  

 satserne hæves.
 4.	Mulighederne for at få tilkendt fri proces skal forbedres ved,  

 at det sikres, at statsamterne/Civilretsdirektoratet ikke længere reelt  

 skal fungere som »dommere « og vurdere, hvorvidt man har udsigt  

 til at vinde en sag, men kun skal vurdere, om der overhovedet er et grundlag  

 for at føre en sag.
 5.	Udvid borgernes adgang til gratis og anonym rådgivning ved at  

 afsætte flere penge til retshjælpsinstitutioner og oplysning om  

 denne mulighed.
 6.	Borgerne skal have en bedre retsstilling i sager mod offentlige  

 myndigheder ved, at bevisbyrden ændres, så det bliver  

 myndighederne, der skal bevise, at de har ret, i stedet for, at borgeren skal  

 bevise, at myndigheden har begået en fejl.
 7.	Offentliggør alle domme i en offentlig og gratis domsdatabase  

 på samme måde, som alle love og regler er tilgængelige i  

 Retsinformation.
Bemærkninger til forslaget Det er afgørende for et demokratisk  

 retssamfund, at alle borgere har adgang til retfærdighed.
Alle skal  

 have mulighed for at få prøvet en sag ved domstolene, alle skal  

 have mulighed for en uafhængig rådgivning om deres juridiske  

 problemer.
Dertil kommer, at det så vidt muligt også skal  

 være muligt for alle at føre en sag, så de ikke på  

 forhånd giver fortabt, fordi det som borger er næsten umuligt at  

 føre sag over for hele det offentlige system.
Selvfølgelig vil det bedste være, hvis det  

 kun er i et fåtal af sager, at borgerne har behov for at få  

 prøvet de offentlige myndigheders afgørelser ved en domstol.  

 Derfor er en væsentlig del af arbejdet for en større  

 retssikkerhed at skabe flere enkle regler med klare retskrav for borgerne.  

 F.eks. er der ikke behov for sager om ret til folkepension, for det får  

 man automatisk, når man når en bestemt alder.
Og der er ikke  

 sager om børns ret til at komme i skole, for alle børn i  

 Danmark har ret til en plads i folkeskolen.
Tilsvarende enkle regler  

 bør vi få flere af.
I sager mellem borgerne og mellem borgere og virksomheder  

 er der behov for flere muligheder for konfliktløsning, som der  

 arbejdes med at udvikle på forskellige måder.
Domstolene  

 bør få flere ressourcer til at udvikle tilbud om f.eks.  

 mediation/mægling.
 Dette beslutningsforslag er imidlertid begrænset til  

 at sikre, at rammerne for at få prøvet en sag ved retten er i  

 orden, dvs. retsafgift, retshjælp, fri proces, domsdatabase og  

 retsstillingen i borgeres sager mod offentlige myndigheder.
 Forslagsstillerne er bekendt med, at Retsplejerådet  

 i øjeblikket arbejder på en betænkning om nogle af de  

 punkter, der indgår i beslutningsforslaget, men mener, at problemerne  

 er så store, at den politiske drøftelse bør  

 påbegyndes allerede nu, så der kan komme en ændring  

 hurtigst muligt på de punkter, hvor der kan opnås flertal.
 Et flertal i Retsplejerådet udtalte i  

 betænkning 1401/2001 s. 80:
 Flertallet valgte at udtale sig om  

 retsafgifter allerede på det tidspunkt i stedet for at afvente arbejdet  

 med betænkningen om retsafgifter m.v., fordi et flertal i Folketinget  

 fordoblede retsafgiften som led i finanslovsaftalen for 2000 alene for at  

 skaffe flere penge i statskassen.
Bemærkninger til forslagets enkelte  

 bestemmelser Ad 1. Afskaf skatten på retfærdighed:
Mange har i dag ikke råd til at få  

 prøvet deres sag ved domstolene på grund af de høje  

 retsafgifter.
I en sag om Gladsaxe Kommunes nedskæring af hjælp  

 til en handicappet opgjorde retten, at den handicappede  

 førtidspensionist skulle betale 137.000 kr. i retsafgift for at  

 få prøvet, om kommunen havde ret til at skære hans  

 hjælp ned fra 128 timer om ugen til 39,3 timer.
Først da  

 Højesteret skulle tage stilling til, om en så høj  

 retsafgift var i strid med menneskerettighedskonventionen, fik borgeren fri  

 proces.
Mange borgere vil i den situation ikke have ressourcerne til at blive  

 ved med at klage, men vil give op, straks de får den store regning fra  

 retten.
Det fremgår af justitsministerens svar på  

 spørgsmål 194 og 195 til Folketingets Retsudvalg (jf. alm. del  

 bilag 601, 2001-02, 2. samling), at der i 2001 blev betalt ca. 190 mio. kr. i  

 retsafgifter i civile sager.
Det fremgår, at man i Sverige i stedet har  

 et retsgebyr/ansøgningsafgift på 450 skr.
Såfremt man i  

 Danmark erstatter retsafgifterne med et gebyr på 500 kr., vil det  

 formentlig betyde mindre indtægter i størrelsesordenen 120 mio.  

 kr. og muligvis flere retssager.
Men de fleste retssager kan  

 forhåbentlig føre til, at flere kommuner og offentlige  

 myndigheder gør deres arbejde bedre og giver borgerne, hvad de har  

 krav på, straks de søger, i stedet for, at de skal igennem en  

 lang retssag.
Og hvis der samtidig indføres bedre mulighed for  

 retshjælp, vil mange konflikter formentlig kunne løses, inden  

 det kommer til en retssag.
Ligesom et offentligt domsregister vil kunne  

 afholde folk fra at anlægge sag, fordi de kan se, hvad udfaldet har  

 været i tilsvarende sager.
 Ad 2. Udvid adgangen til offentlig retshjælp og fri proces:
Alle bør have adgang til retfærdighed uanset  

 deres indkomst.
Som det er i dag, kan et par, hvor begge er  

 arbejdsløse og ikke har børn eller kun har et barn, ikke  

 få fri proces (jf. justitsministerens svar på  

 spørgsmål 204 til Folketingets Retsudvalg (alm. del   bilag 614,  

 2001-02, 2. samling)). Indkomstgrænserne bør hæves,  

 så alle med en indkomst under f.eks. 300.000 kr. kan få fri  

 proces og offentlig retshjælp.
Samtidig bør afhængigheden  

 af ægtefælle/samlever fjernes.
Ethvert menneske skal behandles  

 individuelt og ikke som et påhæng til en anden.
Ofte vil sagen  

 slet ikke vedrøre partneren eller endda stamme fra en tid, før  

 parterne flyttede sammen, og så er det urimeligt, at partnerens  

 indkomst skal være afgørende.
 Ad 3. Udvid muligheden for at få offentlig retshjælp:
 Det kan spare mange retssager og megen unødig uro,  

 hvis alle har adgang til rådgivning hos en advokat.
Da Folketinget i 1978 lagde moms på  

 advokatsalærer, besluttede man samtidig, at de penge, der kom ind,  

 skulle gå til offentlig retshjælp.
I betænkningen udtalte  

 et flertal (Socialdemokratiets, Venstres, Det Konservative Folkepartis og Det  

 Radikale Venstres medlemmer af udvalget) om konsekvenserne for  

 retshjælpssystemet af at indføre afgiftspligten for  

 advokatydelser:
 »For at imødegå den fordyrelse af almindelige  

 retshjælpsforretninger, der bliver en følge af, at  

 advokatvirksomhed bliver inddraget under loven, er flertallet enigt om, at  

 der skal ske en udligning over det offentlige retshjælpssystem,  

 således at denne kan træde i kraft den 1. oktober 1978.
 Justitsministeren har i et samråd nærmere  

 redegjort for, hvorledes en sådan udligning kan udformes inden for en  

 beløbsramme af 25 mio. kr. (uden afgift).« (Jf. justitsministerens  

 svar på spørgsmål 208 til Folketingets Retsudvalg (alm.  

 del   bilag 614, 2001-02, 2. samling)).
 Der blev i 2001 anvendt 26,4 mio. kr. til offentlig  

 retshjælp ved advokat (jf. justitsministerens svar på  

 spørgsmål 205 til Folketingets Retsudvalg (alm. del   bilag 614,  

 2001-02, 2. samling). Det beløb, der anvendes til offentlig  

 retshjælp, er altså stort set det samme i dag som det, der blev  

 afsat i 1978.
 Skatteministeriet har vurderet, at indtægten fra  

 moms på advokatsalærer udgjorde op imod 1,1 mia. kr. i 2001 (jf.  

 justitsministerens svar på spørgsmål 206 til Folketingets  

 Retsudvalg (alm. del   bilag 622, 2001-02, 2. samling)).
Selv om man også medregner udgiften til fri proces,  

 ca. 171 mio. kr., og retshjælp, ca. 9 mio. kr. (jf. justitsministerens  

 svar til Folketingets Retsudvalg (alm. del   bilag 614, 2001-02, 2.  

 samling)), så udgør disse udgifter i alt kun lidt over 200 mio.  

 kr.
Såfremt man valgte at følge folketingsflertallets  

 løfte fra 1978, skulle der altså anvendes ca. 5 gange så  

 mange midler til at sikre befolkningen adgang til retfærdighed.
Advokatsalæret for en almindelig rådgivning  

 inden for ordningen offentlig retshjælp har siden 1994 udgjort 800 kr.  

 inkl. moms og klientens egenbetaling.
Hvis der foreligger en tvist, kan  

 salæret stige til 2.630 kr. inkl. moms og klientens egenbetaling.
Til  

 sammenligning udgør grundtaksten for en forsvarsadvokat 1.100 kr. for  

 1 time.
Advokatsalæret ved offentlig retshjælp bør  

 hæves til mindst samme niveau som for forsvarsadvokater.
Sager med  

 offentlig retshjælp er i dag som regel ren tilsætning fra  

 advokatens side, da man sjældent bruger under 1 time på en  

 rådgivning, der jo også indbefatter at læse papirer, skrive  

 ansøgning om retshjælp m.m.
Hvis der er en tvist, er det  

 næsten helt umuligt at klare på de ca. 2 timer, som pengene  

 rækker til.
Og det er normalt ikke tilladt at opkræve yderligere  

 betaling fra klienten.
Derfor er der meget få advokater, der reklamerer  

 med muligheden for at få offentlig retshjælp.
I dag er der en række begrænsninger for,  

 hvilke sager man kan få offentlig retshjælp til.
F.eks. kan man  

 normalt ikke få offentlig retshjælp til sager om  

 gældssanering, selv om mange sager ved skifteretterne, der afvises  

 straks ved første retsmøde, kunne undgås, hvis borgeren  

 havde søgt rådgivning hos en advokat.
Reglerne bør  

 ændres, så der kan gives offentlig retshjælp i videre  

 omfang end i dag.
 Ad 4. Udvid muligheden for at få fri proces:
Ifølge retsplejelovens § 330, stk. 1, kan der efter  

 ansøgning meddeles en person fri proces, såfremt den  

 pågældende skønnes at have rimelig grund til at  

 føre proces.
Statsamterne behandler ansøgningerne med  

 Civilretsdirektoratet som ankeinstans.
I realiteten foretager disse  

 offentlige myndigheder en sagsbehandling af en ansøgning om fri  

 proces, der går en del videre end blot til at vurdere, om der er  

 rimelig grund til at føre proces.
Ofte gives der afslag med den  

 begrundelse, at borgeren ikke har rimelig udsigt til at vinde sagen.  

 For det første er dette jo netop det, retten skal tage stilling til  

 ved en noget grundigere sagsbehandling, end de offentlige myndigheder har  

 mulighed for, blandt andet ved, at retten hører parterne og eventuelle  

 vidner.
For det andet er der jo en væsentlig forskel på lovens  

 ord om Dertil kommer, at man nogle gange kan få afslag  

 på en ansøgning om fri proces, hvis de offentlige myndigheder  

 vurderer, at man kan være sikker på at vinde sagen, f.eks. hvis  

 det drejer sig om en lejer, der ikke har fået tilbagebetalt sit  

 depositum fra udlejeren, selvom udlejeren ikke har noget modkrav.
Men hvis  

 man ikke har penge til at anlægge sagen, hjælper det ikke, at man  

 kan være sikker på at vinde sagen, for hvem skal lægge ud  

 for retsafgiften og betale advokatsalæret, hvis udlejeren nu ikke  

 straks betaler depositummet.
 Reglerne om fri proces bør derfor ændres,  

 så man kan få fri proces, medmindre det er klart, at man vil tabe  

 sagen.
 Ad 5. Udvid borgernes adgang til gratis og anonym rådgivning:
Mange borgere har behov for at få afklaret juridiske  

 problemer og/eller få hjælp til f.eks. at skrive til udlejeren,  

 kommunen eller andre.
I mange sager er det ikke nødvendigt med en  

 advokat, og en del borgere vil slet ikke tænke på en advokat som  

 en mulighed.
Der er gode erfaringer med åbne rådgivninger, hvor  

 enhver kan komme ind fra gaden og få råd og vejledning med det  

 samme og eventuelt hjælp med korrespondance eller videre henvisning  

 til, hvor man kan få hjælp til at føre en sag.
Der bruges i dag kun ca. 9 mio. kr. til gratis  

 retshjælpsinstitutioner.
Dette beløb bør forøges  

 væsentligt, og der bør iværksættes målrettet  

 oplysningsvirksomhed for at gøre opmærksom på muligheden  

 for at oprette gratis retshjælpsinstitutioner.
 Ad 6. Ændret bevisbyrde i sager mod offentlige myndigheder:
Der er mange sager, hvor borgere kommer i klemme i  

 systemet, f.eks. sager om førtidspension, om, hvilke sociale ydelser  

 man har ret til, om man skal trækkes i dagpengene.
Det kan være  

 meget svært for en borger at løfte bevisbyrden for, at  

 myndigheden tager fejl.
Disse sager kan have meget store konsekvenser for  

 borgeren; det kan nogle gange være hele livsgrundlaget, der står  

 på spil.
I straffesager er det altid myndigheden, der skal bevise, at  

 borgeren har begået noget strafbart, også i små sager om at  

 køre over for rødt eller parkere ulovligt.
Det virker noget  

 besynderligt, at der ikke er den samme retssikkerhed for borgeren i sager,  

 der har langt større betydning end en mindre bøde.
Derfor  

 bør bevisbyrden ændres i borgernes sager mod offentlige  

 myndigheder, så det bliver myndighederne, der skal bevise, at de har  

 ret, i stedet for at borgerne skal bevise, at de har begået en fejl.
 I første omgang bør princippet  

 indføres i sociale sager og arbejdsmarkedssager, f.eks. om dagpengeret  

 og arbejdsskadeerstatning.
 Ad 7. Offentlig og gratis adgang til domme:
Det er vigtigt, at alle har adgang til domme, så man  

 kan se, hvordan retspraksis ser ud på et bestemt område.
Det kan  

 også spare nogle retssager, hvis man kan se, hvad der er dømt i  

 lignende sager.
I dag er det et privat, multinationalt firma, der sidder  

 på udgivelsen af domme i Danmark, dels i Ugeskrift for Retsvæsen,  

 dels i diverse særlige tidsskrifter/domsudgivelser.
Desuden er der  

 enkelte andre, der offentliggør domme på specielle  

 områder.
Og nogle retter er begyndt at offentliggøre  

 domsresumeer på deres hjemmeside.
Men det er kun en lille del af  

 dommene, der bliver offentliggjort.
Med moderne teknik er det rimelig simpelt at sikre, at  

 alle domme bliver lagt ind i en domsdatabase.
Det er vigtigt, at der bliver  

 lagt en række søgekriterier ind i databasen, så det bliver  

 nemt at foretage en afgrænset søgning i f.eks. alle sager  

 vedrørende lønindeholdelse i kontanthjælp.
Domsdatabasen  

 bør være offentligt tilgængelig på internettet  

 på samme måde som Retsinformation, hvor alle borgere gratis kan  

 se alle love, bekendtgørelser m.v.
Det vil naturligvis koste nogle  

 ressourcer hos domstolene at lægge dommene ind i en domsdatabase med  

 søgekriterier, men samtidig vil man i hele den offentlige sektor spare  

 udgifter til diverse tidsskrifter med domme.
Det bør kombineres med en mulighed for at abonnere  

 for et beløb, der svarer til omkostningerne, på domme på  

 et bestemt område, f.eks. strafferet eller arbejdsmiljø,  

 således at man jævnligt får tilsendt en oversigt over nye  

 domme på området.
Det må drøftes med domstolene,  

 anklagemyndighederne og Advokatrådet, om en sådan væsentlig  

 ændring i offentliggørelsen af domme bør føre til,  

 at parterne på forhånd skal oplyse, hvilke domme man agter at  

 påberåbe sig under retssagen, således at modparten  

 også  har mulighed for at forberede sig, således som man i dag  

 gør med domme, der ikke har været trykt i Ugeskrift for  

 Retsvæsen.
Skriftlig fremsættelse Line Barfod Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at styrke borgernes  

 retsstilling.
(Beslutningsforslag nr.
B 104).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
