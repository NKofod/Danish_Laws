 Siden den 1. maj 1960 havde medlemmet selvstændig  

 hovedbeskæftigelse i ægtefællens virksomhed med landbrug og  

 frugtavl.
 I perioden 1. juli 1998-30. juni 1999 var omsætningen kr.  

 182.907,-.
 I 1999 var der en dreng ansat i få timer.
 I perioden 1. juli 1999-30. juni 2000 var omsætningen kr.  

 231.202,-.
 I 2000 var der en dreng ansat i få timer.
 I perioden 1. juli 2000-30. juni 2001 var omsætningen kr.  

 180.125,-.
 Medlemmet ansøgte den 12. februar 2002 om overgang til  

 efterløn pr. 1. maj 2002.
I forbindelse hermed er det oplyst at der var tale om et landbrug på  

 14 ha.
Heraf anvendtes 11,3 ha til korn, og 2,7 ha til frugtavl.
Af husdyr  

 var der 1 ko, 3-4 ungkreaturer og 2 søer med smågrise.
 Medlemmet var pr. år beskæftiget med frugtavl og husdyr 1.460  

 timer, og med markarbejde og andet 469 timer.
 Medlemmets ægtefælle var pr. år beskæftiget med  

 frugtavl og husdyr 755 timer, og med markarbejde og andet 205 timer.
I forbindelse med den planlagte overgang til efterløn blev arealet  

 med frugtavl ryddet og tilplantet med korn.
Husdyrene blev afhændet.  

 Herefter ville medlemmet pr. år have 0 arbejdstimer, og  

 ægtefællen ville have 754 arbejdstimer med markarbejde og  

 andet.
 Direktoratet traf den 10. juni 2002 afgørelse om at medlemmet ikke  

 opfyldte betingelserne for at udtræde af ægtefællens  

 selvstændige virksomhed den 1. maj 2002 hvorfor hun ikke havde ret til  

 at overgå til efterløn.
Begrundelsen var at det ikke fandtes dokumenteret at medlemmets  

 arbejdsopgaver var bortfaldet fordi de ikke var klart afgrænset fra  

 ægtefællens arbejdsopgaver.
En omlægning fra frugt til korn  

 kunne ikke i sig selv anses for en væsentlig driftsomlægning da  

 frugtavlen arealmæssigt alene udgjorde knap 20 % af den samlede  

 produktion.
Dyreholdet var også beskedens før  

 omlægningen.
 Medlemmet klagede over afgørelsen den 14. juni 2002 og  

 anførte at i 2001 var omsætningen vedrørende korn kr.  

 56.000,- og vedrørende frugt kr. 95.000,-.
 På sit møde den 28. november 2002 traf ankenævnet  

 afgørelse om at medlemmet den 1. maj 2002 ansås for  

 ophørt med selvstændig virksomhed som hovedbeskæftigelse -  

 udtrådt af virksomhed der fortsættes af ægtefællen -  

 således at hun opfyldte denne betingelse for dagpengeret og dermed for  

 efterløn.
Begrundelsen var at ankenævnet fandt det godtgjort at der  

 forelå en væsentlig og varig driftsomlægning i forbindelse  

 med medlemmets udtræden.
Nævnet havde lagt vægt på at  

 af de oprindelige 2.889 arbejdstimer var der efter - og på grund af -  

 omlægningen alene 754 arbejdstimer tilbage der udførtes af  

 ægtefællen.
Nævnet havcde også lagt vægt  

 på at i 2001 - før omlægningen - var omsætningen  

 vedrørende korn kr. 56.000,- og vedrørende frugt kr. 95.000,-.  

 Efter omlægningen var således omsætningen vedrørende  

 frugt bortfaldet.
Nævnet lagde endelig vægt på at fjernelse  

 af frugttræer måtte anses for en varig omlægning.
 Ankenævnet ændrede således direktoratets  

 afgørelse af 10. juni 2002.
Ophør med selvstændig virksomhed  

 som hovedbeskæftigelse, ægtefælleudtræden, landbrug,  

 frugtavl, arbejdsfunktion, driftsomlægning Ankenævnet har behandlet Deres sag på møde den 28.  

 november 2002.
Nævnet traf følgende A F G Ø R E L S E De anses den 1. maj 2002 for ophørt med selvstændig  

 virksomhed som hovedbeskæftigelse - udtrådt af virksomhed der  

 fortsættes af ægtefællen - således at De opfylder  

 denne betingelse for dagpengeret og dermed for efterløn.
Ankenævnet lægger til grund at De havde selvstændig  

 hovedbeskæftigelse i Deres ægtefælles virksomhed med  

 landbrug og frugtavl, og at De ophørte hermed den 1. maj 2002. De var  

 pr. år beskæftiget med frugtavl og husdyr i 1.460 timer, og med  

 markarbejde og andet i 469 timer.
Deres ægtefælle var pr.  

 år beskæftiget med frugtavl og husdyr i 755 timer, og med  

 markarbejde og andet i 205 timer.
Efter ophøret med frugtavlen og  

 husdyrene er Deres ægtefælle beskæftiget med mark-arbejde  

 og andet i 754 timer om året, mens Deres beskæftigelse er  

 ophørt.
I 2001 var omsætningen vedrørende korn kr.  

 56.000,-, og vedrørende frugt kr. 95.000,-.
 En stillingtagen til hvorvidt der foreligger endeligt ophør med  

 drift af selvstændig virksomhed, afgøres ikke alene på  

 grundlag af om den pågældende rent faktisk er ophørt med  

 beskæftigelsen, men også på grundlag af om reglerne i  

 arbejdsløshedsforsikringsloven og den relevante bekendt-gørelse  

 er opfyldt.
Et medlem der sammen med ægtefællen driver en virksomhed hvori  

 der inden for de 2 seneste, hele regnskabsår ud over  

 ægtefællerne kun har været ansat én  

 fuldtidsbeskæftiget person og én person under uddannelse efter  

 lov om erhvervsuddannelser, kan anses for ophørt mere end midlertidigt  

 når der i forbindelse med medlemmets udtræden er sket en  

 driftsomlægning.
Efter omlægningen skal arbejdet kunne  

 udføres af den ene ægtefælle, én ansat  

 fuldtidsbeskæftiget person og én person under uddannelse efter  

 lov om erhvervsuddannelser.
Der skal være tale om en væsentlig og  

 varig drifts-omlægning.
Ankenævnet finder at De opfylder denne betingelse.
Nævnet har  

 lagt vægt på at af de oprindelige 2.889 arbejdstimer var der  

 efter - og på grund af - omlægningen alene 754 arbejdstimer  

 tilbage der udførtes af Deres ægtefælle.
Nævnet har  

 også lagt vægt på at i 2001 - før omlægningen  

 - var omsætningen vedrørende korn kr. 56.000,-, og  

 vedrørende frugt kr. 95.000,-. Efter omlægningen er  

 således omsætningen vedrørende frugt bortfaldet.  

 Nævnet har endelig lagt vægt på at fjernelse af  

 frugttræer må anses for an varig omlægning.
Ankenævnet henviser til Arbejdsministeriets bekendtgørelse nr. 603 af 25. juli 2001 af lov  

 om arbejdsløshedsforsikring m.v. § 57, stk. 1 og stk. 3, og § 74 c,  

 stk. 1, og direktoratets bekendtgørelse nr. 165 af 13. marts 2001 om  

 ophør med udøvelse af selvstændig virk-somhed som  

 hovedbeskæftigelse § 13 og § 15.
 Ankenævnet ændrer således direktoratets afgørelse  

 af 10. juni 2002.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
xxx Arbejdsdirektoratet + akter 1. Sagsforløb Direktoratet fremstiller sagen på følgende måde:
 "A-kassen modtog den 12. februar 2002 Deres ansøgning om  

 efterløn med overgang pr. 1. maj 2002. Det fremgik af  

 ansøgningen, at De havde drevet landbrugsvirksomhed og frugtavl som  

 Deres hovedbeskæftigelse i perioden 1. maj 1960 til 30. april 2002. Det  

 fremgik ligeledes, at Deres ægte-fælle skulle fortsætte  

 virksomheden, og at De ikke havde beholdt Deres skattemæssige status  

 som medarbejdende ægtefælle i virksomheden.
Sammen med efterlønsansøgningen  modtog a-kassen brev fra  

 Landbrugsrådgivningen xxx af 8. februar 2002. Det fremgik af brevet, at  

 virksomheden var på 14 ha, og at der både var landbrug og  

 frugtavl.
Det fremgik yderligere, at der blev dyrket korn på de 11,3  

 ha, og at der var æbletræer på 2,7 ha.
Derudover var der et  

 husdyrhold med 1 ko, 3-4 ungkreaturer og 2 søer med  

 smågrise.
Ved overgangen til efterløn pr. 1. maj 2002 ville  

 frugttræerne blive fældet, og der ville i stedet blive dyrket  

 korn på de 14 ha jord.
Endvidere ville husdyrproduktionen  

 ophøre.
Deres personlige arbejds-opgaver i virksomheden var beskrevet  

 til at omfatte plukning af æbler, grene og læhegn, udtynding af  

 æbler og sommerbeskæring, reparation af frugtkasser, pasning af  

 dyr, markarbejde, vedlige-holdelse af driftsbygninger, vedligeholdelse af  

 arealer m.v. omkring driftsbygninger, regnskab og kontor.
De af Deres arbejdsopgaver, der ville bestå efter omlægningen,  

 udgør 469 timer på årsbasis, og arbejdsopgaverne skulle  

 fremover udføres af Deres  ægtefælle.
Endvidere fremgik  

 det af "Erklæring om omfanget af arbejdet i den selvstændige  

 virksomhed," at der i 1999 og 2000 havde været en dreng ansat i nogle  

 få timer.
 På baggrund af de indsendte oplysninger meddelte a-kassen Dem ved  

 afgørelse af 30. april 2002 afslag på Deres ansøgning om  

 efterløn, idet a-kassen ikke fandt, at der i forbindelse med Deres  

 udtræden af virksomheden var sket en væsentlig og varig  

 driftsomlægning.
Den 2. maj 2002 modtog a-kassen Deres klage af 2. maj 2002 med bilag.
I  

 Deres klage har De blandt andet anført, at De står helt  

 uforstående over for det afslag De har fået, da De i hele  

 sagsforløbet har forstået, at når den fornødne  

 dokumentation var indsendt, kunne De gå på efterløn.
De  

 har videre anført, at xxx fra Landbrugsrådgivningen xxx  

 først i februar 2002 sendte en forespørgsel til A-kassen  

 vedrørende udtræden af virksomheden sammen med  

 ansøgningen om efterløn.
De har oplyst, at driftsomlægningen betød, at De skulle  

 sælge alle dyr og fælde frugttræerne, hvorfor De ville  

 være sikre på, at der kunne udbetales efterløn, inden De  

 gik i gang.
De anfører, at De den 14. februar 2002 modtog et brev fra  

 a-kassen, hvor De blandt andet blev bedt om at indsende dokumentation for, at  

 dyrene var solgt, og at æbletræerne var fældet.
For ikke at  

 gå i gang med salg og fældning uden at være sikre på  

 at kunne få efterløn oplyser De, at både De og Deres  

 ægtefælle var i kontakt med a-kassen i København, og at  

 man fra a-kassens side blot bad om at få den nødvendige  

 dokumentation.
Endelig har De anført, at De ikke er enig i, at skift fra frugtavl  

 til korn ikke er en stor driftsom-lægning.
Som begrundelse herfor har  

 De anført, at der ved en sådan driftsomlægning bliver  

 meget mindre arbejde.
De oplyser, at virksomheden ikke har været  

 moderne drift og derfor meget arbejdskrævende.
Den 23. maj 2002 sendte a-kassen Deres klage og sagens øvrige bilag  

 til direktoratet med bemærk-ning om, at da Deres klage ikke indeholder  

 oplysninger, som giver a-kassen anledning til at ændre sin  

 afgørelse, fastholdes den i henhold til de anførte grunde." Sekretariatet er enig i fremstillingen.
2. Direktoratets afgørelse Direktoratet traf den 10. juni 2002 følgende afgørelse:
 "Den 24. maj 2002 har direktoratet modtaget Deres klage over en  

 afgørelse, som xxx  (a-kassen) har truffet den 30. april 2002.  

 Ifølge afgørelsen opfylder De ikke betingelserne for at  

 udtræde af en virksomhed som fortsættes af Deres  

 ægtefælle.
Direktoratet har truffet denne Afgørelse De opfylder ikke betingelserne for at udtræde af Deres  

 ægtefælles selvstændige virksomhed den 1. maj 2002.
 De har derfor ikke ret til at overgå til efterløn.
Begrundelse Ad ophør Det fremgår af § 74c, stk. 1, i lov om  

 arbejdsløshedsforsikring m.v., at overgang til efterløn kan ske  

 fra beskæftigelse, ledighed, overgangsydelse eller delpension.  

 Medlemmer, der driver selvstændig virksomhed inden overgangen til  

 efterløn, kan først overgå til efterløn, når  

 det personlige arbejde i virksomheden er ophørt mere end  

 midlertidigt.
 De nærmere regler om ophør med drift af selvstændig  

 virksomhed findes i bekendtgørelse nr. 165 af 13. marts 2001 om  

 ophør med udøvelse af selvstændig virksomhed som  

 hovedbeskæftigelse.
 Det personlige arbejde anses for ophørt mere end midlertidigt,  

 når medlemmet opfylder en af betingelserne i §§ 3-14, jf. § 2. For at  

 kunne anses for ophørt mere end midlertidigt, skal hele virksomheden  

 som udgangspunkt være endeligt overdraget eller lukket, jf. § 3, stk.  

 1, i bekendtgørelsen.
 Et medlem, der udtræder fra en virksomhed, der fortsættes af  

 ægtefællen kan dog anses for ophørt mere end midlertidigt,  

 hvis en af betingelserne i §§ 5-10 i bekendtgørelsen er opfyldt.
Af § 5, stk. 1, fremgår det, at et medlem kan anses for  

 ophørt, hvis medlemmet har påbegyndt lønarbejde på  

 over 30 timer i gennemsnit pr. uge, hvis lønarbejdet ikke er  

 tidsbegrænset.
Hvis aftalen om lønarbejdet på  

 forhånd er bestemt til at være tidsbegrænset, kan medlemmet  

 først anses for ophørt mere end midlertidigt, når  

 medlemmet har haft lønarbejde i en tid, der sammenlagt svarer til  

 fagets fulde, sædvanlige arbejdstid i mindst 52 uger inden for de  

 seneste 65 uger, jf. stk. 2.
 Et medlem kan endvidere efter § 6 anses for ophørt mere end  

 midlertidigt, hvis medlemmet har afsluttet en erhvervsmæssig uddannelse  

 af mindst 18 måneders varighed, som giver ret til optagelse i en  

 arbejdsløshedskasse.
 Hvis medlemmets hidtidige arbejdsfunktioner er bortfaldet, fordi der i  

 virksomheden sker faktiske ændringer af mere varig karakter, kan  

 medlemmet anses for ophørt mere end midlertidigt, jf. § 7.
 Af § 8 fremgår det, at et medlem ligeledes anses for ophørt  

 mere end midlertidigt, hvis medlemmets hidtidige arbejdsfunktioner er  

 overtaget af anden og mere kvalificeret arbejdskraft.
 Af § 10 fremgår det, at et medlem kan anses for ophørt mere  

 end midlertidigt, hvis samlivet med ægtefællen er ophørt  

 som følge af separation eller skilsmisse.
* Direktoratet finder det ikke dokumenteret, at Deres arbejdsopgaver i  

 virksomheden er bortfaldet.
Direktoratet har herved lagt vægt på, at Deres  

 arbejdsfunktioner ikke har været klart afgrænset, da De og Deres  

 ægtefælle har været fælles om mange af  

 arbejdsopgaverne.
Det er derfor ikke dokumenteret, at det netop er Deres  

 arbejdsopgaver der er bortfaldet.
 Direktoratet har endvidere lagt vægt på, at der efter  

 omlægningen fortsat vil være ca. 25 % (469 timer på  

 årsbasis) af Deres arbejdsopgaver tilbage i virksomheden og at  

 arbejdsopgaverne fremover skal udføres af Deres ægtefælle.  

 Disse arbejdsfunktioner kan efter direktoratets opfattelse ikke anses for at  

 være af så ringe omfang i forhold til Deres samlede  

 arbejdsopgaver, at ophør kan anerkendes.
Endelig har direktoratet lagt vægt på, at en omlægning  

 fra frugt til korn ikke i sig selv kan anses for en væsentlig  

 driftsomlægning, da frugtavlen alene udgjorde knap 20 %  af den samlede  

 produktion.
For så vidt angår dyreholdet var dette også  

 beskedent før omlægningen.
 Idet De heller ikke opfylder nogle af de andre ophørsbetingelser  

 kan De ikke anses for at være ophørt mere end midlertidigt med  

 den selvstændige virksomhed, den 1. maj 2002.
Spørgsmålet om at være endeligt ophørt med at  

 drive en selvstændig virksomhed afgøres således ikke alene  

 på grundlag af, om vedkommende rent faktisk ikke længere  

 beskæftiger sig med virksomhedens drift, men også på  

 grundlag af, om de formelle betingelser i lovens § 74c, stk. 1, og i  

 bekendtgørelse om ophør med drift af selvstændig  

 virksomhed som hovedbeskæftigelse er opfyldt." 3. Klagen til ankenævnet Ved indankningen den 14. juni 2002 anførte De:
 "Den 11. juni modtog jeg Direktoratets afgørelse, som  

 desværre gav ASE medhold i, at jeg ikke har ret til  

 efterløn.
Denne afgørelse vil jeg bestemt anke, da jeg finder det helt  

 urimeligt.
Som jeg skrev i anken til Direktoratet, fik jeg den besked af xxx,  

 at jeg bare kunne fælde æbletræerne, og når  

 dokumen-tationen var indsendt, ville jeg være berettiget til  

 efterløn.
Hvis jeg havde fået at vide i februar/marts 2002, at det ikke var  

 sikkert, at der kunne udbetales efterløn, havde vi aldrig fældet  

 træerne.
Nu har jeg mistet såvel økonomisk som  

 arbejdsmæssig ekistensgrundlag.
Det tager 4-5 år at etablere en  

 ny frugtplantage og er en meget stor investering.
 Direktoratet har lagt vægt på, at en omlægning fra frugt  

 til korn ikke i sig selv kan anses for en væsentlig  

 driftsomlægning og at frugtavlen udgjorde knap 20 % af den samlede  

 produktion.
Frugtavlen udgjorde ikke 20 % af den samlede produktion.
Frugsavlsarealet  

 udgjorde 20 % af det samlede areal, men produktionen af frugt og bær  

 udgjorde f.eks. i 2001 kr. 95.000,-, mens produktionen af korn udgjorde ca.  

 kr. 56.000,-. Dokumentation for disse tal er vedlagt ved brev fra xxx samt  

 tal fra Landbrugsrådgivningen xxx.
Disse tal må dokumentere, at der er tale om en væsentlig  

 driftsomlægning.
Endvidere er dyreholdet solgt ud.
Jeg mener derfor at  

 opfylde ophørsreglerne i bekendtgørelse nr. 165 af 13. marts  

 2001, § 13-15." 4. Direktoratets bemærkninger til klagen Direktoratet udtalte den 21. juni 2002:
 "Direktoratet sender klage over afgørelse af 10. juni 2002.
Der er ikke kommet nye oplysninger, der giver direktoratet anledning til  

 at ændre afgørelsen.
Direktoratet skal dog knytte et par  

 bemærkninger til klagen.
Direktoratet finder fortsat ikke, at medlemmet opfylder betingelserne for  

 at kunne anses for ophørt, idet der fortsat består opgaver for  

 ca. 469 timer om året.
Disse opgaver er nu overtaget af  

 ægte-fællen.
Det forhold, at æbletræerne er  

 fældet og husdyrbeholdningen er solgt finder direktoratet således  

 ikke kan føre til en anden vurdering af forholdet, idet de resterende  

 arbejdsopgaver ikke kan anses at være af ringe omfang i forhold til  

 medlemmets tidligere samlede arbejdsopgaver.
Direktoratet finder derfor heller ikke, at det kan føre til en  

 anden vurdering af forholdet, at frugtavlsproduktion i 2001 udgjorde 95.000,-  

 kr. mens produktionen af kornavl i 2001 udgjorde 56.000,- kr.
Det er fortsat  

 vurderingen af, hvorvidt alle medlemmets arbejdsopgaver er bortfaldet, der  

 lægges vægt på ved afgørelsen.
Direktoratet skal  

 beklage formuleringen i afgørelsen, hvor der blev henvist til den  

 samlede produktion, idet der skulle have været henvist til det samlede  

 areal.
 Endelig kan det ikke føre til en anden vurdering af forholdet, at  

 omsætningen i virksomheden fremover vil falde med mere end 40 %, idet  

 det er de seneste regnskabsår, der skal tages udgangspunkt i, ved  

 vurderingen af ophør.
 Bilagsfortegnelse og alle bilag i sagen vedlægges.
Kopi af brevet er sendt til medlemmet og a-kassen." 5. Nyt efter klagen Intet 6. Regler Arbejdsministeriets bekendtgørelse nr. 603 af 25. juni 2001 af  

 lov om arbejdsløshedsforsikring m.v.
 § 57. Dagpenge kan kun udbetales til et medlem, som er  

 ledigt...
 Stk. 2...
Stk. 3. En selvstændig erhvervsdrivende anses for ledig,  

 når hans personlige arbejde i virksom-heden er ophørt mere end  

 midlertidigt.
Nærmere regler om, hvornår en selvstændig  

 erhvervsdri-vendes personlige arbejde i virksomheden anses for ophørt  

 mere end midlertidigt, fastsættes af Direktøren for  

 Arbejdsdirektoratet efter forhandling med Landsarbejdsrådet.
Efterløn til medlemmer, der fylder 60 år den 1. juli  

 1999 eller senere § 74 c.
Overgang til efterløn kan ske fra  

 beskæftigelse, ledighed, overgangs- ydelse eller delpen-sion.  

 Medlemmer, der driver selvstændig virksomhed inden overgangen til  

 efterløn, og som ikke viderefører virksomheden efter reglerne i  

 § 74 f, kan først overgå til efterløn, når det  

 personlige arbejde i virksomheden er ophørt mere end midlertidigt.
 Stk. 2..
Direktoratets bekendtgørelse nr. 165 af 13. marts 2001 om  

 ophør med udøvelse af selvstændig virksomhed som  

 hovedbeskæftigelse Udtræden af en mindre virksomhed, der videreføres af  

 ægtefællen § 13. Et medlem, der sammen med ægtefællen driver en  

 virksomhed, hvori der inden for de 2 seneste, hele regnskabsår ud over  

 ægtefællerne kun har været ansat een  

 fuldtidsbeskæftiget person og én person under uddannelse efter  

 lov om erhvervsuddannelser, kan anses for ophørt mere end  

 midlertidigt, når der i forbindelse med medlemmets udtræden er  

 sket en driftsomlægning.
Efter omlægningen skal arbejdet kunne  

 udføres af den ene ægtefælle, én ansat  

 fuldtidsbeskæftiget person og én person under uddannelse efter  

 lov om erhvervsuddannelser.
§ 15. Ophør efter §§ 13 og 14 er betinget af, 1) at driftsomlægningen er væsentlig og varig, 2) at arbejdsopgaver svarende til fuldtidsbeskæftigelse for  

 én person bortfalder ved medlemmets udtræden, og 3) at der er samtidighed mellem driftsomlægningen og medlemmets  

 udtræden.
 Stk. 2. Medlemmet skal fremlægge dokumentation for, at  

 betingelserne i stk. 1 er opfyldt.
