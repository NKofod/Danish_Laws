 En ansøgning om forhåndsgodkendelse blev afslået, idet ansøgeren bl.a.  

 var straffet for medvirken til ulovlig vognmandskørsel.
En ansøgning om forhåndsgodkendelse blev afslået.
Ansøgeren var i 1981 af  

 Vejtransportrådet meddelt afslag på godkendelse som indehaver af en  

 vognmandstilladelse, da hverken kravet til faglige kvalifikationer eller  

 vandelskravet ansås for opfyldt.
Det var oplyst, at han, der var ansvarlig  

 leder i et selskab, i 1980 var idømt en bøde på 10.000 kr. for i 1979 at have  

 medvirket til, at 2 personer, der ikke opfyldte godstransportlovens  

 kvalifikationskrav, kunne udføre vognmandskørsel i ind- og udland ved at lade  

 køretøjer indregistrere med selskabet som bruger og de pågældende som ejere,  

 ved at sørge for transportopgaver til dem og ved at lade et speditionsfirma  

 søge internationale tilladelser i selskabets navn og overdrage tilladelserne  

 til de pågældende.
Samtidig udførte selskabet ulovlig vognmandskørsel, idet  

 selskabet samtidig kørte med tre biler, medens det kun havde to tilladelser.  

 Endvidere var den ansvarlige leder i august 1980 blevet idømt 8 dagbøder for  

 selvtægt.
Ansøgeren blev i 1981 ligeledes meddelt, at han ikke kunne  

 fortsætte som godkendt ansvarlig leder af selskabet.
Om den pågældendes  

 vandel var der nu udover ovennævnte oplyst, at han i 1982 var idømt en bøde  

 på 36.000 kr. for overtrædelse af kildeskatteloven ved i driften af tidligere  

 omtalte selskab forsætligt eller groft uagtsomt at have undladt i rette tid  

 at indbetale tilbageholdt A-skat for ca. 100.000 kr.
Endvidere havde han  

 forsætligt eller groft uagtsomt afgivet urigtige eller vildledende  

 oplysninger i forbindelse med indberetninger om tilbageholdt A-skat.
Han var  

 endvidere i 1984 idømt en bøde på 8.000 for medvirken til ulovlig  

 vognmandskørsel udført af et selskab, i hvilket han var ansat som chauffør,  

 og hvor han i et vist omfang deltog i ledelsen.
 (* 1) Vejtransportrådets årsberetning for 1986.
