 Ved noteveksling i New Delhi den 15. december 1981 og den 1. januar 1982  

 er der indgået en overenskomst mellem Danmark og Indien om dansk bistand til  

 et indisk projekt vedrørende oprettelse af frøpatologiske centre.
 Projektet har til formål at udvikle metoder til påvisning af frøbårne  

 sygdomme i landbruget samt anvisning af og oplæring i simple  

 behandlingsmetoder til disse sygdommes bekæmpelse.
 Til projektet yder den danske regering 2.530.000 kroner, som vil blive  

 anvendt til laboratorieudstyr og konsulentbistand, hvortil kommer rejse- og  

 opholdsudgifter for et antal indiske stipendiater.
