Skriftlig fremsættelse (6. december  

 2002) Skatteministeren Herved tillader jeg mig for Folketinget at  

 fremsætte:
 Forslag til lov om ændring af forskellige  

 skattelove (Investeringsforeninger med få medlemmer).
(Lovforslag nr.
L 113).
 Lovforslaget er en opfølgning af den  

 nuværende og den tidligere regerings dialog med pensionsbranchen om,  

 hvordan branchen bedst kan være med til at fremme tilførslen af  

 kapital til mindre, innovative virksomheder (udviklingsvirksomheder).  

 Lovforslaget skal ses i sammenhæng med det samtidig hermed fremsatte  

 lovforslag om beskatning af medlemmer af kontoførende  

 investeringsforeninger.
Aktionærer i udviklingsvirksomheder vil ofte have  

 behov for at følge virksomhedernes beslutninger tæt.
En  

 aktionær, der investerer via en investeringsforening, undgår selv  

 at skulle følge med.
Aktionæren kan overlade det til  

 investeringsforeningen.
Der er derfor fra pensionsselskabernes side et  

 ønske om at kunne foretage investeringer i mindre innovative  

 virksomheder via særlige investeringsforeninger, som ofte kun vil have  

 et enkelt pensionsselskab som medlem.
Efter gældende skattemæssig praksis kan  

 investeringsforeninger med ganske få medlemmer ikke anses for  

 selvstændige skattesubjekter.
Det indebærer, at medlemmerne  

 beskattes direkte af foreningens indkomster, som om de selv ejede foreningens  

 aktiver.
Dette gør det regnskabsmæssigt vanskeligt at anvende  

 investeringsforeninger med meget få medlemmer.
Vanskeligheden knytter  

 sig navnlig til opgørelsen af aktieavancer efter  

 aktieavancebeskatningslovens regler.
 Lovforslaget er med undtagelse af en række tekniske  

 ændringer, der allerede er gennemført i foråret 2002, en  

 genfremsættelse af lovforslag L 20, folketingsåret 2001-02, 1.  

 samling.
 Det foreslås, at bevisudstedende udloddende  

 investeringsforeninger og kontoførende investeringsforeninger med kun  

 ét eller meget få medlemmer skal anses for selvstændige  

 skattesubjekter, når medlemmerne er pensionskasser,  

 livsforsikringsselskaber og visse andre selskaber.
 Herved opnås også, at det skatteretlige  

 investeringsforeningsbegreb kommer til at stemme bedre overens med det  

 civilretlige investeringsforeningsbegreb.
 Der foreslås endvidere en præcisering af den  

 almindelige definition af en investeringsforening, således, at det  

 almindelige krav til antallet af medlemmer i udloddende bevisudstedende  

 foreninger og kontoførende foreninger sættes til - som  

 udgangspunkt - mindst 8 svarende til gældende administrativ praksis.
Der foreslås herudover opstramninger af forskellige  

 bestemmelser.
Disse opstramninger skal sikre, at foreninger med få  

 medlemmer ikke kan bruges til at omgå skattelovgivningen.
 Det foreslås   i overensstemmelse med de ved  

 høring over lovforslaget fremsatte ønsker   at de  

 foreslåede ændringer som udgangspunkt skal have virkning fra og  

 med 2003.
 Idet jeg i øvrigt skal henvise til  

 bemærkningerne til lovforslaget, skal jeg anbefale forslaget til  

 Folketingets velvillige behandling.
