 Aftalen er indgået som led i en ajourføring af aftaler vedrørende særlige  

 aflønnings- og tjenestetidsforhold for tjenestemænd i folkeskolen ved  

 varetagelse af opgaver i tilknytning til lærerstuderendes praktik på faste og  

 supplerende øvelsesskoler.
 I medfør af aftalen sker der pr. 1. august 1989 følgende ændringer i  

 gældende vederlagsordning:
 - vederlaget pr. periodepraktiktime forhøjes til 60,00 kr. (grundbeløb i  

 niveau 1. oktober 1984).
- vederlaget pr. konferencetime beregnes på grundlag af årslønnen på  

 skalatrin 36 - vederlaget pr. semesterugepraktiktime forhøjes til 120,00 kr.  

 (grundbeløb pr. 1. oktober 1984).
 Aftalen ændrer i øvrigt ikke reglerne om tillæg til tjenestemænd i  

 folkeskolen, der varetager opgaver i forbindelse med lærerstuderendes praktik  

 ved supplerende øvelsesskoler.
 Ved »ugepraktik mv.« i aftalens § 2 forstås semesterugepraktik,  

 jf. § 8, stk. 1, i bekendtgørelse nr. 369 af 11. juni 1986, og/eller praktik  

 i tilknytning til den obligatoriske del af pædagogisk speciale, jf. § 8, stk.  

 3, i samme bekendtgørelse.
Med venlig hilsen Bodil Henriksen Bilag 1 AFTALE MELLEM FINANSMINISTERIET OG LÆRERNES CENTRALORGANISATION OM TILLÆG  

 TIL TJENESTEMÆND FOR VARETAGELSE AF LÆRERSTUDERENDES PRAKTIK VED SUPPLERENDE  

 ØVELSESSKOLER I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, aftales  

 følgende:
 § 1.  Varetager en tjenestemand ved en supplerende  

 øvelsesskole periodepraktik, jf. bekendtgørelsens § 8, stk. 3, ydes der et  

 vederlag pr. praktiktime (incl. konferencetimer) på 60,00 kr. (grundbeløb pr.  

 1.10.1984).
 Stk. 2.  Herudover ydes der følgende vederlag pr.  

 konferencetime:
årslønnen på skalatrin 36 = vederlag pr. time ----------------- 1026 § 2.  Varetager en lærer/overlærer i lr. 13/21/23/24  

 ved en skole, som ikke er øvelsesskole, semesterugepraktik mv. ydes der et  

 vederlag pr. praktiktime på 120,00 kr. (grundbeløb pr. 1. 10. 1984).
 § 3.  Til skoleinspektøren ved en supplerende  

 øvelsesskole ydes udover aflønningen efter stillingens klassificering i  

 henhold til gældende aftale om klassificering af stillinger som  

 skoleinspektør mv. i folkeskolen et tillæg på 3,06 kr. (grundbeløb pr.  

 1.10.1984) pr. periodepraktiktime, jf. bekendtgørelsens § 8, stk. 3.
 § 4.  Aftalen har virkning fra 1. august 1989.
København, den 30.10.1989 Lærernes Centralorganisation Martin Rømer Finansministeriet P.M.V.
 E.B.
