Nr BTL 45 Betænkning over Forslag til lov om Dansk Landbrugs Realkreditfond   

 Nr L 45 1989-90, 1. samling Afgivet af Landbrugs- og Fiskeriudvalget Afgivet: 19891208 Udvalget har behandlet lovforslaget i en række møder og har herunder stillet spørgsmål til landbrugsministeren til skriftlig besvarelse.
 Endvidere har udvalget modtaget skriftlig og/eller mundtlig henvendelse  

 fra:
Dansk Erhvervsgartnerforening (DEG), Dansk Landbrugs Realkreditfond og De danske Landboforeninger.
 Der er af landbrugsministeren stillet ændringsforslag, hvorom henvises til  

 de ledsagende bemærkninger.
 Et mindretal (Det Konservative Folkepartis, Venstres, Det Radikale  

 Venstres, Centrum-Demokraternes og Kristeligt Folkepartis medlemmer af  

 udvalget) indstiller lovforslaget til vedtagelse med de af  

 landbrugsministeren stillede ændringsforslag.
 Et andet mindretal (Socialdemokratiets og Socialistisk Folkepartis  

 medlemmer af udvalget) kan herefter tiltræde ændringsforslag nr. 1 og vil ved  

 lovforslagets 2. behandling redegøre for sin stilling til ændringforslag nr.  

 2 og anmoder samtidig om, at lovforslaget efter 2. behandling sendes til  

 fornyet udvalgsbehandling.
 Et tredje mindretal (Fremskridtspartiets medlem af udvalget) vil  

 ved 3. behandling redegøre nærmere for sin stilling.
Ændringsforslag Til § 12 Af landbrugsministeren tiltrådt af et flertal (udvalget med  

 undtagelse af FP):
 1) Stk. 3 affattes således:
»Stk. 3. Instituttet skal ved låneudmålingen, herunder fastsættelsen  

 af løbetiden, tage hensyn til låntagers kreditværdighed, rentabiliteten af  

 den virksomhed, der drives i ejendommen, og de finansierede aktivers  

 levetid.« Af landbrugsministeren, tiltrådt af et mindretal (KF, V, RV,  

 CD og KRF):
 2) Efter stk. 3 indsættes som nyt stykke:
»Stk. 4. Instituttet kan rykke for andre lån, hvis institutttets lån  

 efter rykningen opfylder betingelserne i stk. 1-3.« Stk. 4 bliver herefter stk. 5.
Bemærkninger Til nr. 1 og 2 Ændringsforslagene stilles på baggrund af anbefalinger fra det af  

 regeringen nedsatte udvalg vedrørende struktur, finansiering og ejerforhold i  

 landbruget.
Udvalget afgav sin betænkning den 30. oktober 1989.
Udvalget finder, at der bør sikres bedre overensstemmelse mellem lånenes  

 løbetider og de finansierede aktivers levetider.
I det gældende system er det  

 typisk, at ydede lån har lange løbetider, normalt 30 år.
De lange løbetider  

 tilskynder ikke landmanden til at vurdere sine investeringsbeslutninger på et  

 realistisk grundlag, og der er derfor risiko for, at der sker låntagning uden  

 den fornødne rentabilitetsmæssige baggrund.
 Efter de foreslåede bestemmelser skal Dansk Landbrugs Realkreditfond ved  

 fastsættelse af løbetiden for et lån i forbindelse med belåningen af nye  

 aktiver dels tage hensyn til levetiden for de aktiver, långivningen  

 finansierer, dels tage hensyn til, at belåningen af den enkelte ejendom ud  

 fra en helhedsvurdering er forsvarlig.
 Ved långivning, uden at der sker belåning af nye aktiver, skal  

 fastsættelse af løbetiden ske under hensyn til, at belåningen af den enkelte  

 ejendom ud fra en helhedsvurdering er forsvarlig.
Ved behandling af rykningsanmodninger skal Dansk Landbrugs Realkreditfond  

 tage hensyn til, at den samlede belåning af den enkelte ejendom ud fra en  

 helhedsvurdering er forsvarlig.
Dansk Landbrugs Realkreditfond kan herunder  

 stille krav til løbetiden på nyoptagne foranstående lån.
 Tilsvarende regler vil blive fastsat ved enhedsprioriteringsinstitutternes  

 belåning i intervallet 45-70 pct. af ejendommens værdi, jf. bemærkningerne  

 til boligministerens ændringsforslag om et nyt stykke i § 36 i forslag til  

 realkreditlov (L 26), hvorefter boligministeren kan fastsætte regler om  

 långivningen efter stk. 2-8 i samme paragraf.
Collet (KF) fmd.
Rønholt (KF) Eva Møller (KF) Svend Heiselberg (V)  

 Sønderby (V) Ernst B.
Schmidt (FP) Anna-Lise Frølich (RV) Mimi Jakobsen (CD)  

 Lysholm Christensen (KRF) Svend Andersen (S) nfmd.
Erling Christensen  

 (S) Arne Jensen (S) Henning Nielsen (S) Bjørn Westh (S) Gade (SF) Birthe  

 Hansen (SF) Inger Harms (SF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Herefter indstiller et flertal (Det Konservative Folkepartis,  

 Socialistisk Folkepartis, Venstres, Det Radikale Venstres,  

 Centrum-Demokraternes og Kristeligt Folkepartis medlemmer af udvalget)  

 lovforslaget til vedtagelse i den affattelse, hvori det foreligger efter 2.  

 behandling.
 Et mindretal inden for flertallet (Socialistisk Folkepartis medlemmer af  

 udvalget) ønsker, at DLR opretholdes som en særlig kreditinstitution, der  

 foretager 2-lagsprioritering og administrerer andre ordninger.
SF ønsker, at samfundet tilbyder landmænd en alternativ ejer- og  

 finansieringsform i skikkelse af en jordbrugerfond.
En sådan jordbrugerfond  

 kunne knyttes til DLR.
SF ønsker samtidig at udtrykke sin uenighed med Bernsteinrapportens  

 forslag om brug af de 50 mio. kr. til andelsbrug.
Disse midler bør i stedet  

 bruges til at etablere andelsejerformer knyttet til DLR.
 Et mindretal (Socialdemokratiets medlemmer af udvalget) vil  

 redegøre for sin stilling ved lovforslagets 3. behandling.
 Et andet mindretal (Fremskridtspartiets medlem af udvalget) vil  

 ligeledes redegøre for sin stilling ved lovforslagets 3. behandling.
