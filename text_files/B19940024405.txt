§ 1 I bekendtgørelse nr. 948 om regulering af visse fiskerier i 1994 af 10.  

 december 1993 foretages følgende ændringer:
 1. § 9, stk. 1 affattes således:
» § 9.  Enhver landing af fisk, der er reguleret  

 efter denne bekendtgørelse, med fartøjer, der har en længde overalt på 12  

 meter og derunder, kræver forudgående tilladelse fra Fiskerikontrollen, hvis  

 landingen overstiger mere end 100 kg pr. døgn fra Nordsøen og Skagerrak.
Fra  

 øvrige farvande kræves Fiskerikontrollens tilladelse til landing fra de  

 nævnte fartøjer, såfremt fangsten overstiger 50 kg pr. døgn.« 2. I § 11 indsættes som stk. 10:
»Stk. 10.  En fisker kan, som fartøjsfører eller  

 besætningsmedlem, kun deltage i fiskeriet i en reguleringsperiode på eet  

 fartøj.
Fiskerikontrollen kan dog meddele tilladelse til at skifte  

 fartøj.« 3. § 60 stk. 2 affattes således:
»Stk. 2.  Kun fartøjer, hvis ejer har en tilladelse  

 udstedt af Fiskeriministeriet i henhold til § 4, må fiske, medbringe og lande  

 makrel.« 4. I § 60 indsættes efter stk. 2 som nyt stykke:
»Stk. 3.  Uanset stk. 2 er det tilladt fartøjer  

 uden tilladelse til makrelfiskeri at fiske, medbringe og lande højst 50 tons  

 makrel pr. kalendermåned.« 5. § 61 og § 62 ophæves.
 6. I § 64 indsættes efter stk. 4 som stk. 5:
»Stk. 5.  Dog er det for fartøjer, der ikke har  

 tilladelse til fiskeri af sild i Nordsøen og Skagerrak, tilladt at fiske,  

 medbringe og lande højst 50 tons sild pr. kalendermåned fra disse  

 farvande.« 7. Overskriften efter § 65 udgår, og der indsættes  

 som ny overskrift:
»Makrel i Nordsøen, Skagerrak, Kattegat, den norske fiskerizone  

 nord for 62 grader N og færøsk zone samt sild i Skagerrak, Nordsøen og Den  

 Engelske Kanal« 8. § 66 affattes således:
 » § 66.  Kalenderårets disponible mængde sild og  

 makrel fordeles til følgende formål:
Rationsfiskeri i henhold til § 60, stk. 2 og § 64, stk. 5 samt til reserve  

 20 % Reserven anvendes bl.a. til rationsfiskeri, tildeling i medfør af § 67,  

 stk. 3 og til bonus.
Individuelle fangstmængder til fartøjer med tilladelse til silde- og/eller  

 makrelfiskeri80 %, hvoraf 50 % fordeles efter princippet nævnt i § 70 a og 50 % efter  

 princippet nævnt i § 70 b.
 Stk. 2.  Inden fordelingen i henhold til stk. 1 afsættes  

 der på forhånd 200 tons sild til fiskeri af sild i Limfjorden.
 Stk. 3.  Højst 12 % af kalenderårets disponible mængde  

 makrel må fiskes, medbringes og landes af fartøjer, der ikke har tilladelse  

 til makrelfiskeri, jf. § 60 stk. 3.
 Stk. 4.  Højst 12 % af kalenderårets disponible mængde  

 sild må fiskes, medbringes og landes af fartøjer, der ikke har tilladelse til  

 sildefiskeri, jf. § 64 stk. 5.
Stk. 5.  Tilladelse til fiskeri af sild i Limfjorden vil  

 blive forbeholdt fartøjer, der traditionelt har drevet dette fiskeri.
Der  

 fastsættes særlige vilkår for fiskeriet, som fremgår af tilladelsen.« 9. § 67 affattes således:
 » § 67.  Tilladelser udstedes for kalenderråret  

 1994.
 Stk. 2.  Der kan opnås tilladelse for fartøjer på eller  

 over 24 m, for hvilke mindst 25 % af den gennemsnitlige omsætning i 1990-93  

 eller i 1993 hidrører fra silde- og makrelfiskeriet i Nordsøen, Skagerrak,  

 Kattegat og den norske fiskerizone nord for 62 grader N samt færøsk zone.
Stk. 3.  Der kan også opnås tilladelse for fartøjer, der  

 ikke opfylder kravet i stk. 2 om hidtidig omsætning fra silde- og  

 makrelfiskeri.
Disse fartøjer kan udelukkende tildeles fangstmængde i medfør  

 af § 70, stk. 1 a.
Stk. 4.  Ansøgning om tilladelse til fiskeri efter 1.  

 maj 1994 skal være Fiskeriministeriet i hænde senest den 18. april 1994. I  

 ansøgningen skal anføres, hvor mange dage der i 1994 som helhed ønskes drevet  

 henholdsvis sildefiskeri og makrelfiskeri med fartøjet.« 10. § 68 affattes således:
 » § 68.  De dage, hvor der opnås tilladelse til  

 silde- og makrelfiskeri, kaldes i denne bekendtgørelse for henholdsvis  

 sildedage og makreldage.
Stk. 2.  Tilladelse til makrelfiskeri udstedes for  

 mindst 20 dage og højst 60 dage.
Tilladelse til sildefiskeri udstedes for  

 mindst 150 dage og højst 360 dage.
Summen af sildedage og makreldage kan  

 højst udgøre 360 dage.
 Stk. 3.  De i stk. 2 nævnte antal dage gælder for  

 fartøjer, for hvilke der har været tilladelse til fiskeri af sild i 120 dage  

 i perioden 1. januar til 30. april 1994. Ved færre dage reduceres  

 forholdsmæssigt i tilladelsernes varighed.
Stk. 4.  På sildedage og makreldage må der udelukkende  

 drives henholdsvis silde- og makrelfiskeri i henhold til tilladelserne.
Det  

 kan dog i tilladelserne fastsættes, at der kan landes en nærmere angiven  

 begrænset mængde frasorteret industrifisk.
 Stk. 5.  På dage, der ikke er silde- og makreldage, kan  

 der fiskes efter andre arter på de til enhver tid gældende regler for fiskeri  

 efter de pågældende arter.
Stk. 6.  Fiskeriministeren kan uanset stk. 4 efter  

 ansøgning dispensere således, at der på silde- og makreldage kan fiskes efter  

 andre arter og/eller i andre farvande.« 11. § 69 affattes således:
 » § 69.  Afmeldning fra sildedage og makreldage  

 kan alene foretages for 15 dage og derover og senest den 15. oktober.
Stk. 2.  Senest den 15. oktober skal der for hvert  

 fartøj indsendes en opgørelse til Fiskeriministeriet over den i årets løb  

 opfiskede mængde sild og makrel samt en oversigt over henholdsvis silde- og  

 makreldage i årets løb.
Af opgørelsen skal tillige fremgå, hvor stor en del  

 af de tildelte mængder samt hvor mange silde- og makreldage, der i givet fald  

 afmeldes for resten af kalenderåret.
Stk. 3.  For fartøjer, der ved et kalenderårs udgang  

 ikke har opfisket de tildelte mængder, kan der ske fradrag i de mængder, som  

 fartøjet tildeles det følgende kalenderår.« 12. § 70 affattes således:
 » § 70.  Silde- og makrelkvoten for de enkelte  

 fartøjer, der herefter kaldes basisrationer, tildeles på grundlag af de i §  

 66 afsatte mængder ud fra:
 Stk. 2.  I den i stk. 1 nævnte makrelbasisration indgår  

 den mængde makrel, som er fisket frem til den 30. april 1994 efter de  

 hidtidige regler om rationsfiskeri.
Stk. 3.  Ved beregningen, jf. stk. 1 b, benyttes de  

 fangstoplysninger, som er registreret i Fiskeriministeriet for hvert enkelt  

 fartøj.
For fartøjer, som har fisket i pulje i den nævnte periode, kan der  

 dog foretages ændring i beregningsgrundlaget, såfremt samtlige deltagere i  

 den pågældende pulje er enige og angiver ønske herom i ansøgning om  

 tilladelse.
 Stk. 4.  Det er en betingelse for tildeling af  

 fangstmængde i medfør af stk. 1 b, at fartøjet i det år, der danner grundlag  

 for den beregnede andel af årskvoten for sild og makrel, har været ejet i  

 over seks måneder af den samme ejer, som ejer fartøjet på  

 ansøgningstidspunktet.
Stk. 5.  Hvis en ansøger om tilladelse til silde- og  

 makrelfiskeri har overdraget eller ladet et fartøj udgå af fiskerflåden i  

 perioden 1990 til 1994, kan den under stk. 1 b beskrevne andel for det  

 overdragede eller udgåede fartøj, uanset stk. 4, indgå i beregningsgrundlaget  

 for et fartøj, som ansøgeren ejer på ansøgningstidspunktet, hvis det  

 nyerhvervede fartøjs fiskeri siden ejerskiftet i væsentligt omfang har  

 bestået af silde- og makrelfiskeri.
Ved beregningen af basisration til et  

 nyerhvervet fartøj foretages en forholdsmæssig tilpasning under hensyn til  

 længden af de to fartøjer.
Hvis et fartøj er udgået af fiskerflåden med  

 ophørsstøtte, kan der ikke tildeles fangstmængder i medfør af stk. 1 b på  

 grundlag af dette fartøjs fiskeri.
Fiskeriministeren kan dog i særlige  

 tilfælde inddrage denne mængde i beregningen for et nyerhvervet fartøj, selv  

 om der er ydet ophørsstøtte til det tidligere fartøj.
 Stk. 6.  Hvis et fartøj i en del af 1993 eller i  

 begyndelsen af 1994 for første gang har deltaget i silde- og makrelfiskeriet,  

 kan der ved tildeling af basismængde på grundlag af stk. 1 b tildeles  

 fartøjet en andel på årsbais, der svarer til fartøjets procentvise andel i  

 den periode, det var aktivt i silde- og makrelfiskeriet.
 13. § 71 udformes således:
 » § 71.  Ved udstedelse af tilladelser til  

 henholdsvis sildefiskeri og makrelfiskeri uddeles der basisrationer, hvori  

 den under § 70 pkt. a nævnte mængde indgår i forhold til antallet af  

 henholdsvis sildedage og makreldage med udgangspunkt i følgende  

 fartøjssstørrelser og rationer:
 14. § 72 affattes således:
» § 72.  Fartøjer, hvis ejer kan dokumentere, at  

 mindst 70 % af den tildelte basisration for henholdsvis sild og makrel er  

 opfisket, og at mindst 80 % heraf er afsat til konsumformål, kan opnå en  

 bonustildeling.
Ved tildeling af bonus ligestilles et udtag fra  

 producentorganisationerne på op til 10 % af det pågældende fartøjs samlede  

 afsatte mængde med salg til faktisk konsumanvendelse.
Udtaget skal være sket  

 over offentlig fiskeauktion.
 Stk. 2.  Bonus, der er tildelt for perioden mellem den  

 1. januar og den 30. april 1994, kan i den udstrækning den er opfisket af det  

 pågældende fartøj inden udgangen af det nævnte tidsrum lægges til fartøjets  

 basisration for 1994 som helhed.
 Stk. 3.  De nærmere vilkår for bonustildelingen vil  

 blive meddelt af Fiskeriministeriet, under hensyn til kvote- og  

 forsyningssituationen.
 15. § 73 udgår.
§ 2 Bekendtgørelsen træder i kraft den 1. maj 1994, dog således at ansøgninger  

 om tilladelse til fiskeri af makrel i Nordsøen, Skagerrak, Kattegat, den  

 norske fiskerizone nord for 62 grader N og færøsk zone samt sild i Skagerrak,  

 Nordsøen og Den Engelske Kanal fra og med den 1. maj 1994 skal være  

 Fiskeriministeriet i hænde senest den 18. april 1994.
