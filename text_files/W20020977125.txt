Ligestillingsnævnets afgørelse J.nr.
E. 2.1.0007 Ligestillingsnævnet kunne ikke behandle klage over dommere.
En mand klagede over de dommere, der havde pådømt en forældremyndighedssag.
En henvendelse fra klageren var tidligere blevet afvist af sekretariatet under henvisning til, at nævnet som et administrativt klageorgan ikke har kompetence til at behandle klager over domstolene.
Nævnet stadfæstede sekretariatets afgørelse.
Medlemmer: ¬Niels Waage (formand) ¬Ruth Nielsen ¬Pia Deleuran ¬¬Sagen vedrører en klage over de dommere, der har pådømt klagerens forældremyndigheds- og samværssag. ¬¬Klagen blev indgivet ved brev af 22. august 2001 til Ligestillingsnævnet.
Ligestillingsnævnets sekretariat orienterede herefter mundtligt klageren om, at klagen ikke faldt ind under nævnets kompetence.
Denne afvisning anmodede klageren ved e-mail af 8. oktober 2001 om at få indbragt for Ligestillingsnævnet.
Ved brev af 9. oktober 2001 begrundede sekretariatet afvisningen.
I brevet udtales, at da "--- Ligestillingsnævnet er et administrativt klageorgan, har Ligestillingsnævnet ikke kompetence til at behandle klager over domstolenes afgørelser eller klager over personer ansat ved dommerembedet".
