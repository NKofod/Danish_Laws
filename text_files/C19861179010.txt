 Justitsminnisteriet har med hjemmel i færdselslovens § 64, stk. 5, § 78 og  

 § 118. stk. 3, udsendt bekendtgørelse nr. 878 af 12. december 1986 om syn,  

 godkendelse og forsikring af de uindregistrerede motorkøretøjer, som skal  

 anvendes til øvelseskørsel på lukket øvelsesplads eller køreteknisk anlæg i  

 forbindelse med køreuddannelsen til kørekort til kategori A eller Kategori B.
Køretøjerne skal synes og godkendes af Statens Bilinspektion, forsikres og  

 anmeldes til motorkontoret, inden de tages i brug.
Anmeldelsen sker ved  

 aflevering af anmeldelsesblanket MO 2 A med bilinspektørens godkendelse.
Hvis  

 køretøjet er fabriksnyt og standardtypegodkendt, kræves det ikke synet og  

 godkendt, og anmeldelsen kan i disse tilfælde ske på grundlag af en  

 typeattest.
Anmeldelsen til motorkontoret skal altid være vedlagt  

 forsikringsbevis.
Motorkontoret sender anmeldelsesblanket og forsikringsbevis til  

 Rigspolitichefen med henblik på opdatering i Centralregisteret for  

 Motorkøretøjer under fiktivt registreringsnummer.
Der må ikke udleveres  

 foreløbig registreringsattest.
 Køretøjerne indkaldes herefter til periodisk syn efter reglerne i  

 Justitsministeriets bekendtgørelse om registrering af motorkøretøjer m.v.  

 kapitel 9 A.
Hvis et køretøj, som tidligere har været godkendt, nægtes godkendt ved  

 fornyet syn underrettes Rigspolitichefen straks.
Med hensyn til  

 bekendtgørelsens bestemmelse om forsikring skal det bemærkes, at eleven  

 forudsættes at være alene i bilen, hvorfor det må anses for nødvendigt at  

 kræve såvel ansvars- som ulykkesforsikring tegnet.
 Ved overtrædelse af bekendtgørelsens bestemmelser rejses tiltale mod  

 ejeren af køretøjet til straf efter bekendtgørelsens § 4.
 P.M.V.
 E.B.
