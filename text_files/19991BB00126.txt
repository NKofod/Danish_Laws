Fremsat den 22. marts 2000 af Christian H.
Hansen (DF)  

  Svend Aage Fauerholdt (DF)  

  Ole M.
Nielsen (KRF) og  

 Tove Videbæk (KRF) Forslag til folketingsbeslutning om præcisering af reguleringen vedrørende  

 dyrkningsfri bræmmer Folketinget pålægger regeringen at  

 fremsætte lovforslag, der præciserer vandløbslovens § 69,  

 stk. 1, om dyrkningsfri bræmmer, til sikring af en mere ensartet  

 administration af lovbestemmelsen i amter og kommuner.
Regeringen  

 pålægges endvidere at foretage de nødvendige  

 ændringer i administrative forskrifter og herunder sikre, at det over for amter og kommuner præciseres, at de skal  

 dokumentere, at et vandløb eller en sø som nævnt i  

 vandløbsloven § 69, stk. 1, er naturligt, før der kan  

 indføres sanktioner for manglende indførelse af dyrkningsfri  

 bræmmer, at det over for amterne nøjere præciseres, hvorledes  

 begrebet »højt målsatte  

 vandløb« defineres i vandløbslovens  

 § 69, stk. 1, og at det afklares, hvorfra den dyrkningsfri bræmme skal  

 måles.
Bemærkninger til forslaget Folketinget vedtog den 20. december 1991   i  

 forbindelse med vedtagelse af naturbeskyttelseloven (lov nr. 9 af 3. januar  

 1992)   § 69, stk. 1, i vandløbsloven (lovbekendtgørelse nr.  

 404 af 19. maj 1992). Bestemmelsen lyder således:
» Efterfølgende har det vist sig, at  

 forvaltningsmyndighederne har haft vanskeligt ved at forstå og  

 administrere ordningen, hvilket har medført, at loven rammer i  

 flæng.
 Formålet med beslutningsforslaget er at få  

 sikret en ensartet administration af loven hos amter og kommuner,  

 således at bredejernes retssikkerhed sikres.
Ifølge vejledning af 1. september 1992 om  

 ændring af vandløbslovens § 69 om bræmmer defineres  

 naturlige vandløb som vandløb, Som loven administreres i dag, er det i  

 praksis forvaltningsmyndigheden, der afgør, om et vandløb er  

 naturligt.
De fleste kommuner og amter forudsætter uden at indhente  

 yderligere dokumentation, at alle vandløb er naturlige.
For at bevise,  

 at et vandløb ikke er naturligt, må en bredejer ofte selv  

 foranstalte undersøgelser.
Alle kunstigt anlagte vandløb er omfattet af § 69,  

 stk. 1, i vandløbsloven, hvis de er højt målsatte i  

 regionplanen.
Ifølge vejledning af 1. september 1992 om ændring  

 af vandløbslovens § 69 om bræmmer forstås højt  

 målsatte vandløb og søer som vandløb og  

 søer, I forbindelse med amternes  

 målsætning af kunstigt anlagte vandløb og søer  

 anvendes i alt 12 karakterer.
En fortolkning af, hvornår noget er  

 højt, må antages maksimalt at være de 3 øverste  

 karakterer, hvorimod de 3 laveste karakterer må være lavt  

 målsat, mens de 6 midterste karakterer må være middel  

 målsat.
Uden at vurdere de enkelte vandløb og søer ud fra  

 målsætningsværdi har man i flere amter anmeldt  

 landmænd for overtrædelse af § 69, stk. 1.
Det fremgår af vejledningen til  

 vandløbsloven, at punktet, hvorfra bræmmen skal måles,  

 må vurderes ud fra en konkret vurdering.
Myndighederne har indtil  

 videre administreret loven, så der måles fra vandløbets  

 brink.
Det må defineres præcist, hvorfra 2 meter bræmmen  

 måles, og det strider mod almindelige retsprincipper, at man hidtil har  

 straffet med bøder, når definitionen ikke er afklaret.
Forslagsstillerne finder det urimeligt, at  

 utilstrækkelige definitioner i loven fører til, at bredejere  

 derved forskelsbehandles, idet kun bredejere, der har ressourcer til at  

 undersøge sagerne nærmere, har mulighed for at få  

 ændret kommunens eller amtets afgørelse.
Forslagsstillerne  

 finder det endvidere krænkende for retssikkerheden, at bredejere  

 pålægges bøder, uden at det har været nærmere  

 undersøgt, om vandløbene er naturlige eller højt  

 målsatte, og om bredejerne derved er omfattet af bestemmelserne om  

 dyrkningsfri bræmmer.
Skriftlig fremsættelse Christian H.
Hansen (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om præcisering  

 af reguleringen vedrørende dyrkningsfri bræmmer.
(Beslutningsforslag nr.
B 126).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
