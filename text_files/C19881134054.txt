(Udgangsledsagerinstruksen.) Hermed sendes retningslinier for ledsaget udgang fra kriminalforsorgens anstalter og arresthusene.
1. Retningslinierne gælder for udgange, der helt eller delvis af  

 sikkerhedsmæssige grunde skal finde sted med ledsager.
De omfatter ikke  

 såkaldte transporter, f.eks. til fremstilling i retten eller  

 lægekonsultation.
Sådanne transporter gennemføres i overensstemmelse med  

 hidtidig praksis.
De omfatter heller ikke tilfælde, hvor udgangsledsagerens  

 opgaver alene er af støttende eller praktisk karakter, f.eks. i forbindelse  

 med løsladelsesforberedelser.
 2. Institutionens leder skal drage omsorg for, at udgangsledsageren  

 udpeges af institutionens personale.
 Udgangsledsageren skal søges udpeget blandt medarbejdere, der har et godt  

 kendskab til den indsatte, og som skønnes særlig egnet til at varetage  

 hvervet som udgangsledsager.
 Udgangsledsageren skal som udgangspunkt udpeges blandt det uniformerede  

 personale.
Særlige forhold kan dog føre til, at det anses for mest hensigtsmæssigt at  

 anvende en medarbejder fra andre personalegrupper som udgangsledsager.
Dette  

 kan navnlig være tilfældet, såfremt den indsattes tilknytning til en bestemt  

 medarbejder taler herfor, og såfremt udgangsledsagelsen også har andre formål  

 end det rent sikkerhedsmæssige.
Man skal i disse tilfælde være særlig  

 opmærksom på, at udgangsledsageren er bekendt med reglerne for  

 udgangsledsagelse og har modtaget fornøden instruktion inden udgangen.
 3. Udgangsledsageren skal være i et fast ansættelsesforhold og have  

 erhvervet sig den fornødne viden om reglerne for udgang og udgangsledsagere.
Personale ansat på prøve kan som led i deres grunduddannelse anvendes som  

 udgangsledsagere i den sidste del af prøvetiden.
Personale ansat på prøve bør  

 først udpeges til udgangsledsagere, når de har gennemgået grundkursus 1 og 2.
 Institutionens leder skal drage omsorg for, at udgangsledsagere, der  

 udpeges blandt personale ansat på prøve, får en særlig grundig instruktion om  

 den forestående udgang.
 Personale ansat på prøve bør så vidt muligt have mulighed for at afvikle  

 deres første ledsagede udgange sammen med en erfaren udgangsledsager.
 Ved afvikling af udgange, hvor der er anledning til at iagttage særlige  

 sikkerhedshensyn eller særlig påpasselighed, bør personale ansat på prøve  

 ikke anvendes som udgangsledsagere.
 4. Udgangsledsageren skal forud for en ledsaget udgang gøres bekendt med  

 udgangsformålet, udgangsvilkår, rejseplan og de personer og steder, der skal  

 besøges.
Det bør kun undtagelsesvis tillades, at en indsat i forbindelse med  

 ledsaget udgang besøger steder, hvor udgangsledsageren ikke umiddelbart kan  

 sikre sig den indsattes tilstedeværelse, f.eks.
Tivoli, sportskampe eller  

 lignende.
 Udgangsledsageren og den indsatte må ikke indtage spiritus under udgangen.
 5. Institutionens leder skal desuden drage omsorg for, at  

 udgangsledsageren gøres bekendt med særlige forhold i den indsattes liv i og  

 uden for institutionen, der kan antages at få betydning for afviklingen af  

 den forestående udgang, herunder om der er anledning til at iagttage særlige  

 sikkerhedshensyn eller særlig påpasselighed i forbindelse med den ledsagede  

 udgang.
F.eks. kan udgang til indsatte, der tidligere har været undveget, indebære  

 en særlig undvigelsesrisiko.
Derfor bør udgangsledsageren i sådanne tilfælde  

 normalt gøres opmærksom på, at der skal udvises særlig påpasselighed.  

 Endvidere bør udgangsledsageren gøres bekendt med eventuelle tidligere  

 overtrædelse af udgangsvilkårene, familiemæssige problemer, verserende  

 straffesag o.lign.
6. Forud for hver enkelt ledsaget udgang skal det endvidere vurderes , om  

 der er anledning til at gøre de personer, der skal besøges, bekendt med de  

 vilkår, hvorunder udgangen skal afvikles, herunder at overtrædelse af  

 vilkårene vil være udgangsmisbrug, der vil medføre, at besøget straks  

 afbrydes.
Institutionens leder skal i den forbindelse endvidere drage omsorg  

 for, at de almindelige regler om tavshedspligt iagttages.
Det bemærkes, at udgang ved visse familiebegivenheder kan indebære en  

 særlig undvigelsesrisiko, ligesom det forhold, at den indsatte er ledsaget af  

 en funktionær, kan virke som en belastning både for den ansatte, den indsatte  

 og de øvrige gæster.
I sådanne tilfælde kan man tillade besøg på selve dagen  

 uden samtidig at tillade deltagelse i en fest.
 Såfremt de personer, der skal besøges, er blevet orienteret om  

 udgangsvilkårene, skal udgangsledsageren gøres opmærksom herpå.
 7. Direktoratet vil i samarbejde med Kriminalforsorgens Uddannelsescenter  

 udarbejde undervisningsmateriale til brug for undervisningen i  

 udgangsledsagelse på Kriminalforsorgens Uddannelsescenter og  

 uddannelsesanstalter.
 8. Retningslinierne træder i kraft den 1. januar 1989.
 Samtidig ophæves Justitsministeriets vejledning af 9. september 1982 om  

 ledsaget udgang fra kriminalforsorgens anstalter og arresthusene samt  

 følgeskrivelse hertil.
 E.B.
Erik Bang Kriminalforsorgens anstalter og arrestinspektørerne.
