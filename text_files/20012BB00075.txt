Fremsat den 22. februar 2002 af  

 Line Barfod (EL) og Pernille Rosenkrantz-Theil&nbsp  

 ;(EL) Forslag til folketingsbeslutning om gebyrer for rykkerbreve fra staten, amtskommuner og  

 kommuner For at sikre ligestilling mellem den offentlige og den  

 private sektor pålægger Folketinget regeringen snarest at  

 fremsætte lovforslag om, at gebyrer til staten, amtskommuner og  

 kommuner for rykkerbreve vedrørende for sen indbetaling af ydelser,  

 der opkræves af staten, amtskommuner og kommuner, gebyrer for  

 tilsigelser til udlægsforretninger og begæringer om indeholdelse  

 eller tilbageholdelse i løn m.v. højst må udgøre  

 det samme beløb, som gælder for den private sektor.
Desuden skal  

 det præciseres, at tilsigelse til udlægsforretninger og  

 begæringer om indeholdelse eller tilbageholdelse i løn m.v.  

 tidligst kan udsendes efter gentagne rykkerbreve, der skal udsendes med  

 mindst 10 dages mellemrum.
Bemærkninger til forslaget Beslutningsforslaget er en delvis  

 genfremsættelse af Enhedslistens beslutningsforslag nr.
B 183,  

 folketingsåret 2000-01 (se Folketingstidende 2000-01, forhandlingerne  

 side 9038 og tillæg A side 6936 og 6938) og beslutningsforslag nr.
B  

 121, folketingsåret 1999-2000 (se Folketingstidende 1999-2000,  

 forhandlingerne side 6044 og tillæg A side 6231 og 6233). Den  

 største ændring er, at staten også er inddraget i dette  

 beslutningsforslag.
Reguleringen af statens rykkergebyrer sker i dag efter en  

 række forskellige regelsæt, men det er Enhedslistens opfattelse,  

 at også staten bør underlægges de generelle retningslinjer  

 for rykkergebyrer.
Baggrunden for, at forslaget fremsættes nu, er, at  

 Folketinget den 1. juni 2001 vedtog L 132 (se Folketingstidende 2000-01,  

 forhandlingerne side 3654, 9028 og 9251, tillæg A side 2991 og 3001,  

 tillæg B side 1615 og tillæg C side 962) om Lov om ændring  

 af lov om renter ved forsinket betaling m.v. (Loft over rykkergebyrer m.v. i  

 forbrugerforhold), og at Energiklagenævnet i en afgørelse af 19.  

 juni 2001 tiltrådte Energitilsynets afgørelse af den 20.  

 december 2000, hvorefter den kommunale gebyrlov ikke finder anvendelse  

 på elforsyningsområdet.
Dette giver en god anledning til at skabe  

 lighed i behandlingen af skyldnere på det offentlige og private  

 område, når det handler om størrelsen på  

 rykkergebyrer m.v.
Dette forslag ændrer ikke på, at det  

 offentlige stadig har en række muligheder for at opkræve penge  

 hos skyldnere, som ikke findes i den private sektor.
Folketinget vedtog enstemmigt i 1991 at give kommunerne  

 mulighed for at opkræve rykkergebyrer, der beløbsmæssigt  

 ligger langt ud over den omkostning, der er forbundet med at udsende  

 rykkeren, jf. lov nr. 939 af 27. december 1991 om gebyrer og morarenter  

 vedrørende ydelser, der opkræves eller inddrives af amtskommuner  

 og kommuner.
Enstemmigheden kunne opnås, fordi Enhedslisten ikke var  

 repræsenteret i Folketinget.
Siden vedtog et flertal i Folketinget i  

 1997 at forhøje det tilladte rykkergebyr, jf. lov nr. 1093 af 29.  

 december 1997 om ændring af lov om gebyrer og morarenter  

 vedrørende ydelser, der opkræves eller inddrives af amtskommuner  

 og kommuner.
Det stemte Enhedslisten, Socialistisk Folkeparti og  

 Fremskridtspartiet imod.
På baggrund af denne lovgivning er der i kommunerne  

 og amterne udviklet en praksis, hvorefter selv små restancer straks  

 udløser gebyrer på flere hundrede kroner.
Der er mange eksempler  

 på dette.
I Silkeborg Kommune har vi set, at der f.eks. udsendes en  

 rykker på baggrund af et beløb på 163 kr., der ved en fejl  

 i banken ikke var betalt.
Denne første rykker har kommunen  

 pålagt gebyrer på i alt 550 kr., hvorefter det skyldige  

 beløb er mere end firedoblet.
Hertil er der pålagt regningen en  

 ågerrente på 2 pct. af det skyldige beløb, svarende til en  

 årlig rente på over 20 pct.
I et andet tilfælde er der i  

 forbindelse med en regning, som blev glemt på grund af flytning,  

 udløst gebyrer på 800 kr. i løbet af 26 dage.  

 Lovgivningen giver naturligvis, som det blev fremhævet af  

 justitsministeren i ministerens svar på spørgsmål 2 i  

 forbindelse med udvalgsbehandlingen af B 121, 1999-2000, mulighed for at  

 undgå åbenlyst urimelige tilfælde, men den giver ikke nogen  

 sikkerhed mod dette.
Det er oplagt, at disse høje gebyrer ikke har  

 sammenhæng med den reelle udgift, der er forbundet med at udsende  

 rykkere.
Dette understreges da også i Energiklagenævnets  

 afgørelse af 19. juni 2001. Gebyrets størrelse er aftalt i  

 økonomiaftalerne mellem staten og kommunerne og indgår som en  

 del af kommunernes og amtskommunernes samlede indtægter.
Der er  

 således efter Enhedslistens opfattelse tale om en asocial skat, da det  

 naturligvis typisk er personer med lave indkomster, der kommer i restance.
Kommunernes gebyrpolitik er helt i modstrid med den  

 lovændring, som Folketinget vedtog i forhold til den private sektor den  

 1. juni 2001 (jf.
L 132), hvor retstilstanden i forvejen var meget strammere,  

 end den er i den offentlige sektor.
I denne lovændring fastsættes  

 der et generelt loft over rykkergebyrer på 100 kroner, der kan kun  

 opkræves rykkergebyrer for tre rykkere, og det fastslås, at  

 rykkerskrivelser skal sendes med mindst 10 dages mellemrum, hvis der skal  

 kunne opkræves rykkergebyrer.
Dette skal ses i sammenhæng med, at  

 det i den private sektor i forvejen var sådan, at gebyret skulle  

 hænge sammen med omkostningerne ved at administrere inddrivelsen af  

 regninger, der ikke er betalt, jf.
U 1990.837 V.
Forbrugerklagenævnet  

 har udtalt, at et rykkergebyr ikke væsentligt må overstige  

 kreditors merudgifter til porto, papir, kuverter og administration.
Det er  

 ikke tilladt for en privat virksomhed at fastsætte et væsentligt  

 højere gebyr som pressionsmiddel for at få forbrugerne til at  

 betale rettidigt.
Det er ikke mindst argumentet med pression over for  

 borgerne, der er kommunernes og amtskommunernes begrundelse for at  

 opkræve meget høje gebyrer.
Kommunerne tillades altså at  

 føre en gebyrpolitik, der er i modstrid med de regler, der  

 gælder i den private sektor.
Det forekommer både socialt, rimeligt og  

 retfærdigt, at staten, kommunerne og amtskommunerne skal følge  

 de principper, der er gældende i den private sektor og nu også i  

 elsektoren.
Derfor foreslås det, at det maksimale gebyr ved rykkere fra  

 staten, kommuner og amtskommuner højst må udgøre det  

 samme som i den private sektor, dvs. 100 kr.
Desuden foreslås, at staten og kommunerne ikke  

 må lave tilsigelser til udlægsforretninger eller begæring  

 om indeholdelse eller tilbageholdelse i løn m.v., før der er  

 udsendt mindst 2 rykkere.
I dag er det sådan (jf. justitsministerens  

 ovennævnte svar på spørgsmål 2 under  

 Kommunaludvalgets behandling af B 121), at der intet er, som forhindrer en  

 kommune i at tvangsinddrive tilgodehavender, uden at der først er  

 sendt et rykkerbrev.
Uden denne stramning vil nedsættelsen af  

 rykkergebyret kunne omgås ved straks at udsende en tilsigelse, der  

 udløser en retsafgift på 300 kr.
Staten og kommunerne skal naturligvis fortsat arbejde  

 aktivt for at nedbringe borgernes gæld til det offentlige.
Her  

 bør der satses på forebyggende foranstaltninger og  

 rådgivning til de borgere, som har fået gæld til det  

 offentlige.
De nuværende regler og deres administration vil i stedet  

 ofte føre til, at gælden vokser voldsomt   og dermed bliver  

 sværere at afvikle.
Skriftlig fremsættelse Line Barfod Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om gebyrer for  

 rykkerbreve fra staten, amtskommuner og kommuner.
(Beslutningsforslag nr.
B 75).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
