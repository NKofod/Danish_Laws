Resumé  



  

 En gårdejer klagede over afslag på aktindsigt i en række dokumenter i  

 forbindelse med afskedigelse af en socialinspektør.
Der var tale om notater  

 fra  

 møder i kommunen og med socialinspektøren, og om en udtalelse fra  

 socialinspektøren om sagen.
Tilsynsrådet mente i sin vejledende udtalelse til  

 kommunen at dokumenterne var undtaget fra aktindsigt efter  

 offentlighedslovens  

 § 7, nr. 1.
 Ombudsmanden udtalte at socialinspektørens udtalelse om sagen  

 ikke var omfattet af offentlighedslovens § 7, nr. 1, da socialinspektøren  

 ikke  

 havde handlet på kommunens vegne i sagen, men som en udenforstående person.
Det var ikke klart om samtlige de dokumenter som var anset for  

 interne, var blevet udleveret til socialinspektøren.
Ombudsmanden udtalte at  

 dokumenterne - hvis de var blevet udleveret til socialinspektøren - havde  

 mistet deres interne karakter.
Hvis dokumenterne ikke var blevet udleveret  

 til  

 socialinspektøren, skulle kommunen foretage en vurdering af om der var  

 grundlag  

 for ekstrahering af oplysningerne i dokumenterne efter offentlighedslovens §  

 11, stk. 1.
 Ombudsmanden henstillede til tilsynsrådet at genoptage sagen.
 Gårdejerens anmodning om aktindsigt blev herefter imødekommet.  

 (J.nr. 1996-2523-801).
Aktindsigt i dokumenter om socialinspektørs afskedigelse A klagede over at have fået  

 delvist afslag på anmodning om aktindsigt i en række dokumenter under  

 henvisning til offentlighedslovens § 7, nr. 1, og § 12, stk. 1, nr. 1.
 Af sagens akter fremgik det  

 at A i november 1995 søgte Glamsbjerg Kommune om aktindsigt i en  

 socialinspektør, B's, afskedigelsessag.
Efter at have modtaget en  

 vejledende udtalelse fra Tilsynsrådet for Fyns Amt gav kommunen den 21.  

 december  

 1995 A  

 aktindsigt i en række dokumenter i sagen.
Aktindsigten blev givet ved at A  

 fik  

 adgang til gennemsyn af akterne på rådhuset under tilstedeværelse af to  

 ansatte.
 Den 2. januar 1996 klagede A  

 til Tilsynsrådet for Fyns Amt over omfanget af den aktindsigt han havde fået.  

 Han skrev bl.a. at han ikke havde set et eneste stykke papir eller referat af  

 møde der omhandlede de ting der fik kommunen til at gribe til et så alvorligt  

 middel som at afskedige B, der havde været ansat i kommunen i 16 år, heraf i  

 13  

 år som socialinspektør.
Den 17. januar 1996 bad  

 tilsynsrådet Glamsbjerg Kommune om en udtalelse om sagen.
Tilsynsrådet bad om  

 at få oplyst om der var dokumenter i sagen A ikke havde fået aktindsigt i, og  

 i  

 bekræftende fald med hvilken begrundelse.
 Kommunen skrev bl.a. følgende  

 den 29. januar 1996 til tilsynsrådet:
 "...
 I den anledning fremsendes  

 hermed, forinden udarbejdelse af den ønskede udtalelse til  

 tilsynsmyndigheden,  

 to omslag indeholdende sagens akter i kopi.
 Omslaget med overskriften  

 'Protokollat i forbindelse med fratræden' indeholder de akter, (A)  

  

 har  

  

 set.
 Omslaget med overskriften  

 'Bilag ... socialinspektør (B)', indeholder de akter, der er blevet undtaget  

 fra aktindsigt efter offentlighedsloven, idet det skal bemærkes, at akter  

 mærket med farven blå er undtaget efter § 7 (interne arbejdsdokumenter);  

 akter  

 mærket med farven grøn er undtaget efter § 12 (oplysninger om enkeltpersoners  

 private, herunder økonomiske forhold).
 Der anmodes venligst om en  

 vejledende udtalelse fra Tilsynsrådet for Fyns Amt om, hvorvidt nogle af de  

 undtagne akter burde være forelagt (A).
 Så snart den vejledende  

 udtalelse foreligger, vil Kommunalbestyrelsens udtalelse til sagen blive  

 udarbejdet og fremsendt til tilsynsmyndigheden efter politisk behandling.
..." Den 6. februar 1996 skrev  

 tilsynsrådet bl.a. følgende til Glamsbjerg Kommune:
 "Tilsynsrådet har  

 modtaget kopi af samtlige sagsakter, herunder også akter, som blev undtaget  

 fra  

 aktindsigt ved (A)'s gennemlæsning af sagen på rådhuset den 21. december  

 1995.
 De fra aktindsigt undtagne  

 akter er dels betegnet som interne arbejdsdokumenter, dels som oplysninger af  

 privat karakter.
 De som interne betegnede  

 akter indeholder notater om møder i forvaltningen og med (B).
 De som private betegnede  

 akter er fødsels-, dåbs- og vielsesattester og en fratrædelsesblanket til  

 Kommunernes Pensionsforsikring indeholdende oplysninger om (B)'s  

 lønindplacering og pensionering.
 Tilsynsrådet skal vejledende  

 udtale følgende:
I henhold til  

 offentlighedslovens § 7 omfatter retten til aktindsigt ikke en myndigheds  

 interne arbejdsdokumenter.
Som interne arbejdsdokumenter anses blandt andet  

 dokumenter, der udarbejdes af en myndighed til eget brug.
Efter tilsynsrådets  

 opfattelse er de anførte akter at betragte som interne dokumenter, som er  

 udarbejdet af Glamsbjerg kommune til eget brug.
Det fremgår ikke af sagen, at  

 de interne arbejdsdokumenter har været anvendt helt eller delvist på anden  

 måde  

 end til internt brug.
For så vidt angår de som  

 private betegnede akter er det tilsynsrådets opfattelse, at  

 fratrædelsesblankettens oplysninger om lønindplacering og pensionering ikke  

 kan  

 undtages fra offentlighed i medfør af offentlighedslovens § 12, stk. 1, nr.  

 1,  

 hvorefter retten til aktindsigt ikke omfatter oplysninger om enkeltpersoners  

 private, herunder økonomiske forhold.
Tilsynsrådet finder, at de nævnte  

 oplysninger som vedrørende kommunens udgifter i forbindelse med en kommunal  

 ansættelse ikke kan betegnes som private.
Attesterne er derimod undtaget  

 aktindsigt." Den 14. februar 1996 udtalte  

 Glamsbjerg Kommune bl.a. følgende til tilsynsrådet:
 "...
 Kommunalbestyrelsen kan  

 bekræfte, at klageren den 21. december 1995 ved fremmøde på rådhuset fik  

 aktindsigt i ovennævnte sag, idet man fremlagde de akter, der efter Lov om  

 offentlighed i forvaltningen skal fremlægges og undtog de akter, der efter  

 samme lov kan undtages.
 ...
 Undtagelser var sket i  

 henhold til lovens § 7 (interne arbejdsdokumenter) og lovens § 12, stk. 1,  

 nr.  

 1 (oplysninger af privat karakter).
 Med fremsendelsen anmodedes  

 tilsynsrådet om en vejledende udtalelse om, hvorvidt nogle af de undtagne  

 akter  

 efter juridisk vurdering burde være forelagt klageren.
 Tilsynsrådet har svaret med  

 vejledende udtalelse af 6. februar 1996, hvoraf fremgår, at ét undtaget  

 dokument - en standard fratrædelsesblanket - ikke kunne undtages aktindsigt.
 For øvrige akters vedkommende  

 er tilsynsrådets vurdering helt identisk med den af Glamsbjerg Kommune  

 foretagne.
 Det falder derfor helt  

 naturligt for kommunalbestyrelsen at følge tilsynsrådets vejledning.
..." Den 5. marts 1996 udtalte  

 tilsynsrådet bl.a. følgende:
 "...
 Af udtalelsen [tilsynsrådets  

 udtalelse af 6. februar 1996; min bemærkning] fremgår det, at oplysningerne i  

 en fratrædelsesblanket om lønindplacering og pensionering efter tilsynsrådets  

 opfattelse ikke kan undtages fra offentlighed i medfør af offentlighedslovens  

 §  

 12, stk. 1, nr. 1, medens de øvrige sagsakter kan undtages fra offentlighed  

 efter de af kommunalbestyrelsen anførte bestemmelser.
 I brev af 14. februar 1996,  

 som ligeledes vedlægges til Deres orientering, har kommunalbestyrelsen  

 meddelt,  

 at den nævnte blanket efter anmodning vil blive forevist for Dem, og at de  

 øvrige akter, som blev undtaget fra offentlighed ved Deres fremmøde på  

 rådhuset  

 den 21. december 1995, fortsat ikke undergives aktindsigt.
 Da der således gives  

 aktindsigt i overensstemmelse med tilsynsrådets vejledende udtalelse, finder  

 tilsynsrådet ikke anledning til at foretage videre.
..." Tilsynsrådet har i brev af  

 25. november 1996 til mig henholdt sig til sin udtalelse af 5. marts 1996.
Ombudsmandens udtalelse "Jeg har koncentreret min undersøgelse om omfanget af den aktindsigt De  

 har fået i sagen om (B)'s afskedigelse.
 Offentlighedsloven (lov nr. 572 af 19. december 1985) indeholder bl.a.  

 følgende bestemmelser:
'  

  

 § 7.  

  

 Retten til aktindsigt omfatter ikke en myndigheds interne arbejdsdokumenter.  

 Som interne arbejdsdokumenter anses 1) dokumenter, der udarbejdes af en myndighed til eget brug, ...
 § 11.  

  

 Oplysninger i dokumenter, der er omfattet af § 7 og § 10, nr. 1-4, om  

 faktiske omstændigheder, der er af væsentlig betydning for sagsforholdet,  

 skal uanset disse bestemmelser meddeles i overensstemmelse med lovens  

 almindelige regler.
 ...
§ 12.  

  

 Retten til aktindsigt omfatter ikke oplysninger om 1) enkeltpersoners private, herunder økonomiske, forhold..." Tilsynsrådet har vurderet at visse dokumenter i sagen skulle undtages fra  

 aktindsigt under henvisning til at der dels var tale om  

  

 I)  

  

 interne arbejdsdokumenter (§ 7 i offentlighedsloven og dels  

  

 II)  

  

 oplysninger om private forhold (§ 12 i offentlighedsloven).
Ad I) interne arbejdsdokumenter De dokumenter i sagen som jeg har fået tilsendt, og som tilsynsrådet har  

 anset for interne arbejdsdokumenter, består af notater fra møder afholdt i  

 kommunen og en udtalelse fra (B) om sagen.
 Tilsynsrådet har i sin vejledende udtalelse af 6. februar 1996 givet udtryk  

 for den opfattelse at de  

 pågældende dokumenter ikke har været anvendt helt eller delvist på anden måde  

 end til internt brug.
I en afskedigelsessag som den  

 foreliggende har den person beslutningen vedrører, partsstatus efter  

 forvaltningsloven og er i denne sammenhæng en udenforstående person i forhold  

 til myndigheden.
Den brevveksling eller udveksling af dokumenter der måtte  

 finde sted mellem myndigheden og den pågældende part om afskedigelsen, er  

 således ikke intern idet parten ikke modtager dokumenterne vedrørende sin  

 afskedigelse på myndighedens vegne, men på egne vegne.
Dette betyder at  

 dokumenter  

 om sagen der oprindelig blev udarbejdet til myndighedens eget brug - f.eks.  

 interne referater af møder mellem myndigheden og parten - mister deres  

 interne  

 karakter hvis de afgives til den pågældende.
Sådanne dokumenter vil ikke  

 efterfølgende  

 kunne undtages fra aktindsigt med hjemmel i § 7 i offentlighedsloven.
Justitsministeriet har givet  

 udtryk for en tilsvarende opfattelse i sin vejledning om aktindsigt i  

 personalesager fra 1997, pkt. 12. Jeg er opmærksom på at vejledningen ikke  

 var udarbejdet da tilsynsrådet afgav sin udtalelse i sagen.
Jeg henviser i  

 øvrigt til John Vogter, Offentlighedsloven med kommentarer (1992), s. 132ff,  

 betænkning  

 nr. 857 fra 1978 om offentlighedslovens revision, s. 183ff, og Jon Andersen  

 mfl., Forvaltningsret (1994), s. 273.
a)  

  

 Da (B) i  

 afskedigelsessagen ikke har handlet på kommunens vegne, men derimod som en  

 udenforstående person, er hans egen udtalelse om sagen ikke et internt  

 arbejdsdokument i henhold til § 7 i offentlighedsloven.
Aktindsigt i denne  

 udtalelse kan således ikke nægtes med hjemmel i denne bestemmelse.
b)  

  

 (B)'s udtalelse i  

 sagen henviser til dokumenter som (B) har modtaget fra kommunen.
Disse  

 dokumenter mistede ved afgivelsen til (B) deres interne karakter.
Derfor kan  

 heller ikke disse dokumenter undtages fra aktindsigt efter § 7.
Jeg har i øvrigt ved min  

 undersøgelse konstateret at et af de dokumenter - et mødereferat - som (B) i  

 udtalelsen har oplyst at have modtaget, ikke findes blandt de akter jeg har  

 lånt.
Jeg går dog ud fra at dokumentet indgår i sagen.
 c)  

  

 Som sagen er forelagt  

 for mig, står det mig ikke helt klart om (B) har fået udleveret samtlige de  

 dokumenter som tilsynsrådet har anset for interne, eller om der er dokumenter  

 iblandt som ikke er afgivet til (B). Enkelte af de undtagne dokumenter er  

 således ikke omtalt i (B)'s udtalelse, og det fremgår heller ikke i øvrigt af  

 sagen om de er afgivet til (B).
 Hverken tilsynsrådets  

 vejledende udtalelse af 6. februar 1996 eller rådets udtalelse af 5. marts  

 1996  

 indeholder dog oplysninger der tyder på at rådet har foretaget en  

 undersøgelse  

 af om de dokumenter rådet har anset for at være interne, indeholder  

 oplysninger om faktiske omstændigheder der er af væsentlig betydning for  

 sagsforholdet, og som derfor - i medfør af § 11, stk. 1, i offentlighedsloven  

 - er undergivet aktindsigt.
Hvis de pågældende dokumenter  

  

 ikke er  

 afgivet  

  

 til (B), skulle der være foretaget en vurdering af om der  

 var grundlag for ekstrahering af oplysninger i dokumenterne efter § 11, stk.  

 1,  

 i offentlighedsloven.
Hvis dokumenterne  

  

 er  

 afgivet  

  

 til (B), har de mistet deres  

 interne karakter og kan som følge heraf ikke efterfølgende undtages fra  

 aktindsigt med hjemmel i § 7 i offentlighedsloven.
Jeg har henstillet til  

 tilsynsrådet at genoptage sagen med henblik på en fornyet stillingtagen til  

 om  

 de nævnte akter - i lyset af det jeg har anført ovenfor - har kunnet nægtes  

 udleveret til Dem, eventuelt om ekstrahering skulle være sket.
Jeg har bedt  

 tilsynsrådet om at underrette mig om hvad der videre sker i sagen." Ad II) oplysninger om private forhold Tilsynsrådet har også  

 undtaget visse dokumenter fra aktindsigten fordi de indeholdt oplysninger om  

 private forhold.
 Som det fremgår af tilsynsrådets  

 vejledende udtalelse af 6. februar 1996 til Glamsbjerg Kommune, drejer det  

 sig  

 om en vielsesattest og om fødsels- og dåbsattester.
 Efter min opfattelse er der  

 tale om oplysninger af privat karakter som kan undtages fra aktindsigt efter  

 §  

 12, stk. 1, nr. 1, i offentlighedsloven.
 Jeg har derfor ikke fundet  

 grundlag for at kritisere tilsynsrådets afgørelse for så vidt angår disse  

 oplysninger.
 I øvrigt går jeg ud fra at De  

 nu har fået aktindsigt i den fratrædelsesblanket som jeg er enig med  

 tilsynsrådet i ikke kan anses for at indeholde private oplysninger.
Jeg foretager mig herefter  

 ikke mere i anledning af Deres klage ..." Tilsynsrådet meddelte mig  

 senere at tilsynsrådet havde genoptaget sagen og bedt kommunalbestyrelsen om  

 at  

 udtale sig om i hvilket omfang kommunalbestyrelsen på bagggrund af min  

 udtalelse ville imødekomme A's ansøgning om aktindsigt i B's  

 afskedigelsessag,  

 og at kommunalbestyrelsen havde udtalt at A's ansøgning om aktindsigt ville  

 blive imødekommet.
 Jeg tog det oplyste til  

 efterretning og meddelte tilsynsrådet at jeg ikke foretog mig mere i sagen.
