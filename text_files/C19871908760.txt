(Samtlige kommuner, amtskommuner og Den  

 Sociale Ankestyrelse) -INDHOLDSFORTEGNELSE 1. Lovens § 2, stk. 1, nr. 3 og 4. Socialministeriets  

 bekendtgørelse § 3. Overgang til delpension fra forudgående beskæftigelse som  

 selvstændig og senere som lønmodtager uden indbetalingspligt til ATP.
 2. Lovens § 2, stk. 1, nr. 3. Socialministeriets  

 bekendtgørelse § 1, stk 1 og § 3. Overgang til delpension fra forudgående  

 beskæftigelse som selvstændig og senere som lønmodtager i samme virksomhed  

 (direktør i ApS).
 3. Fuldt- og delvist sygefravær inden for de sidste 12  

 måneder før overgang til delpension.
 4. Lovens § 2, stk. 1, nr. 4. Arbejdet som lønmodtager  

 her i landet eller på dansk skib i mindst 9 måneder inden for de sidste 12  

 måneder før overgang til delpension.
 5. Lovens § 3, stk. 1. Beregning af  

 arbejdstidsnedsættelse før lønmodtagere i fast arbejdsturnus.
6. Lovens § 4. Socialministeriets bekendtgørelse § 5.  

 Sikringsstyrelsens bekendtgørelse §§ 4 og5. Aftrapning af delpension.
I.-7.  

 Lovens § 4, stk. 4. Sikringsstyrelsens bekendtgørelse § 3, stk. 1. Anvendelse  

 af indtægtsgrundlag ved den første delpensionsberegning (90% kontrol).
 8. Socialministeriets bekendtgørelse § 1, stk. 3.  

 Sygdomsperioder i de sidste 9 måneder før overgang til delpension som  

 selvstændig.
 9. Socialministeriets bekendtgørelse § 3, lovens § 2,  

 stk. 1, nr. 3 og 4. Overgang fra beskæftigelse som selvstændig til  

 beskæftigelse som lønmodtager med delpension.
 10. Socialministeriets bekendtgørelse § 1, stk. 3.  

 Opfyldelse af betingelsen om mindsteindtægt ved sammenlægning af indtægterne  

 fra beskæftigelse som selvstændig og medarbejdende ægtefælle.
 11. Socialministeriets bekendtgørelse § 1, stk. 3.  

 Dagpengegivende anden erhvervsindtægt i 4 af de seneste 5 år (Negativ  

 indtægt).
 12. Socialministeriets bekendtgørelse § 1, stk. 4.  

 Forudgående beskæftigelse som medarbejdende ægtefælle.
 13. Socialministeriets bekendtgørelse § 4, stk. 1.  

 Nedsættelse af arbejdstiden ved overgang til delpension som selvstændig fra  

 beskæftigelse som lønmodtager/selvstændig.
 14. Socialministeriets bekendtgørelse § 4.  

 Sikringsstyrelsens bekendtgørelse § 9. Godtgørelse af arbejdstidsnedsættelsen  

 ved en selvstændigs overgang til delpension.
 15. Socialministeriets bekendtgørelse § 4.  

 Sikringsstyrelsens bekendtgørelse P 9. I.- Vurdering af  

 arbejdstidsnedsættelse for landmænd.
 16. Socialministeriets bekendtgørelse § 4, stk. 1 og  

 3. Delvis afvikling af virksomhed inden overgang til delpension som  

 selvstændig.
 17. Socialministeriets bekendtgørelse § 4, stk. 3.  

 Overgang til delpension enten som lønmodtager eller som selvstændig.  

 Varetagelse af borgerlige ombud.
 18. Socialministeriets bekendtgørelse § 5.  

 Sikringsstyrelsens bekendtgørelse § 8. Beregning af delpension til  

 selvstændig. (EF-tilskud).
 19. Socialministeriets bekendtgørelse § 5, stk. 5 og  

 6. Selvstændiges individuelle regnskabsår, set i relation til den årlige  

 fastsættelse.
 20. Spørgsmål om en generel regulering af  

 dagpengegivende indtægter i delpensionssammenhæng.
 21. Lovens § 21 og § 2, stk. 1, nr. 3. Tilknytning til  

 arbejdsmarkedet før overgang til delpension i perioden indtil den 1. januar  

 1992.
 1.
 Lovens § 2, stk. 1, nr. 3 og 4.
 Socialministeriets bekendtgørelse § 3.
 OVERGANG TIL DELPENSION FRA FORUDGÅENDE BESKÆFTIGELSE SOM SELVSTÆNDIG OG  

 SENERE SOM LØNMODTAGER UDEN INDBETALINGSPLIGT TIL ATP.
En rengøringsassistent har i de sidste 5 år haft 3 rengøringsjob hos 3  

 forskellige arbejdsgivere.
Arbejdstiden har hos hver arbejdsgiver været under  

 grænsen for arbejdsgivernes pligt til at indbetale ATP.
Gennem mindst 10 år  

 og indtil for 5 år siden var hun fultidsmedarbejdende ægtefælle.
 Udtalt:
Efter Socialministeriets bekendtgørelse § 3 om ligestilling af  

 beskæftigelsesperioder, vil betingelsen i lovens § 2, stk. 1, nr. 3 være  

 opfyldt.
Lovens § 2, stk. 1, nr. 4 opfyldes ved de nuværende lønmodtagerjobs.
 Betingelsen i lovens § 2, stk. 1, nr. 3 ville ikke have været opfyldt,  

 hvis pågældende ikke tidligere havde været fuldtidsmedarbejdende ægtefælle.
 2.
 Lovens § 2, stk. 1, nr. 3.
 Socialministeriets bekendtgørelse § 1, stk. 2 og § 3.
 OVERGANG TIL DELPENSION FRA FORUDGÅENDE BESKÆFTIGELSE SOM SELVSTÆNDIG OG  

 SENERE SOM LØNMODTAGER I SAMME VIRKSOMHED (DIREKTØR I ApS).
En revisor har arbejdet 20 år som selvstændig.
I 1980 omdannedes  

 virksomheden til et ApS med revisoren som direktør.
Lønnen blev udbetalt som  

 A-indkomst, og der blev indbetalt ATP-bidrag.
Revisoren er medlem af arbejdsløshedskassen for selvstændige.
Arbejdstiden  

 har aldrig ligget under 39 timer om ugen.
 Udtalt:
Revisoren må betragtes som selvstændig indtil omdannelsen af firmaet til  

 ApS, idet pågældende har haft en dagpengegivende anden erhvervsindtægt.
Som  

 direktør i et ApS må hun betragtes som lønmodtager, da indkomsten er  

 dagpengegivende lønindtægt.
 Efter Socialministeriets bekendtgørelse om delpension 3 om ligestilling af  

 beskæftigelsesperioder, vil betingelsen i lovens § 2, stk. 1, nr. 3 være  

 opfyldt.
 Lovens § 2, stk. 1, nr. 4 opfyldes ved det nuværende lønmodtagerjob.
 3.
 Lovens § 2, stk. 1, nr. 4 og § 3, stk. 1.
 FULDT- OG DELVIST SYGEFRAVÆR INDEN FOR DE SIDSTE 12 MÅNEDER FØR OVERGANG  

 TIL DELPENSION.
En lønmodtager, der arbejder på fuld tid bliver sygemeldt 1. juni 1986 og  

 får efter en måned med fuldt sygefravær nedsatte sygedagpenge for 20 timer og  

 genoptager arbejdet de andre 20 timer.
Arbejdet vil ikke kunne genoptages i  

 fuldt omfang før engang i 1987. Pågældende ønsker at gå på delpension den 1.  

 januar 1987.
 Udtalt:
Efter § 2, stk. 1, nr. 4 er det en betingelse, at der har været 9 måneders  

 arbejde inden for de sidste 12 måneder.
Sygeperioder med fuldt fravær  

 accepteres i op til 3 måneder.
 I beskæftigelseskravet på de 9 måneder inden for de sidste 12 måneder  

 stilles der ikke krav til omfanget af arbejdstiden, og selv om lønmodtageren  

 kun arbejder 20 timer om ugen, er betingelsen i lovens § 2, stk. 1, nr. 4  

 opfyldt.
Den gennemsnitlige arbejdstid i de sidste 9 måneder før overgangen er  

 afgørende for, hvor meget der kan udbetales i delpension, jfr. lovens § 3,  

 stk. 1. Sygeperioder påvirker ikke den gennemsnitlige arbejdstid inden for de  

 sidste 9 måneder før overgangen.
Lønmodtageren kan derfor gå på delpension  

 fra fuld arbejdstid, d.v.s. fra 39 timer pr. 1. januar 1987.
 Fra 1. januar 1987 kan delpensionen udbetales med 19/39 af basisbeløbet.
 4.
 Lovens § 2, stk. 1, nr. 4.
 ARBEJDET SOM LØNMODTAGER HER I LANDET ELLER PÅ DANSK SKIB I MINDST 9  

 MÅNEDER INDENFOR DE SIDSTE 12 MÅNEDER FØR OVERGANG TIL DELPENSION.
 Udtalt:
 9-måneders kravet i § 2, stk. 1, nr. 4 gælder også for udenrigstjenestens  

 hjemvendte folk, og for andre, der har været beskæftiget i udlandet, samt på  

 Færøerne og i Grønland.
 5.
 Lovens § 3, stk. 1.
 BEREGNING AF ARBEJDSTIDSNEDSÆTTELSE FOR LØNMODTAGERE I FAST ARBEJDSTURNUS.
 Den gennemsnitlige ugentlige arbejdstid opgøres således, at den er udtryk  

 for lønmodtagerens fulde sædvanlige arbejdstid.
 Ved beskæftigelse i en fast arbejdsturnus med skiftende arbejdstid pr. uge  

 opgøres den gennemsnitlige ugentlige arbejdstid derfor på grundlag af hele  

 turnusperioden.
 For aften- og nattjeneste, hvor der f.eks. efter overenskomst for  

 sygehjælpere ydes 3 timers frihed for hver 40 timers arbejde, omregnes den  

 konkrete arbejdstid før og den konkrete arbejdstid efter overgang til  

 delpension med omregningsfaktor 40:37 = 1,08. Den arbejdstidsnedsættelse, der  

 danner grundlag for beregningen af delpensionen er forskellen mellem den  

 omregnede arbejdstid før og efter overgangen.
 6. Lovens § 4.
 Socialministeriets bekendtgørelse § 5.
 Sikringsstyrelsens bekendtgørelse § 4.
 AFTRAPNING AF DELPENSION.
 Udtalt:
 Når der har været udbetalt delpension i 2 1/2 år, skal den aftrappes til  

 80%, jfr. lovens § 4, stk. 3 og Socialministeriets bekendtgørelse § 5, stk.  

 1.
 Fælles for lønmodtagere, selvstændige og delpensionister, der er overgået  

 fra efterløn, er, at delpensionen herefter ikke kan overstige 80% af det  

 antal 39. dele af basisbeløbet efter lovens § 4, stk. 1, som pågældende som  

 udgangspunkt har ret til.
 Reglen indebærer indirekte, at delpensionen ikke skal aftrappes, hvis den  

 allerede er lavere end 80% af pågældendes andel af basisbeløbet efter § 4,  

 stk. 1.
 For lønmodtagere kan det være tilfældet, hvis delpensionen ved den første  

 beregning blev nedsat på grund af 90%-kontrollen efter lovens § 4, stk. 4.
For selvstændige kan det være tilfældet, hvis delpensionens enten er  

 nedsat ved 90%-kontrollen i forbindelse med den første beregning eller senere  

 er nedsat ved en årlig fastsættelse, jfr. § 5, stk. 2 og 5 i  

 Socialministeriets bekendtgørelse.
Hvis den selvstændiges delpension forhøjes  

 ved en senere årlig fastsættelse, kan den ikke overstige 80% af 19/39 dele af  

 basisbeløbet efter lovens § 4, stk. 1.
 For delpensionister, der er overgået fra efterløn, kan det være tilfældet,  

 hvis det individuelle basisbeløb efter Sikringstyrelsens bekendtgørelse § 4  

 er af beskeden størrelse.
 7.
 Lovens § 4, stk. 4.
 Sikringsstyrelsens bekendtgørelse § 3, stk. 1.
 ANVENDELSE AF INDTÆGTSGRUNDLAG VED DEN FØRSTE DELPENSIONSBEREGNING  

 (90%-KONTROL).
 Udtalt:
 Den årlige lønindtægt før overgang til delpension, der skal anvendes ved  

 den første pensionsberegning efter lovens § 4, stk. 4, er den dagpengegivende  

 lønindtægt.
Skattemyndighederne skal ifølge § 7 i dagpengebekendtgørelsen stille  

 oplysninger om de seneste dagpengegivende lønindtægter til rådighed for de  

 social udvalg.
Oplysningerne skal stilles til rådighed ved udgangen af den  

 uge, hvori den 1. april forekommer.
 Ved overgang til delpension i 1987 skal de slutlignede indtægter for 1985  

 anvendes, indtil der foreligger oplysninger om indtægter for 1986.
 8.
 Socialministeriets bekendtgørelse § 1, stk. 3.
 SYGDOMSPERIODER I DE SIDSTE 9 MÅNEDER FØR OVERGANG TIL DELPENSION SOM  

 SELVSTÆNDIG.
 Retten til delpension som selvstændig er betinget af, at pågældende har  

 været beskæftiget som selvstændig i de sidste 9 måneder før overgangen til  

 delpension.
 Udtalt:
»Normalt sygefravær« i 9-måneders perioden vil kunne accepteres,  

 således, at man vil se bort herfra ved vurderingen af, om  

 beskæftigelsesbetingelsen er opfyldt.
Ved »normalt sygefravær«  

 forstås i sygedagpengesystemet knap 2 ugers sygdom pr. år. (Det  

 gennemsnitlige årlige sygefravær efter Dansk Arbejdsgiverforenings  

 statistik).
 Dette gælder også i de tilfælde, hvor den selvstændige måtte have fået  

 udbetalt dagpenge fra en frivillig tegnet dagpengeforsikring.
 9.
 Socialministeriets bekendtgørelse § 3.
 Lovens § 2, stk. 1, nr. 3 og 4.
 OVERGANG FRA BESKÆFTIGELSE SOM SELVSTÆNDIG TIL BESKÆFTIGELSE SOM  

 LØNMODTAGER MED DELPENSION.
 En selvstændig landmand sælger sin gård til sin søn, og bliver ansat som  

 lønmodtager hos sønnen.
 Udtalt:
 Der vil være adgang til delpension som lønmodtager, jfr.  

 sociallministeriets bekendtgørelse § 3, der medfører, at betingelserne i  

 lovens § 2, stk. 1, nr. 3 og 4 vil være opfyldt ved overgangen.
 Søges der delpension som lønmodtager umiddelbart i forbindelse med salg af  

 gården, opgøres indtægten før overgangen som for selvstændige, d.v.s. som et  

 gennemsnit af de 2 gunstigste af de seneste 5 opgørelser af den årlige  

 dagpengegivende anden erhvervsindtægt.
 Søges delpension først efter en periode som lønmodtager, fastsættes en  

 skønnet indtægt på grundlag af indtægten som lønmodtager, jfr. § 10 i  

 Socialministeriets bekendtgørelse om dagpengegivende indtægter og 2. afsnit i  

 pkt. 16 i vejledningen om delpension.
 10.
 Socialministeriets bekendtgørelse § 1, stk. 3.
 OPFYLDELSE AF BETINGELSEN OM MINDSTEINDTÆGT VED SAMMENLÆGNING AF  

 INDTÆGTERNE FRA BESKÆFTIGELSE SOM SELVSTÆNDIG OG SOM MEDARBEJDENDE ÆGTEFÆLLE.
 Udtalt:
 Betingelsen i Socialministeriets bekendtgørelse § 1, stk. 3 om en  

 mindsteindtægt er opfyldt, hvis indtægten fra beskæftigelsen som selvstændig  

 og indtægten fra beskæftigelsen som medarbejdende ægtefælle sammenlagt udgør  

 15/39. af basisbeløbet.
 11.
 Socialministeriets bekendtgørelse § 1, stk.3.
 DAGPENGEGIVENDE ANDEN ERHVERVSINDTÆGT I 4 AF DE SENESTE 5 ÅR (NEGATIV  

 INDTÆGT).
 Udtalt:
 Efter Socialministeriets bekendtgørelse § 1, stk. 3, stilles der ikke krav  

 til størrelsen af den dagpengegivende anden erhvervsindtægt.
 Betingelsen i § 1, stk. 3, kan derfor opfyldes, selv om den selvstændige i  

 et eller flere år inden for de seneste 5 år har haft en negativ indtægt ved  

 en beskæftigelse, hvorfra indtægterne efter Socialministeriets bekendtgørelse  

 om dagpengegivende indtægter henregnes til den dagpengegivende anden  

 erhvervsindtægt.
 Indtægten i det sidste år før overgang til delpension må dog ikke have  

 været negativ, jfr. § 1, stk. 3, sidste punktum.
 12.
 Socialministeriets bekendtgørelse § 1, stk. 4.
 FORUDGÅENDE BESKÆFTIGELSE SOM MEDARBEJDENDE ÆGTEFÆLLE.
 En medarbejdende ægtefælle oplyser ved ansøgning om delpension, at hun er  

 fuldtidsbeskæftiget som medarbejdende ægtefælle.
 Udtalt:
 I de tilfælde, hvor skattemyndighederne skønner, at en medarbejdende  

 ægtefælle ikke er berettiget til at overføre 50% af virksomhedens overskud og  

 højst et maksimalt beløb, der ved skatteberegning kan anses for indtjent af  

 denne, fordi hun ikke kan anses for fuldtidsbeskæftiget, må socialudvalget  

 følge skattevæsenets vurdering.
 13.
 Socialministeriets bekendtgørelse § 4, stk. 1.
 NEDSÆTTELSE AF ARBEJDSTIDEN VED OVERGANG TIL DELPENSION SOM SELVSTÆNDIG  

 FRA BESKÆFTIGELSE SOM LØNMODTAGER/SELVSTÆNDIG.
En selvstændig landmand arbejder 20 timer ugentlig som selvstændig og 40  

 timer ugentlig som lønmodtager i en sammenhængende periode på 32 uger om  

 året.
Den gennemsnitlige ugentlige arbejdstid pr. år som lønmodtager bliver  

 40x32:52 = 24 1/2 time.
 Udtalt:
 Såfremt de øvrige betingelser for overgang til delpension som selvstændig  

 er opfyldt, er det tilstrækkeligt at landmanden opgiver sit lønmodtagerjob.
Uanset om den pågældende er midt i en periode uden medarbejder som  

 lønmodtager vil delpension kunne søges og bevilges, idet lovens § 3, stk. 1,  

 om den gennemsnitlige ugentlige arbejdstid i de sidste 9 måneder før  

 overgangen, ikke gælder for selvstændige.
Efter Socialministeriets  

 bekendtgørelse § 4, stk. 1 er det alene en betingelse, at den gennemsnitlige  

 ugentlige arbejdstid skal nedsættes med mindst 19 timer.
 14.
 Socialministeriets bekendtgørelse § 4.
 Sikringsstyrelsens bekendtgørelse § 9.
 GODTGØRELSE AF ARBEJDSTIDSNEDSÆTTELSE VED EN SELVSTÆNDIGS OVERGANG TIL  

 DELPENSION.
 En selvstændig murermester, der hidtil har været beskæftiget med nybyggeri  

 og reparationsarbejde, kan ved overgang til delpension godtgøre  

 arbejdstidsnedsættelsen ved f.eks. at ophøre med beskæftigelse ved nybyggeri.
 Udtalt:
 Den hidtidige fordeling af arbejdstiden mellem nybyggeri og  

 reparationsarbejde kan indgå i vurderingen af, om kravet i § 4, stk. 2 i  

 Socialministeriets bekendtgørelse til nedsættelse af arbejdstiden er opfyldt.
 Arbejdsomlægningen skal ske i forbindelse med overgang til del pension.
 15.
 Socialministeriets bekendtgørelse § 4.
 Sikringsstyrelsens bekendtgørelse § 9.
 VURDERING AF ARBEJDSTIDSNEDSÆTTELSE FOR LANDMÆND.
 Udtalt:
En selvstændig landmand, der ikke samtidig har anden beskæftigelse, må som  

 udgangspunkt betragtes som fuldtidsbeskæftiget, når betingelsen om at den  

 seneste årlige dagpengegivende anden erhvervsindtægt inden overgang til  

 delpension på mindst 15/39 af lovens basisbeløb er opfyldt.
Det samme gælder  

 for medarbejdende ægtefæller, især hvis den pågældende ved skatteberegningen  

 har fået overført det maksimale beløb, der kan anses for indtjent af denne.
Landmanden skal godtgøre, at arbejdstiden er nedsat til 20 timer  

 ugentligt.
Det kan f.eks. ske ved frasalg af besætningen eller en del af  

 denne.
Ved vurderingen af arbejdstidsnedsættelsen sammenholdes arbejdstidens  

 omfang ved den tilbageblevne del af besætningen og evt. jordbrug med det  

 tidligere omfang.
Jordbrugsdirektoratet har i en tabel, udarbejdet i forbindelse med regler  

 om rentesanering, fastsat hvor mange arbejdstimer de forskellige funktioner  

 inden for landbruget er anslået til at vare.
Tabellen angiver gennemsnitstal  

 for gennemsnitsarbejdstimer pr. ko/svin/afgrøder.
Tabellen kan ikke anvendes  

 alene, men ved brug over en vis størrelse, der er rimeligt moderniserede, kan  

 tabellen måske være et af flere hjælpemidler, der anvendes ved det samlede  

 skøn over arbejdstidsnedsættelsen.
For en medarbejdende ægtefælle kan dokumentation for  

 arbejdstidsnedsættelsen og beskæftigelsens omfang efter overgangen ske på  

 samme måde.
Dokumentationen skal dog følge en af de angivne måder der er  

 opregnet i Sikringsstyrelsens bekendtgørelse § 9, stk. 2.
 16.
 Socialministeriets bekendtgørelse § 4, stk. 1 og 3.
 DELVIS AFVIKLING AF VIRKSOMHED INDEN OVERGANG TIL DELPENSION SOM  

 SELVSTÆNDIG.
 Udtalt:
 Af økonomiske og praktiske grunde kan det for selvstændige  

 erhvervsdrivende ofte være således, at en delvis afvikling af virksomheden  

 ikke kan ske fra dag til dag, men må gennemføres over en kortere periode.  

 Hvis et frasalg er sket med henblik på at opnå delpension, bør der derfor  

 efter Sikringsstyrelsens opfattelse som udgangspunkt ikke gives afslag på  

 delpension under henvisning til, at arbejdstiden ikke er nedsat i forbindelse  

 med overgang til delpension.
På den anden side kan et vist frasalg være et sædvanligt led i den løbende  

 drift.
Ved afgørelsen af om § 4, stk. i i Socialministeriets bekendtgørelse  

 er opfyldt, må der derfor efter Sikringsstyrelsens opfattelse anlægges en  

 restriktiv vurdering af afviklingsperiodens længde.
 Sikringsstyrelsen har ved drøftelser med landbrugsorganisationerne givet  

 udtryk for, at en afviklingsperiode omkring 3 måneder ikke er uforenelig med  

 § 4, stk. 1.
 17.
 Socialministeriets bekendtgørelse § 4, stk. 3.
 OVERGANG TIL DELPENSION ENTEN SOM LØNMODTAGER ELLER SOM SELVSTÆNDIG.
 VARETAGELSE AF BORGERLIGE OMBUD.
 Udtalt:
Delpension til en selvstændig kan ikke udbetales samtidig med at  

 pågældende har beskæftigelse som lønmodtager, jfr.
Socialministeriets  

 bekendtgørelse § 4, stk. 3. På samme måde kan delpension ikke udbetales til  

 en lønmodtager, der samtidig har beskæftigelse som selvstændig.
 Efter Socialministeriets bekendtgørelse om dagpengegivende indtægter § 6,  

 nr. 4 henregnes godtgørelser for medlemskab af eller som medhjælp for  

 bestyrelser til en dagpengegivende anden erhvervsindtægt.
 Betingelsen om at en lønmodtager ikke må have beskæftigelse som  

 selvstændig (dagpengegivende anden erhvervsindtægt), gælder dog ikke for  

 varetagelse af borgerlige ombud og lignende.
 Den arbejdstid der anvendes ved varetagelse af et borgerligt ombud indgår  

 i opgørelsen af arbejdstiden før og efter overgang til delpension.
 18.
 Socialministeriets bekendtgørelse § 5.
 Sikringsstyrelsens bekendtgørelse § 8.
 BEREGNING AF DELPENSION TIL SELVSTÆNDIG (EF-TILSKUD).
En landmand sælger sine malkekøer med EF-tilskud, der udbetales i de næste  

 7 år.
Ved salg af køerne fremkommer desuden en eengangssum.
 Udtalt:
 Eengangsindtægten ved salg af køerne vil typisk være erhvervet kort tid  

 før overgang til delpension og indgår derfor normalt ikke i de slutlignede  

 regnskabsår, der anvendes ved beregning af den fastsatte indtægt ved overgang  

 til delpension og dermed i den første beregning af delpensionen.
 Eengangsindtægten må betragtes som en atypisk indtjening for det  

 pågældende år, og skal derfor ikke indgå i den dagpengegivende anden  

 erhvervsindtægt.
EF-tilskuddet vil indgå i virksomhedens fremtidige overskud.
Tilskuddet  

 vil derfor, som en dagpengegivende anden erhvervsindtægt, få indflydelse på  

 størrelsen af det indtægtsgrundlag, der anvendes ved den årlige fastsættelse.
 Sker overgang til delpension samtidig med salg af malkekøer, f.eks. 1.  

 januar 1987, vil den årlige delpension skulle fastsættes allerede d. 1. april  

 1987, idet man ved overgangen er bekendt med de ændrede indtægtsforhold.  

 Denne fastsættelse kan medføre en nedsættelse af delpensionen efter  

 Socialministeriets bekendtgørelse § 5, stk. 6, jfr. § 5, stk. 5.
19 Socialministeriets bekendtgørelse § 5, stk. 5 og 6.
 SELVSTÆNDIGES INDIVIDUELLE REGNSKABSÅR, SET I RELATION TIL DEN ÅRLIGE  

 FASTSÆTTELSE PR. 1. APRIL.
 Udtalt:
 For en selvstændig erhvervsdrivende, der går på delpension den 1. marts  

 1987 og hvis regnskabsår er 1. februar - 31. januar vil der ikke være  

 grundlag for at foretage nogen årlig fastsættelse 1. april 1987, jfr.  

 vejledningens pkt. 37.
Ved den årlige fastsættelse den 1. april 1988 har der ikke været udbetalt  

 delpension i et helt regnskabsår.
Det sociale udvalg skal 1. april 1988  

 skønsmæssigt fastsætte en årlig indtægt til brug ved delpensionsberegningen,  

 jfr.
Socialministeriets bekendtgørelse § 5, stk. 6.
Ved den årlige fastsættelse den 1. april 1989 har der været udbetalt  

 delpension i et helt regnskabsår fra 1. februar 1988 - 31. januar 1989.  

 Imidlertid kan der den 1. april 1989 ikke foreligge en slutlignet  

 skattepligtig indkomst på grundlag af dette regnskabsår.
Delpensionen må  

 derfor fastsættes på grundlag af den senest slutlignede skattepligtige  

 indtægt, nemlig fra regnskabsåret 1. februar 1987 - 31. januar 1988.
 I dette senest slutlignede regnskabsår har der ikke været udbetalt  

 delpension i hele regnskabsåret og § 5, stk. 6 i Socialministeriets  

 bekendtgørelse må anvendes på ny ved den årlige fastsættelse 1. april 1989.  

 Ved den 2. skønsmæssige fastsættelse vil skønnet formentlig blive som ved den  

 årlige fastsættelse pr. 1. april 1988, med mindre der er konkrete oplysninger  

 fra delpensionisten, der kan begrunde et andet skøn.
 Eksemplet viser at § 5, stk. 6 i Socialministeriets bekendtgørelse ofte  

 skal bruges, ikke alene ved den første årlige fastsættelse pr. 1. april, men  

 også senere afhængig af, hvordan det individuelle regnskabsår er forskudt i  

 forhold til en 1. april.
 20.
 SPØRGSMÅL OM EN GENEREL REGULERING AF DAGPENGEGIVENDE INDTÆGTER I  

 DELPENSIONSSAMMENHÆNG.
 Udtalt:
 Dagpengegivende indtægter i dagpengesystemet reguleres efter  

 sociallministeriets bekendtgørelse om dagpengegivende indtægter § 9, samt de  

 bekendtgørelser der udstedes pr. 1. april og 1. oktober.
 I delpensionssystemet anvendes indtægtsbegreberne og hermed de elementer,  

 der indgår i den dagpengegivende lønindtægt/anden erhvervsindtægt.
Dagpengegivende indtægter reguleres ikke i delpensionssammenhæng, bortset  

 fra den »fastsatte årlige indtægt«, jfr.
Socialministeriets  

 bekendtgørelse § 5, stk. 4.
 Har indtægtsforholdene for en ansøger om delpension ændret sig så meget,  

 at man efter § 10 i bekendtgørelsen om dagpengegivende indtægter kan skønne  

 en indtægt, anvendes til brug for dette skøn den seneste årlige  

 dagpengegivende indtægt, og denne indtægt reguleres, jfr. bekendtgørelsens §  

 9 førend den bruges som grundlag for vurdering af om der er sket en mere end  

 forbigående og ikke blot tilfældig indtægtsændring på mindst 10% og  

 betingelsen for fastsættelse af en skønnet indtægt hermed er opfyldt.
 21.
 Lovens § 21 og § 2, stk. 1, nr. 3.
 TILKNYTNING TIL ARBEJDSMARKEDET FØR OVERGANG TIL DELPENSION I PERIODEN  

 INDTIL DEN 1. JANUAR 1992.
 Udtalt:
 Overgangsbestemmelsen i lovens § 21 skal forstås således, at der i de  

 seneste 10 år før overgang til delpension, skal have været indbetalt bidrag  

 til ATP, der for hvert enkelt år for sig udgør, hvad der svarer til 2/3 af  

 fuldt bidrag til en fuldtidsbeskæftiget.
 I de enkelte år kan der godt have været varierende arbejdstid, f.eks.  

 således, at der i en periode har været arbejdet på fuld tid, mens der i en  

 anden periode har været arbejdet mindre end på halv tid, blot der i de  

 enkelte år har været indbetalt bidrag svarende til 2/3 af fuldt bidrag til en  

 fuldtidsbeskæftiget.
