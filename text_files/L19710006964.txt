 Den 3.maj 1971 undertegnedes i Oslo en overenskomst mellem Danmark,  

 Finland, Norge og Sverige om person-og godskørsel ad landevej.
 Overenskomsten har følgende ordlyd:
Overenskomst mellem Danmark, Finland, Norge og Sverige om person- og  

 godskørsel ad landevej Regeringerne i Danmark, Finland, Norge og Sverige er enedes om følgende:
 Overenskomstens område.
 Artikel 1.
 Denne overenskomst gælder følgende vejtransporter med motorkøretøjer,  

 indregistreret i en af aftalestaterne (indregistreringsstaten) til, fra eller  

 igennem anden aftalestat:
 Personkørsel.
 Artikel 2.
Transportudøvere, som i indregistreringsstaten er berettiget til at udføre  

 personkørsel som i artikel 1 nævnt, er uden yderligere tilladelse fra de  

 øvrige stater berettiget til at udføre kørsel til, fra eller igennem de  

 øvrige aftalestater, når Artikel 3.
 1. Til andre former for passagerbefordring kræves  

 tilladelse fra den eller de aftalestater. hvortil eller hvorfra kørslen agtes  

 udført.
 2. Ansøgning om sådan tilladelse indgives til  

 vedkommende myndigheder i den stat, hvori køretøjet er indregistreret.  

 Såfremt denne myndighed finder, at ansøgningen bør imødekommes, oversendes  

 ansøgningen med meddelelse herom til vedkommende myndigheder i den eller de  

 øvrige aftalestater.
3. Såfremt en anden aftalestat alene transiteres,  

 således at der på dennes område ikke optages eller afsættes passagerer,  

 kræves i intet tilfælde særlig tilladelse fra denne stat.
Transitstaten  

 underrettes dog om indholdet af tilladelser, udstedt i henhold til stk. 1.
 Godskørsel.
 Artikel 4.
 1. Til godsrutekørsel kræves tilladelse fra den eller  

 de aftalestater, hvortil eller hvorfra kørslen agtes udført.
 2. Artikel 3, stk. 2 og 3, finder tilsvarende  

 anvendelse.
 Artikel 5.
1. Transportudøvere. der i indregistreringsstaten er  

 berettiget til at udføre godskørsel, som i artikel 1 anført, er uden  

 yderligere tilladelse fra de øvrige stater berettiget til at udføre  

 godskørsel, undtagen godsrutekørsel til, fra eller i transit igennem de  

 øvrige aftalestater.
Dette gælder dog ikke tredjelandskørsel til eller fra  

 disse.
Om sådan tredjelandskørsel gælder, hvad derom særligt aftales mellem  

 vedkommende aftalestater.
 2. Det er ikke tilladt at udføre transporter mellem  

 steder beliggende inden for en af de andre aftalestaters område.
 Almindelige bestemmelser.
 Artikel 6.
 1. Tilladelser til udøvelse af trafik, omhandlet i  

 denne overenskomst, skal i original, bekræftet genpart eller fotokopi  

 medføres på køretøjet og forevises på begæring af vedkommende myndighed.
 2. Undtagelse fra anvendelsen af bestemmelsen i stk. 1  

 kan følge af aftale mellem aftalestaterne på grundlag af internationalt  

 vedtagne normer.
 Artikel 7.
 1. Overtræder en transportudøver under kørsel i anden  

 aftalestat end den, hvori køretøjet er indregistreret, bestemmelserne i denne  

 overenskomst og den ham meddelte tilladelse, eller overtræder han de i øvrigt  

 gældende trafikforskrifter, kan han af vedkommende myndighed i den stat, hvor  

 overtrædelse har fundet sted, udelukkes fra at udføre kørsel i denne stat.  

 Udelukkelsen kan ske for en bestemt tid eller indtil videre og omfatte enhver  

 eller en bestemt art trafik.
 2. Underretning om udelukkelse i henhold til stk, 1 i  

 denne artikel skal snarest sendes vedkommende myndighed i den stat, hvori  

 køretøjet er indregistreret.
 Artikel 8.
Denne overenskomst, som ophæver og træder i stedet for overenskomst af 5.  

 november 1958 mellem Danmark, Finland, Norge og Sverige om person- og  

 godskørsel ad landevej (* 1), træder i kraft 90 dage efter undertegnelsen for  

 Danmarks, Norges og Sveriges vedkommende.
For Finlands vedkommende træder  

 overenskomsten i kraft 30 dage efter, at Finlands regering har meddelt de  

 andre aftalestater, at de ifølge Finlands forfatning påkrævede formaliteter  

 for overenskomstens ikrafttræden er blevet opfyldt.
Overenskomsten gælder  

 indtil videre.
 Artikel 9.
Enhver aftalestat kan opsige denne overenskomst ved skriftlig meddelelse  

 til det norske udenrigsdepartement senest den 30. juni.
Det norske  

 udenrigsdepartement skal straks underrette de andre aftalestater om  

 opsigelsen.
Opsigelsen har gyldighed fra den 1. januar i det påfølgende år.
 Til bekræftelse heraf har de respektive befuldmægtigede undertegnet d  

 denne overenskomst.
Foretaget i Oslo den 3. maj 1971 i et eksemplar på dansk, finsk, norsk og  

 svensk, hvilke tekster skal have samme gyldighed.
Originaleksemplaret skal  

 opbevares i det norske udenrigsdepartements arkiv.
Bekræftede afskrifter skal  

 af den norske regering oversendes til hver af de øvrige deltagende  

 regeringer.
Finn Aasberg-Petersen I medfør af artikel 8 træder overenskomsten i kraft den 1. august 1971 for  

 Danmark, Norge og Sverige.
 Udenrigsministeriet, den 20. juli 1971.
 Poul Hartling.
 (* 1) jfr. udenrigsministeriets bekendtgørelse nr. 21 af 12. juni 1959,  

 Lovtidende C.
