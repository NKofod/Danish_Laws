 I henhold til § 1, stk. 5, i lov nr. 232 af 8. juni 1966 om Danmarks  

 Biblioteksskole, jfr. § 16 i bekendtgørelse om Danmarks Biblioteksskole af  

 18. december 1967, fastsættes følgende bestemmelser:
 Uddannelsen under sektion II, linjen for  

 biblioteksassistenter.
 § 1.  Uddannelsen af biblioteksassistenter til  

 videnskabelige og faglige biblioteker er tilrettelagt som et studium af 4 års  

 varighed, hvoraf det første og fjerde år omfatter en teoretisk undervisning  

 ved Danmarks Biblioteksskole, det andet og tredje år en praktisk uddannelse  

 ved uddannelesberettigede biblioteker.
 1. del.
§ 2.  1. del af den teoretiske uddannele strækker sig  

 over to semestre.
Undervisningen meddeles i form af forelæsninger og øvelser,  

 og endvidere indgår studiebesøg som et led i undervisningen.
 § 3.  Undervisningens 1. del omfatter følgende fag:
 Studie- og læseteknik.
 Alm. håndbogskundskab.
 Alm. bibliografi.
 Speciel håndbogskundskab og bibliografi med fagenes encyklopædi.
 Accessionering.
 Boghandelen.
 Deskriptiv katalogisering.
 Indbinding og konservering.
 Publikumsservice.
 Dansk bibliotekshistorie, bibliotekssamarbejde og bibliotekslovgivning.
 Håndskriftlæsning.
 Translitteration.
 Fremmedsproglig biblioteksterminologi.
 Stk. 2.  Hertil kommer et obligatorisk kursus i  

 elementært russisk for de studerende, som ikke har haft russisk i gymnasiet  

 eller ad anden vej har erhvervet sig tilsvarende kundskaber, og et  

 tilsvarende kursus i fransk for de studerende, som ikke kan dokumentere  

 elementære kundskaber i fransk.
 Stk. 3.  I løbet af det første uddannelsesår skal de  

 studerende tillige have bestået prøve i maskinskrivning eller fremlægge bevis  

 for bestået prøve.
 § 4.  1. dels fag afsluttes med skriftlige prøver i:
 Alm. håndbogskundskab.
 Alm. bibliografi.
 Deskriptiv katalogisering samt en prøve - efter skolens bestemmelse  

 mundtlig eller skriftlig - i hvert af de to følgende områder:
Kurserne i russisk og fransk afsluttes med en mundtlig prøve, hvor der kun  

 gives karakterne »bestået« og »ikke bestået«.
Disse  

 kurser kan, hvor praktiske forhold taler herfor, henlægges til et senere  

 tidspunkt i uddannelsestiden, men prøverne skal senest være bestået inden 2.  

 dels eksamen.
 2. del.
§ 5.  2. del af den teoretiske uddannelse strækker sig  

 over to semestre.
Undervisningen meddeles i form af forelæsninger, øvelser og  

 andre, friere studieformer.
Endvidere indgår studiebesøg som et led i  

 undervisningen.
 § 6.  Undervisningens 2. del omfatter følgende fag:
 Speciel håndbogskundskab og bibliografi med fagenes encyklopædi.
 Katalogiseringsproblemer.
 Klassifikation.
 Dokumentation og referencearbejde.
 Bogfremstilling.
 Boghistorie.
 Udenlandsk bibliotekshistorie, bibliotekssamarbejde og  

 bibliotekslovgivning.
 Biblioteksbygninger.
 Biblioteksadministration.
 Arbejdsledelse.
 Kontororganisation.
 Elektronisk databehandling.
 Audio-visuelle materialer.
 Arkivvæsen.
 § 7.  2. dels fag afsluttes med tre skriftlige prøver  

 i:
 Speciel håndbogskundskab og bibliografi med fagenes encyklopædi samt en  

 prøve - efter skolens bestmmelse mundtlig eller skriftlig - i hvert af de 5  

 følgende områder:
 § 8.  Under 2. del udarbejdes en skriflig  

 specialeopgave inden for et væsentligt biblioteksfagligt område.
Valget af emnet for specialeopgaven træffes efter aftale med den  

 pågældende faglærer og undervisningslederen for sektion II inden slutningen  

 af 2. dels 1. semester, og besvarelsen skal i to maskinskrevne eksemplarer  

 være indleveret til skolen senest den 1. maj i det afsluttende semester.
Af  

 hensyn til færdiggørelsen af denne opgave suspenderes undervisningen i ca. 3  

 uger.
 Eksaminatorer og censorer.
§ 9.  Eksaminatorerne ved de mundtlige prøver udpeges  

 af rektor blandt biblioteksskolens lærere.
Ved bedømmelsen af de skriftlige  

 prøver medvirker de pågældende faglærere.
§ 10.  Censorer og censorsuppleanter beskikkes af  

 ministeriet for kulturelle anliggender for tre år ad gangen efter indstilling  

 fra lærerrådet.
Ved bedømmelsen af samtlige skriftlige og mundtlige prøver,  

 herunder specialeopgaven, medvirker en censor.
 Karaktergivning.
 § 11.  Ved bedømmelsen anvendes den i gymnasiet  

 benyttede karakterskala analogt med reglerne for skalaens benyttelse ved  

 studentereksamen, jfr. undervisningsministeriets bekendtgørelse af 4. februar  

 1963 om karakterskala, og jfr. undervisningsministeriets cirkulære af 6.  

 februar 1963 om anvendelsen af den i bekendtgørelse af 4. februar 1963  

 omhandlede karakterskala.
 Stk. 2.  Om anvendelsen af de enkelte karakterer gælder  

 følgende:
 13: Gives for den udsædvanlig selvstændige og udmærkede præstation.
 11. Gives for den udmærkede og selvstændige  

 præstation.
 10: Gives for den udmærkede, men noget rutineprægede præstation.
 9: Gives for den gode præstation, der ligger lidt over middel.
 8: Gives for den middelgode præstation.
 7: Gives for den ret jævne præstation, der ligger lidt under middel.
 6: Gives for den noget usikre, men nognlunde tilfredsstilende præstation.
 5: Gives for den usikre og ikke tilfredsstillende præstation.
 3: Gives for den meget usikre, meget mangelfulde og utilfredsstillende  

 præstation.
 0: Gives for den helt uantagelige præstation.
 Stk. 3.  Ved bedømmelsen af skriftlige prøver skal der  

 ikke blot tages hensyn til den modenhed og de fagkundskaber, den studerende  

 har lagt for dagen, men også til foredragets tydelighed og orden og sprogets  

 rigtighed.
§ 12.  Ved 1. del gives en karakter for hver af de  

 skriftlige og mundtlige prøver, i alt fem karakterer.
Ved prøverne i russisk  

 og fransk gives kun karakteren »bestået« og »ikke  

 bestået«.
Til beståelse af 1. del kræves, at summen af samtlige  

 karakterer er mindst 28, og at summen af de to laveste karakterer plus  

 gennemsnittet af de øvrige karakterer er mindst 13.
§ 13.  Ved 2. del gives en karakter for hver af de  

 skriftlige og mundtlige prøver samt en karakter for specialeopgaven, i alt 8  

 karakterer.
Til beståelse af 2. del kræves, at summen af disse 8 karakterer  

 er mindst 44, og at summen af de to laveste karakterer plus gennemsnittet af  

 de øvrige karakterer er mindst 13.
 § 14.  I beregningen af det endelige eksamensresultat  

 indgår alle karakterer fra 1. og 2. del, i alt 13 karakterer.
 Stk. 2.  Foruden de i stk. 1 nævnte 13 karakterer  

 anføres i eksamensbeviset den beståede prøve i russisk eller fransk og  

 specialeopgavens titel.
 Almene eksamensregler.
§ 15.  På hvert stadium for sig kan ingen mere end to  

 gange indstille sig til helheden af prøver ved henholdsvis 1. og 2. del.  

 Lærerrådet kan i ganske særlige tilfælde give dispensation fra denne  

 bestemmelse.
Prøverne kan kun aflægges i den normale rækkefølge.
 Stk. 2.  Ved en fornyet indstilling til en helhed af  

 prøver på et givet stadium bortfalder karaktererne for tidligere prøver på  

 samme stadium.
 § 16.  I tilfælde, hvor en studerende på grund af  

 sygdom eller af lignende grund til forfald ikke har kunnet deltage i prøver i  

 den normale termin, lader biblioteksskolen afholde sygeeksamen.
 Den praktiske uddannelse.
 § 17.  Efter bestået 1. del gennemgår den studerende i  

 to år en praktisk uddannelse ved videnskabelige og faglige biblioteker.
Stk. 2.  Den praktiske uddannelse bør foregå ved to  

 biblioteker og skal tilrettelægges sådan, at der sikres den studerende en  

 alsidig orientering inden for de væsentligste sider af biblioteksarbejdet og  

 en oplæring såvel inden for humanistisk-samfundsvidenskabelige som  

 naturvidenskabelig-tekniske fagområder Stk. 3.  I videst muligt omfang skal de studerende  

 herudover ved udstationering af ca. 1 måneds varighed inden for den praktiske  

 uddannelsestid sikres et kendskab til arbejdet i et folkebibliotek.
 § 18.  Danmarks Biblioteksskole foretager efter aftale  

 med vedkommende biblioteker og med hensyntagen til de studerendes ønsker  

 fordelingen af de studerende til oplæring på egnede biblioteker.
 Stk. 2.  Uddannelsesberettigede biblioteker er Det kgl.  

 Bibliotek, Universitetsbiblioteket 1. og 2. afdeling, Statsbiblioteket i  

 Århus, Odense Universitetsbibliotek, Danmarks tekniske Bibliotek, Den kgl.  

 Veterinær- og Landbohøjskoles bibliotek, Handelshøjskolens bibliotek i  

 København, Statens pædagogiske Studiesamling, Atomernergikommissionens  

 bibliotek, Risø, samt andre fagbiblioteker, som ministeriet for kulturelle  

 anliggender måtte godkende som uddannelsesberettigede.
 § 19.  Den studerendes virksomhed under den praktiske  

 uddannelse står under tilsyn af rektor og bibliotekets leder.
 Stk. 2.  Den studerende er under den praktiske  

 uddannelse aflønnet med hensyntagen til, at den studerende primært er under  

 uddannelse og først i anden række er en arbejdskraft for bibliotekerne.
§ 20.  Efter den praktiske uddannelse på et bibliotek  

 afgiver bibliotekets leder en skriftlig udtalelse til rektor om den  

 studerendes virksomhed og evner for praktisk biblioteksarbejde.
Den  

 studerende har ret til efter ønske at blive gjort bekendt med denne  

 udtalelse.
 Stk. 2.  Efter den praktiske uddannelse på et bibliotek  

 afgiver den studerende til rektor en kort, skriftlig redegørelse for  

 arbejdets forløb.
 Ikrafttræden.
 § 21.  Studerende, der allerede er antaget som  

 biblioteksassistentelever ved videnskabelige og faglige biblioteker, uddannes  

 efter det hidtil gældende reglement, jfr. undervisningsministeriets  

 bekendtgørelse af 4. januar 1957 om reglement og undervisningsplan for  

 Danmarks Biblioteksskole.
 § 22.  Bekendtgørelsen har virkning fra og med  

 undervisningsåret 1969-70.
 Ministeriet for kulturelle anliggender,  

 den 18. september 1969.
K.
Helveg Petersen.
 /E.Thrane.
