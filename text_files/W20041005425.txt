Klage  

 over behandling af tarmproblemer som førte til tarmbrist Nævnet fandt grundlag for at kritisere overlæge 1 for  

 hans behandling af patienten i forbindelse med indlæggelsen.
Nævnet lagde  

 herved til grund, at patienten blev indlagt akut med symptomer på tarmstop,  

 men  

 at der alene blev foretaget en objektiv undersøgelse patienten, og at der  

 ikke  

 blev suppleret med f.eks. et oversigtsbillede over bughulen.
Nævnet fandt grundlag for at kritisere overlæge 2 for  

 hans behandling af patienten i forbindelse med kikkertundersøgelsen.
Nævnet  

 lagde herved til grund, at overlægen ved kikkertundersøgelsen vurderede, at  

 der  

 den følgende dag skulle anlægges et rør i tarmen for at sikre passage.
Det  

 var  

 nævnets vurdering, at man allerede samme dag skulle have forsøgt anlæggelse  

 af  

 røret, idet tarmen var voldsomt udspilet, og der var risiko for at den ville  

 briste.
 Nævnet fandt ikke grundlag for at kritisere overlæge 1  

 for hans behandling af patienten i forbindelse med undersøgelsen og  

 behandlingen af patienten for indeklemt brok, men nævnet fandt dog at det  

 havde  

 været hensigtsmæssigt, om overlægen forinden operationen havde foranlediget  

 en  

 oversigtsundersøgelse af bughulen for at afklare fundet af et indeklemt  

 navlebrok og indlæggelsessymptomerne.
Nævnet fandt ikke grundlag for at kritisere lægerne for  

 deres information til patienten.
Nævnet lagde herved til grund, at det flere  

 gange af journalen fremgik, at patienten blev informeret om undersøgelsesfund  

 og behandlingsmuligheder.
Nævnet fandt ikke grundlag for at kritisere lægerne i  

 forbindelse med patientens anmodning om aktindsigt.
Nævnet lagde herved til  

 grund, at der ikke var tilstrækkeligt grundlag for at vurdere, om lægerne  

 havde  

 modtaget patientens anmodning om aktindsigt.
