Cirkulæreskrivelse om  

 offerrådgivning 1. Folketinget vedtog den 23. maj 1997 lov nr. 349 om  

 ændring af retsplejeloven, straffeloven og erstatningsansvarsloven  

 (Styrkelse af retsstillingen for ofre for forbrydelser m.v.).
I bemærkningerne til loven er beskrevet en  

 række administrative initiativer, som vil blive iværksat i  

 forbindelse med lovforslagets vedtagelse.
Det fremgår blandt andet af  

 bemærkningerne, at der skal søges etableret et  

 landsdækkende net af lokale offerrådgivninger, hvor der tilbydes  

 ofre for forbrydelser støtte og vejledning af frivillige  

 støttepersoner.
Målet er, at der skal være en eller flere  

 rådgivninger i hver politikreds.
2. Rigspolitichefen har udarbejdet et oplæg  

 vedrørende oprettelsen af lokale, frivillige offerrådgivninger i  

 landets politikredse og en vejledning til politikredsene i forbindelse med  

 etablering af ordningen.
Rigspolitichefens oplæg og vejledning er  

 vedlagt som bilag til denne cirkulæreskrivelse.
3. Rigspolitichefen har etableret et  

 Offerrådgivningssekretariat, der skal have en koordinerende funktion og  

 skabe betingelserne for, at opgaven med at bistå og støtte ofre  

 i de enkelte politikredse kan løses lokalt.
Sekretariatet vil i  

 etableringsfasen kunne yde konsulentbistand til kredsene.  

 Offerrådgivningssekretariatet vil tilbyde kursus for kontaktpersoner i  

 politikredsene og udarbejde informationsmateriale om  

 offerrådgivningsordningen samt materiale til brug for den lokale  

 undervisning af rådgivere.
Rigspolitichefen vil snarest muligt udsende  

 en nærmere orientering om Offerrådgivningssekretariatets bistand  

 til politikredsene.
