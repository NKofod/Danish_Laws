 Udtalt, at der, hvis der i en kommunalbestyrelses valgperiode ved  

 vedtægtsændring oprettes eller nedlægges stående udvalg, sker en så væsentlig  

 ændring af forudsætnigerne for valg til kommunalbestyrelsens stående udvalg,  

 at der skal finde en fornyet konstituering sted af alle de stående udvalg.  

 Der vil ved den fornyede konstituering være adgang til om ønsket at anmelde  

 en ny gruppedeling.
 I forbindelse med, at indenrigsministeriet i skrivelse af 15. juli 1982  

 har stadfæstet visse ændringer af Høje-Taastrup kommunes styrelsesvedtægt,  

 hvorefter der bl.a. er oprettet endnu et stående udvalg, udvalget for faste  

 ejendomme, har borgmesterkontoret i skrivelse af 21. juli 1982 udbedt sig  

 vejledende udtalelser fra indenrigsministeriet om forskellige spørgsmål.
I denne anledning skal man meddele, at der, hvis der i en  

 kommunalbestyrelses valgperiode ved vedtægtsændring oprettes eller nedlægges  

 stående udvalg, sker en så væsentlig ændring af forudsætningerne for valg til  

 kommunalbestyrelsens stående udvalg, at der skal finde en fornyet  

 konstituering sted af alle de stående udvalg.
Der vil ved den fornyede  

 konstituering være adgang til om ønsket at anmelde en ny gruppedeling.
Det tilkommer en valggruppe selv at afgøre, hvilket af dens medlemmer der  

 skal udpeges til en bestemt udvalgsplads.
Hvis gruppen ikke selv er i stand  

 til at tilvejebringe et resultat inden en frist, der kan fastsættes af  

 kommunalbestyrelsen, må kommunalbestyrelsen kunne tage initiativ til  

 lodtrækning mellem gruppens medlemmer.
Om fornødent vil udpegelsen til en  

 bestemt udvalgsplads kunne foretages ved stemmeflerhed blandt gruppens  

 medlemmer.
 Der er intet til hinder for, at en gruppe, mår den udøver  

 udpegelsesretten, kan overlade en eller flere af de pladser, der tilkommer  

 valggruppen, til medlemmer af kommunalbestyrelsen uden for valggruppen, hvis  

 dette medlem/disse medlemmer er villige til at modtage valg.
 P.M.V.
 E.B.
Helle Skjerbæk (* 1) Indenrigsministeriets afgørelser og udtalelser om kommunale forhold  

 1982 1.10.
