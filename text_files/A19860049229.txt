 Herved bekendtgøres lov om styrelsen af kommunernes  

 skolevæsen og af virksomhed efter lov om fritidsundervisning m.v., jfr.  

 lovbekendtgørelse nr. 24 af 20. januar 1978, med de ændringer, der følger af  

 lov nr. 528 af 28. december 1979, § 2 i lov nr. 270 af 6. juni 1985, lov nr.  

 216 af 23. april 1986 og lov nr. 358 af 4. juni 1986.
Kommunerne uden for København Kommunalbestyrelsens funktioner § 1.  Kommunalbestyrelsen træffer bestemmelse om alle  

 forhold vedrørende kommunens skolevæsen samt virksomhed efter kapitel I-IV i  

 lov om fritidsundervisning m.v., der ikke er henlagt til andre myndigheder.
 Stk. 2.  Alle sager vedrørende skolevæsenet og den i  

 stk. 1 nævnte virksomhed, der er henlagt til henholdsvis skolekommissionen,  

 fritidsnævnet og voksenundervisningsnævnet eller andre stedlige myndigheder,  

 skal forelægges kommunalbestyrelsen til afgørelse, såfremt de medfører  

 forøgede udgifter for kommunen.
 § 2.  Kommunalbestyrelsen vedtager kommunens skoleplan  

 samt ændringer i denne på grundlag af udkast, der er affattet af  

 skolekommissionen.
 Stk. 2.  Kommunalbestyrelsen vedtager  

 undervisningsplaner samt ændringer i disse på grundlag af udkast, der er  

 affattet af skolekommissionen, efter at udkastene har været forelagt  

 skolenævnene til udtalelse.
 Stk. 3.  Skoleplaner og undervisningsplaner samt  

 ændringer i disse indsendes til amtsrådet.
 Stk. 4.  Undervisningsministeren fastsætter regler om  

 affattelsen af skoleplaner og undervisningsplaner.
 § 2 a.  Kommunalbestyrelsen foretager indstilling til  

 amtsrådet om specialundervisning og anden specialpædagogisk bistand til børn,  

 der er optaget i kommunens skoler, såfremt børnenes udvikling kræver en  

 særlig vidtgående hensyntagen eller støtte, jfr. § 37. Tilsvarende foretager  

 kommunalbestyrelsen indstilling om specialpædagogisk bistand til børn, der  

 endnu ikke har påbegyndt skolegangen.
 § 3.  Kommunalbestyrelsen vedtager kommunens  

 ungdomsskoleplan samt ændringer i denne på grundlag af udkast, der er  

 affattet af skolekommissionen.
 Stk. 2.  Kommunalbestyrelsen træffer beslutning om  

 ungdomsskolevirksomheden i kommunen på grundlag af skolekommissionens  

 indstilling.
 Stk. 3.  Ungdomsskoleplaner og fortegnelser over  

 ungdomsskolevirksomheden indsendes til amtsrådet.
 Stk. 4.  Undervisningsministeren fastsætter regler om  

 affattelsen af ungdomsskoleplaner.
 § 4.  Kommunalbestyrelsen udarbejder projekt til  

 opførelse af nye skoler samt udvidelse og ombygning af bestående skoler.
 Stk. 2.  Undervisningsministeren fastsætter regler om  

 adgang for repræsentanter for lærere, elever og forældre samt for  

 fritidsundervisningen m.v. til at medvirke i forbindelse med behandlingen af  

 skolebyggeprojekter.
 § 5.  Kommunalbestyrelsen godkender interessegrupper  

 for børn og unge, ungdomsklubber og fritidsundervisning for voksne, jfr. dog  

 § 39.
 § 6.  Kommunalbestyrelsen påser, at  

 tilskudsbetingelserne for fritidsvirksomhed for børn og unge og  

 fritidsundervisning for voksne er opfyldt.
 § 7.  Kommunalbestyrelsen ansætter ledere og lærere  

 ved kommunens skole- og undervisningsvæsen.
 Stk. 2.  Indstilles en ansøger til en stilling i  

 folkeskolen eller den kommunale ungdomsskole som nr. 1 med alle stemmer af  

 den indstillende myndighed, jfr. § 23, stk. 1, skal denne ansøger ansættes,  

 hvis han opfylder de krav, der i øvrigt gælder for ansættelse i stillingen.
 Stk. 3.  Afskedigelse efter ansøgning, eller ved opnået  

 70 års alder, af en leder eller lærer foretages af kommunalbestyrelsen.  

 Uansøgt afskedigelse af en fast ansat leder eller lærer foretages af  

 undervisningsministeren.
 Stk. 4.  Undervisningsministeren fastsætter nærmere  

 regler om fremgangsmåden ved udfærdigelse af opslag af stillinger, ved  

 udøvelse af indstillingsret og ved ansættelse og afskedigelse af ledere og  

 lærere ved kommunens skole- og undervisningsvæsen.
Tilsynsmyndighederne i kommunerne § 8.  Skolekommissionen varetager tilsynet med  

 kommunens skolevæsen i forbindelse med skolenævn ved de enkelte skoler.
 Stk. 2.  Den varetager tilsynet med virksomhed efter  

 kapitel I, jfr. kapitel IV, i lov om fritidsundervisning m.v. i forbindelse  

 med ungdomsskolenævnet.
 Stk. 3.  Fritidsnævnet og voksenundervisningsnævnet  

 behandler sager om virksomhed henholdsvis efter kapitel II og kapitel III,  

 jfr. kapitel IV, i lov om fritidsundervisning m.v.
 § 9.  I hver kommune oprettes en skolekommission.
 Stk. 2.  Har kommunalbestyrelsen 15 medlemmer eller  

 derover, består kommissionen af:
1. 7 medlemmer valgt af kommunalbestyrelsen blandt de  

 personer, der er valgbare til denne.
Mindst 4 af disse medlemmer skal være  

 medlemmer af kommunalbestyrelsen.
2. 5 medlemmer valgt af og blandt medlemmerne af  

 skolenævnene.
Undervisningsministeren fastsætter nærmere regler om valg af  

 disse medlemmer og deres stedfortrædere.
 3. 1 medlem valgt af og blandt medlemmerne af  

 ungdomsskolenævnet.
Stk. 3.  Har kommunalbestyrelsen 13 eller 11 medlemmer,  

 består skolekommissionen af i alt 11, henholdsvis 9, medlemmer.
De i stk. 2  

 nævnte medlemstal på 7, 5 og 1 ændres i så fald til 6, 4 og 1, henholdsvis 5,  

 3 og 1. Mindst 3 af de af kommunalbestyrelsen valgte medlemmer skal i disse  

 tilfælde være medlemmer af kommunalbestyrelsen.
 Stk. 4.  Har kommunalbestyrelsen mindre end 11  

 medlemmer, fastsætter undervisningsministeren efter indstilling fra  

 kommunalbestyrelsen skolekommissionens sammensætning.
 Stk. 5.  For kommuner, der i medfør af § 64 i lov om  

 kommunernes styrelse har en godkendt magistratsordning, kan  

 undervisningsministeren efter indstilling fra kommunalbestyrelsen fastsætte  

 en særlig ordning med hensyn til skolekommissionens sammensætning.
§ 10.  Ved hver folkeskole oprettes et skolenævn på 5  

 eller 7 medlemmer.
Kommunalbestyrelsen fastsætter medlemstallet under  

 hensyntagen til skolens størrelse.
Skolenævnet oprettes for hver selvstændig  

 skole med eventuelt derunder henlagte skoleafdelinger.
 Stk. 2.  Skolenævnets medlemmer vælges af og blandt de  

 personer, der på valgets tidspunkt har forældremyndigheden over børn, der er  

 indskrevet i skolen, jfr. dog stk. 3.
 Stk. 3.  Der tillægges følgende personer valgret og  

 valgbarhed ved valget af medlemmer til skolenævnet, såfremt de over for  

 skolen fremsætter ønske herom:
1. Personer, der i henhold til lov om social bistand  

 har modtaget et barn, der er indskrevet i skolen, i døgnpleje, og  

 plejetilladelsen er meddelt senest et år før tidspunktet for valgets  

 afholdelse.
Forældremyndighedens indehaver(e) kan ikke samtidig deltage i  

 valget.
 2. Den, der har indgået ægteskab med indehaveren af  

 forældremyndigheden over et barn, der er indskrevet i skolen, såfremt den  

 pågældende tilhører samme husstand som forældremyndighedens indehaver og  

 barnet.
 3. Faderen til et barn, der er indskrevet i skolen,  

 såfremt faderskabet er retligt fastslået, og den pågældende tilhører samme  

 husstand som forældremyndighedens indehaver og barnet.
 Stk. 4.  Såfremt der ved en skole er oprettet  

 specialklasserækker, tiltrædes skolenævnet af yderligere 2 medlemmer, der  

 vælges af og blandt de personer, der på valgets tidspunkt har  

 forældremyndigheden over børn, der er indskrevet i skolen som elever i de  

 pågældende klasser, jfr. dog stk. 3.
 Stk. 5.  Medlemskab af skolenævnet er udelukket for  

 enhver, der gør tjeneste ved den pågældende skole.
 Stk. 6.  Kommunalbestyrelsen kan som en fælles ordning  

 for kommunens skoler bestemme, at et af dens medlemmer deltager i  

 skolenævnets møder uden stemmeret.
 Stk. 7.  Undervisningsministeren fastsætter nærmere  

 regler om valg af skolenævnets medlemmer og deres stedfortrædere og kan  

 herunder fastsætte en dato for valgets afholdelse.
 § 11.  I hver kommune oprettes et ungdomsskolenævn, et  

 fritidsnævn og et voksenundervisningsnævn.
 Stk. 2.  Ungdomsskolenævnet består af:
 1. 2 medlemmer valgt af kommunalbestyrelsen blandt  

 dens medlemmer.
 2. 2 medlemmer valgt af kommunalbestyrelsen efter  

 indhentet indstilling fra de stedlige organisationer - herunder  

 arbejdsmarkedets organisationer - og uddannelsesinstitutioner, der har særlig  

 interesse i ungdomsskolevirksomhed.
 3. 1 medlem valgt af og blandt medlemmerne af  

 skolenævnene, jfr. § 10, stk. 1.
 Stk. 3.  Fritidsnævnet består af:
 1. 4 medlemmer valgt af kommunalbestyrelsen blandt  

 dens medlemmer.
 2. 3 medlemmer valgt efter følgende regler:
Kommunalbestyrelsen indkalder med mindst 14 dages varsel til et møde med  

 deltagelse af 2 repræsentanter for hver af de stedlige børne- og  

 ungdomsforeninger, bestyrelserne for de ungdomsklubber, der er godkendt i  

 henhold til lov om fritidsundervisning m.v., de stedlige idrætsforeninger  

 samt initiativtagerne til interessegrupper for børn og unge.
Interessegrupper  

 for børn og unge skal inden for de sidste 6 måneder forud for kommunalvalget  

 have opfyldt betingelserne for at få tilskud til virksomhed i henhold til lov  

 om fritidsundervisning m.v.
Opnås der på mødet enighed om valg af 3 medlemmer  

 til nævnet, anses de pågældende for valgt.
Opnås der ikke på mødet enighed om  

 valg af medlemmer, vælger kommunalbestyrelsen 3 medlemmer til nævnet på  

 grundlag af de på mødet eller senest 7 dage efter dette fremkomne  

 indstillinger fra de indstillingsberettigede organisationer m.v.
Stk. 4.  Hvor forholdene i en kommune taler derfor, kan  

 kommunalbestyrelsen bestemme, at fritidsnævnet skal bestå af 9 eller 11  

 medlemmer.
I så fald vælges 5 henholdsvis 6 medlemmer af kommunalbestyrelsen  

 blandt dens medlemmer, medens 4 henholdsvis 5 medlemmer vælges efter reglerne  

 i stk. 3, nr. 2.
 Stk. 5.  For kommuner, der i medfør af § 64 i lov om  

 kommunernes styrelse har en godkendt magistratsordning, kan  

 undervisningsministeren efter indstilling fra kommunalbestyrelsen fastsætte  

 en særlig ordning med hensyn til fritidsnævnets sammensætning.
 Stk. 6.  Voksenundervisningsnævnet består af:
 1. 1 medlem valgt af kommunalbestyrelsen blandt dens  

 medlemmer.
 2. 4 medlemmer valgt af kommunalbestyrelsen efter  

 indhentet indstilling fra de organisationer og stedlige kredse, der i sidste  

 valgperiode har drevet fritidsundervisning for voksne.
 Stk. 7.  For hvert medlem af nævnene udpeges en  

 stedfortræder.
 Stk. 8.  Hvis ingen organisation eller person, der efter  

 stk. 2-6 kan indstille medlemmer til nævnene, findes i en kommune, eller der  

 ikke fremkommer nogen indstilling, udpeger kommunalbestyrelsen selv disse  

 medlemmer og deres stedfortrædere.
§ 12.  Skoledirektøren eller den ledende  

 skoleinspektør deltager uden stemmeret i skolekommissionens møder.  

 Skoledirektøren, den ledende skoleinspektør eller en anden repræsentant for  

 den kommunale forvaltning deltager uden stemmeret i fritidsnævnets og  

 voksenundervisningsnævnets møder.
Fælleslærerrådets formand samt 2 elever  

 valgt af og blandt de i stk. 3 nævnte elevrepræsentanter deltager uden  

 stemmeret i skolekommissionens møder.
Fælleslærerrådet kan vælge yderligere  

 et af sine medlemmer til at deltage uden stemmeret i skolekommissionens  

 møder.
 Stk. 2.  Undervisningsministeren fastsætter regler om, i  

 hvilket omfang repræsentanter for ledere og lærere i øvrigt deltager i  

 kommissionens og nævnenes møder.
Stk. 3.  2 elevrepræsentanter kan deltage i skolenævnets  

 møder uden stemmeret.
Undervisningsministeren fastsætter nærmere regler herom  

 samt om elevrepræsentanters deltagelse i ungdomsskolenævnets og  

 voksenundervisningsnævnets møder.
 Stk. 4.  Elevrepræsentanterne må ikke overvære den del  

 af forhandlingerne, der angår sager vedrørende enkelte elever eller lærere.
 Stk. 5.  Et af fritidsnævnets medlemmer deltager uden  

 stemmeret i ungdomsskolenævnets møder.
§ 13.  Valg til skolekommissionen og nævnene finder  

 sted snarest muligt efter hvert kommunalvalg.
Skolekommissionen og nævnene  

 fungerer indtil udgangen af den måned, i hvilken nye valg til disse har  

 fundet sted.
 Stk. 2.  Såfremt en ny skole oprettes i en valgperiode,  

 vælges der skolenævn ved skolen efter reglerne i § 10.
 § 14.  De af kommunalbestyrelsen i henhold til § 9  

 valgte medlemmer af skolekommissionen har pligt til at modtage valg hertil.  

 Pligt til at modtage valg til nævnene efter §§ 10 og 11 har personer, der har  

 bopæl i kommunen.
Stk. 2.  Personer, der er fyldt 60 år, har dog ikke  

 pligt til at modtage valg.
Den, der har været medlem af skolekommissionen  

 eller et nævn i 2 hele, sammenhængende valgperioder, har ikke pligt til at  

 modtage valg før efter udløbet af de 2 følgende valgperioder.
 Stk. 3.  Kommunalbestyrelsen træffer endvidere efter  

 begæring beslutning om at fritage den, der på grund af sin helbredstilstand,  

 varetagelse af andet offentligt hverv, forretninger eller lignende har  

 rimelig grund til at ønske sig fritaget for valget.
 § 15.  Kommunalbestyrelsen træffer efter anmodning fra  

 et medlem beslutning om fritagelse for medlemskab af skolekommissionen eller  

 et nævn, såfremt medlemmet på grund af sin helbredstilstand, varetagelse af  

 andet offentligt hverv, forretninger eller lignende har rimelig grund til at  

 ønske sig fritaget for medlemskabet.
 Stk. 2.  Mister et medlem af et skolenævn eller  

 skolekommissionen sin valgbarhed i løbet af valgperioden som følge af barnets  

 (børnenes) optagelse i en af de i folkeskolelovens § 33, stk. 2, nævnte  

 skoler, skal den pågældende udtræde af vedkommende nævn eller kommission.
 Stk. 3.  Er der ved et medlems udtræden af  

 skolekommissionen eller et nævn ingen stedfortræder, foretages  

 suppleringsvalg for resten af valgperioden.
 Stk. 4.  Når et medlem er forhindret i at deltage i det  

 konstituerende møde i skolekommissionen eller et skolenævn, kan de medlemmer,  

 der er valgt på den pågældende kandidatliste, kræve stedfortræderen indkaldt  

 til at deltage i mødet.
 Stk. 5.  Når et medlem har forfald i mindst 1 måned,  

 indkalder formanden for skolekommissionen eller for vedkommende nævn  

 stedfortræderen til midlertidigt at tage sæde i kommissionen eller nævnet.
 Stk. 6.  Kommunalbestyrelsen afgør i tvivlstilfælde, om  

 betingelserne for stedfortræderens indtræden er til stede.
 § 16.  Skolekommissionen og nævnene vælger selv deres  

 formand og fastsætter selv deres forretningsorden.
 Stk. 2.  Skolekommissionen og nævnene afholder møde, så  

 ofte formanden eller for skolekommissionens vedkommende 4 medlemmer og for  

 nævnenes vedkommende 2 medlemmer finder det fornødent.
Stk. 3.  Formanden bestemmer tid og sted for møderne og  

 indkalder medlemmerne samt de ledere, lærerrepræsentanter og eventuelle  

 elevrepræsentanter, der deltager uden stemmeret.
Han giver forinden møderne  

 de pågældende underretning om, hvilke sager der vil komme til behandling på  

 mødet.
Stk. 4.  Formanden leder forhandlingerne og  

 afstemningerne og drager omsorg for, at beslutningerne indføres i en  

 beslutningsprotokol.
Ved hvert mødes slutning underskrives protokollen af  

 mødets deltagere.
Enhver af disse er berettiget til kort at få sin afvigende  

 mening indført i beslutningsprotokollen og medtaget ved beslutningens  

 meddelelse til andre myndigheder.
 Stk. 5.  Formanden drager omsorg for udførelsen af de  

 trufne beslutninger.
 § 17.  Skolekommissionen og nævnene er  

 beslutningsdygtige, når mindst halvdelen af medlemmerne er til stede.
 Stk. 2.  Beslutninger træffes ved stemmeflertal, hvor  

 intet andet særligt er bestemt.
§ 18.  For deltagelse i skolekommissionens og nævnenes  

 møder kan der ydes medlemmerne diæter og befordringsgodtgørelse i  

 overensstemmelse med reglerne i § 16 i lov om kommunernes styrelse.
Der kan  

 med den kommunale tilsynsmyndigheds godkendelse tillægges skolekommissionens  

 formand et årligt honorar, når ganske særlige hensyn taler derfor.
 § 19.  Udgifterne ved skolekommissionens og nævnenes  

 virksomhed afholdes af kommunen.
Tilsynets funktioner Skolekommissionen § 20.  Skolekommissionen påser, at alle  

 undervisningspligtige børn i kommunen indskrives i folkeskolen eller får en  

 undervisning, der kan stå mål med, hvad der almindeligvis kræves i  

 folkeskolen.
 Stk. 2.  Den træffer bestemmelse om overflytning af et  

 barn til en anden skole i kommunen efter indstilling fra de to skolers  

 ledere, der forinden skal rådføre sig med lærerrådene og barnets forældre.
 Stk. 3.  Den træffer bestemmelse om optagelse af børn i  

 børnehaveklasse i det kalenderår, hvor de inden 1. oktober fylder 5 år, og om  

 optagelse af børn i 1. klasse i det kalenderår, hvor de inden 1. oktober  

 fylder 6 år.
 § 21.  Skolekommissionen fører tilsyn med, at privat  

 underviste børn, herunder hjemmeunderviste børn, modtager fyldestgørende  

 undervisning efter lovgivningens regler, for så vidt det ikke drejer sig om  

 børn i en friskole, der har valgt egen tilsynsførende til at udøve det  

 offentlige tilsyn.
 § 22.  Skolekommissionen udarbejder udkast til  

 kommunens skoleplan og til undervisningsplaner for kommunens skoler.
 Stk. 2.  Den medvirker ved skolebyggesagers behandling i  

 overensstemmelse med de regler, der fastsættes i henhold til § 4, stk. 2.
 Stk. 3.  Dens udtalelse skal indhentes om  

 skolelægeordning, børnetandplejeordning og skolebespisning ved kommunens  

 skoler.
 Stk. 4.  Dens udtalelse skal indhentes om det årlige  

 budgetforslag vedrørende kommunens skolevæsen og ungdomsskolevirksomhed.
 Stk. 5.  Den kan fastsætte bestemmelser om, hvorledes  

 elever og forældre skal underrettes om skolens syn på elevernes udbytte af  

 skolegangen.
§ 23.  Skolekommissionen foretager indstilling om  

 ansættelse og afskedigelse af ledere og lærere ved kommunens skolevæsen og  

 ved kommunale ungdomsskoler.
Indstillinger om ansættelse af ledere og lærere  

 skal omfatte 3 af ansøgerne, mellem hvilke valget træffes af den ansættende  

 myndighed, jfr. dog § 7, stk. 2.
Stk. 2.  Bestemmelsen i stk. 1 omfatter ikke ansættelse  

 og afskedigelse af skoledirektør, ledende skoleinspektør, viceskoledirektør  

 og ledende skolepsykolog.
Skolekommissionen afgiver i sager om ansættelse i  

 disse stillinger en udtalelse.
 § 24.  Skolekommissionen indhenter erklæring fra  

 ungdomsskolenævnet om spørgsmål, der vedrører ungdomsskolevirksomhed.
 Stk. 2.  Efter samråd mellem skolekommissionen,  

 fritidsnævnet og voksenundervisningsnævnet udarbejdes der en årlig oversigt  

 over lokaler og udendørsanlæg, der er egnede til ungdomsskolevirksomhed,  

 fritidsvirksomhed for børn og unge og fritidsundervisning for voksne.  

 Kommissionen og nævnene afgiver på grundlag heraf indstilling til  

 kommunalbestyrelsen om anvisning af lokaler og anlæg.
§ 25.  Skolekommissionen udarbejder udkast til  

 kommunens ungdomsskoleplan.
Den afgiver indstilling til kommunalbestyrelsen  

 om ungdomsskolevirksomheden i kommunen og om godkendelse af private  

 ungdomsskoler.
 § 26.  (Ophævet).
Skolenævnet § 27.  Skolenævnet fører tilsyn med skolen.
Det påser,  

 at de i skolen optagne børn følger undervisningen på tilfredsstillende måde,  

 og sørger for overholdelse af lovgivningens bestemmelser til modarbejdelse af  

 skoleforsømmelser.
 Stk. 2.  Hvis lærerrådets afgørelse af, om et barn skal  

 henvises til specialundervisning, indbringes for skolenævnet, træffer det den  

 endelige administrative afgørelse af spørgsmålet, jfr. dog § 2 a og § 37.
Stk. 3.  Det medvirker ved løsningen af sociale opgaver,  

 der er knyttet til skolen.
Det kan endvidere udtale sig om sager vedrørende  

 hjælpeforanstaltninger over for børn og unge under 18 år.
 Stk. 4.  Sammen med lærerrådet formidler det et  

 samarbejde mellem skole og hjem og sørger for et oplysningsarbejde blandt  

 skolens forældre, der tager sigte på en forståelse af barnets situation i  

 skolen.
 Stk. 5.  Det godkender efter indstilling fra lærerrådet  

 arbejdets fordeling mellem lærerne samt den ugentlige arbejdsplan.
Stk. 6.  Det godkender efter indstilling fra lærerrådet,  

 hvilke undervisningsmidler skolen må benytte.
Det godkender endvidere efter  

 indstilling fra lærerrådet tilrettelæggelse og indhold af fælles  

 arrangementer for skolens elever i skoletiden.
Det kan i øvrigt stille  

 forslag til skolens leder om arrangementer for skolens elever uden for  

 skoletiden.
 Stk. 7.  Det kan gennem skolekommissionen stille forslag  

 til kommunalbestyrelsen om tilvejebringelse og forbedring af skolelokaler  

 samt om disses forsyning med inventar og materiel.
 Stk. 8.  Det medvirker ved skolebyggesagers behandling i  

 overensstemmelse med de regler, der fastsættes i henhold til § 4, stk. 2.
Stk. 9.  Det kan fremsætte forslag til den del af  

 kommunens budget, der vedrører den pågældende skole.
Efter anmodning fra  

 skolenævnet skal kommunalbestyrelsen lade dette træffe beslutning om  

 anvendelsen af dele af budgettet, der vedrører skolen, efter nærmere af  

 kommunalbestyrelsen fastsatte retningslinjer.
Skolenævnet afgiver i  

 forbindelse med den årlige budgetbehandling indstilling om størrelsen af  

 bevillinger, der er omfattet af en sådan ordning.
 Stk. 10.  Det udfærdiger ordensregler for skolen.
 Stk. 11.  Ansøgninger om stillinger som henholdsvis  

 skoleleder og viceskoleinspektør, der er opslået med pligt til at gøre  

 tjeneste ved en bestemt skole, forelægges skolenævnet til udtalelse, inden  

 skolekommissionen foretager indstilling om besættelse af stillingen.
 Stk. 12.  Hvis en ansøger til en lærerstilling ved  

 kommunens skolevæsen ønsker at gøre tjeneste indtil videre ved en bestemt  

 skole, forelægges ansøgningen skolenævnet til udtalelse, inden  

 skolekommissionen foretager indstilling om besættelse af stillingen.
 Stk. 13.  Såfremt en lærer, der er ansat ved kommunens  

 skolevæsen, anmoder om at blive overflyttet til en anden skole, skal der  

 indhentes en udtalelse fra skolenævnet ved denne, inden der tages endelig  

 stilling til overflytningen.
 Stk. 14.  Skolenævnet udtaler sig om det af  

 skolekommissionen udarbejdede udkast til undervisningsplan.
 Stk. 15.  Skolenævnet udtaler sig om de bestemmelser i  

 det af skolekommissionen udarbejdede udkast til kommunens skoleplan, der  

 omhandler skolernes navne og distrikter samt hver enkelt skoles omfang med  

 hensyn til undervisning i grundskolen og 10. klasse samt børnehaveklasser,  

 specialundervisning, undervisning i fritiden og skolefritidsordning, for så  

 vidt disse bestemmelser vedrører den pågældende skole.
Stk. 16.  Skolenævnet kan afgive udtalelser og stille  

 forslag til skolekommissionen og kommunalbestyrelsen om alle spørgsmål, der  

 vedrører skolen.
Det skal afgive erklæring i alle sager vedrørende skolen,  

 der forelægges det af skolekommissionen eller kommunalbestyrelsen.
Ungdomsskolenævnet, fritidsnævnet og voksenundervisningsnævnet § 28.  Ungdomsskolenævnet udarbejder hvert år på  

 grundlag af ungdomsskoleplanen forslag til ungdomsskolevirksomhed og afgiver  

 indstilling til skolekommissionen herom.
 Stk. 2.  Det sørger for, at der fremsendes tilbud om  

 deltagelse i ungdomsskolevirksomhed.
 Stk. 3.  Det godkender efter indstilling fra de enkelte  

 ungdomsskolers ledere, hvilke undervisningsmidler de kommunale ungdomsskoler  

 må benytte.
 Stk. 4.  Det afgiver indstilling til skolekommissionen  

 om ungdomsskolernes lokalebehov.
 Stk. 5.  Det kan efter samråd med ungdomsskolernes  

 ledere og lærere gennem skolekommissionen stille forslag til  

 kommunalbestyrelsen om tilvejebringelse og forbedring af lokaler, der  

 anvendes af ungdomsskolerne, og om lokalernes forsyning med materiel og  

 inventar.
 Stk. 6.  Ansøgninger om stillinger som henholdsvis  

 ungdomsskoleinspektør og lærer ved en kommunal ungdomsskole forelægges  

 ungdomsskolenævnet til udtalelse, inden skolekommissionen foretager  

 indstilling om besættelse af stillingen.
 § 29.  Fritidsnævnet afgiver indstilling til  

 kommunalbestyrelsen om godkendelse af fritidsvirksomhed for børn og unge.
 Stk. 2.  Det afgiver indstilling til kommunalbestyrelsen  

 om behovet for lokaler og udendørsanlæg til fritidsvirksomhed for børn og  

 unge.
 Stk. 3.  Det afholder mindst 2 gange årligt et møde med  

 repræsentanter for de stedlige initiativtagere til interessegrupper for børn  

 og unge, ungdomsklubber, børne- og ungdomsforeninger samt idrætsforeninger.
 Stk. 4.  Det kan stille forslag til kommunalbestyrelsen  

 om tilvejebringelse og forbedring af lokaler, der anvendes til  

 fritidsvirksomhed for børn og unge, og om lokalernes forsyning med materiel  

 og inventar.
 Stk. 5.  Skolekommissionen skal indhente en udtalelse  

 fra fritidsnævnet om de bestemmelser i udkastet til kommunens skoleplan, der  

 vedrører elevernes undervisning i fritiden og skolefritidsordning.
 § 30.  Voksenundervisningsnævnet afgiver indstilling  

 til kommunalbestyrelsen om godkendelse af fritidsundervisning for voksne.
 Stk. 2.  Det afgiver indstilling til kommunalbestyrelsen  

 om behovet for lokaler og udendørsanlæg til fritidsundervisning for voksne.
 Stk. 3.  Det kan efter samråd med fritidsundervisningens  

 ledere og lærere stille forslag til kommunalbestyrelsen om tilvejebringelse  

 og forbedring af lokaler, der anvendes til fritidsundervisning, og om  

 lokalernes forsyning med materiel og inventar.
 Stk. 4.  Det formidler tilbud om  

 folkeuniversitetsvirksomhed til de interesserede organisationer i kommunen.
 § 31.  Fritidsnævnet og voksenundervisningsnævnet skal  

 støtte og fremkalde private bestræbelser på at tilrettelægge og gennemføre  

 fritidsvirksomhed for børn og unge og fritidsundervisning for voksne samt  

 sørge for, at denne virksomhed samordnes på den mest hensigtsmæssige måde.  

 Såfremt der ikke ad privat vej kan tilbydes sådan virksomhed i tilstrækkeligt  

 omfang, skal nævnene indstille til kommunalbestyrelsen, at der fremsættes  

 kommunale tilbud i fornødent omfang, eventuelt i samarbejde med andre  

 kommuner.
Fælles bestemmelser § 32.  Skolekommissionen kan afgive udtalelser og  

 stille forslag til kommunalbestyrelsen om alle spørgsmål, der vedrører  

 kommunens skole- og undervisningsforhold og virksomhed efter kapitel I, jfr.  

 kapitel IV, i lov om fritidsundervisning m.v.
De i § 11 omhandlede nævn kan  

 afgive udtalelser og stille forslag til kommunalbestyrelsen om alle  

 spørgsmål, der vedrører virksomhed efter kapitel I-IV i lov om  

 fritidsundervisning m. v.
Kommissionen og nævnene skal afgive erklæring i  

 alle sager om de nævnte spørgsmål, der forelægges dem af kommunalbestyrelsen.
 § 33.  (Ophævet).
Amtsrådets funktioner § 34.  Amtsrådet skal efter anmodning fra en  

 kommunalbestyrelse vejlede kommunen i spørgsmål om det kommunale skolevæsen  

 og den virksomhed, der er nævnt i kapitel I-IV i lov om fritidsundervisning  

 m.v.
Amtsrådet kan i forbindelse med sin vejledningsvirksomhed forlange  

 enhver oplysning meddelt af de kommunale skolemyndigheder, som rådet skønner  

 nødvendig for vejledningsvirksomheden.
 § 35.  (Ophævet).
 § 36.  Amtsrådet bistår kommunerne med rådgivning om  

 projektering af skoler i det omfang, kommunerne ønsker det.
 Stk. 2.  Amtsrådet udarbejder projekt til opførelse af  

 amtskommunale skoler samt ombygning og udvidelse af bestående skoler.
 Stk. 3.  Undervisningsministeren kan fastsætte regler om  

 adgang for repræsentanter for lærere, elever og forældre samt for  

 fritidsundervisningen m.v. til at medvirke i forbindelse med behandlingen af  

 skolebyggeprojekter.
§ 37.  Amtsrådet træffer beslutning om  

 specialundervisning og anden specialpædagogisk bistand til børn i  

 børnehaveklasse og på 1.-10. klasssetrin, såfremt børnenes udvikling kræver  

 en særlig vidtgående hensyntagen eller støtte, jfr. § 2 a.
Tilsvarende  

 træffer amtsrådet beslutning om specialpædagogisk bistand til børn, der endnu  

 ikke har påbegyndt skolegangen.
 § 38.  Amtsrådet træffer beslutning om indretning af  

 befordringsordninger for andre uddannelsessøgende end elever i folkeskolen.  

 Regler om sådanne befordringsordninger fastsættes af undervisningsministeren.
 § 39.  Amtsrådet godkender ledere og lærere ved  

 fritidsundervisning for voksne.
 § 40.  Amtsrådet træffer beslutning om oprettelse af  

 skoler og andre undervisningsinstitutioner m.v. under amtskommunen.
Stk. 2.  Det udarbejder en plan for amtskommunens  

 skolevæsen og undervisningsvirksomhed m.v.
Planen skal indeholde oplysning om  

 de enkelte skoler og institutioner og deres virksomhed, antallet af leder- og  

 lærerstillinger og disses aflønning samt oplysning om, i hvilket omfang  

 amtskommunen har indgået overenskomst med staten, kommuner, private skoler  

 eller institutioner eller med en anden amtskommune om den specialundervisning  

 og anden specialpædagogiske bistand, som amtskommunen skal sørge for.  

 Undervisningsministeren kan fastsætte nærmere regler herom.
Planen indsendes  

 til undervisningsministeriet.
Stk. 3.  Det ansætter efter regler, der fastsættes af  

 undervisningsministeren, ledere og lærere ved amtskommunens skole- og  

 undervisningsvæsen.
Med hensyn til afskedigelse af ledere og lærere finder  

 bestemmelserne i § 7, stk. 3, tilsvarende anvendelse.
 Stk. 4.  Tilsynet med amtskommunens skole- og  

 undervisningsvæsen varetages af undervisningsministeren.
 § 41.  Ved hver amtskommunal gymnasieskole oprettes et  

 skoleråd, der består af:
1. 1 medlem valgt af amtsrådet blandt dettes  

 medlemmer.
Valget af dette medlem finder sted snarest muligt efter hvert  

 amtsrådsvalg.
 2. 2 medlemmer valgt for 2 år af og blandt skolens  

 forældre efter regler, der fastsættes af undervisningsministeren.  

 Bestemmelserne i § 10, stk. 2 og 3, finder tilsvarende anvendelse ved valget  

 af disse medlemmer.
 3. Rektor.
 4. Formanden for lærerrådet samt yderligere et af  

 dettes medlemmer.
5. 2 elever valgt af og blandt skolens elever.
Ved  

 skoler, hvortil der er knyttet kursus til højere forberedelseseksamen, skal  

 den ene af disse være elev på dette kursus.
 6. 1 repræsentant valgt af og blandt de tekniske og  

 administrative medarbejdere, der er ansat ved skolen.
Stk. 2.  Pligt til at modtage valg efter stk. 1, nr. 1  

 og 2, har personer, der har bopæl i amtskommunen.
Bestemmelserne i § 14, stk.  

 2 og 3, § 15, stk. 1 og stk. 3-6, og § 18 finder tilsvarende anvendelse for  

 de i stk. 1, nr. 1 og 2, nævnte medlemmer.
Afgørelser efter § 14, stk. 3, og  

 § 15, stk. 1 og 6, træffes af amtsrådet.
Stk. 3.  De i stk. 1, nr. 4-6, nævnte medlemmer vælges  

 for et skoleår ad gangen.
For hvert medlem vælges tillige en stedfortræder.
Stk. 4.  Skolerådet vælger selv sin formand og  

 fastsætter selv sin forretningsorden.
Det afholder møde, så ofte formanden  

 eller 3 medlemmer finder det fornødent.
Formanden bestemmer tid og sted for  

 møderne og indkalder medlemmerne.
I øvrigt finder bestemmelserne i § 16, stk.  

 4-5, og § 17 tilsvarende anvendelse på skoleråd ved amtskommunale  

 gymnasieskoler.
 Stk. 5.  Udgifterne ved skolerådets virksomhed afholdes  

 af amtskommunen.
 § 42.  Skolerådet formidler sammen med lærerrådet et  

 samarbejde mellem skole og hjem og sørger for et oplysningsarbejde blandt  

 skolens forældre, der tager sigte på en forståelse af elevens situation i  

 skolen.
 Stk. 2.  Det medvirker ved løsningen af sociale opgaver,  

 der er knyttet til skolen.
 Stk. 3.  Det godkender efter indstilling fra lærerrådet  

 den ugentlige arbejdsplan.
 Stk. 4.  Det kan stille forslag til amtsrådet om  

 tilvejebringelse og forbedring af skolelokalerne samt om disses forsyning med  

 materiel og inventar.
 Stk. 5.  Det medvirker ved behandlingen af amtskommunale  

 skolebyggesager i overensstemmelse med de regler, der fastsættes i henhold  

 til § 36, stk. 3.
Stk. 6.  Det kan fremsætte forslag til den del af  

 amtskommunens budget, der vedrører den pågældende skole.
Efter anmodning fra  

 skolerådet skal amtsrådet lade dette træffe beslutning om anvendelsen af dele  

 af budgettet, der vedrører skolen, efter nærmere af amtsrådet fastsatte  

 retningslinjer.
Skolerådet afgiver i forbindelse med den årlige  

 budgetbehandling indstilling om størrelsen af bevillinger, der er omfattet af  

 en sådan ordning.
 Stk. 7.  Det udfærdiger ordensregler for skolen.
 Stk. 8.  Sager vedrørende enkelte elever kan kun  

 behandles i skolerådet, hvis den pågældende elev er indforstået hermed.
Stk. 9.  Skolerådet kan afgive udtalelser og stille  

 forslag til amtsrådet om alle spørgsmål, der vedrører skolen.
Det skal afgive  

 erklæring i alle sager vedrørende skolen, der forelægges det af amtsrådet.
 § 43.  Amtsrådet fastsætter lønningsancienniteten for  

 ledere og lærere, der er ansat ved det kommunale skolevæsen og andre  

 kommunale undervisningsinstitutioner, herunder ungdomsskoler og  

 ungdomskostskoler, i amtsrådskredsen, efter regler, der fastsættes af  

 undervisningsministeren.
 § 44.  (Ophævet).
 § 45.  Statens tilskud til kommunernes skolevæsen, den  

 i lov om fritidsundervisning m. v. omhandlede virksomhed samt til  

 amtskommunens skole- og undervisningsvæsen udbetales gennem amtsrådet.
 Stk. 2.  Undervisningsministeren fastsætter nærmere  

 regler om udbetaling af tilskud efter stk. 1. Undervisningsministeren kan  

 endvidere bestemme, at statens tilskud til anden undervisningsvirksomhed  

 udbetales gennem amtsrådet.
 § 46.  (Ophævet).
§ 47.  Sager vedrørende det kommunale skolevæsen og  

 fritidsundervisningen m.v., der forelægges undervisningsministeren, indsendes  

 gennem amtsrådet, der kan afgive en udtalelse i sagen.
Rådet skal endvidere  

 afgive erklæring i alle sager om de nævnte spørgsmål, der forelægges det af  

 undervisningsministeren.
 § 48.  (Ophævet).
§ 49.  Amtsrådet sørger for, at der på grundlag af  

 indberetninger fra kommunalbestyrelserne tilvejebringes de oplysninger om  

 skolevæsenet og fritidsundervisning m.v., som er nødvendige for amtsrådets og  

 undervisningsministeriets budgetterings- og planlægningsopgaver m.v. § 34, 2.  

 pkt., finder tilsvarende anvendelse.
Amtsrådet tilvejebringer tilsvarende  

 oplysninger om amtskommunens skole- og undervisningsvirksomhed.
 Stk. 2.  Undervisningsministeren kan fastsætte nærmere  

 regler om tilvejebringelsen af de nævnte oplysninger.
Amtskonsulenterne og amtsskolepsykologen § 50.  For hver amtsrådskreds ansætter amtsrådet en  

 amtskonsulent for folkeskolen, en amtskonsulent for fritidsundervisning og en  

 amtsskolepsykolog.
Hvor særlige forhold taler derfor, kan  

 undervisningsministeren tillade, at bestemmelsen i 1. pkt. fraviges.
§ 51.  Amtskonsulenten for folkeskolen er amtsrådets  

 pædagogiske rådgiver i spørgsmål vedrørende folkeskolen.
Rådet skal indhente  

 udtalelse fra ham i alle sager, der er af væsentlig betydning for  

 folkeskolen.
 Stk. 2.  Amtskonsulenten for folkeskolen er efter  

 amtsrådets nærmere bestemmelse vejledende og rådgivende for de i  

 amtsrådskredsen værende folkeskoler og de i forbindelse hermed stående  

 institutioner.
§ 52.  Amtskonsulenten for fritidsundervisning er  

 amtsrådets pædagogiske rådgiver med hensyn til al virksomhed, der etableres i  

 henhold til kapitel I-IV i lov om fritidsundervisning m.v.
Rådet skal  

 indhente udtalelse fra ham i alle sager, der er af væsentlig betydning for  

 den i loven omhandlede virksomhed.
 Stk. 2.  Amtskonsulenten for fritidsundervisning er  

 efter amtsrådets nærmere bestemmelse vejledende og rådgivende for de i  

 amtsrådskredsen etablerede ungdomsskoler, ungdomskostskoler og ungdomsklubber  

 samt for øvrige fritidsforanstaltninger i henhold til lovens kapitel I-IV.
 § 53.  Amtskonsulenten for folkeskolen og  

 amtskonsulenten for fritidsundervisning virker i fællesskab for en  

 koordinering mellem folkeskolens undervisning for elever i 8.-10. skoleår og  

 ungdomsundervisningen i amtsrådskredsen.
 § 54.  Amtsskolepsykologen bistår amtsrådet,  

 amtskonsulenten for folkeskolen og amtskonsulenten for fritidsundervisning i  

 pædagogiske og uddannelsesmæssige spørgsmål, der kræver særlig psykologisk  

 indsigt.
 Stk. 2.  Amtsskolepsykologen er efter amtsrådets nærmere  

 bestemmelse vejledende og rådgivende i skolepsykologiske spørgsmål og ved  

 tilrettelæggelse af specialundervisning for de i amtsrådskredsen værende  

 skoler og undervisningsinstitutioner, herunder statslige og private skoler og  

 undervisningsinstitutioner.
 § 55.  Amtsrådet kan antage fornøden faglig medhjælp  

 for amtskonsulenterne og amtsskolepsykologen.
 § 56.  (Ophævet).
Lederne og de kollegiale råd Lederne § 57.  Ved hver selvstændig kommunal eller  

 amtskommunal skole eller anden undervisningsinstitution med flere fast  

 ansatte lærere ansættes en leder.
Stk. 2.  Lederen af en folkeskole benævnes førstelærer  

 eller skoleinspektør.
Lederen af en gymnasieskole og et kursus til højere  

 forberedelseseksamen benævnes rektor.
Lederen af en kommunal ungdomsskole  

 benævnes ungdomsskoleinspektør.
Lederen af en ungdomskostskole benævnes  

 ungdomsskoleforstander.
 Stk. 3.  Lederen har såvel den administrative som den  

 pædagogiske ledelse af vedkommende skoles eller institutions virksomhed.
§ 58.  En af skolelederne i kommunen ansættes som  

 ledende skoleinspektør.
Denne leder bistår skolekommissionen ved udøvelsen af  

 dens tilsyn.
Kommunalbestyrelsen kan endvidere pålægge ham at varetage en del  

 af sine funktioner i forhold til skolevæsenet og anden  

 undervisningsvirksomhed i kommunen.
 Stk. 2.  Kommunalbestyrelsen kan beslutte, at der i  

 stedet for en ledende skoleinspektør ansættes en skoledirektør til at  

 varetage de i stk. 1 nævnte funktioner.
 § 59.  Til at forestå det skolepsykologiske  

 undersøgelses- og rådgivningsarbejde samt tilrettelæggelsen af  

 specialundervisningen ved kommunale, statslige og private skoler og andre  

 undervisningsinstitutioner i en eller flere kommuner kan der under amtsrådet  

 eller i en større kommune ansættes en ledende skolepsykolog.
Stk. 2.  Den ledende skolepsykolog udøver sin virksomhed  

 under ansvar over for skolekommissionen i den eller de kommuner, hvortil han  

 ifølge sit ansættelsesforhold er knyttet.
For de statslige og private skolers  

 og undervisningsinstitutioners vedkommende udøver han sin virksomhed efter  

 aftale med lederne af de pågældende skoler og institutioner.
De kollegiale råd § 60.  Ved hver kommunal eller amtskommunal folkeskole  

 med mere end to fast ansatte lærere dannes et lærerråd, der består af  

 lederen, viceskoleinspektører, tjenestemandsansatte lærere, herunder  

 skolepsykologer og skolekonsulenter, der har faste undervisningstimer ved  

 skolen, timelærere, faglærere, årsvikarer samt ledere af børnehaveklasser.  

 For lærere, der har faste undervisningstimer ved mere end een skole,  

 fastsætter undervisningsministeren regler om medlemskab af lærerråd.
 Stk. 2.  Ved hver kommunal eller amtskommunal  

 gymnasieskole består lærerrådet af rektor og de ved skolen fast ansatte  

 lærere.
 Stk. 3.  Undervisningsministeren fastsætter regler om, i  

 hvilket omfang personer, der i øvrigt varetager undervisning eller andre  

 pædagogiske arbejdsopgaver ved en skole, er medlemmer af skolens lærerråd.
 Stk. 4.  Ved skoler med kun en eller to fast ansatte  

 lærere træder hver af disse i lærerrådets sted.
Stk. 5.  I kommuner med mere end een kommunal skole  

 vælges et fælleslærerråd, der består af 1 skoleleder, 1 viceskoleinspektør  

 samt 1 lærerrepræsentant for hver af kommunens skoler, dog mindst 7  

 lærerrepræsentanter.
Lærerrådet ved den skole, hvor fælleslærerrådsformanden  

 gør tjeneste, kan vælge yderligere 1 medlem til fælleslærerrådet, såfremt det  

 kun har 1 repræsentant i dette.
 Stk. 6.  Valget gælder for eet år og foretages inden for  

 hver gruppe for sig efter regler, der fastsættes af undervisningsministeren.  

 Fælleslærerrådet tiltrædes af den ledende skolepsykolog i kommuner, hvor en  

 sådan findes.
Stk. 7.  Lærerrådet og fælleslærerrådet vælger selv  

 deres formand og fastsætter selv deres forretningsorden.
Lærerrådet og  

 fælleslærerrådet kan nedsætte forretningsudvalg, der afgiver erklæring på  

 rådets vegne efter regler fastsat i forretningsordenen.
 § 61.  Skolekommissionen skal indhente erklæring fra  

 fælleslærerrådet om følgende forhold vedrørende kommunens skolevæsen:
 1. Udkast til kommunens skoleplan.
 2. Udkast til undervisningsplaner for kommunens  

 skoler.
 3. Skolelægeordning, børnetandplejeordning og  

 skolebespisning ved kommunens skoler.
 Stk. 2.  I en kommune, hvor der kun er een kommunal  

 skole, afgives erklæringen af lærerrådet.
 Stk. 3.  Fælleslærerrådet medvirker ved skolebyggesagers  

 behandling i overensstemmelse med de regler, der fastsættes i henhold til §  

 4, stk. 2.
§ 62.  Lærerrådet træffer bestemmelse om, hvorvidt et  

 barn skal henvises til specialundervisning.
Lærerrådets afgørelse kan  

 indbringes for skolenævnet.
Lærerrådet stiller forslag til  

 kommunalbestyrelsen om specialundervisning og anden specialpædagogisk bistand  

 til børn, hvis udvikling kræver en særlig vidtgående hensyntagen eller  

 støtte, jfr. § 2 a og § 37.
 Stk. 2.  Skolenævnet skal indhente erklæring fra  

 lærerrådet om følgende forhold:
 1. Udkast til skolens undervisningsplan.
 2. Arbejdets fordeling mellem lærerne samt den  

 ugentlige arbejdsplan.
 3. Anvendelse af nye undervisningsmidler i skolen.
 4. Forslag om skolelokalernes forsyning med materiel  

 og inventar.
 5. Skolenævnets forslag til budget for skolen.
 6. Ordensregler for skolen.
 Stk. 3.  Lærerrådet medvirker ved skolebyggesagers  

 behandling i overensstemmelse med de regler, der fastsættes i henhold til §  

 4, stk. 2.
§ 63.  Lærerrådet og fælleslærerrådet kan afgive  

 udtalelser og stille forslag til skolenævnet eller skolekommissionen om alle  

 spørgsmål, der vedrører henholdsvis den pågældende skole og kommunens  

 skolevæsen.
De skal afgive erklæring i alle sager om de nævnte spørgsmål, der  

 forelæggges dem af de kommunale skolemyndigheder.
Lærerrådets og  

 fælleslærerrådets erklæringer og forslag fremsendes gennem skolens leder,  

 henholdsvis den ledende skoleinspektør eller skoledirektøren, med en  

 udtalelse fra den pågældende.
 Stk. 2.  Undervisningsministeren fastsætter nærmere  

 regler for lærerrådets og fælleslærerrådets virksomhed.
 § 64.  Udgifterne ved lærerrådets og fælleslærerrådets  

 virksomhed afholdes af kommunen eller amtskommunen efter regler, der  

 fastsættes af undervisningsministeren.
Klageadgang § 65.  Klage over afgørelser, der er truffet af de  

 kommunale skolemyndigheder, kan, medmindre andet er fastsat ved eller i  

 henhold til lov, inden 4 uger fra afgørelsens meddelelse indbringes for  

 amtsrådet af de myndigheder, organisationer eller personer, som afgørelsen  

 angår.
Amtsrådets afgørelse kan ikke indbringes for anden administrativ  

 myndighed.
Undervisningsministeren kan dog fastsætte regler om, at visse  

 afgørelser kan indbringes for ministeren.
 Stk. 2.  Klage over amtsrådets afgørelser i øvrigt kan,  

 medmindre andet er fastsat ved eller i henhold til lov, inden 4 uger fra  

 afgørelsens meddelelse indbringes for undervisningsministeren af de  

 myndigheder, organisationer eller personer, som afgørelsen angår.
Frederiksberg kommune § 66.  For Frederiksberg kommune udøver  

 undervisningsministeren de funktioner, der er nævnt i § 34, § 39, § 43 og §  

 65, stk. 1.
 Stk. 2.  Statens tilskud til kommunens skolevæsen og til  

 den i lov om fritidsundervisning m.v. omhandlede virksomhed i kommunen  

 udbetales ved amtsrådets foranstaltning efter regler, der fastsættes af  

 undervisningsministeren.
 Stk. 3.  Kommunalbestyrelsen sørger for, at de i § 49  

 omhandlede oplysninger tilvejebringes og meddeles undervisningsministeriet.
 Stk. 4.  Bestemmelserne i § 41 og § 42 finder  

 tilsvarende anvendelse ved Frederiksberg kommunes gymnasieskoler.  

 Kommunalbestyrelsen træder dog i amtsrådets sted ved varetagelsen af de  

 funktioner, der er henlagt til amtsrådet.
 Stk. 5.  Kommunalbestyrelsen træffer beslutning om de i  

 § 37 nævnte spørgsmål.
Københavns kommune Borgerrepræsentationen § 67.  Københavns borgerrepræsentation træffer  

 bestemmelse i alle sager vedrørende skolevæsenets økonomi.
 Stk. 2.  Efter forslag udarbejdet af skoledirektionen  

 stadfæster borgerrepræsentationen:
 1. Kommunens skoleplan.
 2. Planen over fordelingen af lærerskematimer på de  

 enkelte klassetrin i folkeskolen.
 Stk. 3.  Borgerrepræsentationen vedtager planer og  

 overslag vedrørende opførelse og ombygning af skolebygninger og træffer  

 afgørelse om valget af byggeplads efter indhentet erklæring fra stadslægen.  

 Borgerrepræsentationen fastsætter nærmere regler om fremgangsmåden ved  

 skolebyggesagers behandling, herunder om adgangen for repræsentanter for  

 lærere, elever og forældre samt for fritidsundervisningen m.v. til at  

 medvirke ved sagernes behandling.
 Stk. 4.  Den ansætter og afskediger skoledirektøren.
Skoledirektionen § 68.  Den overordnede ledelse af og overtilsynet med  

 Københavns kommunes skolevæsen varetages af skoledirektionen, der består af:
 1. Den borgmester, under hvem skolesager er henlagt,  

 der er skoledirektionens formand.
 2. 5 medlemmer valgt af borgerrepræsentationen blandt  

 dens medlemmer.
3. 5 medlemmer valgt af og blandt medlemmerne af  

 skolenævnene.
Borgerrepræsentationen fastsætter nærmere regler om valg af  

 disse medlemmer.
 Stk. 2.  De i stk. 1, nr. 2, nævnte medlemmer har  

 valgperiode sammen med borgerrepræsentationen.
Stk. 3.  Valget af de i stk. 1, nr. 3, nævnte medlemmer  

 gælder for 4 år og foretages snarest muligt efter hvert almindeligt valg til  

 borgerrepræsentationen.
For hvert medlem vælges tillige en stedfortræder.  

 Udtræder et sådant medlem af det skolenævn, hvoraf det er medlem, udtræder  

 det tillige af skoledirektionen.
Skoledirektionen fungerer indtil udgangen af  

 den måned, i hvilken nye valg til denne har fundet sted.
Stk. 4.  Fælleslærerrådets formand samt 2 elever valgt  

 af og blandt de i § 71, stk. 9, nævnte elevrepræsentanter deltager uden  

 stemmeret i skoledirektionens møder.
Fælleslærerrådet kan vælge yderligere et  

 af sine medlemmer til at deltage uden stemmeret i skoledirektionens møder.
 Stk. 5.  Elevrepræsentanterne må ikke overvære den del  

 af forhandlingerne, der angår sager vedrørende enkelte elever eller lærere  

 ved kommunens skole- og undervisningsvæsen.
 § 69.  Skoledirektionen fører tilsyn med, at de for  

 skolevæsenet gældende bestemmelser overholdes, og at påbudte foranstaltninger  

 iværksættes.
Stk. 2.  Den udarbejder forslag til de i § 67, stk. 2,  

 nævnte planer og ændringer i disse til stadfæstelse af  

 borgerrepræsentationen.
Den udarbejder endvidere udkast til  

 undervisningsplaner samt ændringer i disse.
Udkastene forelægges skolenævnene  

 til udtalelse og stadfæstes derefter af skoledirektionen.
 Stk. 3.  Den ansætter og afskediger tjenestemænd i  

 kommunens skolevæsen og ved kommunale ungdomsskoler efter reglerne i vedtægt  

 for Københavns kommunes tjenestemænd.
 Stk. 4.  Den medvirker ved skolebyggesagers behandling i  

 overensstemmelse med de regler, der fastsættes i henhold til § 67, stk. 3.
 Stk. 5.  Den træffer afgørelse om orlov i henhold til  

 Københavns kommunes ferieregulativ.
Stk. 6.  Det årlige budgetforslag vedrørende kommunens  

 skolevæsen og ungdomsskolevirksomhed forelægges skoledirektionen.
Den afgiver  

 i øvrigt erklæring i alle sager, der forelægges den af  

 borgerrepræsentationen.
 Stk. 7.  Skoledirektionen indhenter erklæring fra  

 ungdomsskolenævnet om spørgsmål, der vedrører ungdomsskolevirksomhed.
 Stk. 8.  Efter samråd mellem skoledirektionen,  

 fritidsnævnet og voksenundervisningsnævnet udarbejdes der en årlig oversigt  

 over lokaler og udendørsanlæg, der er egnede til ungdomsskolevirksomhed,  

 fritidsvirksomhed for børn og unge og fritidsundervisning for voksne.  

 Direktionen og nævnene afgiver indstilling til borgerrepræsentationen om  

 principperne for anvisning af lokaler og anlæg.
Stk. 9.  Skoledirektionen udarbejder udkast til  

 kommunens ungdomsskoleplan.
Den afgiver indstilling til  

 borgerrepræsentationen om ungdomsskolevirksomheden i kommunen og om  

 godkendelse af private ungdomsskoler.
Stk. 10.  Skoledirektionen træffer bestemmelse i alle  

 sager vedrørende skolevæsenet og ungdomsskolevirksomheden, der ikke er  

 henlagt til andre myndigheder.
Den kan tage alle herhen hørende spørgsmål  

 under behandling.
Skoledirektøren § 70.  Skoledirektøren er forretningsfører for  

 skoledirektionen, der kan overdrage en del af sin myndighed til ham.
 Stk. 2.  Skoledirektøren deltager uden stemmeret i  

 skoledirektionens møder.
 Stk. 3.  De nærmere regler om skoledirektørens myndighed  

 og forretningsområde fastsættes i en af skoledirektionen udarbejdet instruks,  

 der stadfæstes af borgerrepræsentationen.
Skolenævn § 71.  Ved hver folkeskole oprettes et skolenævn på 5  

 eller 7 medlemmer.
Borgerrepræsentationen fastsætter medlemstallet under  

 hensyntagen til skolens størrelse.
Skolenævnet oprettes for hver selvstændig  

 skole med eventuelle derunder henlagte skoleafdelinger.
 Stk. 2.  Skolenævnets medlemmer vælges af og blandt de  

 personer, der på valgets tidspunkt har forældremyndigheden over børn, der er  

 indskrevet i skolen, jfr. dog stk. 3.
 Stk. 3.  Der tillægges følgende personer valgret og  

 valgbarhed ved valget af medlemmer til skolenævnet, såfremt de over for  

 skolen fremsætter ønske herom:
1. Personer, der i henhold til lov om social bistand  

 har modtaget et barn, der er indskrevet i skolen, i døgnpleje, og  

 plejetilladelsen er meddelt senest et år før tidspunktet for valgets  

 afholdelse.
Forældremyndighedens indehaver(e) kan ikke samtidig deltage i  

 valget.
 2. Den, der har indgået ægteskab med indehaveren af  

 forældremyndigheden over et barn, der er indskrevet i skolen, såfremt den  

 pågældende tilhører samme husstand som forældremyndighedens indehaver og  

 barnet.
 3. Faderen til et barn, der er indskrevet i skolen,  

 såfremt faderskabet er retligt fastslået, og den pågældende tilhører samme  

 husstand som forældremyndighedens indehaver og barnet.
 Stk. 4.  Såfremt der ved en skole er oprettet  

 specialklasserækker, tiltrædes skolenævnet af yderligere 2 medlemmer, der  

 vælges af og blandt de personer, der på valgets tidspunkt har  

 forældremyndigheden over børn, der er indskrevet i skolen som elever i de  

 pågældende klasser, jfr. dog stk. 3.
 Stk. 5.  Borgerrepræsentationen fastsætter nærmere  

 regler om valg af skolenævnets medlemmer og deres stedfortrædere.
 Stk. 6.  Medlemskab af skolenævnet er udelukket for  

 enhver, der gør tjeneste ved den pågældende skole.
 Stk. 7.  Borgerrepræsentationen kan som en fælles  

 ordning for kommunens skoler bestemme, at et af dens medlemmer deltager i  

 skolenævnets møder uden stemmeret.
 Stk. 8.  Skolens leder og 2 repræsentanter for lærerne  

 valgt af lærerrådet deltager uden stemmeret i skolenævnets møder.
Stk. 9.  2 elevrepræsentanter kan deltage i skolenævnets  

 møder uden stemmeret.
Skoledirektionen fastsætter nærmere regler herom.
 Stk. 10.  Elevrepræsentanterne må ikke overvære den del  

 af forhandlingerne, der angår sager vedrørende enkelte elever eller lærere.
 § 72.  Skolenævnet fører tilsyn med, at de i skolen  

 optagne børn følger undervisningen, og det sørger for overholdelse af  

 lovgivningens bestemmelser til modarbejdelse af skoleforsømmelser.  

 Lærerrådets afgørelse af, om et barn skal henvises til specialundervisning,  

 kan indbringes for skolenævnet.
Stk. 2.  Det medvirker ved løsningen af sociale opgaver,  

 der er knyttet til skolen.
Det kan endvidere udtale sig om sager vedrørende  

 hjælpeforanstaltninger over for børn og unge under 18 år.
 Stk. 3.  Det fører tilsyn med den skole, for hvilken det  

 er valgt.
 Stk. 4.  Dets udtalelse skal indhentes om  

 skolelægeordning, børnetandplejeordning og skolebespisning ved skolen.
 Stk. 5.  Det kan stille forslag til skoledirektionen om  

 anskaffelse af nyt materiel til skolelokalerne og om udvidelse og forbedring  

 af disse.
 Stk. 6.  Det medvirker ved skolebyggesagers behandling i  

 overensstemmelse med de regler, der fastsættes i henhold til § 67, stk. 3.
Stk. 7.  Det godkender efter indstilling fra lærerrådet,  

 hvilke undervisningsmidler skolen må benytte.
Det godkender endvidere efter  

 indstilling fra lærerrådet tilrettelæggelse og indhold af fælles  

 arrangementer for skolens elever i skoletiden.
Det kan i øvrigt stille  

 forslag til skolens leder om arrangementer for skolens elever uden for  

 skoletiden.
 Stk. 8.  Skolenævnet kan afgive udtalelser og stille  

 forslag til skoledirektionen om alle spørgsmål, der vedrører skolen. 2  

 repræsentanter for skolenævnet, skolens leder samt en repræsentant for  

 lærerrådet skal have adgang til at drøfte sagen med skoledirektionen.
 Stk. 9.  Det skal afgive erklæring i alle sager  

 vedrørende skolen, der forelægges det af borgerrepræsentationen eller  

 skoledirektionen.
 Stk. 10.  Sammen med lærerrådet formidler skolenævnet et  

 samarbejde mellem skole og hjem og sørger for et oplysningsarbejde blandt  

 skolens forældre, der tager sigte på en forståelse af barnets situation i  

 skolen.
Stk. 11.  Skolenævnet kan fremsætte forslag til den del  

 af kommunens budget, der vedrører den pågældende skole.
Efter anmodning fra  

 skolenævnet skal borgerrepræsentationen lade dette træffe beslutning om  

 anvendelsen af dele af budgettet, der vedrører skolen, efter nærmere af  

 borgerrepræsentationen fastsatte retningslinjer.
Skolenævnet afgiver i  

 forbindelse med den årlige budgetbehandling indstilling om størrelsen af  

 bevillinger, der er omfattet af en sådan ordning.
 Stk. 12.  Det udtaler sig om det af skoledirektionen  

 udarbejdede udkast til undervisningsplan efter indhentet erklæring fra  

 lærerrådet.
 Stk. 13.  Det godkender efter indstilling fra lærerrådet  

 den ugentlige arbejdsplan.
 Stk. 14.  Det udfærdiger efter indhentet erklæring fra  

 lærerrådet ordensregler for skolen.
 Stk. 15.  Skolenævnet udtaler sig om de bestemmelser i  

 det af skoledirektionen udarbejdede udkast til kommunens skoleplan, der  

 omhandler skolernes navne og distrikter samt hver enkelt skoles omfang med  

 hensyn til undervisning i grundskolen og 10. klasse samt børnehaveklasser,  

 specialundervisning, undervisning i fritiden og skolefritidsordning, for så  

 vidt disse bestemmelser vedrører den pågældende skole.
Skoleråd § 72 a.  Ved hver kommunal gymnasieskole oprettes et  

 skoleråd, der består af:
1. 1 medlem valgt af borgerrepræsentationen blandt  

 dens medlemmer.
Valget af dette medlem finder sted snarest muligt efter hvert  

 kommunalvalg.
 2. 2 medlemmer valgt for 2 år af og blandt skolens  

 forældre efter regler, der fastsættes af borgerrepræsentationen.  

 Bestemmelserne i § 71, stk. 2 og 3, finder tilsvarende anvendelse ved valget  

 af disse medlemmer.
 3. Rektor.
 4. Formanden for lærerrådet samt yderligere et af  

 dettes medlemmer.
5. 2 elever valgt af og blandt skolens elever.
Ved  

 skoler, hvortil der er knyttet kursus til højere forberedelseseksamen, skal  

 den ene af disse være elev på dette kursus.
 6. 1 repræsentant valgt af og blandt de tekniske og  

 administrative medarbejdere, der er ansat ved skolen.
Stk. 2.  De i stk. 1, nr. 4-6, nævnte medlemmer vælges  

 for et skoleår ad gangen.
For hvert medlem vælges tillige en stedfortræder.
Stk. 3.  Skolerådet vælger selv sin formand og  

 fastsætter selv sin forretningsorden.
Det afholder møde, så ofte formanden  

 eller 3 medlemmer finder det fornødent.
Formanden bestemmer tid og sted for  

 møderne og indkalder medlemmerne.
I øvrigt finder bestemmelserne i § 76 a,  

 stk. 4-7, tilsvarende anvendelse på skoleråd ved Københavns kommunes  

 gymnasieskoler.
 § 72 b.  Skolerådet formidler sammen med lærerrådet et  

 samarbejde mellem skole og hjem og sørger for et oplysningsarbejde blandt  

 skolens forældre, der tager sigte på en forståelse af elevens situation i  

 skolen.
 Stk. 2.  Det medvirker ved løsningen af sociale opgaver,  

 der er knyttet til skolen.
 Stk. 3.  Det godkender efter indstilling fra lærerrådet  

 den ugentlige arbejdsplan.
 Stk. 4.  Det kan stille forslag til skoledirektionen om  

 tilvejebringelse og forbedring af skolelokalerne samt om disses forsyning med  

 materiel og inventar.
 Stk. 5.  Det medvirker ved behandlingen af  

 skolebyggesager i overensstemmelse med de regler, der fastsættes i henhold  

 til § 67, stk. 3.
Stk. 6.  Det kan fremsætte forslag til den del af  

 kommunens budget, der vedrører den pågældende skole.
Efter anmodning fra  

 skolerådet skal borgerrepræsentationen lade dette træffe beslutning om  

 anvendelsen af dele af budgettet, der vedrører skolen, efter nærmere af  

 borgerrepræsentationen fastsatte retningslinjer.
Skolerådet afgiver i  

 forbindelse med den årlige budgetbehandling indstilling om størrelsen af  

 bevillinger, der er omfattet af en sådan ordning.
 Stk. 7.  Det udfærdiger ordensregler for skolen.
 Stk. 8.  Sager vedrørende enkelte elever kan kun  

 behandles i skolerådet, hvis den pågældende elev er indforstået hermed.
Stk. 9.  Skolerådet kan afgive udtalelser og stille  

 forslag til borgerrepræsentationen eller skoledirektionen om alle spørgsmål,  

 der vedrører skolen.
Det skal afgive erklæring i alle sager vedrørende  

 skolen, der forelægges det af borgerrepræsentationen eller skoledirektionen.
Skoleledere og lærerråd § 73.  Den enkelte skoles leder har såvel den  

 administrative som den pædagogiske ledelse af skolens virksomhed.
Stk. 2.  Ved hver kommunal skole dannes et lærerråd, der  

 består af skolens pædagogiske personale.
Lærerrådet vælger selv sin formand  

 og fastsætter selv sin forretningsorden.
Skoledirektionen fastsætter de  

 nærmere regler om lærerrådets medlemskreds.
Stk. 3.  Lærerrådet skal afgive erklæring i alle sager  

 vedrørende skolen, der forelægges det af skoledirektionen, skolenævnet,  

 skolens leder eller formanden.
Det kan afgive udtalelser og stille forslag  

 til skoledirektionen om alle spørgsmål, der vedrører skolen.
 Stk. 4.  Skoledirektionen fastsætter ved et regulativ de  

 nærmere regler for lærerrådets virksomhed.
Fælleslærerrådet § 74.  For det samlede skolevæsen dannes et  

 fælleslærerråd, der består af 3 skoleledere, 1 viceskoleinspektør og 9 lærere  

 valgt af henholdsvis samtlige skoleledere, samtlige viceskoleinspektører og  

 samtlige lærere.
For hver gruppe vælges 2 stedfortrædere.
Valget gælder for 4  

 år og foretages inden for hver gruppe for sig efter regler, der nærmere  

 fastsættes af skoledirektionen.
Fælleslærerrådet vælger selv sin formand og  

 sekretær og fastsætter selv sin forretningsorden.
 Stk. 2.  Ved behandlingen af spørgsmål om en skoleform,  

 der ikke er repræsenteret i fælleslærerrådet, suppleres dette af 1 skoleleder  

 og 2 lærere, der er valgt af og blandt henholdsvis skolelederne og lærerne  

 fra den nævnte skoleform.
Stk. 3.  Fælleslærerrådet skal afgive erklæring i alle  

 sager vedrørende kommunens samlede skolevæsen, der forelægges det af  

 skoledirektionen.
Det kan afgive udtalelser og stille forslag til  

 skoledirektionen om spørgsmål, der vedrører kommunens samlede skolevæsen.
 Stk. 4.  Fælleslærerrådets erklæring skal indhentes om:
 1. Skoleplanen eller ændringer i denne.
 2. Undervisningsplanen eller ændringer i denne.
 3. Karakter- og ordensbestemmelser.
 Stk. 5.  Fælleslærerrådet medvirker ved skolebyggesagers  

 behandling i overensstemmelse med de regler, der fastsættes i henhold til §  

 67, stk. 3.
Ungdomsskolenævnet, fritidsnævnet og voksenundervisningsnævnet § 75.  I Københavns kommune oprettes et  

 ungdomsskolenævn, et fritidsnævn og et voksenundervisningsnævn.
 Stk. 2.  Ungdomsskolenævnet består af:
 1. 2 medlemmer valgt af borgerrepræsentationen blandt  

 dens medlemmer.
 2. 2 medlemmer valgt af borgerrepræsentationen efter  

 indhentet indstilling fra de stedlige organisationer - herunder  

 arbejdsmarkedets organisationer - og uddannelsesinstitutioner, der har særlig  

 interesse i ungdomsskolevirksomhed.
 3. 1 medlem valgt af og blandt de i § 68, stk. 1, nr.  

 3, nævnte medlemmer af skoledirektionen.
Stk. 3.  Bestemmelserne i § 28 gælder også for  

 ungdomsskolenævnet i København.
Indstilling efter § 28, stk. 1, 4 og 5, samt  

 udtalelse efter stk. 6 afgives til skoledirektionen.
 Stk. 4.  Fritidsnævnet består af:
 1. Den borgmester, under hvem fritidsvirksomhed for  

 børn og unge er henlagt, der er nævnets formand.
 2. 5 medlemmer valgt af borgerrepræsentationen blandt  

 dens medlemmer.
3. 5 medlemmer valgt af borgerrepræsentationen efter  

 indhentet indstilling fra de stedlige børne- og ungdomsforeninger,  

 bestyrelserne for de ungdomsklubber, der er godkendt i henhold til lov om  

 fritidsundervisning m.v., de stedlige idrætsforeninger samt initiativtagere  

 til interessegrupper for børn og unge.
Interessegrupper for børn og unge skal  

 inden for de sidste 6 måneder forud for kommunalvalget have opfyldt  

 betingelserne for at få tilskud til virksomhed i henhold til lov om  

 fritidsundervisning m.v.
Borgerrepræsentationen fastsætter nærmere regler om  

 valg af disse medlemmer.
 Stk. 5.  Bestemmelserne i § 29 og § 31 gælder også for  

 fritidsnævnet i København.
 Stk. 6.  Voksenundervisningsnævnet består af:
 1. Den borgmester, under hvem fritidsundervisning for  

 voksne er henlagt, der er nævnets formand.
 2. 1 medlem valgt af borgerrepræsentationen blandt  

 dens medlemmer.
 3. 3 medlemmer valgt af borgerrepræsentationen efter  

 indhentet indstilling fra de organisationer og stedlige kredse, der i sidste  

 valgperiode har drevet fritidsundervisning for voksne.
 Stk. 7.  Bestemmelserne i § 30 og § 31 gælder også for  

 voksenundervisningsnævnet i København.
 Stk. 8.  For hvert medlem af nævnene udpeges en  

 stedfortræder.
 Stk. 9.  Hvis ingen organisation eller person, der efter  

 stk. 2, 4 og 6 kan indstille medlemmer til nævnene, findes i kommunen, eller  

 der ikke fremkommer nogen indstilling, udpeger borgerrepræsentationen selv  

 disse medlemmer og deres stedfortrædere.
 Stk. 10.  Borgerrepræsentationen fastsætter regler om  

 elevrepræsentanters deltagelse i ungdomsskolenævnets og  

 voksenundervisningsnævnets møder.
Fælles bestemmelser § 76.  Enhver, der er valgbar til skoledirektionen,  

 skolenævnene, skolerådene efter § 72 a, stk. 1, nr. 1 og 2,  

 ungdomsskolenævnet, fritidsnævnet eller voksenundervisningsnævnet, har pligt  

 til at modtage valg, medmindre den valgte er fyldt 60 år.
Den, der har været  

 medlem af skoledirektionen, et skolenævn, et skoleråd efter § 72 a, stk. 1,  

 nr. 1 og 2, ungdomsskolenævnet, fritidsnævnet eller voksenundervisningsnævnet  

 i 2 hele, sammenhængende valgperioder, har ikke pligt til at modtage valg før  

 efter udløbet af de 2 følgende valgperioder.
Borgerrepræsentationen træffer  

 endvidere efter begæring beslutning om at fritage den, der på grund af sin  

 helbredstilstand, varetagelse af andet offentligt hverv, forretninger eller  

 lignende har rimelig grund til at ønske sig fritaget for valget.
 Stk. 2.  Et medlem af skoledirektionen, der er valgt af  

 borgerrepræsentationen, kan anmode borgerrepræsentationen om fritagelse for  

 medlemskabet. § 76, stk. 1, 3. pkt., finder tilsvarende anvendelse.
Stk. 3.  Et medlem af et skolenævn kan anmode nævnet om  

 fritagelse for medlemskabet. § 76, stk. 1, 3. pkt., finder tilsvarende  

 anvendelse.
Skolenævnets afgørelse kan indbringes for skoledirektionen.
 Stk. 4.  Mister et medlem af et skolenævn sin valgbarhed  

 i løbet af valgperioden som følge af barnets (børnenes) optagelse i en af de  

 i folkeskolelovens § 33, stk. 2, nævnte skoler, skal den pågældende udtræde  

 af vedkommende nævn.
 Stk. 5.  Medlemmer af ungdomsskolenævnet, fritidsnævnet,  

 voksenundervisningsnævnet eller medlemmer af skoleråd valgt efter § 72 a,  

 stk. 1, nr. 1 og 2, kan anmode borgerrepræsentationen om fritagelse for  

 medlemskabet. § 76, stk. 1, 3. pkt., finder tilsvarende anvendelse.
 Stk. 6.  Er der ved et medlems udtræden af  

 skoledirektionen, et skoleråd, jfr. § 72 a, stk. 1, nr. 1 og 2, eller  

 vedkommende nævn ingen stedfortræder, foretages suppleringsvalg for resten af  

 valgperioden.
 Stk. 7.  Når et medlem af skoledirektionen, et skoleråd,  

 jfr. § 72 a, stk. 1, nr. 1 og 2, eller et skolenævn er forhindret i at  

 deltage i det konstituerende møde, kan de medlemmer, der er valgt på den  

 pågældende kandidatliste, kræve stedfortræderen indkaldt til at deltage i  

 mødet.
Stk. 8.  Når et medlem har forfald i mindst 1 måned,  

 indkalder formanden for skoledirektionen eller for vedkommende nævn  

 stedfortræderen til midlertidigt at tage sæde i direktionen eller nævnet.
Det  

 samme gælder de i § 72 a, stk. 1, nr. 1 og 2, nævnte medlemmer af et  

 skoleråd.
 Stk. 9.  Borgerrepræsentationen afgør i tvivlstilfælde,  

 om betingelserne for stedfortræderens indtræden er til stede.
 § 76 a.  Skolenævnene, ungdomsskolenævnet,  

 fritidsnævnet og voksenundervisningsnævnet vælger selv deres formand og  

 fastsætter selv deres forretningsorden, jfr. dog § 75, stk. 4 og 6.
 Stk. 2.  Nævnene afholder møde, så ofte formanden eller  

 2 medlemmer, for fritidsnævnets vedkommende dog 3 medlemmer, finder det  

 fornødent.
Stk. 3.  Formanden bestemmer tid og sted for møderne og  

 indkalder medlemmerne samt de ledere, lærerrepræsentanter og eventuelle  

 elevrepræsentanter, der deltager uden stemmeret.
Han giver forinden møderne  

 de pågældende underretning om, hvilke sager der vil komme til behandling på  

 mødet.
Stk. 4.  Formanden leder forhandlingerne og  

 afstemningerne og drager omsorg for, at beslutningerne indføres i en  

 beslutningsprotokol.
Ved hvert mødes slutning underskrives protokollen af  

 mødets deltagere.
Enhver af disse er berettiget til kort at få sin afvigende  

 mening indført i beslutningsprotokollen og medtaget ved beslutningens  

 meddelelse til andre myndigheder.
 Stk. 5.  Formanden drager omsorg for udførelsen af de  

 trufne beslutninger.
 Stk. 6.  Nævnene er beslutningsdygtige, når mindst  

 halvdelen af medlemmerne er til stede.
 Stk. 7.  Beslutningerne træffes ved stemmeflertal, hvor  

 intet andet særligt er bestemt.
 § 76 b.  Borgerrepræsentationen fastsætter særlige  

 regler med hensyn til styrelsen af de kommunale gymnasieskoler i København,  

 hvortil der er knyttet en folkeskoleafdeling.
 § 77.  Statens tilskud til Københavns kommunes  

 skolevæsen og til den i lov om fritidsundervisning m.v. omhandlede virksomhed  

 i kommunen udbetales ved undervisningsministeriets foranstaltning.
 Stk. 2.  Borgerrepræsentationen sørger for, at de i § 49  

 omhandlede oplysninger tilvejebringes og meddeles undervisningsministeriet.
Forskellige bestemmelser Særlige bestemmelser § 78.  Undervisningsministeren kan fastsætte regler om  

 lærerforsamlingens organisation og virksomhed ved kommunale og amtskommunale  

 gymnasieskoler.
 Stk. 2.  Undervisningsministeren kan fastsætte regler om  

 oprettelse af organer til varetagelse af spørgsmål af fælles interesse for  

 rektor, lærere og elever ved kommunale og amtskommunale gymnasieskoler.
 § 78 a.  Såfremt der oprettes amtskommunale  

 folkeskoler, bortset fra observationsskoler, fastsætter  

 undervisningsministeren regler om oprettelse og valg af skolenævn ved disse  

 skoler og om skolenævnenes funktioner.
 § 78 b.  Undervisningsministeren kan fastsætte regler  

 om lærerrådets sammensætning og virksomhed ved skoler og  

 undervisningsinstitutioner med specialundervisning for voksne.
 Stk. 2.  Undervisningsministeren kan endvidere fastsætte  

 regler om oprettelse af organer, der skal formidle et samarbejde mellem skole  

 (institution) og hjem ved de i stk. 1 nævnte skoler og institutioner.
 § 78 c.  Undervisningsministeren kan fastsætte regler  

 om underretningspligt for nærmere angivne persongrupper, som i deres  

 virksomhed får kendskab til personer med behov for specialpædagogisk bistand.
 § 79.  De i denne lov omhandlede valg eller  

 indstillinger, ved hvilke der skal vælges, henholdsvis indstilles, mere end  

 en person, foretages efter reglerne for forholdstalsvalg, når dette forlanges  

 af nogen af de stemmeberettigede.
 § 80.  Undervisningsministeren kan fastsætte regler  

 vedrørende kommunernes og amtskommunernes planlægning inden for  

 undervisningsområdet.
§ 80 a.  Undervisningsministeren kan tillade, at en  

 skoles ledelsesform som en forsøgsmæssig ordning afviger fra bestemmelserne i  

 denne lov.
Forslag herom udarbejdes af skolens lærerråd og skolenævn og  

 indsendes til kommunalbestyrelsen.
 § 80 b.  Ved hver kommunal eller amtskommunal skole,  

 som har 5. eller højere klassetrin, danner eleverne et elevråd til  

 varetagelse af deres interesser over for skolen og de kommunale eller  

 amtskommunale skolemyndigheder.
 § 81.  Undervisningsministeren kan bemyndige  

 ministeriets direktorater til at udøve de beføjelser, der i denne lov er  

 tillagt ministeren.
 Stk. 2.  Undervisningsministeren kan fastsætte  

 bestemmelser om adgangen til at klage over afgørelser, der er truffet i  

 henhold til bemyndigelsen efter stk. 1, herunder om at afgørelser ikke skal  

 kunne indbringes for ministeren.
Ikrafttrædelses- og overgangs bestemmelser m.v.
 § 82.  Loven træder i kraft den 1. april 1970.
 Stk. 2.  Lov om det kommunale skolevæsens styrelse og  

 tilsyn, jfr. lovbekendtgørelse nr. 73 af 22. februar 1962, ophæves.
 § 83.  (Overgangsbestemmelse, udeladt).
 § 84.  (Overgangsbestemmelse, udeladt).
 § 85.  Loven gælder ikke for Færøerne og Grønland.
 I lov nr. 216 af 23. april 1986 bestemmes i § 2, at loven træder i kraft  

 den 1. august 1986, dog at den ændring, som angår § 68, stk. 3, træder i  

 kraft ved bekendtgørelsen i Lovtidende.
 I lov nr. 358 af 4. juni 1986 bestemmes i § 2 ligeledes, at loven træder i  

 kraft den 1. august 1986.
