(Til de skattelignende myndigheder) Hermed følger eksemplarer af lov nr. 148 af 28. maj 1958 om særlig  

 indkomstskat m.v.
Ved lovens afsnit I indføres en særlig indkomstskat -  

 d.v.s. en efter reglerne i § 6 beregnet ikke fradragsberettiget skat på 30  

 pct. af de eengangsindtægter, der omhandles i lovens § 1. Afsnit II  

 indeholder ny regler om afskrivning på good-will, patentrettigheder m.v. (§  

 11), om den skattemæssige behandling af »arbejderaktier« (§ 12) og  

 om adgang til bevillingsmæssigt at henføre visse eengangsindtægter til  

 beskatning med særlig indkomstskat (§ 13). Bestemmelser i lovens § 14 om  

 ændring af lov om skattefri afskrivninger m.v. vil blive nærmere omtalt i et  

 særligt cirkulære.
 Om det nærmere indhold af de ny regler bemærkes følgende:
 Pligten til at svare særlig indkomstskat.
1. Pligten til at svare særlig indkomstskat påhviler  

 efter § 7 alle skattepligtige bortset fra kooperative virksomheder.
Begrænset  

 skattepligtige personer og selskaber m.v. skal dog kun svare særlig  

 indkomstskat af fortjeneste ved afhændelse af de formuegoder eller  

 rettigheder, hvis afkast er indkomstskattepligtigt til staten for den  

 pågældende.
De i statsskattelovens § 2, nr. 5g, nævnte foreninger m.v., der  

 kun er skattepligtige af indtægt af fast ejendom eller ved erhvervsmæssig  

 virksomhed, svarer alene særlig indkomstskat af fortjeneste ved afhændelse af  

 de formuegoder og rettigheder, der har tilknytning til den skattepligtige  

 virksomhed.
PERSONER, DER ANSÆTTES EFTER »TILFLYTTERREGLEN« i ligningslovens  

 § 2, skal ikke svare særlig indkomstskat af deres FORVENTEDE, FREMTIDIGE  

 INDTÆGTER heller ikke ved eventuel efterfølgende regulering af en ansættelse,  

 der er foretaget efter tilflytterreglen.
Derimod skal tilflyttere efter samme  

 regler som andre skatteydere svare særlig indkomstskat af indtægter, der  

 erhverves i det indkomstår, der ligger FORUD for skatteåret, også når de  

 iøvrigt ansættes på grundlag af deres forventede fremtidige indkomst.
DOG  

 KOMMER INDTÆGTER, DER ER INDTJENT FØR TILFLYTNINGEN HER TIL LANDET, ELLER SOM  

 HIDRØRER FRA UDLANDET, IKKE I BETRAGTNING.
 ARTEN AF DE INDTÆGTER, HVORAF SÆRLIG INDKOMSTSKAT SKAL SVARES.
2. Efter lovens § 2, stk. 1, og afskrivningslovens §  

 30, stk. 1, skal der ikke svares særlig indkomstskat af avancer, som  

 indvindes ved afhændelser, der finder sted som led i den skattepligtiges  

 næringsvirksomhed eller i spekulationsøjemed.
Avancen skal i disse tilfælde  

 fuldt ud medregnes i den skattepligtige indkomst for indkomstår, hvori  

 afhændelse sker.
3. Efter § 1 nr. 1 skal fortjeneste ved afhændelse,  

 afståelse eller opgivelse af den til en erhvervsvirksomhed knyttede GOOD-WILL  

 beskattes med særlig indkomstskat.
Efter de hidtil gældende regler, jfr.  

 ligningslovens § 5, stk. 1 a, skulle halvdelen af en sådan fortjeneste - dog  

 højst det beløb, hvormed denne overstiger 5.000 kr. - medregnes ved  

 opgørelsen af den skattepligtige indkomst.
Efter de nye regler skal hele  

 fortjenesten beskattes med særlig indkomstskat.
I denne forbindelse bemærkes,  

 at de ny regler efter lovens § 9 finder anvendelse på good-will fortjenester,  

 der erhverves DEN 1. APRIL 1958 ELLER SENERE.
Den, der erhverver en good-will den 1. april 1958 eller senere, kan efter  

 bestemmelsen i § 11, stk. 1, afskrive det ydede vederlag fuldt ud i sin  

 skattepligtige indkomst med 15 pct. årlig.
Er good-will erhvervet før 1.  

 april 1958, kan kun halvdelen af vederlaget afskrives, og  

 afskrivningsperioden er 5 år, jfr. ligningslovens § 5, stk. 1 a.
4. Efter § 1 nr. 2 skal fortjeneste ved afhændelse,  

 afståelse eller opgivelse af TIDSBEGRÆNSEDE RETTIGHEDER, såsom patentret,  

 forfatter- og kunstnerret og ret til mønster eller varemærke beskattes med  

 særlig indkomstskat.
Disse fortjenester har hidtil, jfr. ligningslovens § 5,  

 stk. 1 b, været beskattet efter samme regler som good-will.
Efter lovens § 2,  

 stk. 2, skal særlig indkomstskat ikke svares, når den, der afhænder  

 rettigheden, selv har skabt opfindelsen eller værket m.v.
I så fald skal  

 fortjenesten som hidtil medregnes i den skattepligtige indkomst, jfr. dog  

 punkt 21. De ny regler om beskatning af fortjeneste ved afhændelse af  

 tidsbegrænsede rettigheder finder efter § 9 anvendelse på fortjenester, der  

 erhverves DEN 1. APRIL 1958 ELLER SENERE.
Den, der erhverver en af de her  

 omtalte tidsbegrænsede rettigheder den 1. april 1958 eller senere, kan som  

 hidtil afskrive vederlaget i sin skattepligtige indkomst med lige store  

 årlige beløb over et til rettighedens varighed svarende åremål, jfr. § 11,  

 stk. 2.
5. Efter § 1 nr. 3 skal der svares særlig indkomstskat  

 af fortjeneste ved afhændelse, afståelse eller opgivelse af RETTEN IFØLGE EN  

 UDBYTTE-, FORPAGTNINGS- ELLER LEJEKONTRAKT.
Fortjeneste ved afhændelse af  

 tidsbegrænsede rettigheder af denne art har hidtil skullet medregnes i den  

 skattepligtige indkomst efter samme regler som good-will - d.v.s. med  

 halvdelen, dog højst med det beløb, hvormed fortjenesten overstiger 5.000  

 kr., jfr. ligningslovens § 5, stk. 1 b.
Derimod skulle fortjenesten ikke  

 beskattes, hvis rettigheden ikke var tidsbegrænset.
 Ved afhændelse DEN 1. APRIL 1958 ELLER SENERE, jfr. § 9, skal de nævnte  

 fortjenester beskattes fuldt ud med særlig indkomstskat, og dette gælder,  

 hvad enten den afhændede rettighed er tidsbegrænset eller ej.
Den, der erhverver en af de her omtalte rettigheder den 1. april 1958  

 eller senere, kan afskrive vederlaget i sin skattepligtige indkomst.
Er  

 rettigheden tidsbegrænset, kan han som hidtil afskrive med lige store årlige  

 beløb over et til rettighedens varighed svarende antal år.
Er rettigheden  

 ikke tidsbegrænset, kan vederlaget afskrives med lige store årlige beløb over  

 en periode af 10 år.
Efter de hidtil gældende regler har man ikke kunnet  

 afskrive på vederlag for rettigheder, der ikke er tidsbegrænsede. 6. Efter §  

 1 nr. 4 skal der svares særlig indkomstskat af godtgørelse i anledning af  

 fratræden AF STILLING eller opgivelse af agentur eller lignende.
Efter § 2, stk. 3, skal der dog i nogle tilfælde svares almindelig  

 indkomstskat af en del af erstatningen for fratræden af stilling.
Hvis  

 arbejdstageren ikke har indtægt fra stillingen i perioden fra tidspunktet fra  

 fratrædelsen og indtil det tidspunkt, til hvilket han kunne være opsagt efter  

 lovgivningens almindelige regler eller kontrakten mellem ham og  

 arbejdsgiveren, skal han til sin almindelige skattepligtige indkomst medregne  

 et beløb svarende til den indtægt, han har krav på for den nævnte periode -  

 dog højst for en periode af et år - og særlig indkomstskat skal i så fald kun  

 svares af resten af erstatningen.
De ny regler finder efter § 9 kun  

 anvendelse på erstatninger m.v., hvorom aftale træffes DEN 1. APRIL 1958  

 ELLER SENERE.
Er en erstatning for tab af stilling eller for opgivelse af  

 agentur el.lign. fastsat for denne dato, vil den del af udbetalingen, der  

 ikke har karakter af lønindtægt, tantieme el.lign., som hidtil være fritaget  

 for indkomstbeskatning.
Loven indeholder ikke regler om arbejdsgiverens adgang til at fradrage  

 eller afskrive de nævnte godtgørelser.
Disse kan derfor som hidtil fuldt ud  

 fradrages arbejdsgiverens skattepligtige indkomst, når godtgørelsen i forhold  

 til arbejdsgiverens samlede lønudgifter er af mindre væsentlig betydning.
I  

 andre tilfælde må godtgørelsen afskrives med lige store beløb over en periode  

 af 10 år.
7. Efter § 1 nr. 5 og 6 skal særlig indkomstskat  

 svares af deavancer, hvoraf der efter afskrivningsloven skulle svares en  

 ikke-fradragsberettiget indkomstskat på 30 pct.
I § 1 nr. 5 nævnes  

 FORTJENESTE VED AFHÆNDELSE M.V.
AF DRIFTSMIDLER, som udelukkende benyttes  

 erhvervsmæssigt, eller af SKIBE, i tilfælde, hvor de nævnte aktiver afhændes  

 i forbindelse med den pågældende virksomhed (afskrivningslovens § 6, jfr. §  

 13). I § 1 nr. 6 nævnes fortjeneste ved afhændelse af BYGNINGER og  

 installationer, på hvilke der har været foretaget ekstraafskrivning i henhold  

 til afskrivningsloven eller forlods afskrivning i henhold til loven om  

 investeringsfonds (afskrivningslovens § 28).
I denne forbindelse bemærkes, at der ved lovens § 14 er foretaget  

 forskellige ændringer i afskrivningsloven.
En af disse går ud på, at en  

 skattepligtig, der skal svare særlig indkomstskat af avance, som konstateres  

 ved modtagelse af en forsikrings- eller erstatningssum i anledning af skade  

 på en bygning eller en installation, under visse betingelser kan opnå  

 fritagelse for beskatning.
De nærmere regler herom vil blive omtalt i det  

 særlige cirkulære, som snarest vil blive udsendt sammen med en bekendtgørelse  

 af afskrivningsloven med de foretagne ændringer.
For fortjenester af den i § 1 nr. 5 og 6 nævnte art finder de ny regler  

 efter § 9 anvendelse i alle tilfælde, hvor fortjenesten er indvundet DEN 15.  

 SEPTEMBER 1957 ELLER SENERE.
Dette vil sige, at de fortjenester, der efter  

 afskrivningsloven skulle beskattes med 30 pct.'s indkomstskat, i stedet skal  

 beskattes med særlig indkomstskat - også hvis fortjenesten er indvundet i det  

 indkomstår, der ligger til grund for skatteansættelsen for skatteåret  

 1958-59, jfr. punkt 16.
 8. Efter § 1 nr. 7 skal særlig indkomstskat svares af  

 BELØB, DER VED EN PENSIONSORDNINGS OPLØSNING OG BORTFALD TILFALDER  

 ARBEJDSGIVEREN, når denne i sin skattepligtige indkomst har fradraget sine  

 bidrag til ordningen.
Denne bestemmelse anvendes efter § 9 i alle tilfælde, hvor beløbet er  

 indvundet DEN 1. APRIL 1958 ELLER SENERE.
Beløb af den nævnte art, der er  

 tilfaldet arbejdsgiveren før denne dato, skal som hidtil medregnes i hans  

 skattepligtige indkomst.
9. Efter § 1 nr. 8 beskattes visse GAVER, GRATIALER  

 EL.
LIGN.
FRA DEN SKATTEPLIGTIGES ARBEJDSGIVER med særlig indkomstskat.
Det  

 er dog en forudsætning herfor, at der er tale om en udbetaling een gang for  

 alle.
Hvis udbetalingen er begrundet i arbejdstagerens forhold, er det  

 endvidere en betingelse, at den sker i en særlig anledning som f.eks.  

 arbejdstagerens jubilæum, eller hans fratræden, hvad enten denne skyldes  

 alder eller sygdom.
Af udbetalinger, der er begrundet i arbejdsgiverens  

 forhold, kommer kun jubilæumsgratialer i betragtning og kun i de tilfælde,  

 hvor virksomheden har bestået i 25 år eller et antal år, der er deleligt med  

 25. Det er i denne forbindelse uden betydning, om modtageren på  

 udbetalingstidspunktet stadig er ansat i virksomheden.
Bestemmelsen omfatter  

 også gratialer, der efter en arbejdstagers død udbetales til den efterlevende  

 ægtefælle.
Efter § 9 kommer de ny regler til anvendelse på de omtalte gaver og  

 gratialer m.v., der erhverves DEN 1. APRIL 1958 ELLER SENERE.
Beløb, der  

 erhverves før denne dato, medregnes som hidtil i den skattepligtige indkomst.
 OPGØRELSE AF DEN SKATTEPLIGTIGE FORTJENESTE.
10. Efter § 5, stk. 1, skal fortjeneste eller tab ved  

 afhændelse m.v. af good-will (§ 1 nr. 1) af de i § 1 nr. 2 omhandlede  

 tidsbegrænsede rettigheder og af de i § 1 nr. 3 omhandlede rettigheder  

 (rettigheder i henholt til udbytte-, forpagtnings- og lejekontrakter) opgøres  

 efter samme regler som hidtil.
Dette vil sige, at fortjenesten opgøres som  

 forskellen mellem på den ene side salgssummen og på den anden side den  

 oprindelige købesum med fradrag af de beløb, som sælgeren har afskrevet over  

 sin skattepligtige indkomst.
 11. Særlig indkomstskat skal svares ikke alene af  

 salgsavancer, men også af AVANCER, der opnås VED ERHVERVELSE AF ERSTATNINGS-  

 eller FORSIKRINGSSUMMER, jfr. § 4, stk. 1. Endvidere sidestilles  

 GAVEOVERDRAGELSE af formuegoder med salg. jfr. § 4, stk. 2. Erhvervelse ved  

 arv eller gave skal efter § 4, stk. 3, sidestilles med køb, og dette gælder  

 også med hensyn til adgangen til at foretage afskrivninger på det pågældende  

 formuegode, jfr. § 11, stk. 3.
12. Sælges et formuegode, der er erhvervet ved arv  

 eller gave, opgøres fortjenesten eller tabet principielt på samme måde som  

 angivet under punkt 10. I stedet for den oprindelige købesum benyttes i disse  

 tilfælde den værdi, der er lagt til grund ved beregning af arveafgift,  

 gaveafgift eller indkomstskat af af gaveerhvervelsen.
Har der ikke været  

 svaret arveafgift, gaveafgift eller indkomstskat af erhvervelsen, beregnes  

 fortjenesten med udgangspunkt i handelsværdien på erhvervelsestidspunktet,  

 jfr. § 5, stk. 2.
13. Ved gaveoverdragelser skal formuegoder efter § 5,  

 stk. 3, betragtes som solgt til den værdi, der lægges til grund ved beregning  

 af gaveafgift eller indkomstskat af gaven.
Hvis gaven ikke er afgifts- eller  

 indkomstskattepligtig, betragtes handelsværdien på overdragelsestidspunktet  

 som salgssum.
 BEREGNINGEN AF DEN SÆRLIGE INDKOMSTSKAT.
14. Efter § 6 skal der foretages en samlet opgørelse  

 af fortjenester m.v. eller tab, der omfattes af reglerne om særlig  

 indkomstskat.
Opgørelsen foretages i forbindelse med udfyldelsen af  

 selvangivelsen for det pågældende indkomstår.
Først sammenlægges alle  

 fortjenester m.v., og i summen af disse beløb fradrages eventuelle tab ved  

 afhændelser af de i § 1 nr. 1, 2, 3 og 5 nævnte formuegoder.
Det bemærkes dog  

 herved, at spekulationssalg og salg, der finder sted som led i den  

 skattepligtiges næring, ikke omfattes af reglerne om særlig indkomstskat, og  

 at det samme gælder salg af de i § 1 nr. 3 nævnte rettigheder til værker,  

 opfindelser m.v., som den skattepligtige selv har skabt.
Fortjenester eller  

 tab ved sådanne salg skal derfor ikke tages i betragtning ved den foran  

 nævnte samlede opgørelse.
Hvis summen af de fortjenester, der herefter skal tages i betragtning,  

 overstiger summen af de fradragsberettigede tab, afrundes forskelsbeløbet -  

 nettofortjenesten - til nærmeste lavere med 50 delelige hele kronebeløb.
Hvis  

 nettofortjenesten efter afrundingen er 1.000 kr. eller derunder, skal der  

 ikke svares særlig indkomstskat; er nettofortjenesten efter afrunding større  

 end 1.000 kr., beregnes skatten med 30 pct. af den del af løbet, der  

 overstiger 1.000 kr.
 Hvis summen af de fradragsberettigede tab er større end de fortjenester  

 m.v., der omfattes af reglerne om særlig indkomstskat, fradrages  

 forskelsbeløbet - nettotabet - ved opgørelsen af den almindelige  

 skattepligtige indkomst for det pågældende indkomstår.
15. Efter bestemmelsen i § 2, jfr. § 21 i lov nr. 150  

 af 28. maj 1958 om beskatningen af renteforsikringer m.v., kan en  

 arbejdsgiver afskrive »eengangsindskud« til pensionsordninger eller  

 hjælpe- og understøttelsesfonds, der opfylder de i loven fastsatte  

 betingelser, med lige store årlige beløb over en periode på 5 år.
Har en  

 arbejdsgiver foretaget et sådant indskud, og sælger han virksomheden, før  

 indskuddet er afskrevet fuldt ud, kan han fradrage det uafskrevne beløb på  

 samme måde som tab ved den foran under punkt 14 omtalte samlede opgørelse.  

 Den del af tabet, der ikke modregnes i de fortjenester m.v., som omfattes af  

 reglerne om særlig indkomstskat, fradrages herefter i den skattepligtige  

 indkomst.
16. For skatteåret 1958-59 vil reglerne om særlig  

 indkomstskat få praktisk betydning i de tilfælde, hvor den skattepligtige har  

 afstået sin virksomhed og i forbindelse hermed har indvundet en avance, der  

 efter afskrivningslovens §§ 6 eller 13 skal beskattes med en  

 ikke-fradragsberettiget indkomstskat på 30 pct.
Da der efter  

 afskrivningsloven ikke indrømmes noget 1.000 kr.'s fradrag ved beregningen af  

 denne skat, og da den særlige indkomstskat træder i stedet for  

 afskrivningslovens 30 pct.'s skat, jfr. punkt 7, må skatteberegningen for  

 skatteåret 1958-59 om fornødent omgøres for disse skatteydere, således at  

 1.000 kr.'s fradrag indrømmes.
 Herudover kan der for skatteåret 1958/59 i visse tilfælde blive tale om  

 bevillingsmæssig anvendelse af reglerne om særlig indkomstskat, jfr. punkt  

 21.
 PÅLIGNING, OPKRÆVNING, PÅKLAGE M.V.
17. Efter § 6, stk. 6, finder statsskattelovens og  

 kontrollovens regler, herunder reglerne om selvangivelse og om den foreløbige  

 og endelige indkomstansættelse - i det omfang det er muligt - anvendelse på  

 den særlige indkomstskat.
Endvidere kan ligningsmyndighedernes opgørelse af  

 det beløb, hvoraf særlig indkomstskat skal svares, samt skatteberegningen  

 påklages efter reglerne i lov nr. 108 af 31. marts 1938. De almindelige  

 regler om bortfald af skattepligt finder også anvendelse på den særlige  

 indkomstskat.
Hvis en skattepligtig person afgår ved døden i 1. skattehalvår,  

 vil skattepligten derfor bortfalde for 2. skattehalvår, og ved fraflytning  

 fra landet ophører skattepligten ved udgangen af det kvartal, hvori  

 fraflytningen sker.
En enke, der i tilknytning til mandens død sælger en  

 virksomhed, han har drevet, skal ikke svare særlig indkomstskat af avance ved  

 salg af good-will, maskiner og inventar m.v., såfremt hun efter hidtil  

 gældende praksis ikke ville være blevet indkomstbeskattet af de nævnte  

 avancer.
 18. Beregningen af den særlige indkomstskat foretages  

 af de samme myndigheder, som foretager beregningen af indkomst- og  

 formueskatten til staten af personer m.v. og de ordinære selskabsskatter  

 m.v., d.v.s. i København af direktoratet for Københavns skattevæsen og  

 udenfor København af vedkommende skatteråd eller, såfremt det skatterådet  

 påhvilende arbejde med skatternes beregning er overført til en amtstue, af  

 vedkommende amtstue; for så vidt angår her i landet fuldt skattepligtige  

 personer, der er ansat til statsskat i en kommune, som har  

 skattedepartementets tilladelse til af foretage beregning af statsskat for  

 disse skattepligtige, udføres beregningen af kommunalbestyrelsen.
Beregningen og opkrævningen af den særlige indkomstskat foretages i  

 forbindelse med beregningen og opkrævningen af indkomstskatten til staten  

 iøvrigt, for så vidt angår de i statsskattelovens § 2, nr. 5 a, omhandlede  

 selskaber m.v. i forbindelse med beregningen og opkrævningen af den ordinære  

 indkomstskat til staten.
Den særlige indkomstskat skal dog opføres som en  

 særskilt post på skatteberegningslisterne m.v. og på  

 skatteopkrævningsbilletterne.
Skatten forfalder til betaling til de samme  

 terminer og med samme betalingsfrist som de foran nævnte øvrige  

 indkomstskatter til staten.
 KOMMUNERNES ANDEL AF DEN SÆRLIGE INDKOMSTSKAT.
 19. Ifølge lovens § 8 tilfalder EN TREDIEDEL af de som  

 særlig indkomstskat pålignende beløb kommunen, og der er i den nævnte  

 bestemmelse givet nærmere regler for, hvilken - eller eventuelt hvilke -  

 kommuner der er berettiget til denne andel.
For PERSONERS vedkommende er hovedreglen den, at den nævnte trediedel skal  

 tilfalde den kommune, hvortil skatteyderen er pligtig at svare  

 opholdskommuneskat for april kvartal i det skatteår, for hvilket den særlige  

 indkomstskat er pålignet.
Er skatteyderen for det pågældende april kvartal  

 pligtig at svare opholdskommuneskat til flere kommuner, således at der finder  

 skattedeling sted mellem kommunerne, skal der ligeledes ske en fordeling af  

 den kommunale andel af den særlige indkomstskat.
Det samme er tilfældet,  

 såfremt skatteyderne - foruden at svare opholdskommuneskat - tillige svarer  

 erhvervsskat til en eller flere andre kommuner.
I de tilfælde, hvor der skal ske fordeling mellem flere kommuner af den  

 kommunale andel af den særlige indkomstskat, skal denne andel fordeles mellem  

 de berettigede kommuner i det forhold, hvori det beløb, der for april kvartal  

 i alt påhviler skatteyderen som kommuneskat (herunder eventuelt  

 erhvervsskat), fordeler sig mellem kommunerne.
Fremgangsmåden herved kan  

 belyses ved følgende eksempler:
EKSEMPEL 1: En skatteyder er for april kvartal 1958 pålignet  

 opholdskommuneskat såvel til A kommune som til B kommune, således at skatten  

 i A kommune skal nedskrives til 2/3 og i B kommune til 1/3. Er skatten højere  

 i A kommune end i B kommune, således at fuld kommuneskat for skatteyderen for  

 april kvartal f.eks. ville udgøre 600 kr. til A kommune og 300 kr. til B  

 kommune, bliver skatteyderens endelige opholdskommuneskat efter  

 nedskrivningen 100 kr. til A kommune og 100 kr. til B kommune, eller ialt 500  

 kr. i samlet kommuneskat for april kvartal.
Bliver denne skatteyder for  

 skatteåret 1958-59 pålignet særlig indkomstskat med ialt f.eks. 3000 kr.,  

 skal den kommunale andel heraf - 1000 kr. - fordeles således mellem A og B  

 kommune:
EKSEMPEL 2: En skatteyder er for april kvartal 1958 pålignet  

 opholdskommuneskat til A kommune med ialt f.eks. 600 kr. (EFTER nedslag  

 ifølge kommuneskattelovens § 28) og erhvervsskat til B kommune med et beløb  

 af f.eks. 200 kr., således at han ialt svarer 800 kr. i kommuneskat for det  

 nævnte kvartal.
Bliver skatteyderen for skatteåret 1958-59 pålignet særlig  

 indkomstskat med f.eks. 3.000 kr., fordeles den kommunale andel heraf - 1 200  

 kr. - således mellem opholdskommunen og erhvervskommunen:
Den særlige indkomstskat opkræves af den kommune, der opkræver den  

 almindelige indkomstskat til staten, og de to trediedele af det som særlig  

 indkomstskat pålignede beløb skal afregnes med vedkommende amtstue på samme  

 måde og til samme terminer som statsindkomstskatten.
Den resterende trediedel  

 af det pålignede beløb tilbageholdes derimod af opkrævningskommunen.
Er skatteyderen ansat til opholdskommuneskat i opkrævningskommunen for  

 april kvartal i det pågældende skatteår, og skal der efter de foran anførte  

 regler ikke ske deling af beløbet mellem flere kommuner, kan  

 opkrævningskommunen føre hele den tilbageholdte trediedel til indtægt for  

 kommunens kasse.
Dette gælder, selv om skatteyderen ved udgangen af april  

 kvartal eller senere - f.eks. på grund af fraflytning - ophører med at være  

 skattepligtig til kommunen.
Er skatteyderen for april kvartal ikke blot ansat til opholdskommuneskat i  

 opkrævningskommunen, men tillige til opholdskommuneskat eller erhvervsskat  

 til en anden kommune, påhviler det opkrævningskommunen at underrette den  

 anden kommune om størrelsen af dens andel af den særlige indkomstskat med  

 angivelse af, hvorledes andelen er beregnet, samt at anvise den anden kommune  

 denne andel, når skattebeløbene er indgået.
Anvisningen bør ske mindst een  

 gang årligt og senest inden skatteårets udløb.
De fornødne oplysninger til  

 brug for fordelingen vil, når det drejer sig om erhvervsskatteydere, fremgå  

 af det særlige erhvervsskatte-beregningsskema, medens opholdskommunen, når  

 det drejer sig om en skatteyder, for hvem der er etableret deling af  

 opholdskommuneskatten, må indhente oplysning hos den anden kommune om  

 størrelsen af den der pålignede opholdskommuneskat for april kvartal.
Er skatteyderen ikke skattepligtig til opkrævningskommunen for april  

 kvartal i det pågældende skatteår - f.eks. fordi han er fraflyttet denne  

 kommune inden skatteårets begyndelse - påhviler det kommunen at søge oplyst,  

 til hvilken kommune skatteyderen er ansat til opholdskommuneskat for det  

 nævnte kvartal, samt derefter snarest muligt at underrette denne kommune om  

 den særlige indkomstskats størrelse samt at anvise kommunen en trediedel af  

 de indbetalte beløb, når de er indkommet.
Anvisningen bør ske mindst een gang  

 årligt og senest inden 3 måneder efter skatteårets udløb.
Er skatteyderen  

 blevet skattepligtig til flere andre kommuner for april kvartal, kan  

 opkrævningskommunen vælge, hvilken af de pågældende kommuner den vil anvise  

 beløbet til, og det påhviler derefter denne kommune at foretage det fornødne  

 med hensyn til fordelingen af beløbet på samme måde, som hvis den selv var  

 opkrævningskommune.
Viser det sig, at den pågældende ikke er ansat til  

 kommuneskat i nogen kommune her i landet for april kvartal, indbetales den  

 tilbageholdte trediedel af den særlige indkomstskat til vedkommende amtstue.
 FOR ANDRE SKATTEPLIGTIGE END PERSONER (d.v.s. dødsboer, selskaber,  

 foreninger, kooperationer og selvejende institutioner) gælder tilsvarende  

 regler, dog med følgende to afvigelser:
 BEGÆRING OM ALMINDELIG INDKOMSTBESKATNING OVER EN PERIODE AF 3 ÅR.
 20. Indtægter, hvoraf særlig indkomstskat svares, skal  

 efter § 3 ikke medregnes ved opgørelsen af modtagerens almindelige  

 skattepligtige indkomst.
Efter § 10 kan en skattepligtig efter begæring opnå fritagelse for at  

 svare særlig indkomstskat.
Begæringen skal fremsættes senest samtidig med  

 indgivelsen af selvangivelse for det pågældende skatteår.
For skatteåret  

 1958-59 kan begæring dog fremsættes efter selvangivelsens indgivelse, hvis  

 den fremkommer inden udgangen af juni måned 1958.
 Begæring om fritagelse for særlig indkomstskat medfører, at den i  

 punkterne 14 og 15 omtalte nettogevinst (summen af fortjenester m.v. -  

 eventuelle fradragsberettigede tab, men uden fradrag af det særlige  

 beregningsfradrag på 1 000 kr.) skal medregnes i den almindelige  

 skattepligtige indkomst med 1/3 for det indkomstår, hvori de pågældende  

 fortjenester m.v. er erhvervet, og 1/3 for hvert af de nærmest følgende to  

 indkomstår.
 Med henblik på gennemførelsen af denne beskatning må der i  

 flytningstilfælde af fraflytningskommunen gives tilflytningskommunen  

 meddelelse om eventuelle resterende skattepligtige beløb.
 BEVILLINGSMÆSSIG ANVENDELSE AF REGLERNE OM SÆRLIG INDKOMSTSKAT.
21. Under punkt 4 er det omtalt, at visse indtægter af  

 den i § 1 nr. 2 omhandlede art efter § 2, stk. 2, ikke skal beskattes med  

 særlig indkomstskat, men skal medregnes i den almindelige skattepligtige  

 indkomst.
Dette gælder alle indtægter ved salg af rettigheder, der er skabt  

 af den skattepligtige selv, f.eks. en forfatters indtægt ved salg af et værk,  

 han selv har skrevet, en opfinders indtægt ved salg af en opfindelse, han  

 selv har gjort, og så fremdeles.
Efter § 13 kan skattepligtige, der efter § 2, stk. 2, skal medregne  

 indtægter af den i § 1 nr. 2 nævnte art i deres almindelige skattepligtige  

 indkomst, når visse betingelser er opfyldt, efter andragende opnå tilladelse  

 til, at en del af deres indkomst beskattes efter reglerne om særlig  

 indkomstskat.
Dette betyder, at de pågældende kan vælge at få den del af  

 indkomsten, som tilladelsen vedrører, beskattet med særlig indkomstskat eller  

 at få den fordelt til beskatning med almindelig indkomstskat over 3 år.
 For at tilladelse skal kunne meddeles er det efter § 13 en betingelse, at  

 den skattepligtige indkomst efter den pågældendes almindelige indtægtsforhold  

 er ekstraordinær stor, og at dette skyldes en indtægt af den i § 1 nr. 2  

 nævnte art.
De her omhandlede andragender indsendes til skattedepartementet.
Det  

 bemærkes, at andragender vil kunne indgives også for det indkomstår, der  

 ligger til grund for ansættelsen for skatteåret 1958-59.
 »ARBEJDERAKTIER OG -OBLIGATIONER«.
22. § 12 indeholder regler om  

 »arbejderaktier« og »arbejderobligationer«.
Ved  

 »arbejderaktier« forstås aktier, som et aktieselskab udsteder som  

 led i en udbyttedelingsordning eller som en anden form for tillæg til  

 aflønningen til de personer, der er ansat hos selskabet.
Ved  

 »arbejderobligationer« forstås fordringer på arbejdsgiveren, som af  

 denne under tilsvarende omstændigheder udloddes til personer, der er ansat i  

 hans virksomhed.
Sådanne aktier eller obligationer skal principielt medregnes ved  

 opgørelsen af modtagerens skattepligtige indkomst.
Ved § 12 åbnes der  

 imidlertid mulighed for efter andragende at få udlodninger i form af  

 arbejderaktier og -obligationer fritaget for almindelig indkomstbeskatning  

 hos modtagerne.
Fritagelsen er betinget af, at arbejdsgiveren for hver af  

 arbejdstagerne indbetaler en afgift på 30 pct. af det beløb, hvormed værdien  

 af de udloddede aktier eller obligationer overstiger 200 kr.
Arbejdsgiveren kan ved opgørelsen af sin skattepligtige indkomst fratrække  

 værdien af de ydelser, han præsterer, herunder afgiftsbeløbet.
Arbejdstageren  

 skal som nævnt i sin skattepligtige indkomst ikke medregne værdien af de  

 modtagne aktier eller obligationer, og han skal heller ikke medregne  

 afgiftsbeløbet.
Til gengæld kan arbejdstageren ikke fradrage afgiftsbeløbet  

 ved sin indkomstopgørelse.
Arbejdstageren skal medregne værdipapirerne til  

 kursværdien ved opgørelsen af sin skattepligtige formue.
23. Såvel ved beregningen af afgiften som ved  

 afgørelsen af, hvilket beløb arbejdsgiveren kan fradrage ved opgørelsen af  

 sin skattepligtige indkomst, må kursværdien af udstedte aktier eller  

 obligationer lægges til grund.
Er kursen for en arbejderobligation under 100,  

 kan arbejdsgiveren ved senere indfrielse af obligationen til dens pålydende  

 værdi ikke fradrage forskellen mellem obligationens pålydende og kursværdien  

 ved udstedelsen.
Det samme gælder ved afdragsvis indfrielse.
24. Vilkårene for arbejderaktier og -obligationer, der  

 ønskes beskattet efter reglerne i § 12, skal godkendes af finansministeren.  

 Andragender om sådan godkendelse indsendes til skattedepartementet.
Med  

 andragendet må følge udkast til de pågældende obligationer og aktier samt  

 oplysning om, til hvem værdipapirerne agtes udstedt med angivelse af de  

 pågældendes navn og adresse, stilling i virksomheden samt størrelsen af det  

 aktie- eller obligationsbeløb, som agtes tillagt hver af de på fortegnelsen  

 opførte personer.
Denne fortegnelse må indsendes i fire eksemplarer.
Et af  

 disse eksemplarer må endvidere indeholde oplysning om aflønningen i det sidst  

 forløbne regnskabsår for de på fortegnelsen opførte personer og såvidt muligt  

 om tidspunktet for de pågældendes ansættelse i virksomheden.
Er der tale om  

 at udstede arbejderaktier, må der desuden indsendes et eksemplar af  

 selskabets vedtægter, således som disse vil være affattet efter  

 kapitaludvidelsen.
Ved afgørelsen af, om en udlodning i form af arbejderaktier eller  

 -obligationer kan beskattes efter reglerne i § 12, vil der bl.a. blive lagt  

 vægt på, at der ikke tillægges en enkelt eller nogle få personer beløb, der  

 ikke står i rimeligt forhold til deres lønning og anciennitet.
I  

 almindelighed vil det endvidere blive krævet, at vilkårene for de udstedte  

 værdipapirer udformes således, at modtageren i en periode af mindst 5 år ikke  

 kan sælge, pantsætte eller på anden måde råde over værdipapirerne.
 25. Tilladelsen til at svare afgift i stedet for  

 indkomstskat vil blive gjort betinget af, at arbejdsgiveren inden en vis  

 frist indbetaler 30 pct.-afgiften til en amtstue (i København til  

 direktoratet for Københavns skattevæsen).
 KOMMUNERNES ANDEL I AFGIFTEN AF ARBEJDERAKTIER OG -OBLIGATIONER.
 26. Den 30 pct.-afgift, der indbetales af  

 arbejdsgiveren i anledning af udstedelse af arbejderaktier og -obligationer  

 skal ligesom den særlige indkomstskat fordeles mellem stat og kommune,  

 således at staten får 2/3 og kommunerne 1/3, jfr. § 12, stk. 4.
Den amtstue, der skal modtage afgiftsbeløbet fra arbejdsgiveren, vil fra  

 skattedepartementet få tilsendt en fortegnelse i to eksemplarer over de  

 personer, for hvilke afgiftsbeløb indbetales.
Fortegnelsen vil indeholde  

 oplysning om størrelsen af den udlodning, der tilfalder hver af de på listen  

 anførte personer.
Det ene eksemplar af fortegnelsen sendes af amtstuen til  

 den kommune, hvori flertallet af arbejdstagerne skønnes at være ansat til  

 statsskat, og samtidig udbetaler amtstuen denne kommune 1/3 af det indbetalte  

 afgiftsbeløb.
Kommunen foretager derefter den endelige fordeling af denne  

 trediedel efter de under punkt 19 angivne regler.
Afgiften skal anses for  

 pålignet de enkelte arbejdstagere (ikke arbejdsgiveren). Ved beregningen af,  

 hvor stor en del af det samlede afgiftsbeløb der falder på de enkelte  

 arbejdstagere, må der tages hensyn til det afgiftsfri beløb på 200 kr. pr.  

 arbejdstager.
 BOGFØRING OG REGNSKABSAFLÆGGELSE M.V.
 27. Med hensyn til amtstuernes bogføring og  

 regnskabsaflæggelse vedrørende særlig indkomstskat og 30 pct.'s afgift af  

 arbejderaktier og -obligationer skal man efter forhandling med 1.  

 hovedrevisorat og finanshovedbogholderiet bemærke følgende:
Beløbene vil være at kreditere regnskaberne under skattedepartementet på  

 en nyoprettet konto nr. 28:71 med betegnelsen »Særlig indkomstskat  

 m.v.« Af de beløb, der indbetales gennem kommunerne, bogføres kun de to  

 trediedele, der tilfalder statskassen.
Beløbene bogføres for sig i særlige  

 forjournaler og afregnes af kommunerne på særskilte blanketter kvartalsvis  

 efter de for statskatter sædvanligt gældende regler.
 Tilbagebetaling som følge af nedsættelse af afgiften debiteres konto nr.  

 28:71, medens renter af tilbagebetalingen debiteres kontoen for morarenter.
 SKATTEDEPARTEMENTET, DEN 30. MAJ 1958.
Hans P.
Gøtrik.
 /Arne Kofoed.
