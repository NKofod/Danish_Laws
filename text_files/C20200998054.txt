Skrivelse om ændring af vejledning til bekendtgørelse om feriedagpenge I vejledning nr. 9274 af 4. maj 2020 til bekendtgørelse om feriedagpenge foretages følgende ændringer:
1. I Indledningen til vejledningen ændres: »bekendtgørelse nr. 568 af 1. maj 2020« til: »bekendtgørelse nr. 1265 af 28. august 2020« 2. Afsnittet om feriedagpengesats i vejledningen til § 5, affattes således:
»Til § 5 Feriedagpengesats Feriedagpenge udbetales som hovedregel med samme sats, som hvis medlemmet var ledig.
 Det gælder også til unge under 25 år, der får dagpenge efter § 52 a eller § 52 e i lov om arbejdsløshedsforsikring m.v., jf. § 14 i bekendtgørelsen.
 For medlemmer der under deltagelse i uddannelsesløftet kan modtage dagpenge med et beløb svarende til 110 pct. af medlemmets hidtidige dagpengesats, dog højst 110 pct. af dagpengenes højeste beløb, jf. §§ 47 og 70 efter § 48, a, stk. 3 i lov om arbejdsløshedsforsikring m.v., og for medlemmer, der under ledighed i den midlertidige arbejdsfordeling kan modtage dagpenge med indtil 120,53 pct. af dagpengenes højeste beløb efter § 48, stk. 7 i lov om arbejdsløshedsforsikring m.v., kan feriedagpengene ikke udbetales med beløb, der overstiger 90 pct. af den hidtidige løn og den maksimale dagpengesats efter lovens § 47 og 70.
 A-kassen skal ikke beregne en individuel sats blot for at kunne udbetale feriedagpenge.
Er der ikke beregnet en individuel sats udbetales feriedagpenge med et fast beløb, der udgør 82 pct. af dagpengenes højeste beløb efter § 47 eller § 70 i lov om arbejdsløshedsforsikring m.v.
Denne sats skal også anvendes, hvis medlemmet får udbetalt feriedagpenge på baggrund af udbetalte barselsdagpenge.
 Når et medlem holder ferie, og der i ferieperioden sker et skift af medlemmets sats, skal der udbetales med den gamle sats for perioden før satsskiftet og med den nye sats for perioden efter satsskiftet.
