 Konventionen har følgende ordlyd:
KONVENTION OM GRÆNSEOVERSKRIDENDE LUFTFORURENING OVER STORE AFSTANDE Parterne i denne konvention, som er fast besluttede på at fremme forbindelserne og samarbejdet  

 inden for miljøbeskyttelse, som erkender betydningen af de bestræbelser, der udfoldes af De  

 forenede Nationers økonomiske Kommission for Europa for at styrke disse  

 forbindelser og dette samarbejde, specielt med hensyn til luftforurening,  

 herunder transport af luftforurenende stoffer over store afstande, som påskønner bidraget fra Den økonomiske Kommission for Europa  

 til den multilaterale gennemførelse af de relevante bestemmelser i slutakten  

 fra konferencen om sikkerhed og samarbejde i Europa, som er bekendt med, at der i kapitlet om miljø i slutakten fra  

 konferencen om sikkerhed og samarbejde i Europa tilskyndes til samarbejde om  

 bekæmpelse af luftforurening og dens virkninger, herunder transport af  

 luftforurenende stoffer over store afstande, og om udvikling gennem  

 internationalt samarbejde af et omfattende program for overvågning og  

 vurdering af transport af luftforurenende stoffer over store afstande,  

 begyndende med svovldioxid og med en mulig udvidelse til andre  

 luftforurenende stoffer, som tager hensyn til de relevante bestemmelser i erklæringen fra  

 De forenede Nationers konference om mennesket og miljøet, især princip 21,  

 som giver udtryk for den fælles overbevisning, at staterne i overensstemmelse  

 med De forenede Nationers pagt og principperne i international ret har  

 suveræn ret til at udnytte deres egne ressourcer efter deres egen  

 miljøpolitik, og pligt til at sikre, at aktiviteter under deres jurisdiktion  

 eller kontrol ikke forårsager skade på miljøet i andre stater eller i  

 områder, der ikke er underlagt national jurisdiktion, som erkender, at forurening af luften, herunder  

 grænseoverskridende luftforurening, kan have skadelige virkninger både på  

 kort og på langt sigt, som frygter, at den stigning, der kan forventes i  

 emissionsniveauet for luftforurening inden for regionen, kan øge disse  

 skadelige virkninger, som erkender nødvendigheden af en nærmere undersøgelse af følgerne  

 af transport af luftforurenende stoffer over store afstande og nødvendigheden  

 af at gøre en indsats for at finde en løsning på de konstaterede problemer,  

 og som bekræfter, at de er rede til at styrke et aktivt  

 internationalt samarbejde med henblik på udvikling af den fornødne nationale  

 politik og til gennem udveksling af oplysninger, samråd, forskning og  

 overvågning at koordinere de foranstaltninger, der træffes af de enkelte  

 lande for at bekæmpe luftforureningen, herunder den grænseoverskridende  

 luftforurening over store afstande, er blevet enige om følgende:
Definitioner Artikel 1 I denne konvention forstås ved Grundlæggende principper Artikel 2 Under behørigt hensyn til de berørte forhold og problemer er de  

 kontraherende parter fast besluttet på at beskytte mennesket og dets miljø  

 mod luftforurening og vil bestræbe sig på at begrænse og i videst muligt  

 omfang gradvis at formindske og forhindre luftforurening, herunder  

 grænseoverskridende luftforurening over store afstande.
Artikel 3 Inden for rammerne af denne konvention vil de kontraherende parter gennem  

 udveksling af oplysninger, samråd, forskning og overvågning snarest udvikle  

 en politik og en strategi som middel til bekæmpelse af udledning af  

 luftforurenende stoffer, idet der tages hensyn til de hidtidige bestræbelser  

 på nationalt og internationalt plan.
Artikel 4 De kontraherende parter vil udveksle oplysninger og koordinere deres  

 politik, videnskabelige aktiviteter og tekniske foranstaltninger med henblik  

 på i videst muligt omfang at bekæmpe udledning af luftforurenende stoffer,  

 som kan have skadelige virkninger, og herigennem mindske luftforureningen,  

 herunder den grænseoverskridende luftforurening over store afstande.
Artikel 5 Efter anmodning vil der på et tidligt stadium blive holdt samråd mellem  

 kontraherende parter, der faktisk berøres af eller udsættes for en betydelig  

 risiko for grænseoverskridende luftforurening over store afstande, og  

 kontraherende parter, på hvis område og under hvis jurisdiktion der opstår  

 eller kan opstå en betydelig grad af grænseoverskridende luftforurening over  

 store afstande i forbindelse med aktiviteter, der udøves eller påtænkes  

 udøvet på dette område.
Styring af luftkvaliteten Artikel 6 I overensstemmelse med artiklerne 2-5 og under hensyntagen til  

 igangværende forskning, udveksling af oplysninger og aktiviteter til  

 overvågning samt resultaterne heraf, omkostningerne ved og effektiviteten af  

 lokale korrigerende foranstaltninger og andre foranstaltninger samt, med  

 henblik på at bekæmpe luftforurening, navnlig den luftforurening, der  

 forårsages af nye eller ombyggede anlæg, forpligter hver af de kontraherende  

 parter sig til at udvikle den bedst mulige politik og strategi, herunder  

 systemer til styring af luftkvalitet og inden for rammerne af sådanne  

 systemer kontrolforanstaltninger, som er forenelige med en afbalanceret  

 udvikling, bl.a. gennem anvendelse af den bedste teknologi, der er  

 tilgængelig og økonomisk gennemførlig, samt af affaldsminimerende teknik.
Forskning og udvikling Artikel 7 De kontraherende parter vil efter behov iværksætte og koordinere forskning  

 og/eller udvikling vedrørende:
Udveksling af information Artikel 8 I det i artikel 10 omhandlede forvaltningsorgan og på bilateral basis  

 udveksler de kontraherende parter i fælles interesse tilgængelig information  

 vedrørende:
Gennemførelse og yderligere udvikling af samarbejdsprogrammet for  

 overvågning og vurdering af transport af luftforurenende stoffer over store  

 afstande i Europa Artikel 9 De kontraherende parter understreger nødvendigheden af at gennemføre  

 »samarbejdsprogrammet for overvågning og vurdering af transport af  

 luftforurenende stoffer over store afstande i Europa« (i det følgende  

 benævnt EMEP) og er med hensyn til den yderligere udvikling af dette program  

 enige om at lægge hovedvægten på:
Forvaltningsorgan Artikel 10 Sekretariat Artikel 11 Sekretariatet for Den økonomiske Kommission for Europa udfører på  

 forvaltningsorganets vegne følgende sekretariatsfunktioner:
Ændring af konventionen Artikel 12 Tvister Artikel 13 Hvis der mellem to eller flere kontraherende parter i denne konvention  

 opstår tvist med hensyn til fortolkningen eller anvendelsen af konventionen,  

 skal de pågældende parter søge tvisten bilagt gennem forhandling eller gennem  

 enhver anden metode til bilæggelse af tvister, som tvistens parter kan  

 acceptere.
Undertegnelse Artikel 14 Ratifikation, accept, godkendelse og tiltrædelse Artikel 15 Ikrafttræden Artikel 16 Opsigelse Artikel 17 En kontraherende part kan når som helst efter at der er gået fem år fra  

 den dato, da denne konvention trådte i kraft for den pågældende kontraherende  

 part, opsige konventionen ved skriftlig meddelelse herom til depositaren.  

 Enhver sådan opsigelse træder i kraft den 90. dag efter datoen for  

 depositarens modtagelse af den.
Autentiske tekster Artikel 18 Originaleksemplaret af denne konvention, hvis engelske, franske og  

 russiske tekster alle er lige autentiske, deponeres hos De forenede Nationers  

 generalsekretær.
 TIL BEKRÆFTELSE HERAF har undertegnede, som er behørigt bemyndigede  

 dertil, underskrevet nærværende konvention.
UDFÆRDIGET i Geneve i dag den trettende november nitten hundrede og  

 nioghalvfjerds.
Danmarks ratifikationsinstrument deponeredes den 18. juni  

 1982 hos De forenede Nationers generalsekretær.
I medfør af artikel 16, stk.  

 1, trådte konventionen i kraft den 16. marts 1983 for følgende lande:  

 Amerikas forenede Stater, Belgien, Bulgarien, Canada, Danmark, Finland,  

 Frankrig, Den hviderussiske socialistiske Sovjetrepublik, Irland, Italien,  

 Luxembourg, Nederlandene, Norge, Portugal, Sovjetunionen, Spanien,  

 Storbritannien, Sverige, Den tyske demokratiske Republik, Forbundsrepublikken  

 Tyskland, Den ukrainske socialistiske Sovjetrepublik, Ungarn og Østrig samt  

 for Det europæiske økonomiske Fællesskab.
Endvidere har følgende lande  

 deponeret deres ratifikationsinstrumenter på de vedføjede datoer:
