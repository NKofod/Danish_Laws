Cirkulære om
definition af kontrolprocesser  

 vedrørende ligningsplanen1) Dette cirkulære om definition af kontrolprocesser er  

 udarbejdet i henhold til skattestyrelseslovens § 13, stk. 3, og  

 vedtaget af Ligningsrådet.
 Cirkulæret erstatter cirkulære nr. 75 af 12.  

 maj 1998 (tss-cirkulære 1998-9). Der er ikke med dette cirkulære  

 foretaget ændringer i de grundlæggende definitioner, men der er  

 foretaget en række justeringer især med henblik på at  

 tydeliggøre definitionen af kontrolprocessen partiel revision samt  

 skabe klarhed over, hvilke krav til dokumentation af kontrolprocesser, der er  

 gældende.
 Cirkulæret træder i kraft med virkning fra  

 ligningsplanperioden 2000/2001.
Revision Ved en revision forstås handlinger, der under hensyn  

 til væsentlighed og risici, er nødvendige for at erhverve en  

 begrundet overbevisning om, at skatteyderens/virksomhedens vare- og  

 pengestrømme er korrekt registreret.
 Hertil kommer handlinger i forbindelse med  

 undersøgelse af, om aktivernes ejerforhold,  

 værdiansættelse og tilstedeværelse er korrekte, samt  

 korrekt registrering/angivelse af kapitaltilvejebringelse.
 Revisionens formål er at undersøge, om  

 retsgrundlaget (subjektiv skattepligt) for skattepligt er til stede, og om  

 skatteyderens/virksomhedens skattepligtige indkomst (objektiv skattepligt) er  

 opgjort i overensstemmelse med gældende skatteregler.
 Ved revision skal der være opklarende kontakt til  

 skatteyderen/virksomheden, skatteyderens/virksomhedens repræsentant,  

 andre myndigheder, penge-, realkredit-, pensionsinstitutter eller  

 samhandelspartnere m.v. efter skattekontrolloven og andre myndigheder internt  

 i kommunen, til oplysning vedrørende selve regnskabsgrundlaget.
Afgrænsningen af, hvad der forstås ved andre  

 myndigheder må foretages ud fra en konkret vurdering af det  

 underliggende retsgrundlag.
Det vurderes, hvilken grad af  

 selvstændighed den enkelte myndighed indtager, om den træffer  

 afgørelser på egne vegne, hvorledes klageadgang er reguleret  

 m.v.
Forskelle i organisatorisk opbygning i de enkelte  

 kommuner/kommunefællesskaber bør ikke være  

 afgørende for den konkrete vurdering af, om der er tale om en anden  

 myndighed.
 Desuden skal revisionen omfatte en gennemførelse af  

 revisionsmæssige arbejdsprocedurer vedrørende selve  

 regnskabsgrundlaget med henblik på konstatering af eventuelle  

 materielle og formelle fejl og lovovertrædelser.
 Det regnskabsmæssige grundlag defineres som  

 regnskab, grundbilag i form af købs- og salgsfakturaer, kontrakter  

 mv., kassekladder, kontospecifikationer, posteringsark, momshæfter samt  

 eventuelt øvrigt materiale, der ligger udenfor selvangivelsen.
 Det er skatteyderens samlede aktiviteter, der danner  

 udgangspunkt for gennemførelsen af en revision.
 Hvis skatteyderen har flere virksomheder, er det de  

 samlede aktiviteter, der danner grundlag for til- og fravalg af hovedposter.  

 Hvis revisionen alene skal vedrøre en af skatteyderens virksomheder  

 blandt flere, skal der foretages begrundet fravalg af de øvrige  

 virksomheders tilsvarende hovedposter.
 Skatteydere, der tages op til revision, skal vurderes ud  

 fra kriterier om væsentlighed og risici, således at samtlige  

 hovedposter, herunder fravalgte hovedposter, bliver vurderet og kommenteret i  

 relation til en helhedsbedømmelse.
Der er ikke formkrav til begrundelsen for fravalg af  

 hovedposter.
Der skal blot i sagen angives årsagen til, hvorfor et  

 konkret tilvalg og fravalg er foretaget.
 Revision omfatter nedennævnte hovedposter:
Omsætning Varekøb Igangværende arbejder Lønninger Omkostninger Afskrivninger Finansielle indtægter/udgifter Immaterielle anlægsaktiver Materielle anlægsaktiver Omsætningsaktiver Gæld Egenkapitalen Det gennemførte revisionsarbejde skal dokumenteres  

 i sagen.
Der er udarbejdet en skabelon til et internt notatark, som  

 kommunen kan vælge at anvende til dokumentation af de  

 gennemførte kontrolprocesser.
Se bilag 1.
Partiel revision For partiel revision gælder der samme krav med  

 hensyn til formål, ekstern kontakt samt gennemførelse af  

 revisionsmæssige arbejdsprocedurer som for revision, hvorfor der i det  

 hele henvises til afsnittet herom.
Partiel revision adskiller sig fra revision derved, at  

 kontrolhandlingen i en partiel revision alene omfatter en eller flere  

 hovedposter i regnskabet.
Fravalg af delposter under en hovedpost skal i  

 givet fald begrundes.
 Hvis skatteyderen har flere virksomheder, er det de  

 samlede aktiviteter, der danner grundlag for valg af hovedpost(er). Hvis den  

 partielle revision alene skal vedrøre en af skatteyderens virksomheder  

 blandt flere, skal der foretages begrundet fravalg af de øvrige  

 virksomheders tilsvarende hovedposter.
Der er ikke formkrav til begrundelsen for fravalg af  

 delposter.
Der skal blot i sagen angives årsagen til, hvorfor et  

 konkret fravalg er foretaget.
Samtlige delposter under en hovedpost skal  

 vurderes og kommenteres i relation til en helhedsbedømmelse.
Denne  

 vurdering kan eventuelt ske samlet, hvor regnskabsmaterialet er  

 begrænset.
 Det gennemførte revisionsarbejde skal dokumenteres  

 i sagen.
Ligningsmæssig gennemgang Ved ligningsmæssig gennemgang forstås kontrol-  

 og ligningshandlinger, der foretages efter visitering, og indebærer en  

 skattemæssig stillingtagen til enkeltposter i  

 selvangivelsen/regnskabet.
 I det omfang den skattemæssige kontrol retter sig  

 mod poster i selvangivelsen, der er erhvervsvirksomheden uvedkommende, kan  

 der alene registreres en ligningsmæssig gennemgang.
 Ligningsmæssig gennemgang retter sig primært  

 mod selvangivelsens poster, men adskiller sig derudover fra partiel revision  

 ved, at regnskabsgrundlaget kun gennemgås i det omfang, det er  

 nødvendigt for at tage skattemæssig stilling til de  

 kontrollerede enkeltposter.
 Ligningsmæssig gennemgang omfatter desuden  

 undersøgelser rettet imod skattemæssige korrektioner fra  

 regnskabet til selvangivelsen.
 Den ligningsmæssige gennemgang skal omfatte  

 kontakt til skatteyderen/virksomheden, skatteyderens/virksomhedens  

 repræsentant, andre myndigheder, penge-, realkredit-,  

 pensionsinstitutter eller samhandelspartnere m.v. efter skattekontrolloven og  

 andre myndigheder internt i kommunen til oplysning af sagen.
 Denne kontakt anses også for at være sket ved  

 udsendelse af agterskrivelse/kendelse til skatteyderen.
Afgrænsningen af, hvad der forstås ved andre  

 myndigheder må foretages ud fra en konkret vurdering af det  

 underliggende retsgrundlag.
Det vurderes hvilken grad af selvstændighed  

 den enkelte myndighed indtager, om den træffer afgørelser  

 på egne vegne, hvorledes klageadgang er reguleret m.v.
Forskelle i  

 organisatorisk opbygning i de enkelte kommuner/kommunefællesskaber og  

 regioner bør ikke være afgørende for den konkrete  

 vurdering af, om der er tale om en anden myndighed.
 Ligningsmæssig gennemgang kan igangsættes  

 såvel på grundlag af interne vurderinger, som på grundlag  

 af eksterne i form af systemadviseringer og henvendelser fra andre  

 myndigheder eller fra skatteyderen m.v.
 Der kan efter sagsafslutningen tilgå oplysninger,  

 der betinger genoptagelse af sagen ved gennemførelse af nye  

 arbejdshandlinger, som efterfølgende gør, at en registrering af  

 kontrolprocesen ændres.
 Det gennemførte ligningsarbejde skal dokumenteres i  

 sagen.
Visitering Som visitering anses det arbejde, der går forud for  

 ligningsarbejdet, som forberedelse for ligningen, og som hverken gøres  

 til genstand for måltalsudmelding eller indgår i registreringen  

 af kontrolresultaterne til det statslige statistiksystem.
I visiteringen vil følgende arbejdshandlinger kunne  

 indgå: Gennemlæsning, intern informationsindsamling og  

 risikovurdering.
Visitering kan udføres både manuelt og af et  

 EDB-system.
 Visitering omfatter også udsøgte sager, der  

 efter en fornyet gennemgang kan henlægges uden, at der har været  

 kontakt til skatteyderen / virksomheden, skatteyderens / virksomhedens  

 repræsentant eller andre myndigheder, herunder penge-, realkredit-  

 eller pensionsinstitutter, samhandelspartnere m.v. efter skattekontrolloven  

 og andre forvaltninger internt i kommunen til oplysning af sagen.
 Selv om sagen har været omfattet af de af  

 Ligningsrådet udmeldte udsøgninger til støtte for  

 lønmodtagerligningen eller af temaligningen, vil den skulle henregnes  

 under visitering, hvis der ikke har været etableret kontakt til  

 skatteyderen eller andre.
 Tekniske rettelser.
Tekniske rettelser anses som visitering.
Dette  

 indebærer, at alle arbejdsprocesser, der indgår i  

 visiteringsarbejdet, også de arbejdsprocesser, som dels er beskrevet i  

 slutvejledningen, dels i brev af 28. maj 1996 fra styrelsen til kommunerne,  

 ikke indgår i måltal og målopfyldelsen.
Told- og Skattestyrelsen, den 16. juni  

 2000 Frantz Howitz /Karsten Juncher 1)   I Told- og  

 Skattestyrelsens interne nummerrække har cirkulæret nr. 2000  

 16.
