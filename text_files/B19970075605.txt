 I medfør af §§ 18, 21, 22, 24a, 24b, 24c, 24e og § 42 stk. 1 og 2 i lov om  

 saltvandsfiskeri, jf. lovbekendtgørelse nr. 798 af 29. september 1993 som  

 ændret ved lov nr. 1082 af 22. december 1993, fastsættes følgende:
Forholdet til skibsfarten § 1.  Fiskeri må ikke udøves på en sådan måde, at den  

 frie sejlads derved hindres eller vanskeliggøres.
 Stk. 2.  Fiskeridirektoratet kan påbyde fjernelse af  

 fiskeredskaber og for ejerens regning lade fiskeredskaber fjerne når disse af  

 Fiskeridirektoratet, Farvandsvæsenet eller Søfartsstyrelsen skønnes at hindre  

 eller vanskeliggøre sejladsen.
 Stk. 3.  Fiskeridirektoratets afgørelser om fjernelse af  

 fiskeredskaber kan indbringes for departementet.
§ 2.  Opstilling af bundgarn og bundgarnslignende  

 ruseredskaber, såvel ovenvands- som undervandsruser skal anmeldes til  

 Fiskeridirektoratet ved det stedlige fiskeriinspektorat før pladsen indtages  

 med angivelse af pladsens beliggenhed på søkort eller kortskitse. (Dog  

 undtaget rejeruser.) § 3.  Af hensyn til sejladsen langs kysterne, skal der  

 for bundgarn og bundgarnslignende redskaber i en garnrække anbragt i  

 flugtlinie jf. § 11, for hvert andet redskab etableres en  

 gennemsejlingsåbning med en bredde på mindst 20 meter.
I  

 gennemsejlingsåbninger må der ikke anbringes fiskeredskaber.
 § 4.  Pæle i anvendelse og pæle, der midlertidigt  

 efterlades på fiskeriterritoriet skal være i forsvarlig stand og være  

 afmærket efter gældende regler og holdes under tilsyn af brugeren.
 Stk. 2.  Knækkede eller væltede pæle skal straks når  

 vejrforholdene tillader det fjernes fuldstændigt af brugeren eller den, der  

 sidst har brugt pladsen.
Stk. 3.  Fiskeridirektoratet ved det stedlige  

 fiskeriinspektorat kan straks lade de afbrækkede eller væltede pæle fjerne,  

 når de efter fiskeriinspektoratets, Farvandsvæsenets eller Søfartsstyrelsens  

 skøn kan medføre fare for sejlads eller mennesker.
Omkostningerne til  

 fjernelse afholdes af brugeren eller den, der sidst har brugt pladsen.
§ 5.  Pæle, der ikke benyttes til fiskeri mellem  

 fiskesæsoner, skal optages efter fiskesæsonens afslutning, senest ved  

 kalenderårets udgang.
Fiskeriet betragtes ikke som afsluttet, når afbrydelse  

 er sket i kortere tid, dog højest 14 dage for tørring eller udbedring af  

 redskaberne.
Stk. 2.  Fiskeridirektoratet ved det stedlige  

 fiskeriinspektorat kan dog tillade, at pælene undlades optaget såfremt  

 pælenes tilstedeværelse og tilstand er forsvarlig, og er afmærket efter  

 gældende regler.
Pælene skal holdes under tilsyn jvf. § 4, stk. 1, og kan  

 kræves fjernet jvf. § 4 stk. 3.
Indtagelse og bevarelse af fiskepladser § 6.  Den, der har anbragt et fiskeredskab og har  

 påbegyndt lovligt fiskeri, med fiskeredskaber der er afmærket og mærket efter  

 gældende regler, har fortrinsret til benyttelse af pladsen fremfor andre  

 fiskere så længe fiskeriet udøves, og må ikke fortrænges fra stedet eller  

 forulempes i sit fiskeri af disse.
 Stk. 2.  Fortrinsretten indtræder allerede når ramning  

 af pælene eller forankring af bøjerne påbegyndes, såfremt der slås eller  

 sættes et stade færdigt ad gangen og arbejdet tilendebringes inden 14 dage.  

 For flerårig fortrinsret gælder dog reglerne i §§ 17 - 24.
§ 7.  Under udsætningen af redskaber skal enhver  

 fisker søge undgået, at hans redskaber kommer andre redskaber så nær, at de  

 ikke kan holdes klar af hinanden.
Den, der sidst har påbegyndt udsætningen af  

 sine redskaber, skal vige for den, der er begyndt først.
Viser det sig ved  

 dragningen, at redskaberne er blevet uklare, og det bliver nødvendigt at  

 kappe, skal dette altid ske på egne redskaber.
Afstandsgrænser mellem fiskeredskaber § 8.  Hvor fiskeriet ikke udøves ifølge særlig  

 adkomst, jf. § 15 i lov om saltvandsfiskeri, eller hvor der ikke i  

 fiskerivedtægt er truffet særlige bestemmelser herom, gælder de i §§ 9 -15  

 nævnte regler for sideafstanden til andre fiskeredskaber.
 Stk. 2.  De i §§ 9 - 15 nævnte afstandsbestemmelser  

 finder ikke anvendelse ved afstand til de i § 15 i lov om saltvandsfiskeri  

 fastsatte særlige rettigheder.
 § 9.  Den indbyrdes afstand mellem bundgarn,  

 bundgarnslignende ruseredskaber eller lignende redskaber, (ovenvandsruser)  

 der er indrettet til at klæde vandskorpen, og som er forankrede, skal, når de  

 måler 20 meter i ringen eller derover, målt efter hele garnets omkreds, dog  

 således, at der beregnes højst 2 meter for fangståbningen, sættes med en  

 afstand af 565 meter til siden målt mellem radenes midtpunkter.
Stk. 2.  Hvor de i stk. 1 nævnte redskaber på grund af  

 kystens form ikke står i samme kompasretning, må yderste pæl eller bøje ikke  

 stå en anden yderpæl eller yderbøje nærmere end 1/4 af den sammenlagte længde  

 af de pågældende 2 redskaber.
Ved redskabets længde forstås afstanden mellem  

 yderste pæl/bøje og den inderste radpæl/radbøje.
 § 10.  Sideafstanden mellem bundgarn,  

 bundgarnslignende ruseredskaber, såvel ovenvands- som undervandsruser, som  

 måler under 20 meter i ringen eller armene og de ovenstående i § 9 stk. 1  

 nævnte redskaber skal være mindst 300 meter målt mellem radenes midtpunkter.
 Stk. 2.  Sideafstanden indbyrdes mellem bundgarn,  

 bundgarnslignende ruseredskaber eller lignende redskaber,såvel ovenvands- som  

 undervandsruser, som måler under 20 meter i ringen eller armene skal være  

 mindst 300 meter målt mellem radenes midtpunkter, dog undtaget for rejeruser.
 § 11.  Såfremt de i § 9 og § 10 nævnte redskaber  

 sættes uden for hinanden, og afstanden mellem det yderste redskabs  

 radpæl/-radbøje og inderste redskabs yderpæl/bøje er under 200 meter, skal  

 det yderste redskab sættes i flugtlinie af det inderste.
 Stk. 2.  Fiskeridirektoratet ved det stedlige  

 fiskeriinspektorat afgør efter forhandling med Farvandsvæsenet, om der efter  

 konkret ansøgning kan ske fravigelse af bestemmelsen i stk. 1.
§ 12.  Mellem de i § 9 og § 10 nævnte redskaber og  

 følgende typer redskaber skal holdes en afstand på 75 meter: kasteruser,  

 nedgarn, krogliner.
Kasteruserækker, nedgarn og krogliner må dog sættes med  

 en indbyrdes afstand af 50 meter.
 Stk. 2.  For håndredskaber gælder ingen indbyrdes  

 afstandsbestemmelser.
§ 13.  Fiskeri med slæbende redskaber herunder  

 dørgning, trolling eller lignende og med håndredskaber må ikke udøves inden  

 for en afstand af 75 meter fra bundgarn, ruser, ruserækker, nedgarn,  

 krogliner eller lignende faststående redskaber.
Undervandsfiskeri med  

 håndredskaber må ikke udøves inden for en afstand af 565 meter fra andre  

 redskaber.
 § 14.  De anførte afstande mellem redskaber må ikke  

 overskrides på de steder, hvor flere fiskere ønsker at indtage redskabsplads,  

 og forholdene i øvrigt egner sig for anbringelse af flere redskaber eller  

 rækker af redskaber inden for disse afstande.
 Stk. 2.  I tvivlstilfælde kan det efter fiskernes  

 begæring afgøres af Fiskeridirektoratet v. det stedlige fiskeriinspektorat om  

 forholdene kræver større afstande mellem redskaberne.
 § 15.  Fiskeredskaber, der uberettiget sættes nærmere  

 andre anbragte redskaber end ovenfor angivet, kan efter skriftlig fremsat  

 begæring straks foranlediges fjernet af Fiskeridirektoratet v.det stedlige  

 fiskeriinspektorat.Omkostningerne ved bortfjernelse af redskabet påhviler  

 den, der har fremsat begæringen, mod ret til at få omkostningerne dækket af  

 den der driver fiskeriet med de redskaber, der er sat ulovligt.
 § 16.  Hvor faststående fiskeredskaber efter særlige  

 bestemmelser kan anbringes i fredningsbælter jf. saltvandsfiskerilovens § 25,  

 og regler udstedt i medfør heraf, må fiskeredskaberne ikke anbringes nærmere  

 hinanden end 250 meter, og ikke nærmere end 125 meter fra udløbet.
Flerårig fortrinsret til bundgarnspladser § 17.  Hvor fiskeri ikke udøves ifølge særlig adkomst  

 jf. § 15 i lov om saltvandsfiskeri, eller hvor der ikke i fiskerivedtægt er  

 truffet særlige bestemmelser herom, kan registrerede erhvervsfiskere eller  

 selskaber, jf. saltvandsfiskerilovens § 3 efter nedenstående regler opnå  

 flerårig ret til erhvervelse og benyttelse af bundgarnspladser.
 Stk. 2.  Ved bundgarnspladser forstås i denne  

 bekendtgørelse pladser, på hvilke der fiskes med bundgarn, bundgarnslignende  

 ruseredskaber eller lignende redskaber, såvel ovenvands - som  

 undervandsruser, bortset fra redskaber beregnet til fangst af rejer.
§ 18.  Registrerede erhvervsfiskere og selskaber jf.  

 saltvandsfiskerilovens § 3 kan med flerårig fortrinsret erhverve ledige  

 bundgarnspladser fra et kalenderårs begyndelse ved skriftlig anmeldelse til  

 det stedlige fiskeriinspektorat.
Anmeldelse, i hvilken der skal angives den  

 eller de ønskede pladsers beliggenhed, skal skriftligt være  

 fiskeriinspektoratet i hænde inden den 15. oktober.
 Stk. 2.  Såfremt flere har ansøgt om en ledig  

 bundgarnsplads, og der ikke forinden mellem ansøgerne er opnået enighed om  

 fordeling af pladserne, indkalder Fiskeridirektoratet v. det stedlige  

 fiskeriinspektorat snarest efter den 15. oktober ved anbefalet brev samtlige  

 anmeldere til et møde om fordelingen mellem ansøgerne af de anmeldte pladser  

 evt. ved lodtrækning.
Stk. 3.  Ansøgeren skal give personlig møde eller ved  

 fuldmægtig.
Kun fiskere der er tilstede eller er repræsenteret kan deltage i  

 lodtrækninger.
 § 19.  Medmindre der på mødet opnås enighed om  

 lodtrækningsformen, træffer Fiskeri-direktoratet ved det stedlige  

 fiskeriinspektorat afgørelse herom.
 Stk. 2.  Har et selskab, interessentskab, kompagniskab  

 eller lignende anmeldt fortrinsret til bundgarnsplads, kan erhvervsfiskere,  

 der tillige er selskabsdeltagere i dette selskab, interessenter, kompagnoner  

 eller ansatte ikke deltage i lodtrækning om denne plads.
 Stk. 3.  Den, der deltager i lodtrækningen, skal kunne  

 dokumentere at have rådighed over bundgarnsredskaber til at udsætte på  

 pladsen.
Stk. 4.  Den, der har erhvervet flere ledige  

 bundgarnspladser, end fiskeren kan og vil besætte, skal straks underrette  

 fiskeriinspektoratet om, hvilke pladser der ikke benyttes.
De pågældende  

 pladser betragtes herefter som afgivet.
Sker dette inden fordelingsmødet,  

 finder om fornødent ny lodtrækning sted blandt dem der har anmeldt rettidigt.
§ 20.  Når bundgarnspladser bruges til fiskeri med  

 garn, som måler mindst 20 meter i ringen, bevarer personer og selskaber mv.  

 fortrinsretten i 6 år.
For garn, som måler mindre end 20 meter i ringen eller  

 ingen ring bevares fortrinsretten i 3 år (til en 1. januar).
 § 21.  En flerårig fortrinsret til benyttelse af en  

 bundgarnsplads bevares kun, såfremt følgende betingelser er opfyldt:
 § 22.  Ud over de i § 21 nævnte tilfælde fortabes den  

 flerårige fortrinsret såfremt indehaveren i løbet af fortrinsretsperioden  

 ikke længere opfylder betingelserne for at drive erhvervsfiskeri.
 § 23.  Fortabes fortrinsretten, kan bundgarnspladsen  

 indtil årets udgang benyttes af alle og enhver under iagttagelse af de for  

 fiskeriets udøvelse almindeligt givne regler.
§ 24.  I tilfælde af brugerens død bevarer arvinger og  

 den samlevende ægtefælle dog fortrinsretten til at benytte bundgarnspladsen,  

 indtil fortrinsretten for den afdøde bruger ville være udløbet.
Denne ret kan  

 af arvingerne og den efterladte ægtefælle overlades til andre under  

 forudsætning af, at de til fiskeriet på pladsen hidtil benyttede garn og pæle  

 samtidig overlades den nye bruger, eventuelt ved salg eller leje.
 § 25.  For bundgarnspladser, der efter oven-stående  

 regler ikke er tildelt flerårig fortrinsret, kan registrerede  

 bierhvervsfiskere opnå 1 års fortrinsret fra et kalenderårs begyndelse til  

 årets udgang, såfremt anmeldelse af pladsen skritligt er meddelt  

 fiskeriinspektoratet inden 15. oktober.
 Stk. 2.  I øvrigt anvendes ovenstående regler om  

 tildeling af fortrinsret herunder lodtrækning blandt flere anmeldere.
§ 26.  De tildelte bundgarnspladser indtegnes af  

 Fiskeridirektoratet evt. ved det stedlige fiskeriinspektoratet på kort eller  

 kortskitser, med antallet af garn i garnrækker.
Kortskitser udleveres af  

 fiskeriinspektoratet efter anmodning herom.
 § 27.  Overtrædelse af § 1, stk. 1, § 2, § 3, § 4,  

 stk. 1 og 2, § 5 stk 1, § 6, stk. 1, § 7, §§ 9 - 14 og § 16 eller manglende  

 efterkommelse af Fiskeridirektoratets eller fiskeriinspektoratets påbud  

 straffes med bøde.
 Stk. 2.  Overtrædelse af bestemmelserne fastsat i § 6 og  

 §§ 9 - 14 er alene undergivet privat påtale.
 § 28.  Bundgarnspladser indtaget med flerårig  

 fortrinsret, og tildelt før 1. januar 1997, bevarer placeringen uanset  

 afstandsgrænserne nævnt i § 16 ikke er overholdt, indtil fortrinsrettens  

 udløb.
 § 29.  Fiskeridirektoratets udlæg afholdt i henhold  

 til § 1, stk. 2 og § 4, stk. 3, kan inddrives ved udpantning.
 § 30.  Bekendtgørelsen træder i kraft den 15. oktober  

 1997.
