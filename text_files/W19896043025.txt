Udtalt af Voldgiftsretten, at et forlig var misligholdt af  

 entreprenøren og derfor ikke bindende for bygherren, fordi aftalen mellem  

 parterne indebar, at der ikke kunne ske modregning i den del af  

 entreprenørens krav om betaling af ekstraarbejder, der var betridt af  

 bygherren.
Entreprenøren havde derfor haft pligt til at betale  

 forligsbeløbet, dog med fradrag for godkendte ekstraarbejder.
KENDELSE i Voldgiftssag nr.
C 2024 Byggeselskabet K ApS mod A A/S Ved entreprisekontrakt af 8. januar 1986 med tillæg af 9. s.m. mellem  

 klageren, Byggeselskabet K ApS, og indklagede, A A/S, påtog indklagede sig  

 som hovedentreprenør at levere 15 rækkehuse på ejendommen, matr.nr. xx  

 Y-sted.
Der er i forbindelse hermed opstået en række tvistpunkter mellem parterne,  

 og klageren har ved klageskrift af 17. februar 1987 indbragt sagen for en i  

 henhold til »Regler for behandling af sager ved Voldgiftsretten for  

 Bygge- og Anlægsvirksomhed« nedsat voldgiftsret, bestående af direktør,  

 civilingeniør Z.F.
Styczen, civilingeniør Paul L.
Bigum og højesteretsdommer  

 H.
Funch Jensen, sidstsnævnte som retsformand.
Det fremgår af sagen, at klagerens advokat, advokat B, den 11. september  

 1986 fremsendte en opgørelse til indklagedes advokat over klagerens  

 erstatningskrav i anledning af indklagedes forsinkelse med færdiggørelse af  

 byggeriet.
Kravet var foreløbig opgjort til ca. 1,1 mill. kr. og vedrørte  

 alene »det af forsinkelsen forårsagede rentetab på byggelånet«.
 Der blev i denne anledning afholdt et møde hos advokat C, der  

 repræsenterede indklagede.
 På mødet blev formuleret følgende forlig:
 A A/S betaler 150.000 kr. til fuld og endelig afgørelse af ethvert krav,  

 som K ApS måtte kunne rejse mod A A/S i anledning af, at A A/S's entreprise  

 på Z-vej iii ikke var fuldført den 1. september 1986.
I det omfang entreprisen først fuldføres senere end den 1. oktober 1986,  

 skal A derudover betale dagbøder.
For tiden 1. oktober - 30. oktober 1986  

 udgør dagbøderne 10.000 kr. pr. kalenderdag, mens de derefter udgør 20.000  

 kr. pr. kalenderdag.
 Entreprisen anses for fuldført, uanset om parterne ikke måtte være enige  

 om samtlige detaljer i projektet, herunder om, hvorvidt pudsning af  

 fundamenter er omfattet af A A/S's entreprise.
I øvrigt er entreprisekontrakten af 8. januar 1986 uændret, bortset fra at  

 K ApS ikke kan kræve erstatning ved siden af eventuelle dagbøder.' Under denne voldgiftssag har klageren gentaget sit krav på erstatning for  

 rentetab på byggelånet og har til støtte herfor gjort gældende, at forliget  

 ikke er bindende for klageren, da det ikke er opfyldt af indklagede.
 Indklagede har gjort gældende, at forliget er bindende for klageren, da  

 indklagede har opfyldt forliget, idet forligsbeløbet er fratrukket i  

 indklagedes krav på 211.067 kr. vedrørende en række ekstraarbejder.
 Efter parternes begæring har voldgiftsretten udtaget dette tvistpunkt  

 mellem parterne til særskilt påkendelse.
 Efter at forliget var blevet godkendt af indklagede, underrettede  

 indklagedes advokat klagernes advokat herom i skrivelse af 16. september  

 1987, hvori bl.a. anføres:
 »I fortsættelse af vore drøftelser den 12. ds. kan jeg meddele, at A  

 A/S tiltræder det af K ApS fremsatte forligsforslag.
Jeg beder Dem foranledige vedlagte forlig underskrevet af K ApS og  

 derefter sendt til mit kontor.
De 150.000 kr. vil blive betalt straks efter,  

 at jeg har modtaget det underskrevne forlig.« Den 23. september 1986 returnerede klagerens advokat forliget i  

 underskrevet stand og anførte i forbindelse hermed bl.a.:
»Jeg beder Dem venligst foranledige, at jeg modtager kopi af forliget  

 underskrevet af Deres klienter, ligesom jeg beder Dem venligst foranledige  

 mine klienters tilgodehavende på kr. 150.000,- afregnet i overensstemmelse  

 med Deres skrivelse af 16. ds.« Da indklagede ikke betalte forligsbeløbet, meddelte klagerens advokat i  

 skrivelse af 7. oktober 1986, at »såfremt dette ikke er fremsendt .....  

 inden 3 dage fra dato, anser jeg forliget for misligholdt af Deres klienter,  

 og at mine klienter følgelig ikke er bundet heraf«.
 Ved skrivelse af 14. oktober 1986 meddelte indklagedes advokat, at  

 indklagede »modregner de 150.000 kr. i selskabets tilgodehavende«  

 hos klageren.
 På dette tidspunkt var 6. rate på 544.486 kr. forfaldet til betaling.  

 Sidste betalingsdag var den 20. september, og beløbet var ikke betalt.
 7. og sidste rate forfaldt til betaling den 21. oktober 1986 og ville  

 andrage ca. 517.700 kr.
Endvidere var en række fakturaer fra indklagede på ekstraarbejder ikke  

 blevet betalt af klageren.
Ekstraarbejderne er faktureret i tiden fra den 30.  

 april 1986 til den 31. oktober 1986 med ialt ca. 211.800 kr., hvoraf klageren  

 kun ville anerkende nogle enkelte poster på ialt ca. 35.500 kr.
Den 15. oktober blev der afholdt et møde mellem klagerens direktør,  

 ingeniør D, og afdelingsleder hos indklagede, ingeniør E.
Efter mødet skrev  

 direktør D samme dag til indklagede bl.a. følgende:
 »Ved mødet i dag bemærkede De, at a contobegæring nr. 6 endnu ikke er  

 betalt.
Jeg skal drage omsorg for, at denne omgående ekspederes, idet jeg samtidig  

 bekræfter dagens aftale om, at den ved indgåelse af vort forlig omkring  

 tidsplan m.v. aftalte erstatning på kr. 150.000,- straks herefter betales af  

 Dem, dog med fradrag af fakturerede og godkendte ekstraydelser.« I tilslutning hertil meddelte advokat B i skrivelse af 17. oktober 1986  

 indklagedes advokat bl.a. følgende:
»Jeg bekræfter samtidig den med Deres klienter og advokatfuldmægtig F  

 indgåede aftale om, at mine klienter anviser a-contobegæring stor ca. kr.  

 600.000,- til betaling, og at Deres klienter herefter fremsender  

 forligsbeløbet kr. 150.000,- til mig, idet Deres klienter dog er berettiget  

 til at modregne de af mine klienter godkendte ekstraregninger.« Den 6. rate blev herefter betalt den 20. oktober 1986.
 Den 23. oktober 1986 tilskrev indklagedes advokat klagerens advokat  

 således:
 »I Deres brev af 17. ds. har de anført følgende:
»...idet Deres klienter dog er berettiget til at modregne (i) de af  

 mine klienter godkendte ekstraregninger.« Det citerede giver mig anledning til at påpege, at K ApS ikke kan nægte  

 godkendelse af ektraregninger i videre omfang end det, der følger af  

 almindelige obligationsretlige regler.' Beløbet er ikke blevet betalt og er heller ikke fratrukket 7. rate, der  

 først blev betalt den 6. marts 1987. De 150.000 kr. er først under  

 voldgiftssagen af indklagede blevet fratrukket i indklagedes modkrav på de  

 ca. 211.000 kr.
Såvel ingeniør E som advokat C har forklaret, at det for så vidt var  

 meningen, at forligsbeløbet på 150.000 kr. skulle betales straks.
Ingeniør E  

 har yderligere forklaret, at indklagede havde det princip, at man ikke  

 betalte til medkontrahenter, der skyldte beløb til indklagede.
 Direktør D har forklaret, at klageren af likviditetsmæssige årsager lagde  

 vægt på at modtage et kontant beløb, og indklagedes repræsentanter havde på  

 forligsmødet i september lovet, at beløbet ikke blev modregnet.
 Voldgiftsretten skal herefter udtale:
Uanset om indklagede efter almindelige regler måtte være berettiget til at  

 modregne beløbet på 150.000 kr. i tilgodehavender hos klageren, finder  

 voldgiftretten, at dette er uden betydning for sagens afgørelse.
Det  

 afgørende er, om det indgåede forlig indebærer en aftale om begrænsning af  

 indklagedes eventuelle modregningsret.
Den seneste aftale mellem parterne har i hvert fald den betydning, at  

 modregning ikke kunne ske i den del af indklagedes krav om betaling for  

 ekstraarbejder, der var bestridt af klageren.
Indklagedes advokats ovenfor  

 citerede skrivelse af 23. oktober tager ikke afstand herfra, idet skrivelsen  

 på baggrund af hele hændelsesforløbet må forstås som en præcision af, at  

 indklagede ikke som følge af forligsaftalen gav afkald på at gøre den  

 bestridte del af ekstraarbejdskravet gældende.
Voldgiftsretten finder derfor, også under hensyn til det ubetingede  

 indhold af advokat C's skrivelse af 16. september 1986, at indklagede  

 umiddelbart efter anvisningen af 6. rate har haft pligt til at betale  

 klageren 115.000 kr.
Da dette ikke er sket, er forliget misligholdt af  

 indklagede og derfor ikke bindende for klageren.
 Voldgiftsretten har herved ikke taget stilling til dette forholds  

 betydning for sagens endelige afgørelse.
 Omkostningerne ved den særskilte behandling af spørgsmålet fastsættes i  

 forbindelse med sagens endelige afgørelse.
 T H I B E S T E M M E S :
 Det lægges ved sagens afgørelse til grund, at det mellem parterne indgåede  

 forlig er misligholdt af indklagede, A A/S, og er uforbindende for klageren,  

 Byggeselskabet K ApS.
København, den 22. februar 1989 Z.F.
Styczen H.
Funch Jensen Paul L.
Bigum P.v.c.
