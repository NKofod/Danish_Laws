I medfør af § 28, stk. 3 og 5, i lov nr. 814 af 21. december 1988 om husdyrsygdomme, som ændret ved lov nr. 189 af 23. marts 1992 og lov nr. 1066 af 23. december 1992 (husdyrsygdomsloven), og efter bemyndigelse fra landbrugsministeren fastsættes:
 § 1.  Til dækning af Veterinærdirektoratets udgifter  

 ved lovpligtig veterinærkontrol i forbindelse med udførsel af levende dyr og  

 produkter omfattet af husdyrsygdomsloven betales for kontrol mandag til  

 fredag, der udføres mellem kl. 17 og 22, 120 kr. pr. påbegyndt kvarter.  

 Kontrol mandag til fredag mellem kl. 22 og 6, på lørdage samt på søn- og  

 helligdage betales med 160 kr. pr. påbegyndt kvarter.
 § 2.  For erindringsskrivelser vedrørende ikke  

 rettidig betaling opkræves et gebyr på 40 kr.
 Stk. 2.  Ved for sen betaling opkræves 1,3 pct. pr.  

 påbegyndt måned fra kravets forfaldsdag.
 § 3.  Der er udpantningsret for de i §§ 1 og 2  

 omhandlede beløb, jf. § 28 b i husdyrsygdomsloven.
 § 4.  Bekendtgørelsen træder i kraft den 1. september  

 1993.
 § 5.  Bekendtgørelsen gælder ikke for Grønland.
