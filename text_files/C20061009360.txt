Vejledning  

 om vejledende indtægtsgrænser mv. for 2007 i sager om børnebidrag og  

 ægtefællebidrag Indhold 1.
Indledning 2.
Børnebidrag 2.1.
Højere bidrag end  

 normalbidraget 2.2.
Uddannelsesbidrag 2.3.
Vejledende  

 retningslinier for fastsættelse af konfirmations- og beklædningsbidrag i 2007 2.4.
Vejledende  

 retningslinier for bortfald eller nedsættelse af børnebidrag og  

 uddannelsesbidrag på grund af barnets egne indtægter 3.
Ægtefællebidrag 3.1.
Vejledende  

 retningslinier for fastsættelse af ægtefællebidrag, når den bidragspligtiges  

 indtægt er lav 3.2.
Vejledende  

 retningslinier for, hvornår den bidragsberettigede ikke har et rimeligt behov  

 for ægtefællebidrag (bidragsloftet) 3.3.
Vejledende  

 retningslinier for fastsættelse af ægtefællebidrag, når den  

 bidragsberettigede ikke har nogen indtægt eller kun har en lav indtægt 1. indledning Denne vejledning indeholder vejledende indtægtsgrænser,  

 retningslinier mv., som statsforvaltningerne og Familiestyrelsen vil anvende  

 i  

 sager om børnebidrag og ægtefællebidrag for 2007.
 Disse indtægtsgrænser er alene vejledende, og ved  

 bidragsfastsættelsen skal der altid foretages et konkret skøn over samtlige  

 omstændigheder  

 i sagen.
 De indtægter, der nævnes i det følgende, er opgjort før skat og  

 arbejdsmarkedsbidrag, men efter fradrag for obligatoriske  

 pensionsindbetalinger.
 Parternes udgifter har normalt ikke stor betydning ved  

 fastsættelse af børne- og ægtefællebidrag.
Der tages dog hensyn til den bidragspligtiges udgifter til  

 forsørgelse af børn efter lov om børns forsørgelse.
Ved opgørelsen af sådanne  

 forsørgelsesudgifter medregnes alle bidragspligtiges biologiske børn,  

 herunder  

 adoptivbørn, der ikke er fyldt 18 år, også selvom der ikke er fastsat bidrag  

 til barnet, eller et fastsat bidrag er bortfaldet.
Hvis bidragspligten til et  

 barn er ophørt efter § 14, stk. 2, i lov om børns forsørgelse, medregnes  

 dette  

 barn dog ikke.
Der tages endvidere hensyn til børn, som er omfattet af  

 adoptionslovens  

 § 1, stk. 2. Endelig tages der hensyn til børn, som den bidragspligtige er  

 pålagt at betale uddannelsesbidrag til efter lovens § 14, stk. 3, eller som  

 den  

 bidragspligtige efter aftale med den bidragsberettigede betaler  

 uddannelsesbidrag til, ligesom der tages hensyn til hjemmeboende  

 uddannelsessøgende børn.
Der tages i øvrigt ikke hensyn til børn, der er  

 fyldt  

 18 år.
Der tages heller ikke hensyn til sted- eller plejebørn, da man ikke  

 har  

 pligt til at forsørge sådanne børn.
I retningslinierne for beregning af børne- og ægtefællebidrag  

 er der taget hensyn til de danske skatteregler, hvorefter den bidragspligtige  

 har skattefradrag for betalte børne- og ægtefællebidrag.
Værdien af  

 skattefradraget er ca. 33 % af bidraget.
Hvis den bidragspligtige ikke har  

 mulighed for at fradrage bidragene i sin indtægt, er bidraget en betydelig  

 større økonomisk belastning, end hvis der er skattefradrag for det.
Der skal  

 derfor ved fastsættelsen af størrelsen af bidraget tages hensyn til en  

 manglende mulighed for skattefradrag.
De vejledende retningslinier for 2006 blev fastsat i  

 cirkulæreskrivelse af 12. december 2005. Ved fastsættelse af nedenstående  

 vejledende retningslinier for 2007 er der taget udgangspunkt i  

 satsreguleringsprocenten  

 på 2,4 %, jf.
Finansministeriets bekendtgørelse nr. 874 af 16. august 2006 om  

 satsreguleringsprocenten, tilpasningsprocenten og satstilpasningsprocenten  

 samt  

 puljebeløb for finansåret 2007.
2. Børnebidrag 2.1. Højere børnebidrag end normalbidraget Størrelsen af børnebidrag fastsættes efter § 14 i lov om børns  

 forsørgelse under hensyn til barnets tarv og forældrenes økonomiske kår,  

 herunder deres erhvervsevne.
Er begge forældre ubemidlede, fastsættes  

 bidraget  

 i almindelighed til normalbidraget.
 Ministeriet for Familie- og Forbrugeranliggender har oplyst, at  

 normalbidraget pr. 1. januar 2007 er forhøjet til 12.756 kr. årligt, svarende  

 til 6.378 kr. halvårligt og 1.063 kr. om måneden.
 Normalbidraget består af et grundbeløb og et tillæg, der i 2007  

 udgør følgende:
   

 	  

 Grundbeløbet udgør  

 11.304 kr. årligt (5.652 kr. halvårligt og 942 kr. om måneden).
   

 	  

 Tillægget udgør 1.452  

 kr. årligt (726 kr. halvårligt og 121 kr. om måneden).
 Ved fastsættelse af højere børnebidrag end normalbidraget i  

 2007 bør der tages udgangspunkt i følgende vejledende indtægtsgrænser:
Normalbidraget med tillæg af 1 barn 2 børn 3 børn 4 børn 5 børn 25 % ca. 340.000 kr.
 ca. 360.000 kr.
 ca. 395.000 kr.
 ca. 440.000 kr.
 ca. 500.000 kr.
50 % ca. 360.000 kr.
 ca. 395.000 kr.
 ca. 440.000 kr.
 ca. 500.000 kr.
 ca. 575.000 kr.
100 % ca. 395.000 kr.
 ca. 440.000 kr.
 ca. 500.000 kr.
 ca. 575.000 kr.
 ca. 680.000 kr.
200 % ca. 6-700.000 kr.
 ca. 7-800.000 kr.
 ca. 8-900.000 kr.
* * 300 % ca. 1,0-1,2 mio.  

 kr.
 ca. 1,2-1,4 mio.  

 kr.
 ca. 1,4-1,6 mio.  

 kr.
* * * Der er ikke fastsat vejledende retningslinier i disse  

 situationer.
I sager om fastsættelse af højere bidrag end normalbidraget  

 lægger statsforvaltningerne og Familiestyrelsen som hovedregel alene vægt på  

 den bidragspligtiges indtægter.
Den bidragsberettigedes indtægter er således  

 som udgangspunkt uden betydning for bidragsfastsættelsen.
Der tages ikke hensyn til de økonomiske forhold hos den  

 bidragspligtiges eller den bidragsberettigedes eventuelle ægtefælle eller  

 samlever.
Dette skyldes, at en ægtefælle eller en samlever ikke har pligt til  

 at deltage i forsørgelsen af barnet.
Som det fremgår af skemaet, er der for sager om højere bidrag  

 end normalbidraget med tillæg af 100 % ikke fastsat vejledende  

 indtægtsgrænser,  

 men vejledende indtægtsniveauer.
Dette skyldes, at bidragsfastsættelsen i  

 disse  

 sager i højere grad beror på et konkret skøn.
Der kan således i disse sager  

 lægges vægt på andre særlige omstændigheder, herunder om den  

 bidragsberettigede  

 har så gode økonomiske forhold, at bidraget bør fastsættes til et lavere  

 beløb  

 end ellers.
De procenttillæg, der fremgår af tabellen ovenfor, beregnes  

 alene af grundbeløbet af normalbidraget.
Tillægget til normalbidraget skal  

 således kun betales én gang, jf. cirkulæreskrivelse af 20. december 1999.
 Ved fastsættelsen af højere bidrag end normalbidraget med  

 tillæg af 100 % bør der alene anvendes procenttillæg delelige med  

 100, f.eks. normalbidraget med tillæg  

 af 200 % eller 300 %. Der bør ikke fastsættes bidrag på eksempelvis  

 normalbidraget med tillæg af 125 %, 150 % eller 250 %. Dette kan dog ikke  

 begrunde ændring af bidrag i sager, hvor bidraget er fastsat eller aftalt til  

 sådanne beløbsstørrelser.
Fastsættelse af højere bidrag end normalbidraget med tillæg af  

 300 % sker efter en konkret vurdering.
Det samme gælder fastsættelse af  

 bidrag  

 højere end normalbidraget, hvis den bidragspligtige har forsørgelsespligt  

 over  

 for flere end 5 børn.
 Ved fastsættelse af meget høje bidrag skal der især tages  

 hensyn til behovet for økonomisk bistand til barnets forsørgelse, den  

 bidragspligtiges bidragsevne og den bidragsberettigedes egne muligheder for  

 at  

 bidrage til barnets forsørgelse.
2.2. Uddannelsesbidrag Efter § 14, stk. 3, i lov om børns forsørgelse kan der  

 fastsættes bidrag til barnets undervisning og uddannelse indtil barnets  

 fyldte  

 24. år.
Der fastsættes kun uddannelsesbidrag, hvis den bidragspligtige  

 har en indtægt af en vis størrelse.
Ved fastsættelse af uddannelsesbidrag i  

 2007  

 bør der tages udgangspunkt i følgende vejledende indtægtsgrænser:
1 barn ca. 300.000 kr.
2 børn ca. 340.000 kr.
3 børn ca. 395.000 kr.
4 børn ca. 460.000 kr.
5 børn ca. 550.000 kr.
I relation til skemaet bemærkes, at det barn/de børn, der søges  

 fastsat uddannelsesbidrag til, medregnes i det samlede antal børn.
Ansøgning  

 om  

 uddannelsesbidrag til et barn henregnes således til en to-barns-situation,  

 hvis  

 den pligtige har forsørgelsespligt over for et andet barn.
 Uddannelsesbidrag fastsættes som udgangspunkt til grundbeløbet  

 af normalbidraget, dvs. 11.304 kr. årligt i 2007.
Hvis den bidragspligtige har gode økonomiske forhold, kan der  

 efter et konkret skøn fastsættes højere uddannelsesbidrag end grundbeløbet af  

 normalbidraget.
Der er ikke fastsat nærmere retningslinier for dette.  

 Styrelsen  

 kan dog oplyse, at det  på baggrund af bidragspraksis  i en  

 et-barns-situation findes rimeligt, at en bidragspligtig med en årlig indtægt  

 på ca. 475.000 kr. pålægges at betale uddannelsesbidrag på grundbeløbet af  

 normalbidraget med tillæg af 50 %. I samme situation findes det rimeligt at  

 fastsætte uddannelsesbidrag på grundbeløbet af normalbidraget med tillæg af  

 100  

 %, hvis den bidragspligtige har en årlig indtægt på ca. 750.000 kr.
 Bemærk, at der i sager om uddannelsesbidrag også skal tages  

 hensyn til barnets egne indtægter, herunder uddannelsesstøtte, jf. pkt. 2.4.  

 Endvidere skal der  især i sager om forhøjede bidrag  tages  

 hensyn til, om  

 den bidragsberettigede har så gode økonomiske forhold, at bidraget bør  

 fastsættes  

 til et lavere beløb end ellers.
2.3. Vejledende retningslinier for fastsættelse af  

 konfirmations- og beklædningsbidrag i 2007 Betaling af konfirmationsbidrag efter § 15 i lov om børns  

 forsørgelse er et led i den almindelige pligt til at forsørge et barn.
Der  

 fastsættes derfor som udgangspunkt konfirmationsbidrag, selvom den  

 bidragspligtiges økonomiske forhold er dårlige.
Statsforvaltningerne og  

 Familiestyrelsen afslår således normalt kun at  

 fastsætte konfirmationsbidrag, hvis den  

 bidragspligtige dokumenterer at have bidraget til udgifterne ved  

 konfirmationen  

 efter aftale med den bidragsberettigede.
 Det almindelige konfirmationsbidrag udgør 3 gange det ved  

 konfirmationen gældende månedlige grundbeløb af normalbidraget, dvs. 2.826  

 kr.  

 i 2007.
 Der fastsættes forhøjet konfirmationsbidrag, hvis den  

 bidragspligtige efter retningslinierne i pkt. 2.1. på  

 konfirmationstidspunktet  

 kan pålægges at betale normalbidraget med tillæg af 50 % eller 100 %.  

 Konfirmationsbidraget vil i disse tilfælde blive fastsat til 4 eller 5 gange  

 grundbeløbet af det månedlige normalbidrag, dvs. 3.768 kr. eller 4.710 kr. i  

 2007. Der fastsættes normalt ikke højere konfirmationsbidrag.
 Ovenstående retningslinier gælder også i sager om  

 beklædningsbidrag,  

 jf. § 15 i lov om børns forsørgelse.
 Det bemærkes, at statsforvaltningerne ved ansøgning om  

 konfirmationsbidrag ikke bør stille krav om fremlæggelse af dokumentation for  

 konfirmationen, medmindre den bidragspligtige f.eks. betvivler, at barnet  

 skal  

 konfirmeres eller er blevet konfirmeret.
2.4. Vejledende retningslinier for bortfald eller  

 nedsættelse af børnebidrag og uddannelsesbidrag på grund af barnets egne  

 indtægter Afgørelse om bortfald eller nedsættelse af et børnebidrag og  

 uddannelsesbidrag, fordi barnet selv tjener penge, træffes efter en konkret  

 vurdering af, om barnet må antages at kunne forsørge sig selv.
Som vejledende  

 retningslinier har Familiestyrelsen for 2007 bestemt, at børnebidrag og  

 uddannelsesbidrag  

 fastsat til normalbidraget normalt bortfalder for fremtiden, hvis barnet har  

 en  

 indtægt, der overstiger ca. 3.300 kr. om måneden.
Børnebidrag og  

 uddannelsesbidrag fastsat højere end normalbidraget nedsættes, hvis barnet  

 har  

 en indtægt, der overstiger ca. 2.500 kr. om måneden.
Afgørelse om bortfald af  

 børnebidrag og uddannelsesbidrag, der er fastsat højere end normalbidraget,  

 træffes  

 efter en konkret vurdering.
I disse situationer bortfalder bidraget normalt  

 kun, hvis barnet har en væsentlig højere indtægt end 3.300 kr. om måneden.
Ved opgørelsen af barnets indtægt lægges der normalt vægt på  

 indtægten over en længere periode, medmindre der er tale om en nogenlunde  

 fast  

 aflønning.
Der lægges endvidere vægt på, om barnet må antages fortsat at have  

 en indtægt på samme niveau.
Den omstændighed, at indtægten i en kortere  

 periode  

  f.eks. sommerferien  overstiger retningslinierne, kan således  

 ikke i sig  

 selv begrunde bortfald eller nedsættelse af bidraget.
Det bemærkes, at børnepensionsudbetalinger, som hidrører fra  

 den bidragsberettigedes pension, anses for at være en del af  

 bidragsberettigedes  

 forsørgelse af barnet.
Sådanne pensionsudbetalinger betragtes derfor ikke som  

 barnets indtægt.
Der henvises til Skarrildhus-beretningen 1997, B.b.7.
3. Ægtefællebidrag 3.1. Vejledende retningslinier for fastsættelse af  

 ægtefællebidrag, når den bidragspligtiges indtægt er lav Når den bidragspligtiges indtægt er lav, fraviges de  

 almindelige retningslinier for fastsættelse af ægtefællebidrag.
 Overstiger den bidragspligtiges indtægt ikke 18.500 kr. om  

 måneden, bør der ikke fastsættes ægtefællebidrag.
 Når den bidragspligtiges indtægt ligger mellem 18.500 kr. og  

 20.500 kr. om måneden, bør bidraget skønsmæssigt fastsættes til et mindre  

 beløb, end de almindelige retningslinier for fastsættelse af ægtefællebidrag  

 ville  

 føre til.
 Eventuelle bidrags- og forsørgelsespligter, som den  

 bidragspligtige har over for børn, skal fradrages i indtægten, inden der  

 foretages  

 en vurdering af bidragsevnen.
 Et bidrag bør ikke fastsættes så højt, at den bidragspligtiges  

 bruttoindtægt  efter fradrag af ægtefællebidrag samt bidrags- og  

 forsørgelsespligter  

 over for børn  bringes ned under den ovennævnte indtægtsgrænse på ca.  

 18.500  

 kr. om måneden.
3.2. Vejledende retningslinier for, hvornår den  

 bidragsberettigede ikke har et rimeligt behov for ægtefællebidrag  

 (bidragsloftet) Den bidragsberettigedes har ikke et rimeligt behov for bidrag,  

 når han eller hun har gode økonomiske forhold.
Den vejledende indtægtsgrænse for, hvornår den  

 bidragsberettigedes økonomiske forhold må antages at være så gode, at den  

 bidragsberettigede ikke har et rimeligt behov for bidrag, er for 2007 fastsat  

 til ca. 230.000 kr. - ca. 270.000 kr. årligt.
Der bør normalt ikke fastsættes  

 bidrag, hvis den bidragsberettigedes indtægt overstiger denne vejledende  

 indtægtsgrænse.
Hvis den bidragsberettigedes indtægt er mindre end ca. 230.000  

 kr. - ca. 270.000 kr. om året, fastsættes bidraget normalt kun så højt, at  

 den  

 bidragsberettigedes samlede indtægt, inklusive bidrag, er i denne  

 størrelsesorden.
Hvis den bidragspligtiges årlige indtægt overstiger ca.  

 6-700.000 kr., fastsættes bidraget således, at den bidragsberettiges samlede  

 indtægt inklusive bidrag ligger i den øvre halvdel af intervallet.
 Har den bidragspligtige en meget høj indtægt, kan der efter et  

 konkret skøn være grundlag for at fastsætte bidrag, selvom den  

 bidragsberettigedes  

 samlede indtægt derved overstiger ca. 270.000 kr.
Der er ikke fastsat nærmere retningslinier for dette.
På  

 baggrund af bidragspraksis er det efter styrelsens opfattelse rimeligt, hvis  

 en  

 bidragspligtig med en årlig indtægt på ca. 1,0 - 1,1 mio. kr. pålægges at  

 betale bidrag, således at den bidragsberettigede har en samlet indtægt  

 (inklusive bidrag) i størrelsesordenen ca. 270.000 kr. - ca. 290.000 kr.
Har  

 den bidragspligtige en væsentligt højere indtægt, kan der fastsættes bidrag,  

 således at den bidragsberettigede samlede indtægt overstiger ca. 290.000 kr.
3.3. Vejledende retningslinier for fastsættelse af  

 ægtefællebidrag, når den bidragsberettigede ikke har nogen indtægt eller kun  

 har en lav indtægt Ved fastsættelse af ægtefællebidrag tages der udgangspunkt i et  

 beløb svarende til 1/5 af forskellen mellem parternes indtægter.
Denne vejledende udmålingsregel er imidlertid baseret på den  

 typiske situation, hvor begge parter har indtægter af en vis størrelse.
Hvis  

 den bidragsberettigede ikke har indtægter eller kun har en lav indtægt, vil  

 udmålingsreglen medføre fastsættelse af et bidrag, der er uforholdsmæssigt  

 belastende for den bidragspligtige.
Det bemærkes i den forbindelse, at  

 kontanthjælp efter lov om aktiv socialpolitik ikke betragtes som indkomst, da  

 kontanthjælp er subsidiær i forhold til ægtefællebidrag.
 I sager, hvor den bidragsberettigede ikke har indtægter eller  

 kun har en lav indtægt, bør den bidragsberettigede derfor ved  

 bidragsudmålingen  

 tillægges en fiktiv indtægt, der for 2007 fastsættes til 96.000 kr. om året  

 (8.000  

 kr. om måneden).
 Denne fiktive indtægt gælder ikke i relation til vurderingen af  

 den bidragsberettigedes bidragsbehov (bidragsloftet), jf. pkt.  

 3.2.
