Ophævelse af påbud om undersøgelse af temperaturen i kontorer Resumé Arbejdstilsynet var på tilsynsbesøg på en virksomhed, hvor det blev oplyst, at der kunne være meget varmt på kontorerne i sommerperioden.
 Det blev oplyst, at ansatte mente, at der var varmt om sommeren, at døre og vinduer blev åbnet, når der var varmt i kontorerne, at der var løse ventilatorer i kontorerne, og at Arbejdstilsynets tilførende vurderede, at der umiddelbart var varmt ved tilsynsbesøget.
 Arbejdstilsynet påbød på den baggrund virksomheden at undersøge temperaturen på virksomhedens kontorer.
 Det fremgår af § 21, stk. 1, i arbejdsmiljøloven, at Arbejdstilsynet kan forlange, at en virksomhed skal lade foretage undersøgelser for at konstatere, om arbejdsforholdene er sikkerheds- og sundhedsmæssigt forsvarlige.
 Det fremgår af § 31, stk. 1, i bekendtgørelsen om faste arbejdssteders indretning, at temperaturen i arbejdsrum i arbejdstiden skal være tilpasset den menneskelige organisme under hensyn til de anvendte arbejdsmetoder og den fysiske belastning, som de ansatte udsættes for.
 I Arbejdstilsynets At-vejledning A.1.12 om temperatur på faste arbejdssteder fremgår, at temperaturen normalt ikke må overstige 25° C ved stillesiddende arbejde.
 Et enigt Arbejdsmiljøklagenævn ophævede Arbejdstilsynets påbud om, at virksomheden skulle undersøge temperaturen i kontorerne, idet Arbejdstilsynet ikke havde oplyst om temperaturen udendørs, den dag Arbejdstilsynet var på tilsynsbesøg og heller ikke beskrev forhold, der eventuelt kunne medvirke til udvikling af varme i kontorerne, herunder fx hvordan kontorerne var bemandet og indrettet.
 Nævnet vurderede, at det ikke er tilstrækkeligt til et påbud om, at virksomheden skulle måle temperaturen over en periode, at ansatte mente, at der var varmt om sommeren, at døre og vinduer blev åbnet, når der var varmt i kontorerne, at der var løse ventilatorer i kontorerne, og at Arbejdstilsynets medarbejder vurderede, at der umiddelbart var varmt ved tilsynsbesøget.
 Arbejdsmiljøklagenævnet har på møde den 25. oktober 2011 behandlet [navn udeladt]'s klage på vegne af [virksomhedens navn udeladt] over Arbejdstilsynets afgørelse af 11. november 2010. [Navn udeladt] klager over Arbejdstilsynets afgørelse om, at virksomheden skal undersøge temperaturen på kontorerne.
Nævnet traf følgende A F G Ø R E L S E Arbejdsmiljøklagenævnet ophæver Arbejdstilsynets afgørelse om, at [virksomhedens navn udeladt] skal undersøge temperaturen på kontorerne.
 Det betyder, at virksomheden ikke skal sende en tilbagemelding til Arbejdstilsynet.
B E G R U N D E L S E Arbejdstilsynet har ikke sandsynliggjort, at der er en begrundet mistanke om, at der er for varmt i kontorerne.
 Arbejdsmiljøklagenævnet lægger vægt på, at Arbejdstilsynet intet oplyser om forholdene udendørs, den dag Arbejdstilsynet var på tilsynsbesøg.
 Arbejdstilsynet beskriver heller ikke forhold, der eventuelt medvirker til udvikling af varme i kontorerne, herunder fx hvordan kontorerne er bemandet og indretning.
Nævnet vurderer, at det ikke er tilstrækkeligt til et påbud om, at virksomheden skal undersøge temperaturerne,  at ansatte mener, at der er varmt om sommeren  at døre og vinduer åbnes, når der er varmt i kontorerne  at der er løse ventilatorer i kontorerne  at Arbejdstilsynets medarbejder vurderede, at der umiddelbart var varmt ved tilsynsbesøget.
 Afgørelsen er truffet af et enigt Arbejdsmiljøklagenævn.
R E G L E R Arbejdsmiljøklagenævnet har ved afgørelsen benyttet følgende regler:
 Om temperaturer på faste arbejdssteder:
 § 42, stk. 1 og § 43, stk. 1, nr. 1, i lov om arbejdsmiljø, jf. lovbekendtgørelse nr. 1072 af 7. september 2010  § 31, stk. 1, i Beskæftigelsesministeriets bekendtgørelse nr. 96 af 13. februar 2001 om faste arbejdssteders indretning.
 Om arbejdsgiverens pligt til at foretage en undersøgelse:
  § 21, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.
 Reglerne kan læses på de følgende sider.
OPLYSNINGERNE I SAGEN Sagen er afgjort på grundlag af de dokumenter, som klagenævnet har modtaget fra Arbejdstilsynet samt [navn udeladt]'s brev af 10. maj 2011.
På klagenævnets vegne [Navn udeladt] Kopi til  [Adressat udeladt]  [Adressat udeladt]  Arbejdstilsynet, Regler Lov om arbejdsmiljø, jf. lovbekendtgørelse nr. 1072 af 
7. september 2010 Kapitel 6 Arbejdsstedets indretning § 42. Arbejdsstedet skal indrettes således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer og standarder, som har sikkerheds- eller sundhedsmæssig betydning, skal følges.
§ 43. Beskæftigelsesministeren kan fastsætte regler om indretning af faste, midlertidige, skiftende og udendørs arbejdssteder, herunder om 1) arbejdsrum, f.eks. loftshøjde, luftrum, gulve, vægge, lofter, belysning, temperatur, luftfornyelse og støj, 2) velfærdsforanstaltninger m.v., f.eks. opholds- og spiserum, garderober, omklædningsrum, toiletter, vaske- og baderum samt sovesteder og stole, 3) udgangsforhold, f.eks. færdselsveje, trapper og udgange.
 Stk. 2. Det kan i reglerne i medfør af stk. 1 fastsættes, at de gælder for udlejere af bygninger, lokaler, arealer m.v.
Kapitel 4 Almindelige pligter Arbejdsgiveren § 21. Når Arbejdstilsynet forlanger det, eller når forholdene i øvrigt giver anledning dertil, skal arbejdsgiveren lade foretage undersøgelser, prøver og besigtigelser, eventuelt ved særligt sagkyndige, for at konstatere, om arbejdsforholdene er sikkerheds- og sundhedsmæssigt forsvarlige.
 Stk. 2. Beskæftigelsesministeren kan fastsætte nærmere regler om, at undersøgelser m.v., der er forlangt af Arbejdstilsynet efter stk. 1, skal foretages af en autoriseret arbejdsmiljørådgiver.
Beskæftigelsesministeriets bekendtgørelse nr. 96 af 13. februar 2001 om faste arbejdssteders indretning Kapitel 7 Temperaturforhold m.v.
§ 31. I arbejdstiden skal temperaturen i arbejdsrummene være tilpasset den menneskelige organisme under hensyn til de anvendte arbejdsmetoder og den fysiske belastning, som de ansatte udsættes for.
Temperaturforholdene i arbejdsrummet skal være uden generende temperaturforskelle.
 Stk. 2.
