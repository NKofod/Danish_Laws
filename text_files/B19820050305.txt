 I medfør af § 21, stk. 1, i lov nr. 200 af 18. maj 1960 om børns  

 retsstilling, som ændret senest ved § 1 i lov nr. 223 af 26. maj 1982 om  

 ændring af lov om børns retsstilling og retsplejeloven, og i medfør af  

 sidstnævnte lovs § 3, stk. 2, fastsættes:
Rejsning af faderskabssag § 1.  Ønsker en uden for ægteskab besvangret kvinde  

 faderskabssag indledt, indgives begæring herom til det sociale udvalg,  

 amtskommunens socialcenter (i København magistraten og på Frederiksberg det  

 sociale udvalg) eller statsamtet.
Begæringen indgives til en af de nævnte  

 myndigheder på det sted, hvor kvinden bor eller i mangel af bopæl opholder  

 sig, eller hvor faderskabssag i øvrigt skal anlægges, jfr. retsplejelovens §  

 456 c.
 Stk. 2.  Moderen til et barn uden for ægteskab har pligt  

 til inden 1 måned efter fødslen over for en af de myndigheder, der er nævnt i  

 stk. 1, at opgive, hvem der er eller kan være fader til barnet.
 Stk. 3.  Ansøgning om fritagelse for denne  

 oplysningspligt indgives til statsamtet på det sted, hvor moderen bor eller  

 opholder sig.
 § 2.  Den læge eller jordemoder, som bistår ved fødsel  

 af et barn uden for ægteskab, skal inden 14 dage indgive anmeldelse herom  

 efter moderens valg til det sociale udvalg eller amtskommunens socialcenter  

 (magistraten) på det sted, hvor moderen bor eller opholder sig.
 Stk. 2.  Anmeldelsen skal indeholde oplysning om  

 moderens navn, civilstand, stilling, personnummer og bopæl eller opholdssted,  

 tid og sted for fødslen, barnets køn samt, hvis moderen har opgivet, hvem der  

 er eller kan være fader, moderens opgivende herom og oplysning om, hvorvidt  

 moderen allerede har begæret faderskabssag rejst.
 § 3.  Er barnet ikke levende født, finder reglerne i  

 §§ 1 og 2 kun anvendelse, såfremt der rejses krav om bidrag i henhold til  

 lovens § 19.
§ 4.  Modtager det sociale udvalg eller amtskommunens  

 socialcenter (magistraten) begæring fra moderen om rejsning af faderskabssag  

 eller anmeldelse om fødsel af et barn uden for ægteskab, tilvejebringer den  

 pågældende myndighed de oplysninger om moderens forhold, der er nødvendige  

 for faderskabssagens behandling og bidragets fastsættelse.
Sagen sendes  

 herefter til statsamtet på det sted, hvor faderskabssag skal anlægges.
 Stk. 2.  Ønsker moderen ikke bistand under  

 faderskabssagen fra det sociale udvalg eller amtskommunens socialcenter  

 (magistraten), sendes fødselsanmeldelsen snarest til statsamtet.
Faderskabssagens behandling § 5.  Statsamtet på det sted, hvor faderskabssag efter  

 reglerne i retsplejelovens § 456 c skal anlægges, drager omsorg for, at  

 faderskabet søges fastslået.
Stk. 2.  Den opgivne fader indkaldes snarest til  

 personligt at give møde i statsamtet med henblik på en eventuel anerkendelse  

 af faderskabet.
Indkaldelse undlades dog, såfremt det er oplyst, at moderen i  

 avlingstiden har haft samleje med flere mænd, eller det i øvrigt af de  

 foreliggende oplysninger fremgår, at sagen ikke vil kunne afsluttes ved  

 anerkendelse af faderskabet.
 Stk. 3.  Har den opgivne fader ikke bopæl eller ophold  

 inden for det pågældende statsamts område, kan hans anerkendelse søges  

 indhentet i statsamtet på det sted, hvor han bor eller opholder sig.  

 Fremsætter den opgivne fader begæring herom, skal der gives ham adgang til at  

 anerkende faderskabet i et andet statsamt.
§ 6.  Anerkendelse sker ved personligt fremmøde i  

 statsamtet.
Anerkendelsen indføres i en protokol, der underskrives af  

 faderen.
Forinden anerkendelsen skal den opgivne fader nøje gøres bekendt med  

 retsvirkningerne af denne samt med, at han kan kræve sagen afgjort ved  

 domstolene.
Er den opgivne fader umyndig, må der udvises særlig omhu ved  

 vejledningen af ham, forinden anerkendelsen modtages.
Stk. 2.  Er den opgivne fader under 18 år, kræves  

 værgens samtykke til anerkendelsen.
Samtykke afgives ved personligt fremmøde  

 i statsamtet og tilføres protokollen.
Udøves værgemålet af forældrene i  

 forening, og udebliver den ene efter tilsigelse, medens den anden møder, er  

 dennes samtykke tilstrækkeligt.
Stk. 3.  I forbindelse med den opgivne faders møde i  

 statsamtet indhentes der, såfremt moderen har begæret bidrag fastsat i  

 henhold til lovens kapitel 2 og 3, oplysninger om faderens økonomiske  

 forhold.
Er faderskabet anerkendt eller søgt anerkendt i et statsamt, der er  

 nævnt i § 5, stk. 3, tilbagesender dette statsamt sagen til det statsamt,  

 hvorfra man har modtaget den, vedlagt en udskrift af det, der er tilført  

 protokollen.
De indhentede oplysninger om faderens økonomiske forhold  

 medsendes kun, såfremt det statsamt, der er nævnt i § 5, stk. 3, ikke skal  

 træffe afgørelse om bidrag, jfr. § 10, stk. 1.
 Stk. 4.  Anerkendes faderskabet, sendes meddelelse herom  

 til det sociale udvalg eller amtskommunale socialcenter (magistraten), der  

 har modtaget moderens begæring om rejsning af faderskabssagen eller  

 anmeldelsen fra lægen eller jordemoderen om barnets fødsel.
§ 7.  Anerkendelse af faderskab til de børn, der er  

 omfattet af lovens §§ 2 og 3, bør kun modtages, § 8.  Opnås anerkendelse ikke efter foranstående  

 regler, sendes sagen til afgørelse ved retten.
Statsamtet underretter det  

 sociale udvalg eller amtskommunale socialcenter (magistraten), der har  

 modtaget moderens begæring om rejsning af faderskabssagen eller anmeldelsen  

 fra lægen eller jordemoderen om barnets fødsel, om sagens oversendelse til  

 retten.
 Stk. 2.  Henvises sagen i medfør af retsplejelovens §  

 456 c, stk. 4, til videre behandling ved en anden ret, sender retten  

 meddelelse herom til statsamtet og det sociale udvalg eller amtskommunale  

 socialcenter (magistraten), der har modtaget moderens begæring om rejsning af  

 faderskabssagen eller anmeldelsen fra lægen eller jordemoderen om barnets  

 fødsel.
 Stk. 3.  Når sagen er sluttet, sender retten snarest  

 muligt meddelelse herom til statsamtet, ledsaget af en udskrift af dommen  

 eller indgået forlig og det retsbogen tilførte samt sagens dokumenter,  

 herunder oplysning om faderens personnummer og fødselsregistreringssted.  

 Endvidere sendes en udskrift af dommen eller forliget eller - såfremt sagen  

 er hævet - meddelelse herom til det sociale udvalg eller amtskommunale  

 socialcenter (magistraten), der har modtaget moderens begæring om rejsning af  

 faderskabssagen eller anmeldelsen fra lægen eller jordemoderen om barnets  

 fødsel.
Stk. 4.  Skal dommen forkyndes, jfr. retsplejelovens §  

 456 p, sidste pkt., og § 219, stk. 3, træffer retten foranstaltning hertil.  

 Bemærkning herom gøres i den meddelelse til statsamtet, der er nævnt i stk.  

 3. Når forkyndelse har fundet sted, underrettes statsamtet.
Såfremt der, uden  

 at forkyndelse er nødvendig, bør gives en part meddelelse om sagens udfald,  

 drager retten ligeledes omsorg herfor.
 Stk. 5.  Finder statsamtet grundlag for at påanke  

 dommen, jfr. retsplejelovens § 456 q, stk. 2, forelægges spørgsmålet herom  

 for justitsministeriet.
 § 9.  Når faderskabet til et barn uden for ægteskab er  

 fastslået, sender det statsamt, der er nævnt i § 5, stk. 1, meddelelse herom  

 til folkeregistret i den kommune, hvor moderen har bopæl, og til føreren af  

 ministerialbogen (personregistret) på barnets fødselsregistreringssted.  

 Meddelelsen til føreren af ministerialbogen (personregistret) vedlægges  

 fødsels- og dåbs(navne)attest for faderen og oplysning om hans personnummer.
 Stk. 2.  Meddelelse sendes endvidere, når det fastslås,  

 at ægtemanden ikke er fader til et barn, der i folkeregistret og  

 ministerialbogen (personregistret) er indført som ægtebarn.
 Stk. 3.  Modtager statsamtet senere underretning om, at  

 dommen i en faderskabssag er ændret under anke, sendes på tilsvarende måde  

 meddelelse herom til folkeregistret og ministerialbogføreren  

 (personregisterføreren).
Fastsættelse af bidrag § 10.  Afgørelse om bidrag i henhold til lovens  

 kapitel 2 og 3 træffes af statsamtet på det sted, hvor den, der søges eller  

 er tilpligtet at svare bidrag , bor eller i mangel af bopæl opholder sig.
Er  

 den pågældende død, eller har han ikke kendt bopæl eller opholdssted her i  

 landet, træffes afgørelsen af statsamtet på det sted, hvor den, der har ret  

 til at kræve bidrag fastsat, bor eller opholder sig.
Stk. 2.  Skal afgørelse om bidrag træffes i forbindelse  

 med separation eller skilsmisse meddelt ved bevilling, træffes afgørelsen af  

 det statsamt, der har meddelt bevillingen, hvis begæring om bidrag er fremsat  

 under vilkårsforhandlingen.
Det samme gælder, hvis begæringen fremsættes  

 inden 3 måneder efter bevillingens meddelelse, og en af ægtefællerne fortsat  

 bor inden for det pågældende statsamts område.
 Stk. 3.  Opstår der under en sag om bidrag til børn, som  

 den ene ægtefælle har forældremyndigheden over, spørgsmål om bidrag til børn,  

 som den anden ægtefælle har forældremyndigheden over, behandles dette  

 spørgsmål i forbindelse med den oprindelige ansøgning.
 Stk. 4.  Opstår der under en sag om ægtefællebidrag  

 spørgsmål om børnebidrag, behandles denne sag i forbindelse med ansøgningen  

 om ægtefællebidrag.
 Ikrafttrædelsesbestemmelser m.v.
 § 11.  Bekendtgørelsen træder i kraft den 1. oktober  

 1982.
 § 12.  Politimestrene færdigbehandler sager, som er  

 modtaget inden bekendtgørelsens ikrafttræden.
 Stk. 2.  Sender en politimester efter bekendtgørelsens  

 ikrafttræden en sag, som er modtaget før dette tidspunkt, til afgørelse ved  

 retten, afgives sagen samtidig til statsamtet, som færdigbehandler den.
 Stk. 3.  Modtager en politimester efter bekendtgørelsens  

 ikrafttræden den meddelelse, der er nævnt i § 8, stk. 3, i en sag, som før  

 bekendtgørelsens ikrafttræden er sendt til afgørelse ved retten, afgives  

 sagen til statsamtet, som færdigbehandler den.
§ 13.  Justitsministeriets bekendtgørelse nr. 131 af  

 19. marts 1976 om behandling af faderskabssager m.v. ophæves.
Bekendtgørelsen  

 finder dog fortsat anvendelse på de sager, som politimestrene  

 færdigbehandler, jfr. § 12.
 Stk. 2.  Justitsministeriets bekendtgørelse nr. 7 af 14.  

 januar 1961 forbliver i kraft på Færøerne med de afvigelser, der er nævnt i  

 justitsministeriets bekendtgørelse nr. 368 af 30. november 1962 for Færøerne  

 om behandling af faderskabssager.
