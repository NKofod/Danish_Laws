Fremsat den 25. marts 2003 af Bodil Kornbek (KRF),  

 Mogens Nørgaard Pedersen (KRF),  

 Jann Sjursen (KRF) og Tove Videbæk (KRF) Forslag til folketingsbeslutning om konsekvent anvendelse af muligheden for at indføre positiv  

  

 særbehandling af kvinder og mænd, hvor den kønsmæssige  

  

 fordeling er skæv m.v.
 Folketinget opfordrer ministeren for ligestilling til  

 snarest at fremsætte de nødvendige lovforslag og foretage de fornødne  

 ændringer  

 i administrative forskrifter for at forbedre den kønsmæssige fordeling af  

 ansatte i staten og i offentlige udvalg og kommissioner m.v. efter følgende  

 retningslinjer:
 Ministeren for  

 ligestilling skal benytte bemyndigelsen i lov om ligebehandling af mænd og  

 kvinder med hensyn til beskæftigelse og barselorlov m.v. § 13, stk. 3, til at  

 indføre  

 regler for positiv særbehandling i staten inden for fag, hvor fordelingen af  

 mænd og kvinder er skæv, og indføre målsætninger for, hvornår en mere ligelig  

 kønsfordeling skal være gennemført.
 Hvis den kønsmæssige  

 sammensætning i offentlige udvalg, kommissioner og lignende ikke er ligelig,  

 skal ministeren for ligestilling anmode ressortministrene om en begrundelse  

 og,  

 hvis denne begrundelse ikke er tilfredsstillende, bede om en fornyet  

 sammensætning  

 af udvalget.
 Ministeren for  

 ligestilling anmodes om en gang årligt at rapportere om, hvorledes den  

 positive  

 særbehandling er gennemført, og i hvilket omfang ministeren har arbejdet for  

 at  

 sikre en mere ligelig sammensætning af udvalg, kommissioner og lignende.
Bemærkninger til forslaget Det står ikke særlig godt til med ligestillingen i staten.  

 Det fremgår af publikationen »Statslige ligestillingsinitiativer 2001«, der  

 viser, at andelen af kvindelige ledere udgør 22 pct. i år 2000. Dette skal  

 ses  

 i forhold til, at kvinder udgør 39 pct. af de ansatte i staten.
Derimod er  

 mere  

 end 65 pct. af HKere i staten kvinder.
Det fremgår endvidere, at  

 kvinders  

 repræsentation i offentlige udvalg og kommissioner er faldet fra 44 pct. i  

 2000  

 og 2001 til 35 pct. i 2002.
Forslagsstillerne finder det vigtigt, at alle personer  

 uanset køn får lige muligheder, rettigheder og pligter i samfundet.
Store  

 skævheder i fordelingen af mænd og kvinder i forskellige job kan være udtryk  

 for, at der eksisterer strukturelle barrierer, der hindrer den enkelte mand  

 og  

 den enkelte kvinde i at have det arbejde, de ønsker.
Kulturen på en  

 arbejdsplads kan f.eks. være med til at bevare et kønsopdelt arbejdsmarked.
 En mere ligelig fordeling af mænd og kvinder i  

 lederstillinger sikrer, at både mænds og kvinders evner og kvaliteter i  

 højere  

 grad bliver udnyttet, hvilket også vil være til gavn for arbejdsgiveren.
På den baggrund mener forslagsstillerne, at der er behov  

 for at indføre positiv særbehandling, så det køn, der er kraftigt  

 underrepræsenteret, bliver positivt særbehandlet ved ansættelse af nye  

 medarbejdere.
Det betyder, at hvis der er mindst to ansøgere af begge køn,  

 der  

 er lige kvalificerede, skal der vælges en ansøger fra det underrepræsenterede  

 køn.
I den forbindelse skal ministeren for ligestilling opstille konkrete  

 målsætninger for, hvornår en mere ligelig kønsmæssig fordeling af ansatte i  

 staten skal være gennemført.
Forslaget indebærer dog ikke, at der indføres  

 kvoter, hvor en fast andel af de ansatte skal være kvinder eller mænd.
Det er en udbredt misforståelse, at positiv særbehandling  

 kun er til gavn for kvinderne.
Den gavner også mændene.
Det daværende  

 Ligestillingsråd har behandlet 60 dispensationssager om positiv særbehandling  

 fra 1990 til 1998. Heraf har halvdelen af dispensationerne været til gavn for  

 mænd og halvdelen været til gavn for kvinder.
Forslagsstillerne finder endvidere, at regeringen har gjort  

 for lidt for at sikre en mere ligelig kønsmæssig sammensætning af offentlige  

 udvalg og kommissioner m.v.
Ifølge ligestillingsloven kan ministeren for  

 ligestilling ved en skæv kønsmæssig sammensætning i offentlige udvalg m.v.  

 anmode ressortministrene om en begrundelse for den kønsmæssige skævhed og i  

 særlige tilfælde anmode om en fornyet sammensætning af udvalget.
Det fremgår  

 af  

 ministeren for ligestillings svar på spørgsmål S 2003 fra folketingsåret  

 2002-03, at ministeren kun i to tilfælde har drøftet et ulige sammensat  

 udvalg  

 med sine ministerkollegaer.
Kun i et tilfælde har det ført til en ændret  

 sammensætning af udvalget.
Forslagsstillerne ønsker, at ministeren for  

 ligestilling  

 konsekvent skal bruge denne mulighed i lovgivningen.
Positiv særbehandling i ligebehandlingsloven Det fremgår af ligebehandlingslovens § 1, at  

 forskelsbehandling på grund af køn ikke må finde sted.
Ifølge  

 ligebehandlingslovens § 13, stk. 2 kan den enkelte ressortminister tillade  

 konkrete foranstaltninger, der fraviger ligebehandlingsprincippet for at  

 fremme  

 lige muligheder for mænd og kvinder.
Ifølge ligebehandlingslovens § 13, stk. 3, kan ministeren  

 for ligestilling endvidere fastsætte generelle regler for, i hvilke tilfælde  

 der kan indføres foranstaltninger til fremme af lige muligheder for mænd og  

 kvinder, uden at det kræver tilladelse fra ressortministeren.
Ministeren for  

 ligestilling har ikke indført sådanne regler.
Kønssammensætning i offentlige udvalg,  

 kommissioner og lignende Ifølge § 10 i ligestillingsloven skal ressortministeren  

 indberette den påtænkte kønssammensætning af udvalg m.v. til ministeren for  

 ligestilling, inden beskikkelse kan finde sted.
 Hvis den påtænkte sammensætning ikke er ligelig, kan  

 ministeren for ligestilling rette henvendelse til ressortministeren og anmode  

 om en begrundelse og i særlige tilfælde anmode om en fornyet sammensætning af  

 udvalget.
Det fremgår af forarbejderne til lov om ligestilling af  

 kvinder og mænd fra 2000, at bestemmelsen omfatter statslige udvalg m.v. med  

 væsentlige samfundsrelevante opgaver og udvalg m.v. nedsat i henhold til lov.  

 Derimod falder udvalg med arbejdsopgaver af udelukkende administrativ og  

 teknisk karakter uden for loven.
Undtaget er også tværministerielle  

 arbejdsgrupper, hvor medlemmerne udpeges på baggrund af deres særlige  

 funktion  

 i ministeriet eller styrelsen. (L 193 fra folketingsåret 1999-2000).
Positiv særbehandling og EU Det fremgår af EUs ligestillingsdirektiv (Rådets direktiv  

 1976/207/EØF), at der ikke må diskrimineres på baggrund af køn, men at der  

 åbnes for positiv særbehandling, hvis det fremmer lige muligheder for mænd og  

 kvinder.
En række retssager ved EF-Domstolen har ført til en nærmere  

 fortolkning af bestemmelserne.
Badecksagen (år 2000) er fra delstaten Hessen og gik på, om  

 det var muligt at give kvinder fortrinsstilling ved besættelse af stillinger  

 inden for det offentlige, hvis de var lige så kvalificerede som de mandlige  

 ansøgere.
Formålet med bestemmelserne var at rette op på kvinders manglende  

 repræsentation inden for en række job i det offentlige, så kvinder i  

 fremtiden  

 kunne udgøre 50 pct. af de ansatte inden for den pågældende jobkategori.  

 EF-Domstolen accepterede reglerne om positiv særbehandling under forudsætning  

 af, at kvinderne ikke havde en automatisk fortrinsstilling, men alene havde  

 en  

 fortrinsstilling, hvis de fagligt og i andre henseender var lige så  

 kvalificerede som de mandlige ansøgere.
En anden sag, Fogelqvistsagen (år 2000), fra Sverige gik ud  

 på, om det med henvisning til reglerne om positiv særbehandling var muligt at  

 vælge en kvinde ved besættelse af en offentlig stilling, selv om hun trods  

 tilstrækkelige kvalifikationer ikke var lige så kvalificeret som andre,  

 mandlige ansøgere.
Lisbeth Fogelqvist blev udnævnt til professor, selv om hun  

 ifølge det videnskabelige udvalg ved universitetet ikke havde samme høje  

 kvalifikationer som en mandlig ansøger.
EF-Domstolen udtalte, at en sådan  

 positiv særbehandling ikke var i overensstemmelse med fællesskabsretten.  

 Afgørelsen blev begrundet med, at de svenske regler giver automatisk  

 fortrinsstilling til kvinder.
Det udelukker, at udvælgelsen sker ud fra en  

 objektiv vurdering af alle ansøgeres særlige forhold.
Domstolen afgjorde  

 dermed, at svensk lovgivning strider mod Rådets direktiv om gennemførelse af  

 princippet om ligebehandling af mænd og kvinder.
Sammenfattende konkluderer Europa-Kommissionen, at en  

 ordning, hvor kvinder automatisk får en fortrinsstilling, stort set altid vil  

 være i strid med EF-retten.
Alligevel er det muligt at gennemføre positiv  

 særbehandling, hvis der er tale om en reel udligning af eksisterende  

 uligheder,  

 og at gennemføre objektive ansættelsesvurderinger, der tager hensyn til alle  

 forhold.
Skriftlig fremsættelse Bodil Kornbek  

  

 (KRF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om konsekvent anvendelse af muligheden for at indføre  

 positiv særbehandling af kvinder og mænd, hvor den kønsmæssige fordeling er  

 skæv m.v.
(Beslutningsforslag nr.
B 123).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
