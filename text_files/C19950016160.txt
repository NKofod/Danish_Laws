 Bekendtgørelsen indeholder regler om betaling for udlevering af  

 oplysninger fra Generelt LandbrugsRegister (GLR) og Centralt  

 HusdyrbrugsRegister (CHR).
Generelt LandbrugsRegister (GLR) GLR indeholder en række grundoplysninger om alle danske  

 landbrugsbedrifter, herunder oplysning om antal ejendomme, matrikelnumre og  

 arealanvendelse.
Endvidere rummer registret oplysning om, hvem der driver  

 bedriften og ejer eller forpagter ejendommen.
 Registret er etableret i medfør af Rådets forordning (EØF) nr. 3508/92 af  

 27. november 1992 om et integreret system for forvaltning og kontrol af visse  

 EF-støtteordninger, Kommissionens forordning (EØF) nr. 3887/92 af 23.  

 december 1992 om gennemførelsesbestemmelser for det integrerede system for  

 forvaltning og kontrol af visse EF-støtteordninger og lov om offentlige  

 myndigheders registre, jf. lovbekendtgørelse nr. 654 af 20. september 1991.
Udlevering af oplysninger kan f.eks. ske, hvis den registrerede har  

 meddelt samtykke hertil, eller hvis videregivelsen af oplysningerne sker til  

 varetagelse af private eller offentlige interesser, der klart overstiger  

 hensynet til de interesser, der begrunder hemmeligholdelse, herunder hensynet  

 til den, oplysningerne angår.
Dette gælder dog ikke oplysninger, om hvilke  

 der ved lov er fastsat særlige tavshedsforskrifter.
 Oplysninger kan endvidere videregives på nærmere angivne vilkår og efter  

 indhentet udtalelse fra Registertilsynet, når videregivelsen er nødvendig for  

 udførelsen af videnskabelige eller statistiske undersøgelser af væsentlig  

 samfundsmæssig betydning.
 Reglerne for betaling er følgende:
 1. Udlevering af oplysninger til offentlige  

 myndigheder er som udgangspunkt gratis.
 Gratis udlevering forudsætter imidlertid, dels at videregivelsen er af  

 begrænset omfang, dels at oplysningerne er umiddelbart tilgængelige i den  

 ønskede form og endelig, at oplysningerne ønskes udleveret på et medium, der  

 i forvejen anvendes standardmæssigt i forbindelse med registrets drift.
 Er dette ikke tilfældet, sker udleveringen mod betaling.
 2. Udlevering af oplysninger til den registrerede  

 selv er gratis, jf. bekendtgørelsens § 1, stk. 2. Den registrerede har  

 dog ikke krav på at få udleveret oplysninger før 6 måneder efter sidste  

 udlevering, medmindre vedkommende kan godtgøre en særlig interesse heri.
 3. Udlevering af oplysninger til private sker  

 mod betaling, jf. bekendtgørelsens § 1, stk. 1.
Videregivelse af oplysninger forudsættes som udgangspunkt at finde sted i  

 form af udlevering af fotokopier af standarduddatamateriale, som Landbrugs-  

 og Fiskeriministeriet selv har trukket som lokalt print, eller i form af  

 fornyet lokalt print af standardmateriale.
I disse tilfælde opkræves forud  

 for udleveringen 10 kr. for første side og 5 kr. for hver følgende sider, jf.  

 bekendtgørelsens § 3, stk. 1.
 Kan udlevering af oplysninger ikke ske på denne måde, opkræves forud for  

 udleveringen de direkte omkostninger, herunder lønudgifter, der er forbundet  

 med udleveringen, jf. bekendtgørelsens § 3, stk. 2. Der kan i disse tilfælde  

 gives et uforbindende tilbud på, hvad udleveringen vil koste.
 Anmodning om udlevering af oplysninger fra GLR skal indgives skriftligt,  

 herunder i form af elektronisk post, til Landbrugs- og Fiskeriministeriets  

 departement, AU 2 Informatik, Slotsholmsgade 10, 1216 København K.  

 E-postadresse:
X.400 adresse: C=DK; A=DK400; P=SDN; O=LANDBRUGS- OG FISKERIMINISTERIET;  

 OU1=LFM; S=LANDBRUGS- OG FISKERIMINISTERIET; G=DEPARTE- MENTET; I = LFM.
 Internet adresse: Minlfmdk.
Anmodningen om udlevering af oplysninger omfattet af bekendtgørelsens § 3,  

 stk. 2, vil blive videresendt til LEC, Landbrugets EDB-Center, der som  

 servicebureau fører og opbevarer GLR/CHR for Landbrugs- og  

 Fiskeriministeriet.
LEC vil herefter ekspedere udleveringen, idet betaling  

 opkræves af LEC forud for udleveringen.
Centralt HusdyrbrugsRegister (CHR) CHR indeholder en række grundoplysninger om husdyrbesætninger og andre  

 samlinger af dyr, herunder oplysninger om antal dyr og sygdomsmæssig status.  

 Som grundlag for informationerne i CHR har ministeriet udstedt bekendtgørelse  

 nr. 586 af 7. juli 1995 om registrering af besætninger og andre samlinger af  

 dyr i CHR.
Bekendtgørelsen definerer bl.a. indholdet af oplysninger i CHR.
 Registret er etableret i medfør af § 10 a i lov om husdyrsygdomme, jf.  

 lovbekendtgørelse nr. 381 af 7. juni 1993, § 7 i lov nr. 1106 af 21. december  

 1994 om zoonoser og lov om offentlige myndigheders registre, jf.  

 lovbekendtgørelse nr. 654 af 20. september 1991.
Ifølge husdyrsygdomslovens § 10a og zoonoselovens § 7, er CHR's  

 oplysninger tilgængelige for enhver.
Disse bestemmelser udgør således en  

 undtagelse fra registerlovens normale videregivelsesbestemmelser.
Udlevering  

 af oplysninger kan derfor ske, uanset om den pågældende kan dokumentere en  

 retlig eller faktisk interesse i oplysningerne.
 Reglerne for betaling er følgende:
 1. Udlevering af oplysninger til offentlige  

 myndigheder sker mod betaling, jf. bekendtgørelsens § 2, stk. 1.
 2. Udlevering af oplysninger til den registrerede  

 selv er gratis, medmindre der er forløbet mindre end 6 måneder fra sidste  

 udlevering, jf. bekendtgørelsens § 2, stk. 2.
 3. Udlevering af oplysninger til private sker  

 mod betaling, jf. bekendtgørelsens § 2, stk. 1.
Videregivelse af oplysninger forudsættes som udgangspunkt at finde sted i  

 form af udlevering af fotokopier af standarduddatamateriale, som Landbrugs-  

 og Fiskeriministeriet selv har trukket som lokalt print, eller i form af  

 fornyet lokalt print af standardmateriale.
I disse tilfælde opkræves forud  

 for udleveringen 10 kr. for første side og 5 kr. for hver følgende sider, jf.  

 bekendtgørelsens § 3, stk. 1.
 Kan udlevering af oplysninger ikke ske på denne måde, opkræves forud for  

 udleveringen de direkte omkostninger, herunder lønudgifter, der er forbundet  

 med udleveringen, jf. bekendtgørelsens § 3, stk. 2. Der kan i disse tilfælde  

 gives et uforbindende tilbud på, hvad udleveringen vil koste.
 Anmodning om udlevering af oplysninger fra CHR skal indgives skriftligt,  

 herunder i form af elektronisk post, til Veterinærdirektoratet, Rolighedsvej  

 25, 1958 Frederiksberg C, tlf. 31 35 81 00.
 E-postadresse:
X.400 adresse: I = lfmvd; S = Veterinaerdirektoratet; O =  

 Veterinaerdirektoratet; OU1 = lfmvd; P = sdn; A = dk400; C = dk.
 Internet adresse: vdlfmvd.dk.
Anmodning om udlevering af oplysninger omfattet af bekendtgørelsens § 3,  

 stk. 2, vil blive videresendt til LEC, Landbrugets EDB-Center, der som  

 servicebureau fører og opbevarer GLR/CHR for Landbrugs- og  

 Fiskeriministeriet.
LEC vil herefter ekspedere udleveringen, idet betaling  

 opkræves af LEC forud for udleveringen.
