Gyldighedsområde Disse tekniske bestemmelser specificerer de tekniske krav og tilhørende  

 prøvningsforskrifter, som bærbare UHF radioanlæg skal overholde for at kunne  

 typegodkendes til brug om bord i skibe.
 Hjemmelsgrundlaget for disse tekniske bestemmelser fremgår af § 4 i  

 Ministeriet for Kommunikation og Turismes bekendtgørelse nr. 166 af 30. marts  

 1993 om radioanlæg i den maritime radiotjeneste og luftfartsradiotjenesten.
Ikrafttræden Disse tekniske bestemmelser træder i kraft 1. maj 1994.
Typegodkendelse Fremgangsmåden for opnåelse af typegodkendelse fremgår af § 5 i  

 Ministeriet for Kommunikation og Turismes bekendtgørelse nr. 166 af 30. marts  

 1993 om radioanlæg i den maritime radiotjeneste og luftfartsradiotjenesten.
Tekniske krav De tekniske krav med tilhørende prøvningsforskrifter, som anlægget skal  

 opfylde, fremgår af:
 - CEPT recommendation T/R 34-01 Specifications for maritime Mobile Radio  

 Equipment, Annex XII: Performance specifications for portable UHF  

 radiotelephone equipment for on board communications for sea going ships.  

 Edition of September 15, 1988.
 Endvidere fastsættes følgende:
 - Sendeeffekten må maximalt være 2 Watt.
 - Til måleformål skal radioanlægget enten være forsynet med et 50 Omega  

 ind- eller udvendigt antennestik, eller der skal forefindes mulighed for  

 midlertidigt at montere et sådant.
 Rekvirering af love, bekendtgørelser, standarder m.v.
 Love, bekendtgørelser og tekniske bestemmelser som er nævnt i denne TB kan  

 fås uden beregning, (hvis ikke andet er angivet ved TB'en i oversigten), ved  

 henvendelse til Telestyrelsen, Holsteinsgade 63, 2100 København Ø, tlf:  

 35430333, fax: 35431434.
ETSI dokumenter ((I-)ETS'er og TBR'er samt NET-standarder) kan købes hos  

 Telestyrelsen, ITU rekommandationer m.v. kan købes direkte hos ITU, Place des Nations,  

 CH-1211 Geneve 20, tlf.: +41 22 730 5111, fax: +41 22 730 5194 eller +41 22  

 733 7256 eller eventuelt gennem Telestyrelsen.
 ISO/CEN/CENELEC/IEC/DS standarder kan købes hos Dansk Standard,  

 Kollegievej 6, 2920 Charlottenlund, tlf: 39966101, fax: 39966102.
