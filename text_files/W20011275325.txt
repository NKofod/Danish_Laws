Ved breve af 20. oktober og 8. november 1998 anmodede  

 specialtandlægen nævnet om at genoptage afgørelsen, idet  

 han anførte, at der forelå nye væsentlige oplysninger.
Han  

 gjorde blandt andet gældende, at han med sin behandlingsmetode (Herbst  

 apparatur) hørte til en anden "skole" end de benyttede sagsbehandlere  

 i klagesagen.
Ikke imødekommelse af  

 genoptagelsesanmodning Patientklagenævnet fandt ikke, at der var fremkommet nye og for  

 sagens afgørelse væsentlige oplysninger, der kunne begrunde en  

 fornyet realitetsbehandling i Patientklagenævnet.
Nævnet anmodede  

 Retslægerådet om en vurdering af sagen.
Nævnet fandt ikke grundlag for at genoptage sagen.
Nævnet  

 lagde vægt på, at ingen af de sagsbehandlere, der havde  

 været involveret i behandlingen af klagen, hverken i Sundhedsstyrelsen  

 eller i Patientklagenævnet, på noget tidspunkt havde draget selve  

 behandlingsmetoden med Herbst-apparatur i tvivl.
 Retslægerådet fandt, at der var væsentlige mangler i de  

 nødvendige undersøgelser, da specialtandlæge den  

 13.december 1986 udarbejdede en behandlingsplan for pigen.  

 Retslægerådet fandt endvidere, at der var væsentlige  

 mangler ved de nødvendige undersøgelser og diagnosticeringen,  

 da specialtandlægen medvirkede ved genoptagelsen af behandlingen af  

 pigen den 2. december 1989.
