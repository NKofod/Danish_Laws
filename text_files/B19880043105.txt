 I medfør af § 5, stk. 6, § 7, stk. 4, og § 19, stk. 3, i bekendtgørelse  

 nr. 312 af 25. juni 1980 af lov om veterinærvæsenet samt om udøvelse af  

 dyrlægegerning (dyrlægeloven) fastsættes:
 § 1.  Begæring om autorisation som dyrlæge, skal  

 indsendes til Veterinærdirektoratet.
Stk. 2.  Med begæringen skal følge bevis for bestået  

 veterinæreksamen ved Den Kgl.
Veterinær- og Landbohøjskole eller for  

 ansøgere, der har bestået veterinæreksamen i udlandet, dokumentation for  

 opfyldelse af de i dyrlægelovens § 5, stk. 2 og 3, omhandlede betingelser.  

 Statsborgere fra De Europæiske Fællesskabers medlemslande, som har gennemgået  

 en uddannelse som dyrlæge i en af de øvrige medlemsstater, skal vedlægge  

 dokumentation, som anført i § 1 i bekendtgørelse nr. 919 af 15. december 1987  

 om EF-statsborgeres adgang til udøvelse af virksomhed som dyrlæge i Danmark.
 Stk. 3.  Veterinærdirektoratet offentliggør i  

 Statstidende navnet på dyrlæger, der autoriseres.
 § 2.  En autoriseret dyrlæge skal til enhver tid holde  

 Veterinærdirektoratet underrettet om sin adresse.
 § 3.  En autoriseret dyrelæge, der ønsker at udøve de  

 i dyrlægelovens § 4, stk. 1, litra a-c, omhandlede rettigheder, skal  

 registreres i Veterinærdirektoratet som praktiserende dyrlæge, med angivelse  

 af den adresse, hvorfra vedkommende udøver sin praksis.
 § 4.  En dyrlæge kan deponere sin autorisation i  

 Veterinærdirektoratet med den følge, at den pågældende ikke kan udøve  

 rettigheder og ikke er omfattet af pligter i henhold til dyrlægelovens  

 kapitel III og IV.
 § 5.  Med mindre højere straf er forskyldt efter den  

 øvrige lovgivning, straffes overtrædelse af § 2-4 med bøde.
 § 6.  Bekendtgørelsen træder i kraft den 1. september  

 1988. Samtidig ophæves bekendtgørelse nr. 277 af 1. september 1964 om  

 autorisation af dyrlæger m.v.
