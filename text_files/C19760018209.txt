 Indledning.
 1. Ved lov nr. 147 af 31. marts 1976 om ændring af lov  

 om boligbyggeri, er der i lovens kapitel X med virkning fra 1. april 1976  

 givet ændrede regler om støtte til byggeri for sociale og kulturelle  

 institutioner.
 De hidtidige regler gælder dog stadig for byggerier, hvortil der er givet  

 tilsagn om støtte før 1. april 1976, se dog pkt. 8.
 Det ny kapitel X, der nu er optrykt i lovbekendtgørelse nr. 317 af 31. maj  

 1976, indeholder regler om støtte fra kommunen til opførelse og fra staten  

 (rentesikring) til drift af boliger for ældre, syge og svagelige, de såkaldte  

lette kollektivboliger.  Endvidere indeholder kapitlet regler om  

 kommunal støtte til opførelse af  visse sociale institutioner og boliger,  

 hvis drift omfattes af lov om boligsikring.
Ved lovændringen er boligministeriets bekendtgørelse nr. 31 af 26. januar  

 1971 om garanti for lån til almennyttigt institutionsbyggeri bortfaldet.
Det  

 samme gælder boligministeriets cirkulære af 17. februar 1971 om offentlig  

 støtte til byggeri for sociale og kulturelle institutioner. 1971-cirkulæret  

 gælder dog fortsat for byggerier, hvortil der er givet tilsagn om støtte før  

 1. april 1976.
 Boligministeriets cirkulære af 21. marts 1973 om støtte i henhold til  

 boligloven og omsorgsloven til plejehjem og dagcentre er på samme måde  

 bortfaldet fra 1. april 1976. 1973-cirkulærets regler om rammebeløb m.v. for  

 anskaffelsessummer pr. plejehjemsplads opretholdes dog foreløbig i en  

 overgangsperiode indtil udgangen af 1976, jfr. socialministeriets cirkulære  

 nr. 149 af 30. juni 1976 om maksimumsgrænser for de refusionsberettigende  

 udgifter til daginstitutioner og plejehjem.
2. Samtidig er ved  lov nr. 146 af 31. marts 1976  

 om ændring af lov om realkreditinstitutter  indført ændrede regler for  

 realkredit til ejendomme, der anvendes til sociale og kulturelle formål.  

 Herved ophæves adgangen til med stats- eller kommunegaranti at opnå en  

 forhøjet lånegrænse (90 pct. for almennyttige institutioner og 80 pct. for  

 private institutioner). Fra 1. april 1976 gælder realkreditlovens almindelige  

 lånegrænser på 75 pct. for institutionsbyggeri og 80 pct. for boliger også  

 for byggeri efter kapitel X i lov om boligbyggeri.
I boligministeriets  

 bekendtgørelse nr. 230 af 29. april 1976 om realkreditlån i visse ejendomme  

 med almennyttige formål er fastsat nærmere regler herom.
 3. Lovændringerne betegner for fortsættelse af den  

 forenklingsproces, der administrativt i 1971 har afskaffet statstøtte i form  

 af garanti og rentesikring til daginstitutioner for børn og unge  

 (boligministeriets cirkulære af 17. februar 1971), og i 1973 til plejehjem og  

 dagcentre og overladt garantigivningen til kommunerne (boligministeriets  

 cirkulære af 21. marts 1973).
Lovændringerne må endvidere ses i sammenhæng med den ændrede opgave og  

 byrdefordeling, der ved lov om social bistand er gennemført fra 1. april  

 1976. Ifølge bistandslovens kapitel 16 er det en  kommunal opgave at sikre  

 tilvejebringelsen - og dermed anlægsfinansieringen - af  

daginstitutioner, plejehjem og beskyttede boliger.  Der henvises  

 herom til socialministeriets cirkulære af 29. marts 1976 om institutioner  

 under kommunerne og om særlige plejehjem, samt til cirkulære af 21. juni 1976  

 om regnskabsaflæggelse og refusion.
Ved ændringerne i lov om boligbyggeri og  

 realkreditloven er i konsekvens heraf de hidtidige regler om statsstøtte  

 ophævet og en ren kommunal støtteordning indført, ligesom der er tilvejebragt  

 ensartede vilkår for støtte til anlæg og drift af disse institutioner og  

 boliger.
Det samme gælder reglerne om anlæg og drift af  kommunale  

 pensionistboliger  efter lov om boligsikring.
 Herved er bl.a. tilsigtet, at kommunernes overvejelser om tilvejebringelse  

 af disse institutioner og boliger ikke skal kunne bestemmes af mulighederne  

 for statsstøtte, men alene af, hvor og hvorledes tilvejebringelsen kan ske  

 mest hensigtsmæssigt ud fra de behov der foreligger.
 Lovændringernes nærmere indhold.
 4. Efter ændringerne i boligbyggerilovens kapitel X  

 kan der ikke længere ydes statsgaranti for belåning af socialt og kulturelt  

 institutionsbyggeri.
 Endvidere vil der  alene  kunne gives  rentesikring til lette  

 kollektivboliger,  se punkt 15.
 5. Lovens § 75 giver kommuner adgang til at yde lån  

 eller - med tilsynsmyndighedens samtykke - garanti for lån til  

 tilvejebringelse af:
Nr. 1)-4) er omhandlet i kapitel 16 i lov om social bistand og nr. 5) i  

 lov om boligsikring.
Vedrørende nr. 6), lette kollektivboliger, henvises til  

 afsnit III.
 For realkreditlån kan kommunegaranti ydes for den del af lånenes  

 nettoprovenu, der får pantesikkerhed udover 65 pct. af ejendommens værdi, og  

 højst inden for den lånegrænse, der ifølge lov om realkreditinstitutter  

 gælder for lån til sådanne formål, nemlig 75 pct. for institutioner og 80  

 pct. af nettoanskaffelsessummen (excl. kurstab og prioriteringsindskud). Ud  

 over realkredit skal der således tilvejebringes henholdsvis 25 pct. og 20  

 pct. af nettoanskaffelsessummen.
§ 75  er ikke til hinder for, at kommunegaranti ydes  

 for andet end realkredit, f.eks. sparekasselån, lån i et forsikringsselskab  

 eller i Kreditforenigen af Kommuner i Danmak, hvor lån normalt ydes uden pant  

 i ejendommen, men mod sikkerhed i kommunens skatteudskrivningsret.
Der er -  

 bortset fra realkredit - i princippet heller ikke knyttet nogen øvre  

 lånegrænse til kommunegarantien, der dog - i modsætning til kommunens egne  

 udlån - i alle tilfælde kræver tilsynsmyndighedens samtykke.
 Om boligministeriets godkendelse af lånevilkårene henvises til pkt. 16.
 Opmærksomheden henledes endvidere på reglerne om de  kommunale  

 investerings- og lånerammer,  for tiden gengivet i indenrigsministeriets  

 cirkulære nr. 27 af 20. februar 1976 om kommunernes anlægsudgifter og  

 låntagning i regnskabsåret 1976-77.
 Reglerne omfatter de fleste selvejende institutioners låne- og  

 anlægsvirksomhed.
6. Ifølge lovens § 76, stk. 1, kan der  ikke   

 til de  institutioner og boliger,  som er nævnt under pkt. 5, nr.  

 1)-5),  ydes statslån eller lån fra Boligselskabernes Landsbyggefond   

 efter kapitel IV og VI i lov om boligbyggeri.
Dette gælder uanset om  

 bebyggelserne tilvejebringes af en kommune, et almennyttigt boligselskab  

 eller en anden institution.
Der er dog intet til hinder for - men det er  

 tværtimod udtrykkeligt angivet i loven - at institutioner og boliger som  

 nævnt kan tilvejebringes i almennyttigt boligbyggeri som bestanddele af  

 boligbebyggelsen, men kommunen må sikre finansieringen af den del af  

 anskaffelsessummen, der medgår til institutionerne og boligerne, efter  

 reglerne i pkt. 5.
 Til institutioner og boliger under pkt. 5, nr. 1)-5), kan der  heller  

 ikke ydes rentesikring.
 Rentesikring kan derimod ydes til lette kollektivboliger, jfr. pkt. 15.
 Endvidere kan lette kollektivboliger indgå som en del af et almennyttigt  

 boligbyggeri med samme finansiering og rentesikring som dette, se pkt. 17,  

 næstsidste afsnit.
7. Såfremt de institutioner eller boliger, der er  

 nævnt i pkt. 5, nr. 1)-5), ved køb eller leje tilvejebringes i ejendomme, der  

 er opført med støtte efter kapitel IV, VI eller VII i lov nr. 83 af 19. marts  

 1975 om boligbyggeri, bortfalder støtten til de pågældende dele af ejendommen  

 (§ 76, stk. 2). Der vil således umiddelbart være tale om bortfald af den del  

 af lånene fra Boligselskabernes Landsbyggefond, der hidrører fra  

 landsbyggefonden (kap.
IV), og fra staten (kap.
VI) samt ophør af  

 rentesikringen og statsgarantien (kap.
VII).
 Bortfaldet af støtten regnes fra det tidspunkt, hvor købs- eller  

 lejeaftalen træder i kraft.
Indberetning om købs- eller lejeaftalen skal foretages af  

 kommunalbestyrelsen til Boligselskabernes Landsbyggefond og til Kongeriget  

 Danmarks Hypotekbank og Finansforvaltning.
Indberetningen skal ske, så snart  

 købs- eller lejeaftalen er endelig, og indeholde angivelse af de pågældende  

 dele af ejendommen samt tidspunktet for aftalens ikrafttræden.
Landsbyggefonden foretager herefter en beregning af det pågældende  

 bygningsafsnits forholdsmæssige andel i byggeriets anskaffelsessum og giver  

 meddelelse herom til Hypotekbanken.
Endvidere sørger Landsbyggefonden for, at  

 boligselskabet tilbagebetaler en forholdsmæssig del af de ydede lån fra  

 staten og fra Boligselskabernes Landsbyggefond, og at statslånet indbetales  

 til Hypotekbanken.
Hypotekbanken sørger for, at rentesikringen nedsættes som  

 anført.
Det overlades derimod til kommunen at afgøre, om den kommunale del af  

 lånene til landsbyggefonden skal tilbagebetales.
Det kan således være  

 praktisk at lade kommunelånet forblive indestående, hvor det er kommunen  

 selv, der finansierer institutionen eller boligerne.
 For de pågældende bygninsafsnits belåning med realkredit gælder herefter  

 de almindelige lånegrænser, se pkt. 2.
 I det omfang, ejendommen udlejes som pensionistboliger, ydes boligsikring  

 efter lov om boligsikring, §§ 16-19.
 Opmærksomheden henledes på, at de institutioner og boliger, der er nævnt i  

 pkt. 5, nr. 1)-5), er omfattet af reglerne om de kommunale investerings- og  

 lånerammer.
8. Såfremt der ved lejemål, der indgås i tiden fra 1.  

 april 1976, indrettes institutioner og bolier som nævnt i pkt. 5, nr. 1)-5),  

 i ejendomme, der er opført med offentlig støtte efter bekendtgørelse nr. 483  

 af 16. agust 1973 af lov om boligbyggeri eller tidligere boligbyggeriloe,  

 bortfalder den støtte, der er bevilget til nedsættelse af lejen i boligerne  

 (§ 76 stk. 3). Der vil her typisk være tale om rentesikring, som nedsættes på  

 tilsvarende måde som nævnt i forrige afsnit.
Derimod kan i sådanne tilfælde  

 anden støtte til det pågældende bygningsafsnit, f.eks. statslån eller  

 statsgaranti, fortsat bibeholdes.
Her påhviler det kommunalbestyrelsen at foretage indberetning som anført i  

 pkt. 7 til Hypotekbanken.
Hypotekbanken sørger derefter for rentesikringens  

 ophør med virkning fra lejeaftalens ikrafttræden.
For byggeri med tilsagn om statsgaranti og rentesikring efter kap.
X i lov  

 nr. 83 af 19. marts 1975 om boligbyggeri vil indretning af de nævnte  

 institutioner og boliger medføre bortfald af tilsagnet for så vidt angår  

 ydelse af rentesikring, medmindre der i tilsagnet er taget et videregående  

 forbehold.
Det påhviler kommunalbestyrelsen at foretage indberetning til  

 boligministeriet.
 I det omfang, ejendommen indrettes til pensionistboliger, ydes  

 boligsikring efter om boligsikring, §§ 16-19.
 9. Adgang til  støtte  efter lov om  

 boligbyggeri  ophører  herefter  fuldstændigt  for så vidt  

 angår nyt byggeri af følgende institutioner m.v., som hidtil har været  

 omfattet af ministeriets bekendtgørelse af 26. januar 1971 om lån til  

 almennyttigt institutionsbyggeri:
 Undervisnings- og mødelokaler for medlemmer af en almennyttig institution.
 Soldater- og sømandshjem.
 Optagelseshjem m.v. under institutioner, der er godkendt til at føre  

 tilsyn med betinget domfældte.
 Museer.
 Boligformål for andre vanskeligt stillede persongrupper, f.eks.  

 ungdomspensioner og mødrehjælpsinstitutioner.
 I stedet for den hidtidige generelle adgang til støtte efter lov om  

 boligbyggeri overlades det - i de få tilfælde, der efter de hidtidige  

 erfaringer må forudsættes at blive tale om - til en konkret stillingtagen, i  

 hvilket omfang og under hvilken form der i hvert enkelt tilfælde bør ydes  

 statslig eller kommunal støtte til sådanne ejendomme.
10. Ændringerne  i lov om realkreditinstitutter  

 medfører, at ejendomme, der opføres til brug for institutioner med  

 sociale og kulturelle formål, højst kan opnå en belåning med realkredit på  

 indtil 75 pct. af byggeriets værdi.
Lånegrænsen for ejendomme, der anvendes  

 til helårsbeboelse - herunder byggeri med beskyttede boliger efter  

 bistandsloven - vil fremtidig blive 80 pct.
Der henvises til  

 boligministeriets  bekendtgørelse nr. 230 af 29. marts 1976 om  

 realkreditlån i visse ejendomme med almennyttige formål,  der afløser  

 bekendtgørelse nr. 29 af 26. januar 1971 om samme emne.
 AFSNIT III Lette kollektivboliger.
 11. Der er efter lovens § 73 tale om hjem eller  

boliger,  som  ikke er institutioner efter lov om social bistand,  

 men opføres af almennyttigtige, selvejende institutioner til brug for  

 ældre, syge og svagelige.
Boligerne skal opføres i tilknytning til plejehjem, daghjem, dagcentre  

 eller med anden særlig mulighed for at yde beboerne hurtig hjælp i akutte  

 sygdomstilfælde.
Boligernes udstyr og størrelse skal være i overensstemmelse  

 med reglerne om kommunale pensionistboliger i lov om boligsikring.
De lette  

 kollektivboliger adskiller sig især på følgende punkter fra beskyttede  

 boliger efter bistandslovens § 79 ff:
Der er  ikke  foreskrevet en egentlig  visitationsordning 9  

 befter bistandslovens § 83 for tildeling af boligerne, der er tale om  egentlige lejemål  efter den almindelige  

 lejelovgivning, og der stilles  ikke 9bkrav om  fast døgnvagt  på ejendommen.
 Beboerne.
12. Udtrykkene »ældre, syge og svagelige«  

 skal ikke opfattes som en enhed på den måde, at alle disse egenskaber skal  

 være til stede hos beboerne.
Blot en enkelt af egenskaberne, f.eks. et fysisk  

 handicap, vil være tilstrækkelig til at opfylde denne betingelse for leje af  

 en let kollektivbolig.
Men udlejningen bør tilrettelægges således, at den  

 ansøger, der efter en samlet social vurdering har størst behov for boligen,  

 får fortrinsret.
 Bygherren.
13. Bygherre kan være  almennyttige, selvejende  

 institutioner,  hvis vedtægter er godkendt efter anden lovgivning eller  

 af kommunen.
Det vil være et vilkår, at den pågældende institution ifølge  

 sine vedtægter har et socialt formål, der dækker det planlagte byggeri, og at  

 vedtægterne indeholder bestemmelser om, at institutionens formue og  

 eventuelle overskud kun kan tilhøre eller tilfalde institutionen selv til  

 anvendelse inden for dens formål.
Det vil normalt blive krævet, at  

 institutionen underkastes et kommunalt tilsyn, jfr. pkt. 37. Støttereglerne i  

 lovens § 73 tager sigte på fortsat at muliggøre opførelse af sådanne boliger  

 for ældre og svagelige, som ikke omfattes af lov om social bistand.
Der er  

 tale om boliger, som hidtil navnlig har været opført af særlige almennyttige  

 institutioner, hvis formål er at tilvejebringe boliger og hjem m.v. for  

 gamle, syge og svagelige, og som har særlige erfaringer på dette område.
 Også almennyttige boligselskaber, der er godkendt efter lovens kapitel II,  

 er almennyttige institutioner i boligbyggerilovens forstand og vil kunne  

 opføre selvstændige bebyggelser med lette kollektivboliger med støtte efter  

 reglerne i kapitel X.
 Den offentlige støtte.
 14. Om  kommunale lån og kommunegaranti  for  

 belåningen henvises til pkt. 5.
 15. Staten kan yde  rentesikring  efter samme  

 regler som for almennyttigt boligbyggeri, lovens §§ 44-47, og iøvrigt i  

 forhold til en låntagning  indenfor 90 pct.  af ejendommens godkendte  

 anskaffelsessum excl. kurstab og prioriteringsindskud.
Realkreditlån anses for optaget på tidspunktet for obligationernes  

 afhændelse.
Kontantlån anses for optaget, når midlerne er stillet til  

 bygherrens disposition.
 Rentesikring ydes af statskassen til dækning af den del af ejendommens  

 renteudgifter, der svarer til en gennemsnitlig effektiv forrentning på mere  

 end  6 pct. p.a. af de optagne lån.
Rentesikring ydes med virkning fra ejendommens ibrugtagelse og udbetales  

 kontant.
Udbetalingen sker halvårsvis bagud pr. 30. juni og 31. december,  

 første gang dog, når det fuldførte byggeri er godkendt, og da for perioden  

 fra ejendommens ibrugtagelse til den 30. juni eller 31. december, der ligger  

 nærmest forud for rentesikringens berigtigelse.
 Når byggeriet helt eller delvis er taget i brug, kan rentesikring ydes a  

 conto på grundlag af foreløbige oplysninger om forrentningen.
Der ydes fuld rentesikring i 4 år.
Derefter sker en årlig aftrapning af  

 rentesikringen med følgende procentsats af indtil 90 pct. af  

 anskaffelsessummen:
 Boligministeren kan efter lovens § 47 helt eller delvis bringe  

 udbetalingen af rentesikringsbeløb til ophør, såfremt ejendommens økonomi  

 forbedres, eller ændrede forhold for byggeriet taler herfor, herunder at der  

 indtræder en stigning i det almindelige lejeniveau.
 Rentesikringen vil under alle omstændigheder bortfalde,  såfremt  

 boligerne  overgår til formål, der omfattes af lov om social bistand,   

 f.eks. beskyttede boliger, hvor det påhviler kommunalbestyrelsen at sørge for  

 driften.  Rentesikringen kan heller ikke ydes til  lette  

 kollektivboliger, der anvendes som  kommunale pensionistboliger  efter  

 boligsikringslovens regler herom.
Der vil ikke blive ydet rentesikring i forhold til eventuel  

 overfinansiering eller finansiering af byggeudgifter, som ikke har kunnet  

 godkendes.
Omfatter byggeriet erhvervsareal eller andre arealer, hvortil der  

 ikke kan ydes støtte - herunder også boliger og sociale institutioner, som er  

 nævnt i pkt. 5 - reduceres anskaffelsessummen med den del af byggeudgifterne,  

 der må anses at vedrøre sådanne arealer, og rentesikringen beregnes derefter  

 i forhold til den således reducerede anskaffelsessum.
Rentesikringen beregnes ikke på grundlag af rentebyrden af de faktisk  

 optagne lån, men på grundlag af de rentesatser for prioritetslån, som  

 offentliggøres i Statstidende den 2. tirsdag i hver måned.
De offentliggjorte  

 satser har virkning for obligationssalg, der er sket i den forudgående måned.  

 Oplysning om f.eks. de for juli 1976 gældende satser vil således findes i  

 Statstidende for den anden tirsdag i august 1976. For anden belåning end  

 realkredit foretager hypotekbanken en beregning af renteudgiften på grundlag  

 af vilkårene for det faktisk optagne lån.
16. Vilkårene for optagelse af lån inden for den  

 maksimale lånegrænse på 80 pct., som gælder efter lov om  

 realkreditinstituttter, må ikke være mere byrdefulde end vilkårene for  

 realkreditlån.
I § 73, stk. 3, er åbnet mulighed for også at yde rentesikring  

 til lån, der ikke har pantesikkerhed i ejendommen.
Heller ikke sådanne lån må  

 inden for realkreditgrænsen være mere byrdefulde end realkredit.
For lån, der  

 optages herudover - med eller uden pantesikkerhed i ejendommen - vil det  

 normalt bl.a. blive krævet, at lånenes løbetid ikke er mindre end 15 år.  

 Såfremt kommunal garanti er en betingelse for opnåelse af den fulde belåning  

 med realkredit, vil det være et vilkår, at kommunen - med tilsynsmyndighedens  

 samtykke - yder en sådan garanti efter lovens § 76. For belåning ud over 80  

 pct. af ejendommens værdi eller for lån uden pantesikkerhed i ejendommen vil  

 det som betingelse for ydelse af rente?ring blive stillet, at kommunen - hvor  

 der ikke er tale om et kommunalt lån - yder garanti for lånevilkårenes  

 overholdelse.
17. I lovens § 73, stk. 4, er fastsat en  

beløbsramme  for bevilling af rentesikring, således at tilsagn herom  

 for hver finansår er  begrænset  til at omfatte byggeforetagender med  

 en samlet værdi på 60 mill. kr.
Bevillingsrammen kan have til resultat, at  

 løbende bevilling af samtlige ansøgninger ikke altid vil være mulig, og at  

 der derfor kan forløbe et vist tidsrum, inden støttetilsagn kan gives.
I det  

 omfang der må ske en udvælgelse blandt de indkomne andragender, vil der i  

 første række blive taget hensyn til særlige lokale forhold og projektets  

 kvalitet og pris.
 Vurdering af forholdet mellem behovet for lette kollektivboliger og  

 muligheden for dettes tilfredsstillelse bør ske i samråd mellem bygherren og  

 kommunen, jfr. iøvrigt pkt. 51. i boligministeriets cirkulære af 4. juni 1975  

 om støtte til almennyttigt nybyggeri m.v. (Optaget i uddrag som bilag 1 til  

 dette cirkulære).
 I denne vurdering må også indgå, om eventuelt eksisterende ledige boliger  

 inden for området må formodes at ville svække udlejningsmulighederne for det  

 projekterede byggeri.
Det må iøvrigt forudsættes, at en del af behovet for lette  

 kollektivboliger vil blive dækket ved, at sådanne boliger indrettes i  

 byggeri, der opføres af almennyttige boligselskaber.
Ifølge § 62, stk. 1, 2.  

 punktum, i lov om boligbyggeri kan således en passende del af lejlighederne  

 kræves indrettes »for ...... pensionister, invalider eller andre særlige  

 befolkningsgrupper«.
 Lette kollektivbollger kan være særligt egnede i områder, hvor der ikke  

 opføres almennyttigt boligbyggeri, hvori sådanne boliger kunne indpasses, og  

 hvor det ikke vil være økonomisk hensigtsmæssigt at etablere en engentlig  

 institution med beskyttede boliger efter bistandsloven, der forudsætter, at  

 alle boligtagere så vidt muligt er personer, der ikke kan klare sig i en  

 almindelig bolig.
18. Støtte til betaling af beboerindskud ydes af  

 kommunen efter reglerne i lovens kap.
XI på samme måde som i almennyttigt  

 boligbyggeri.
Der vil ikke være behov for beboerindskudslån, hvor byggeriets  

 anskaffelsessum - som der er mulighed for - tilvejebringes fuldt ud ved  

 bygherrens låneoptagelse, f.eks. ved kommunelån eller kommunalt garanterede  

 lån.
 Til beboere af lette kollektivbollger ydes boligsikring efter  

 boligsikringslovens §§ 2 og 3.
 Tekniske og økonomiske krav.
19. De  almindelige tekniske og økonomiske krav,  

 der stilles til lette kollektivboliger,  svarer til de krav, der  

 stilles til almennyttigt boligbyggeri.  Der henvises herom til  

 boligministeriets cirkulære af 4. juni 1975 om støtte til almennyttigt  

 nybyggeri m.v.
De afsnit af dette cirkulære, der finder anvendelse også på  

 kollektivboligerne, er optaget som bilag 1 til nærværende cirkulære.
 20. Herudover stilles en række  specielle krav til  

 lette kollektivboliger.
21. Boligernes størrelse skal svare til reglerne for  

 kommunale pensionistboliger i bolisikringslovens §§ 16-17. Boligernes  

 bruttoetageareal må  som hovedregel ikke overstige 60 kvadratmeter.   

 Indrettes boligerne med henblik på udlejning til stærkt bevægelseshæmmede,  

 kan boligerne dog have et bruttoetageareal på op til 75 kvadratmeter.
Der kan  

 desuden gives mulighed for bolig til invalider med børn, hvilket giver adgang  

 til at forøge boligens areal med 5 kvadratmeter for hvert barn.  

 Gennemsnitsstørrelsen af boligerne må dog højst være 63 kvadratmeter.
22. ejendommen i almindelighed skal være  

handicapvenligt indrettet,  d.v.s. med passende gang- og dørbredder,  

 køreramper, hvor trapper ikke kan undgås, og med skridsikre gulve og  

 overflader, der er nemme at renholde.
Der henvises iøvrigt til  

 boligministeriets cirkulære nr. 49 af 23. marts 1972 om bygge- og  

 anlægsarbejders indretning med hensyntagen til bevægelseshæmmede.
Elevator  skal installeres i etagebyggeri.
Opmærksomheden henledes  

 på, at der ikke ved installation af elevator vil være grundlag for en  

 forøgelse af det for byggeriets anskaffelsessum gældende rammetal, jfr. bilag  

 1, pkt. 38.
Ejendommen skal - hvis den ikke har selvstændig  vagtcentral  -  

 være udstyret med et  kaldeanlæg  til en vagtcentral i et nærliggende  

 plejehjem eller til den person (hjemmehjælper, hjemmesygeplejerske, læge e.  

 a.), som måtte have tilkaldevagt.
Opkald bør kunne ske fra hvert rum i  

 boligen.
 23. Der skal til bebyggelsen være sikret mulighed for  

 at formidle hjælp til beboerne med levering af måltider, opbringning af varer  

 samt bistand til pasning af boligen.
Endvidere bør i bebyggelsen eller i dennes umiddelbare nærhed være  

aktivitets- og kontaktmuligheder  i form af samlingslokaler med  

 anretterkøkken, eventuelt hobbyrum og lignende.
Krav til sådanne fællesanlæg  

 kan f.eks. opfyldes ved, at byggeriet opføres i tilknytning til et samtidigt  

 planlagt eller bestående daghjem eller dagcenter.
Når disse fællesanlæg skal indrettes i selve bebyggelsen, kan anlæggenes  

 andel i byggeriets anskaffelsessum holdes uden for det foreskrevne  

 rammebeløb, jfr. bilag 1, pkt. 38, når disse arealmæssigt kan holdes inden  

 for 3 pct. af beboelsesarealet.
Denne procentsats forhøjes, når bebyggelsen  

 omfatter mindre end 35 boliger, således:
Med 0,1 pct. for hver bolig under 35 - f.eks. til 3,3 pct. for 32 boliger  

 og 3,8 pct. for 27 boliger - således at satsen ved 25 boliger bliver 4,0 pct.  

 For hver bolig under 25 forhøjes satsen med 0,2 pct., således at den ved 15  

 boliger udgør 6,0 pct.
For bebyggelser med under 15 boliger sker ingen  

 yderligere forhøjelse af satsen, der altså også her er 6,0 pct.
 Støtteproceduren.
 Den administrative tilrettelæggelse.
24. Støtteproceduren tilrettelægges i princippet efter  

 tilsvarende retningslinier, som gælder for almennyttigt boligbyggeri, og ud  

 fra samme hensyn til en administrativ forenkling.
Den del af  

 sagsbehandlingen, der har til formål at vurdere, om projekterne opfylder  

 kravene og forudsætningerne til byggeriet af lette kollektivboliger efter  

 afsnit III, henlægges således til kommunerne, der varetager denne opgave også  

 på statens vegne.
 Tilsagn om støtte vil altid være betinget af, at projektet opfylder de  

 tekniske og økonomiske krav, men i vurderingen af, om dette er tilfældet, vil  

 boligministeriet som alt overvejende hovedregel uden videre lægge bygherrens  

 og kommunens erklæringer herom til grund.
Når forholdene taler derfor, kan boligministeriet dog altid optage  

 spørgsmålet til selvstændig prøvelse.
Såfremt det konstateres, at  

 betingelserne ikke er opfyldt, vil støtte blive afvist.
Er støttetilsagn  

 allerede meddelt, men under urigtige forudsætninger, kan dette medføre  

 tilsagnets tilbagekaldelse.
 25. Den  hidtidige  ansøgning om godkendelse af  

 forprojekt  (C.1-skema bortfalder,  og tilsagn om støtte vil normalt  

 blive meddelt på grundlag af et projektforslag med overslag over  

 anskaffelsessummen.
 Også dette letter administrationsbyrden, men det vil på den anden side  

 stille betydelige krav til bygherren, når denne på det indledende  

 projekteringsstadium skal skønne, om det endelige projekt og dets priser  

 kommer til at iagttage de tekniske og økonomiske krav.
 Ikke mindst de absolutte og relative priskrav stiller krav til bygherrens  

 styring af projektets økonomi.
Ved projekteringen bør bygherren allerede på det indledende stadium have  

 taget endelig stilling til bebyggelsens hovedtræk, lejlighedsfordeling,  

 lejlighedsudformning, kvalitetsniveau, udstyr m.v., som har betydning for den  

 endelige pris.
Overslag over anskaffelsessummen kan underbygges f.eks. af et  

 bygningsdelsoverslag, udarbejdet på grundlag af enkelte bygningsdele,  

 kombineret med enhedspriser.
Såfremt byggeriet er en videreførelse eller en  

 gentagelse af tidligere tilsvarende byggerier, kan overslaget baseres på en  

 ajourføring af tidligere priser.
 Ved udarbejdelse af  individuelt projekt  bør bygherren ved  

 indgåelse af kontrakt med de projekterende teknikere fremhæve, at projektet  

 skal udformes således, at de prismæssige rammer ikke bliver overskredet.
 Et middel til på et tidligt tidspunkt at få fastlagt udgifterne er  

 anvendelsen af  typeprojekter.
Bygherren kan også overveje at udbyde projektet i  totalleverance   

 på grundlag af byggeprogrammet.
Tilbudsgiverne forudsættes da at komme med et  

 forslag til et nærmere udformet konkret projekt, ledsaget af pris- og  

 tidstilbud.
 Om tilrettelæggelse og gennemførelse af byggerier kan iøvrigt henvises til  

 den af boligministeriet udgivne bygherrevejledning af 1974 vedrørende statens  

 byggeopgaver som eventuelt kan være vejledende også om tilrettelæggelsen m.v.  

 af byggeri af lette kollektivboliger.
Ansøgning om støtte til de enkelte projekter 26. Forinden bygherren indleder den egentlige  

 støtteprocedure med fremsendelse af fremsendelse af ansøgningsskema o.s.v.,  

 tilrådes det, at bygherren på så tidligt et tidspunkt som muligt  søger  

 kontakt med kommunen  med henblik på at erfare, om denne i princippet kan  

 godkende det påtænkte projekt, herunder dets lejlighedsantal og  

 lejlighedsfordeling o.s.v., og hvornår eventuelt støttetilsagn kan forventes.
På samme grundlag kan bygherren rette henvendelse til boligministeriet med  

 henblik på at opnå en principiel tilkendegivelse af, hvorvidt og i  

 bekræftende fald hvornår et eventuelt støttetilsagn vil kunne forventes.
En  

 sådan tilkendegivelse vil dog ikke kunne betragtes som et under alle  

 omstændigheder bindende løfte om et senere lånetilsagn.
Forinden grundkøbet bør bygherren sikre sig, at grunden kan udnyttes som  

 påtænkt.
Der bør tilvejebringes oplysninger om udgifterne til byggemodning  

 m.v.
Kan bygningsmyndighederne ikke give sikre oplysninger om bundforholdene,  

 bør der foretages sagkyndig undersøgelse heraf med henblik på beregning af  

 eventuelle udgifter til ekstrafundering og pilotering.
Bygherren bør sikre  

 sig kommunalbestyrelsens godkendelse af grundkøbesummen på baggrund af de  

 forventede grundudgifter iøvrigt.
 Om projektets tilpasning med vej- og kloakanlæg samt byplan- og  

 bygningsmæssige bestemmelser henvises til bilag 1, pkt. 24.
 27. I den egentlige støtteprocedure anvendes samme  

 skemaer, som benyttes ved almennyttigt boligbyggeri, nemlig:
skema 1: ansøgning om støtte skema 2: ansøgning om godkendelse af anskaffelsessum før byggeriets  

 påbegyndelse skema 3: ansøgning om godkendelse af den endelige anskaffelsessum efter  

 byggeriets færdiggørelse skema 4: driftsbudget (se pkt. 37) skema R: endelig berigtigelse af rentesikring skema RA: a conto berigtigelse af rentesikring.
 Skemaerne kan rekvireres hos Statens Trykningskontor, Fredriksholms Kanal  

 26, 1220 København K. (01-132885).
Da skemaerne ikke er specielt udformet for lette kollektivboliger, vil der  

 - navnlig i skema 1 - være spørgsmål, som ikke vedrører disse boliger.
Ved  

 tvivl om skemaernes udfyldning bedes rettet forespørgsel til kommunen eller  

 boligministeriet.
 28. Bygherrens ansøgning om støtte fremsendes i 2  

 eksemplarer til kommunen på Skema 1.
 Med ansøgningen fremsendes:
 Der skal være udarbejdet projektforslag, og i ansøgningsmaterialet  

 redegøres for:
 1. Projektets indhold, herunder antal lejligheder og  

 deres fordeling efter forskellige typer, institutioner, erhvervsarealer  

 o.s.v. samt en kortfattet teknisk beskrivelse med angivelse af udstyr.
2. Den skønnede anskaffelsessum opdelt i grundudgifter håndværkerudgifter omkostninger og sammenholdt med det gældende rammebeløb ifølge bilag 1, pkt. 38, på det  

 pågældende tidspunkt.
 Ved blandet byggeri, hvor de enkelte bestanddele forudsættes finansieret  

 efter indbyrdes forskellige regler (beboelse, erhverv, institutioner o.s.v.),  

 redegøres for anskaffelsessummens fordeling på de enkele dele.
 3. De skønnede driftsudgifter og driftsindtægternes  

 fordeling på f.eks. rentesikring, beboelsesleje, anden leje, samt de  

 forventede udlejningsmuligheder til den kalkulerede leje.
 4. Det skønnede tidsrum der vil medgå fra  

 støttetilsagn til byggeriets igangsætning under hensyntagen til den  

 nødvendige tid til den endelige projektering, indhentning af tilbud o.s.v.
 Det er oplysningerne i ansøgningsmaterialet på dette  fremrykkede  

 tidspunkt,  der danner grundlag for støttemyndighedernes stillingtagen  

 til, om støtte kan ydes.
 29. Kommunens behandling af andragendet skal navnlig  

 tage sigte på følgende spørgsmål:
a. om der skønnes at være  behov for det pågældende byggeri; b. om projektet  opfylder de almindelige krav og forudsætninger   

 til byggeriet.
Skønnes dette ikke at være tilfældet, søges forholdet afklaret  

 med bygherren, forinden sagen videresendes til boligministeriet.
Det samme  

 gælder, såfremt kommunen allerede på det foreliggende grundlag måtte have  

 indvendinger mod bygherrens skøn med hensyn til projektets økonomi og  

 tidspunktet for dets igangsætning; c. om bygherrens forslag til anskaffelsessummens fordeling skønnes  

 rimeligt, såfremt der er tale om  blandet byggeri,  hvor de enkelte  

 bestanddele forudsættes finansieret efter indbyrdes forskellige regler; d. endelig skal kommunen tage stilling til, om den  vil yde støtte   

 til byggeriets opførelse ved lån eller garanti ifølge § 75.
 Kommunen kan gøre sit eventuelle støttetilsagn betinget af de vilkår, som  

 den skønner fornødne eller ønskelige, jfr. dog lovens § 58.
 Hvis kommunen afviser at yde støtte, orienterer den ansøgeren herom.
 Såfremt kommunen finder grundlag for at fremme sagen, fremsender den et  

 eksemplar af skema 1 samt det i pkt. 28 a anførte tegningsmateriale til  

 boligministeriet.
 30. Boligministeriet vil foretage særskilt vurdering  

 af grundkøbesummens størrelse, såfremt kommunen er grundsælger, samt af  

 rimeligheden af de vilkår, kommunen måtte have stillet for medvirken til  

 byggeriets gennemførelse, jfr. § 58.
 På grundlag af bygherrens oplysninger, samt kommunens udtalelser foretager  

 ministeriet endvidere en  sammenfattende vurdering  af, på hvilke  

 vilkår der kan gives tilsagn om rentesikring.
 31. Når støttetilsagn er meddelt, skal bygherrens  

 færdiggørelse af projekteringen ske med iagttagelse og indarbejdning i  

 projektet af de eventuelle myndighedskrav og iøvrigt så omhyggeligt og  

 detailleret, at senere ændringer under byggeriets gang kan undgås.
Når priser (baseret på bestemmelser om fast pris og tid) er indhentet,  

 fremsender bygherren 2 eksemplarer af skema 2 samt et sæt tegninger til  

 kommunen.
Tegningsmaterialet skal omfatte samtlige hovedtegninger i 1:100,  

 typiske snit i 1:20, typiske planudsnit i 1:20, beliggenhedsplan i mindst  

 1:500 samt arbejdsbeskrivelse.
Hovedtegninger (planer, snit og facader) samt  

 beliggenhedsplan fremsendes i yderligere 1 eksemplar til videresendelse til  

 ministeriet.
 I dette ansøgningsmateriale redegøres navnlig for:
anskaffelsessummens størrelse efter indhentning af tilbud, sammenholdt med  

 den skønnede anskaffelsessum på tidspunktet for støttetilsagnet samt det  

 gældende rammebeløb, formen m.v. for udbydelsen til håndværkerne, eventuelle ændringer i projektet, såfremt sådanne undtagelsesvis måtte  

 være foretaget, de nu skønnede driftsudgifter (såfremt de afviger væsentligt fra skema  

 1-stadiet vedlægges ny opstilling som i skema 1), det nu forventede tidspunkt for byggeriets igangsætning, sammenholdt med  

 det fastsatte tidspunkt i støttetilsagnet, byggeperiodens længde.
32. Såfremt  kommunen  skønner, at det  

 fremsendte materiale ikke eller kun på uvæsentlige punkter afviger fra det  

 materiale, der har dannet grundlag for støttetilsagnet,  godkender   

 den det fremsendte projekt og dets anskaffelsessum,  med bindende virkning  

 også for boligministeriet.
Kommunen orienterer omgående ministeriet om  

 den vedtagne godkendelse og fremsender samtidig et eksemplar af skema 2 samt  

 en beliggenhedsplan og et sæt hovedtegninger.
 Skønner kommunen derimod, at det fremsendte materiale afviger væsentligt  

 fra det materiale, der har dannet grundlag for støttetilsagnet, skal sagen  

 med kommunens indstilling forelægges for boligministeriet til afgørelse af,  

 om støttetilsagnet fortsat kan stå ved magt.  Kommunen kan ikke på egen  

 hånd godkende overskridelser af rammebeløbene,  jfr. bilag 1, pkt. 38.
 Byggeriets gennemførelse.
33. Byggeriet skal igangsættes og færdiggøres til de  

 forudsatte tidspunkter.
Under byggeriets gang må ikke foretages ændringer i  

 det godkendte projekt, medmindre der gives tilladelse hertil, hvor ganske  

 særlige forhold måtte foreligge.
Eventuelle merudgifter som følge af sådanne  

 ændringer skal afholdes inden for det beløb, der kan afsættes til  

 uforudseelige udgifter, jfr. pkt. 38, nr. 1, i bilag 1.
 Ansøgning om godkendelse af eventuelle ændringer fremsendes til kommunen,  

 der træffer afgørelse, medmindre den finder, at ændringerne er af en sådan  

 art eller et sådant omfang, at spørgsmålet bør forelægges for  

 boligministeriet.
 Under byggeriets udførelse fører kommunen tilsyn med, at vilkårene for  

 støtte overholdes, jfr. § 89, stk. 3.
 Støttens berigtigelse m.v.
34. Når byggeriet er udført, skal der ske godkendelse  

 af den endelige anskaffelsessum efter byggeriets fuldførelse.
Den således  

 godkendte anskaffelsessum danner grundlag for:
1. Den endelige størrelse af kommunens lån eller  

 garanti; 2. den årlige rentesikringsydelse; 3. ejendommens driftsbudget.
Senest 6 måneder efter byggearbejdets afslutning fremsender bygherren til  

 kommunen et skema 3, der indeholder det endelige byggeregnskab.
Er  

 enkelte udgifter endnu ikke afholdt på dette tidspunkt, kan der afsættes  

 passende beløb hertil i regnskabet.
Bygherren skal redegøre nærmere herfor,  

 og den endelige finansiering af dette beløb skal da afvente udgifternes  

 afholdelse, f.eks. ved at stille udbetalingen af en tilsvarende del af  

 realkreditlånet i bero.
Den anskaffelsessum, der er godkendt på grundlag af skema 2, skal i  

 princippet være overholdt efter færdiggørelsen.
Følgende merudgifter kan dog  

 altid godkendes:
a.
Udforudseelige udgifter med indtil 2 pct. af den tidligere godkendte  

 anskaffelsessum.
b.
Eventuelle merudgifter til byggelånsrenter, herunder merudgifter som  

 følge af, at lejlighederne ikke har kunnet udlejes umiddelbart i forbindelse  

 med færdiggørelsen.
c.
Eventuelle merudgifter til udtørring, jfr. pkt. 39, nr. 11 i bilag 1.
d.
Eventuelle udgifter i forbindelse med udlejning, jfr. pkt. 39, nr. 12,  

 i bilag 1.
e.
Eventuelle merudgifter såfremt der i tilslutning til fastpris-ordningen  

 måtte være godkendt faste enhedspriser på visse leverancer, samt eventuelle  

 merudgifter til løn- og prisstigninger for de dele af entrepriserne, som ikke  

 måtte være aftalt til fast pris og tid.
 Beløbene under a-e kan afholdes uden for de gældende rammebeløb, jfr. pkt.  

 38 i bilag 1.
Godkendelse af den endelige anskaffelsessum efter færdiggørelsen foretages  

 af kommunen.
Skønner kommunen, at der er tale om væsentlige afvigelser  

 fra den tidligere godkendte anskaffelsessum eller om spørgsmål af mere  

 principiel art, bør den dog indbringe sagen for boligministeriet, og kommunen  

 kan ikke på egen hånd godkende overskridelser af de gældende rammebeløb.
 Kommunen orienterer boligministeriet om anskaffelsessummens godkendelse.
 35. Senest 3 måneder efter den endelige finansiering  

 må bygherren fremsende begæring om endelig berigtigelse af rentesikring på  

skema R til kommunalbestyrelsen, der efter at have behandlet  

 begæringen videresender den til Kongeriget Danmarks Hypotekbank og  

 finansforvaltning.
Allerede når der er udstedt bygningsattest eller indflytningstilladelse  

 for byggeriet eller et afsnit af dette, kan der ske a conto berigtigelse af  

 den bevilgede rentesikring.
Bygherren fremsender ansøgning herom til  

 hypotekbanken på skema RA, bilagt bygningsattest eller  

 indflytningstilladelse.
 Om rentesikringens beregning henvises til pkt. 15.
 36. Boligministeriet vil efter anmodning bistå med  

 vejledning til løsning af de problemer, som den nye støtteordning måtte  

 give anledning til for de enkelte bygherrer eller kommuner.
 Indtil videre vil ministeriet endvidere efter anmodning fra de kommuner,  

 der ikke mener sig i besiddelse af tilstrækkeligt erfaringsmateriale m.v. til  

 bedømmelse af de enkelte projekters indhold og økonomi, være villig til at  

 yde disse bistand med hensyn til den tekniske og den juridisk-økonomiske  

 vurdering af de fremsendte projekter.
 Kommunalbestyrelsens tilsyn.
 37. Såfremt de institutioner, der modtager offentlig  

 støtte efter kapitel X i lov om boligbyggeri, ikke er anerkendt i henhold til  

 særlig lovgivning, underkastes de et kommunalt tilsyn efter følgende regler:
1. Lejen skal godkendes af kommunalbestyrelsen, når  

 ejendommen tages i brug.
Som grundlag for behandlingen anvendes det  

 budgetskema (skema 4), som benyttes ved almennyttigt boligbyggeri.  

 Enhver senere lejeforhøjelse og anden ændring i lejevilkårene, hvorved disse  

 bliver mere byrdefulde for lejeren, skal ligeledes godkendes af  

 kommunalbestyrelsen.
 2. Kommunalbestyrelsen påser, at ejendommen anvendes i  

 nøje overensstemmelse med det ved ansøgningen om støtte tilkendegivne formål,  

 og at institutionen tilrettelægger driften i dette øjemed på forsvarlig måde  

 under iagttagelse af de herom gældende bestemmelser.
 Kommunalbestyrelsen er berettiget til at afkræve institutionen oplysning  

 om ethvert forhold til belysning af, om institutionen og ejendommen drives på  

 forsvarlig måde i overensstemmelse med formålet, og i øvrigt at træffe enhver  

 til udøvelsen af sit tilsyn fornøden foranstaltning.
 Anvendelse af ejendommen til andet formål end det forannævnte må kun ske  

 med samtykke af boligministeren og i tilfælde, hvor der er ydet  

 kommunegaranti, tillige af kommunalbestyrelsen.
 3. Sammensætningen af institutionens bestyrelse og  

 ændringer heri skal indberettes til kommunalbestyrelsen, der påser, at  

 ledelsen er forsvarlig.
4. Det påhviler institutionen at lade udarbejde årlige  

 regnskaber, der på grundlag af de i institutionens bøger foretagne  

 posteringer viser indtægter og udgifter ved driften i årets løb samt  

 institutionens aktiver og passiver ved årets udgang.
Regnskabet for de  

 enkelte år indsendes inden 3 måneder efter regnskabsårets udløb i revideret  

 stand til kommunalbestyrelsen, forsynet med bestyrelsens underskrift og  

 påtegnet af institutionens revisor.
Kommunalbestyrelsen kan, hvis den finder  

 det pårkævet, udpege en revisor til at foretage fornyet revision af  

 institutionens regnskaber.
 5. Uden samtykke af kommunalbestyrelsen kan der ikke  

 optages yderligere prioriteter eller foretages omprioritering af ejendommen,  

 og de herved fremkomne midler kan kun anvendes efter kommunalbestyrelsens  

 godkendelse.
6. Ved likvidation af institutionen anvendes de  

 fremkomne midler i første række til betaling af gæld, derefter til indløsning  

 af en eventuel indskudskapital.
Er der herefter noget tilbage, anvendes det i  

 samråd med kommunalbestyrelsen til fremme af institutionens formål eller til  

 andet socialt byggeformål.
 Likvidationen foretages af 2 likvidatorer, hvoraf kommunalbestyrelsen og  

 institutionen udpeger hver een.
 7. Såfremt der konstateres uregelmæssigheder af  

 væsentlig betydning ved institutionens eller ejendommens drift, eller  

 institutionen ikke kan opfylde sine økonomiske forpligtelser, afgiver  

 kommunalbestyrelsen uden ugrundet ophold indberetning herom til  

 boligministeren.
 Kommunalbestyrelsen kan i det enkelte tilfælde træffe sådanne  

 foranstaltninger til sikring af en institutions forsvarlige administration,  

 som den finder fornødne.
 Kommunalbestyrelsens afgørelser i medfør af foranstående regler kan  

 indbringes for boligministeren.
8. Foranstående regler gælder uanset modstående  

 bestemmelser i institutionens vedtægter, fundats eller lignende.
Reglerne  

 gælder, så længe et kommunalt lån eller et kommunegaranteret lån ikke er  

 fuldt indfriet, eller rentesikring ydes.
Bemyndigelse til Kongeriget Danmarks  

 Hypotekbank og 38. Hypotekbanken er tidligere bemyndiget til, for så vidt angår  

 byggeri for sociale og kulturelle institutioner, at træffe afgørelse om  

 spørgsmål vedrørende statsstøtten, som opstår i forbindelse med  

ekspropriation, samt - med undtagelse af plejehjem - til at træffe  

 afgørelse i sager vedrørende forbedring af ejendommene og om eventuel  

rykning med statslån eller statsgaranterede lån i forbindelse hermed.
 Efter lovens § 89, stk. 2, er denne bemyndigelse udvidet til at omfatte  

 plejehjem, daghjem og dagcentre.
 Ansøgning vedrørende de nævnte forhold indsendes gennem vedkommende  

kommunalbestyrelse til Kongeriget Danmarks Hypotekbank og  

 finansforvaltning, Landgreven 4, 1301 København K.
Hypotekbankens afgørelser kan indbringes for boligministeren.
Såfremt  

 projektet til forbedring og lånevilkårene kan godkendes, kan forventes  

 tilladelse til rykning inden for den lånegrænse, der er fastsat i de  

 lovbestemmelser, hvorefter statslånet - eller garantien - er ydet.
Boligministeriet, den 1. september 1976 Helge Nielsen.
 /Bent Noiesen.
