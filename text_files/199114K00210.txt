Nr BTL 210 Betænkning over Forslag til lov om ændring af lov om hunde   

 Nr L 210 1991-92, 1. samling Afgivet af Retsudvalget Afgivet: 19920423 Udvalget har behandlet lovforslaget i en række møder og har herunder stillet spørgsmål til justitsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Kennel Klub, Den Danske Dyrlægeforening, Dyrefondet og Foreningen til Dyrenes Beskyttelse i Danmark.
 Der er af nogle mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Socialdemokratiets medlemmer af  

 udvalget) lovforslaget til vedtagelse med de under nr. 1, 2 og 5  

 stillede ændringsforslag.
 Et andet mindretal (Venstres og Det Konservative Folkepartis  

 medlemmer af udvalget) indstiller lovforslaget til forkastelse ved 3.  

 behandling.
 Mindretallet vil stemme imod de under nr. 1, 3, 4 og 5 stillede  

 ændringsforslag og vil redegøre for sin indstilling til det under nr. 2  

 stillede ændringsforslag.
Mindretallet finder ikke, at der er behov for de foreslåede ændringer i  

 hundeloven, idet det er mindretallets opfattelse, at den gældende bestemmelse  

 i hundelovens § 3, hvorefter der i politivedtægterne kan fastsættes regler om  

 båndtvang, i høj grad opfylder de lokale behov, der måtte være for sådanne  

 regler.
Den gældende ordning findes således langt mere hensigtsmæssig og  

 smidig end den foreslåede generelt affattede bestemmelse om, at hunde altid  

 skal føres i snor.
Mindretallet finder det heller ikke påkrævet, at der indføres regler om  

 aflivning af hunde uden besidderens samtykke.
De gældende regler i  

 hundelovens § 6, stk. 2, giver efter mindretallets opfattelse fuldt  

 tilstrækkelige muligheder for at kunne gribe ind, hvis en hund bider eller på  

 anden måde forulemper mennesker.
Hertil kommer, at behovet for sådanne regler  

 må antages at være mindsket efter udstedelsen af Justitsministeriets  

 bekendtgørelse om forbud mod hold af særlig farlige hunde.
Endelig finder mindretallet, at lovforslaget om registrering af hunde er  

 bureaukratisk og unødvendigt.
Det må forudses, at en registreringsordning vil  

 blive meget vanskelig at håndhæve, og at det betydelige administrative  

 besvær, der er forbundet hermed, derfor ikke står mål med den beskedne  

 effekt, en registreringsordning må antages at få.
 Et tredje mindretal (Socialistisk Folkepartis, Fremskridtspartiets,  

 Centrum-Demokraternes og Kristeligt Folkepartis medlemmer af udvalget)  

 indstiller lovforslaget til vedtagelse med de under nr. 1, 3, 4 og 5  

 stillede ændringsforslag.
 Et fjerde mindretal (Det Radikale Venstres medlem af udvalget) vil  

 ved 2. behandling redegøre for sin indstilling til lovforslaget og til de  

 stillede ændringsforslag.
Ændringsforslag Til § 1Af et mindretal (KRF), tiltrådt af et flertal (S, SF,  

 FP og CD):
 1) Nr. 1 affattes således:
 »1. § 1 affattes således:
 »§ 1. Besidderen af en hund skal sørge for, at hunden, fra  

 den er 4 måneder gammel, mærkes og registreres.
Stk. 2 . Justitsministeren fastsætter nærmere bestemmelse om  

 mærkning, registrering og gebyr, jf. stk. 1.«» Af et mindretal (S):
 2) Nr. 2 udgår.
 Af et mindretal (KRF), tiltrådt af et mindretal (SF, FP og  

 CD):
 3) Nr. 2 affattes således:
 »2. I § 3 ophæves stk. 1 og 2 , og i  

 stedet indsættes:
»I byer og områder med bymæssig bebyggelse er det forbudt at lade  

 hunden færdes på gader, veje, stier eller pladser m.v., der er åbne for  

 almindelig færdsel, uden at de føres i bånd.
Båndet skal være så kort, at  

 ledsageren bevarer kontrollen over hunden.
Justitsministeren kan fastsætte  

 nærmere regler for undtagelse af visse hunde fra kravet om, at hunde skal  

 føres i bånd.
Stk. 2 . Såfremt hunde på de nævnte steder færdes løse, lader  

 politiet dem optage og underretter besidderen.
Er hunden ikke mærket som  

 nævnt i § 1, fremlyses den.
Hvis besidderen ikke inden 3 døgn efter, at  

 underretning eller fremlysningen har fundet sted, indløser hunden ved at  

 betale de udgifter, som optagelsen har medført, kan politiet afhænde hunden  

 eller lade den aflive.
Et eventuelt overskud ved afhændelsen tilfalder  

 ejeren, hvis han melder sig inden 3 måneder og godtgør sin ret, og ellers  

 statskassen.
Justitsministeren kan fastsætte nærmere regler for afhændelse af  

 optagne hunde.
Stk. 3 . I særlige områder, hvor det udtrykkeligt er bestemt, at  

 hunde ikke skal føres i snor, gælder stk. 1 ikke.« Stk. 3-5 bliver herefter stk. 4-6.' 4) Nr. 3 udgår.
 Af et mindretal (KRF), tiltrådt af et flertal (S, SF, FP og  

 CD):
 Til § 2 5) Paragraffen affattes således:
»§ 2 Loven træder i kraft den 1. juli 1992 og gælder for  

 hunde født efter denne dato.« Bemærkninger Til nr. 1 Aldersgrænsen for mærkning og registrering af hunde fastsættes  

 til 4 måneder.
 Justitsministeren får en direkte hjemmel i loven til at opkræve gebyr.  

 Gebyret skal dække de omkostninger, der er forbundet med registrering og  

 mærkning.
 Til nr. 2 Forslagsstillerne finder ikke, at der er behov for den i  

 lovforslaget foreslåede ændring, da den gældende bestemmelse opfylder de  

 behov, der måtte være for regler om båndtvang.
 Til nr. 3 og 4 Ledsagere til hunde skal sørge for, at båndet har en sådan  

 længde, at kontrollen over hunden fortsat bevares.
 I områder, f.eks. parker, hvor det er bestemt, at hunde er fritaget for  

 båndpligt, vil dette stadig gælde på trods af bestemmelsen i § 3, stk. 1.
 Til nr. 5 Det foreslås, at ikrafttrædelsestidspunktet bliver 1. juli 1992.  

 Loven finder anvendelse på hunde født efter dette tidspunkt.
Dorte Bennedsen (S) Erling Christensen (S) Lise Hækkerup (S) Frank  

 Jensen (S) Holger Graversen (S) Karen Jespersen (S) Ebba Strange (SF)  

 nfmd.
Gert Petersen (SF) Sonja Albrink (CD) Grove (KF) fmd.
Helge  

 Adam Møller (KF) Inge Dahl-Sørensen (V) Birthe Rønn Hornbech (V) Svend Aage  

 Jensby (V) Tom Behnke (FP) Niels Helveg Petersen (RV) Inger Stilling Pedersen  

 (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder haft justitsministeren i samråd.
 Der er af to mindretal stillet ændringforslag, hvorom henvises til de  

 ledsagende bemærkninger.
 Herefter indstiller et mindretal (Socialdemokatiets medlemmer af  

 udvalget) lovforslaget til vedtagelse med de under nr. 1, 2, 4, 5, 6  

 og 7 stillede ændringsforslag.
 Et andet mindretal (Venstres og Det Konservative Folkepartis  

 medlemmer af udvalget) indstiller lovforslaget til forkastelse , men  

 kan dog stemme for de under nr. 1, 2, 4, 5, 6 og 7 stillede ændringsforslag.
 Et tredje mindretal (Socialistisk Folkepartis, Fremskridtspartiets,  

 Centrum-Demokraternes og Kristeligt Folkepartis medlemmer af udvalget)  

 indstiller lovforslaget til vedtagelse med de under nr. 3, 5 og 7  

 stillede ændringsforslag.
 Et fjerde mindretal (Det Radikale Venstres medlem af udvalget) vil  

 redegøre for sin indstilling til lovforslaget og til de stillede  

 ændringsforslag ved 3. behandling.
Ændringsforslag Til § 1 Af et mindretal (S), tiltrådt af et mindretal (V og  

 KF):
 1) Nr. 2 udgår.
 2) Nr. 3 udgår.
 Af et mindretal (KRF), tiltrådt af et mindretal (SF, FP og  

 CD):
 3) Nr. 3 affattes således:
 »3. § 3, stk. 2, affattes således:
» Stk. 2. I særlige områder, hvor det af politiet er bestemt,  

 at hunde ikke skal føres i snor, gælder stk. 1 ikke.«» Af et mindretal (S), tiltrådt af et mindretal (V og KF):
 4) Nr. 4 udgår.
 Af et mindretal (KRF), tiltrådt af et flertal (S, V, KF, SF,  

 FP og CD):
 5) Nr. 5 affattes således:
 »5. I § 6 indsættes efter stk. 2 som nyt stykke:
»Stk. 3. I tilfælde, hvor en hund har skambidt et menneske,  

 kan politiet efter rådslagning med en hundesagkyndig lade hunden aflive for  

 ejerens regning.«» Af et mindretal (S), tiltrådt af et mindretal (V og KF):
 6) I den under nr. 6 foreslåede affattelse af § 12, stk.  

 1, udgår »§ 3, stk. 1, 1. og 2. pkt.,», og i stedet indsættes:  

 »§ 3, stk. 1, 1.-3. pkt.,».
 Af et mindretal (KRF), tiltrådt af et flertal (S, V, KF, SF,  

 FP og CD):
 Til § 2 7) Paragraffen affattes således:
 »§ 2 Stk. 1. Loven træder i kraft den 1. januar 1993.
Stk. 2. Reglerne om registrering omfatter kun hunde, der er født  

 efter lovens ikrafttræden.« Bemærkninger Til nr. 1, 2, 4 og 6 Forslagsstillerne finder ikke, at der er behov for  

 den i lovforslaget foreslåede ændring, da den gældende bestemmelse opfylder  

 de behov, der måtte være for regler om båndtvang.
 Til nr. 3 For at præcisere, at der fortsat skal være mulighed for, at  

 hunde kan færdes i visse parker uden snor, finder forslagsstilleren det  

 formålstjenligt, at der indsættes en bestemmelse herom i § 3.
Til nr. 5 For så vidt angår aflivning af hunde, der har skambidt et  

 menneske, finder forslagsstilleren, at der bør være en almindelig klageadgang  

 til Justitsministeriet, således som det også er tilfældet i dag, hvis der  

 f.eks. gives pålæg om, at en hund skal bære mundkurv.
Forslagsstilleren  

 finder det endvidere rimeligt, at det er hundens ejer, der afholder  

 udgifterne i forbindelse med aflivningen.
Til nr. 6 Forslagsstilleren finder det hensigtsmæssigt at udlægge  

 opgaverne med registrering, opkrævning af gebyr m.v. til en eller flere  

 private organisationer.
Blandt andet af den grund finder forslagsstilleren,  

 at lovens ikrafttræden bør udskydes til den 1. januar 1993, således at der  

 bliver tid til de fornødne drøftelser med organisationerne.
