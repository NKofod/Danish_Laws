Registerets formål er at danne grundlag for udarbejdelse af løn- og personalestatistikker, herunder især tilvejebringelse af bidrag til den løbende samfundsbeskrivende løn- og personalestatistik, der udføres af Danmarks Statistik, udarbejdelsen af obligatoriske oversigter til regnskabsbrug samt personaleoversigter til årsbudget, budgetoverslag og budgetkontrol.
Endvidere anvendes registeret til udarbejdelse af løn- og personalestatistikker til sektorplaner og ressourcetællinger samt etablering og vedligeholdelse af den fælleskommunale, edb-støttede landsdækkende løn- og personstatistik til lønforhandlingsformål.
Personkreds: Registeret må kun indeholde oplysninger om personer, der har fået eller får udbetalt løn m.v. af kommune/amtskommune/interessentskabet.
 Ikrafttrædelsesdato: 15/05/1992. Erstatter tidligere forskrifter.
