Nr BTL 167 Betænkning over I.
Forslag til lov om GiroBank A/S II.
Forslag til lov om  

 ændring af postloven   

 Nr L 167 1990-91, 2. samling Afgivet af Trafikudvalget Afgivet: 19910507 Udvalget har behandlet lovforslagene i en række møder og har herunder stillet spørgsmål til kommunikationsministeren, som denne har besvaret skriftligt.
Endvidere har udvalget modtaget skriftlige henvendelser fra Finansrådet og  

 Poul Boeg, fhv.
MF, Fredensborg.
Sidstnævnte har tillige haft foretræde for  

 udvalget.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslagene til  

vedtagelse uændret.
 Flertallet bemærker i den forbindelse følgende:
På baggrund af udviklingen inden for pengeinstitutternes område i sin  

 helhed finder flertallet det hensigtsmæssigt at udvide Postgiros nuværende  

 forretningsområder og herigennem sikre en konkurrencemæssig ligestilling med  

 andre pengeinstitutter.
Flertallet lægger således vægt på, at GiroBank A/S'  

 fremtidige virksomhed er omfattet af bank- og sparekasseloven, både hvad  

 angår de forretningsmæssige vilkår og den fornødne frihed over for såvel  

 privatkunder som erhvervskunder.
 Et mindretal (Socialistisk Folkepartis medlem af udvalget) vil  

 redegøre for sin stilling til lovforslagene ved 2. behandling.
 Et andet mindretal (Fremskridtspartiets medlemmer af udvalget)  

 indstiller lovforslagene til vedtagelse uændret, men  

 Fremskridtspartiet ønsker at give udtryk for sin skepsis over for den aftale,  

 der er indgået mellem de øvrige partier.
 Fremskridtspartiet havde gerne set, at GiroBank A/S var blevet et privat  

 foretagende, ligesom man gerne havde set, at selskabskonstruktionen var  

 blevet ændret, men mindretallet indstiller lovforslagene til vedtagelse med  

 henblik på senere »privatisering«.
Tove Lindbo Larsen (S) Hans Erenbjerg (S) Søren Hansen (S) J.
K.  

 Hansen (S) fmd.
Helge Mortensen (S) Kaj Poulsen (S) Jimmy Stahr (S)  

 Tommy Dinesen (SF) Arne Melchior (CD) Aagaard (KF) Agnete Laustsen (KF) Svend  

 Heiselberg (V) Helge Sander (V) Ernst B.
Schmidt (FP) nfmd.
Ole Donner  

 (FP) Bilgrav-Nielsen (RV) Inger Stilling Pedersen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse uændret.
 Et mindretal (Socialistisk Folkepartis medlem af udvalget) vil  

 redegøre for sin stilling til lovforslaget ved 3. behandling.
 Et andet mindretal (Fremskridtspartiets medlemmer af udvalget)  

 indstiller lovforslaget til vedtagelse med de af mindretallet stillede  

 ændringsforslag.
Fremskridtspartiet ønsker samtidig at udtrykke sin beklagelse over, at  

 lovforslagets behandling har været så forhastet og mangelfuld, som tilfældet  

 har været.
Der henvises specielt til, at svarene på udvalgets spørgsmål til  

 kommunikationsministeren i nogle tilfælde har været upræcise og i et enkelt  

 tilfælde forkert.
Ændringsforslag Af et mindretal (FP):
Til § 1 1) Den i paragraffen foreslåede aktiekapital på »500 mio.  

 kr.« ændres til: »1.500 mio. kr.« Til § 4 2) De i 1. pkt. foreslåede »25 pct.« ændres til:  

 »51 pct.« Bemærkninger Til nr. 1 En forhøjelse til 1.500 mio. kr. som den foreslåede vil medføre en  

 realistisk kursværdi på aktierne ved oprettelsen af selskabet og modvirke, at  

 man »forærer« medarbejderne 30-35 mio. kr.
Til nr. 2 Den foreslåede ændring vil medføre en privatisering i modsætning til  

 ministerens forslag.
