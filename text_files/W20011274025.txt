Der blev klaget over, at patienten ikke ved den første  

 undersøgelse fik foretaget en røntgenundersøgelse af  

 albuen, og at hun ikke efterfølgende blev henvist til  

 speciallæger.
Der blev endvidere klaget over, at patienten under  

 indlæggelsen fik anlagt drop med antibiotika, og at hun ikke modtog  

 tilstrækkelig smertebehandling.
Endelig blev der klaget over, at  

 patienten ikke modtog en korrekt behandling af en fysioterapeut.
Klage over manglende  

 røntgenundersøgelse, henvisning og smertebehandling i  

 forbindelse med brud i skulder og albue Nævnet fandt ikke grundlag for kritik af lægernes behandling  

 af patientens skulder og albue og lagde herved vægt på, at der  

 ved den første objektive undersøgelse ikke fandtes symptomer,  

 der gav mistanke om brud i albuen.
Nævnet lagde med hensyn til  

 skulderbruddet vægt på, at der var tale om et uforskudt brud, som  

 lægerne valgte at behandle med en stabiliserende bandage og  

 smertestillende medicin.
Nævnet lagde desuden vægt på, at lægerne, da  

 patienten skulle opereres for bruddet i albuen, anlagde et drop for at sikre  

 effekten af antibiotikabehandlingen, da et drop medførte den bedste  

 fordeling af antibiotikaen til vævet.
Nævnet lagde tillige  

 vægt på, at patienten under indlæggelsen modtog  

 smertestillende medicin i form af Pamol 1 g., 4 gange dagligt og Ibuprofen  

 400 mg., 4 gange dagligt.
Nævnet fandt ikke grundlag for kritik af fysioterapeutens behandling  

 af patienten.
Nævnet lagde herved vægt på, at  

 øvelserne bestod i at bøje og strække fingrene,  

 bevæge håndleddet og løfte den brækkede arm med det  

 formål at undgå hævelser i de opererede led samt at bevare  

 smidigheden i leddene.
Nævnet fandt dog, at det havde været mere  

 hensigtsmæssigt, om fysioterapeuten havde læst journalen,  

 før den fysioterapeutiske behandling blev iværksat og lagde  

 herved vægt på, at journalen indeholdt oplysning om diagnoser og  

 forhold, der kunne have betydning for den fysioterapeutiske behandling.
