Bekendtgørelse om ændring af bekendtgørelse om personel i redningsberedskabet § 1 I bekendtgørelse nr. 41 af 21. januar 1998 om personel i redningsberedskabet, som ændret bl.a. ved bekendtgørelse nr. 192 af 18. marts 2008, bekendtgørelse nr. 154 af 12. februar 2013 og senest ved bekendtgørelse nr. 1481 af 19. december 2014, foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, EU-Tidende 2005, nr.
L 255, side 22, som senest ændret ved Europa-Parlamentets og Rådets direktiv 2013/55/EU af 20. november 2013 om ændring af direktiv 2005/36/EF om anerkendelse af erhvervsmæssige kvalifikationer og forordning (EU) nr. 1024/2012 om det administrative samarbejde ved hjælp af informationssystemet for det indre marked (»IMI-forordningen«), EU-tidende 2013, nr.
L 354, side 132.« 2. Indledningen affattes således:
»I medfør af § 19, § 48, § 50, stk. 3, § 51, stk. 1, § 52, § 53, stk. 2, § 54, § 55 og § 61, stk. 1, i beredskabsloven, jf. lovbekendtgørelse nr. 660 af 10. juni 2009, fastsættes:« 3. § 28 a, stk. 4, affattes således:
»Stk. 4. Erhvervsmæssige kvalifikationer efter stk. 1-3 omfatter uddannelse, efteruddannelse, relevant erhvervserfaring og andre faglige kvalifikationer, som ansøgeren eller tjenesteyderen har opnået gennem livslang læring.« 4. I § 28 a, stk. 5, indsættes efter »erhvervsmæssige kvalifikationer«: », som ændret ved direktiv 2013/55/EU,« 5. I § 28 a, stk. 5, indsættes efter »ansøgninger efter stk. 3«: »og anmeldelser efter stk. 6« 6. I § 28 a, stk. 6, ændres »midlertidige og lejlighedsvise udførelser af tjenesteydelser« til: »midlertidig og lejlighedsvis levering af tjenesteydelser«.
 7. § 28 a, stk. 7, affattes således:
»Stk. 7. Sager om etablering behandles efter reglerne i direktivets afsnit III, kapitel 1. Såfremt der ikke kan gives tilladelse efter stk. 3, skal ansøgeren gennemgå en prøvetid, som kan kræves afsluttet med en bedømmelse, eller bestå en egnethedsprøve forud for varetagelse af den pågældende funktion efter reglerne i direktivets artikel 14, stk. 1. Beredskabsstyrelsen skal sikre, at ansøgeren har mulighed for at aflægge egnethedsprøven senest seks måneder efter afgørelsen om at underlægge ansøgeren en egnethedsprøve.
Ansøgeren kan frit vælge mellem prøvetid og egnethedsprøve efter reglerne i direktivets artikel 14, stk. 2. Inden der stilles krav om gennemførelse af prøvetid eller egnethedsprøve, skal Beredskabsstyrelsen kontrollere, om den viden og de færdigheder og kompetencer, ansøgeren har erhvervet i løbet af sin erhvervserfaring eller gennem livslang læring i en medlemsstat eller et tredjeland, og som er formelt attesteret af et relevant organ, helt eller delvist dækker de omhandlede fag eller discipliner, der er væsentligt forskellige.
Beredskabsstyrelsen fastsætter de nærmere bestemmelser om gennemførelsen af prøvetid og egnethedsprøve.« 8. § 28 a, stk. 8, affattes således:
 »Stk. 8. Med henblik på behandlingen af ansøgninger efter stk. 1-3 skal ansøgeren tilvejebringe følgende dokumentation:
 1) Bevis for nationalitet.
 2) Kopi af kursus- eller uddannelsesbeviser, som giver adgang til det pågældende erhverv.
 3) Dokumentation for uddannelsens indhold.
 4) Attestation for relevant erhvervserfaring.
 5) Eventuel anden relevant dokumentation.
6) Bevis for, at ansøgeren erhvervsmæssigt har udøvet erhvervet på fuldtidsbasis i et år eller i en tilsvarende samlet varighed på deltidsbasis i løbet af de foregående ti år i en anden medlemsstat, hvor erhvervet eller uddannelsen ikke er lovreguleret.« 9. I § 28 a indsættes efter stk. 8 som nye stykker:
 »Stk. 9. Med henblik på behandlingen af anmeldelser efter stk. 6 skal tjenesteyderen tilvejebringe følgende dokumentation:
 1) Dokumentation for tjenesteyderens nationalitet.
 2) En attestation for at tjenesteyderen er lovligt etableret i en medlemsstat for dér at udøve den pågældende virksomhed.
 3) Bevis for erhvervsmæssige kvalifikationer.
 4) Bevis for, at tjenesteyderen erhvervsmæssigt har udøvet erhvervet på fuldtidsbasis i et år eller i en tilsvarende samlet varighed på deltidsbasis i løbet af de foregående ti år i en anden medlemsstat, hvor erhvervet eller uddannelsen ikke er lovreguleret.
Stk. 10. Anmeldelsen skal fornyes en gang om året, hvis tjenesteyderen agter at levere midlertidige eller lejlighedsvise tjenesteydelser i Danmark i løbet af det pågældende år.« § 2 Bekendtgørelsen træder i kraft den 1. januar 2016.
