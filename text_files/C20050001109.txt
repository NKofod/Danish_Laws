Cirkulære  

 om ændring af TSS-cirkulære 2002-06 om den momsmæssige behandling af  

 oprettelses-  

 og rykkergebyrer opkrævet i forbindelse med finansiering af købekontrakter  

 vedrørende salg på kredit og tilbagebetaling af uberettiget opkrævet moms  

1) Indledning 1. Den 14. februar 2002 udsendte Told- og Skattestyrelsen  

 cirkulære nr. 13 af 14. februar 2002 (TSS-cirkulære 2002-06) om den  

 momsmæssige  

 behandling af oprettelses- og rykkergebyrer opkrævet i forbindelse med  

 finansiering af købekontrakter vedrørende salg på kredit og tilbagebetaling  

 af  

 uberettiget opkrævet moms.
2. Det fremgik af punkt 5 og 6 i TSS-cirkulære 2002-06, at  

 på grund af momsens generelle karakter og beregningsgrundlag overvæltes moms  

 erfaringsmæssigt fuldt ud på næste omsætningsled - i sidste instans på  

 forbrugerne.
Dette er forudsætningsvis tiltrådt af Højesteret i UfR 1994.430  

 H,  

 UfR 1994.450 H og UfR 1997.1171H.
 Der kunne således ikke ske tilbagebetaling, hvis den for  

 meget betalte moms var overvæltet på virksomhedens kunder og/eller brugere.  

 Dette skyldes, at den afgiftspligtige skulle kompenseres for sit tab, men  

 ikke  

 skulle beriges ved en tilbagebetaling.
Det følger af de almindelige obligationsretlige regler om  

 tilbagesøgning af pengekrav, at det er den, der har betalt for meget, der kan  

 gøre tilbagebetalingskravet gældende.
Da forbrugerne ikke har betalt noget  

 momsbeløb til staten, kan tilbagebetalingskravet ikke rejses af dem.
Om  

 forbrugerne kan kræve en del af den betalte pris tilbage fra deres  

 leverandør,  

 er et civilretligt spørgsmål, der beror på forholdet mellem forbrugeren og  

 leverandøren.
 Hvis told- og skatteregionen har efteropkrævet virksomheden  

 moms af modtagne gebyrer, og virksomheden ikke har haft mulighed for at  

 overvælte momsen på kunderne, skal told- og skatteregionen af egen drift  

 genoptage sagen.
 3. Told- og Skattestyrelsen har som følge af  

 Landsskatterettens kendelse af 14. november 2003, SKM2003.541.LSR,  

 genovervejet  

 spørgsmålet om overvæltning af moms i forbindelse med tilbagebetaling af moms  

 på  

  

 rykkergebyrer.
 4. For så vidt angår spørgsmålet om overvæltning af moms i  

 forbindelse med tilbagebetaling af moms på  

  

 oprettelsesgebyrer  

 fastholdes  

 det i TSS-cirkulære 2002-06 anførte i sin helhed.
 5. På denne baggrund skal Told- og Skattestyrelsen for så  

 vidt angår moms på  

  

 rykkergebyrer  

 ændre punkt 5 og 6 i TSS-cirkulære  

 2002-06 og erstatte det med følgende punkter:
Overvæltning 6. Ved bedømmelse af et eventuelt tilbagebetalingskrav  

 anvendes dansk rets almindelige regler om tilbagebetaling af beløb erlagt i  

 urigtig formening om skyld.
Disse regler vil blive fortolket i lyset af den  

 seneste praksis fra EF-domstolen om medlemsstaternes opkrævning af beløb i  

 strid med fællesskabsretten.
Generelt om overvæltning 7. Det følger af EF-Domstolens faste praksis, at en  

 virksomhed har ret til at få tilbagebetalt afgifter, som en medlemsstat har  

 opkrævet i strid med fællesskabsrettens bestemmelser.
Den pågældende  

 medlemsstat er således som udgangspunkt forpligtet til at tilbagebetale  

 afgifter, der er opkrævet i strid med fællesskabsretten (jf. bl.a. dommen i  

 sagen Comateb m.fl., præmis 20, dom af 8.3.2001, forenede sager C-397/98 og  

 C-410/98, Metallgesellschaft m.fl., Sml.
I, s. 1727, præmis 84, og Marks  

 &  

 Spencer-dommen, præmis 30).
Der er ifølge EF-Domstolens retspraksis kun én enkelt  

 undtagelse til denne tilbagebetalingsforpligtelse.
En medlemsstat kan kun  

 modsætte sig, at en afgift, der er opkrævet med urette henset til  

 fællesskabsretten, tilbagebetales, når det er godtgjort af de nationale  

 myndigheder, at en anden person end den afgiftspligtige fuldt ud har båret  

 afgiftsbyrden, og at en tilbagebetaling af afgiften til den afgiftspligtige  

 ville medføre en ugrundet berigelse for ham.
Heraf følger, at hvis kun en del  

 af afgiften er væltet over på senere led, er de nationale myndigheder  

 forpligtet til at tilbagebetale det ikke-overvæltede beløb (jf. i denne  

 retning  

 bl.a. dommen i sagen Comateb m.fl., præmis 27 og 28).
 Da denne undtagelse er en begrænsning af en subjektiv ret,  

 der følger af Fællesskabets retsorden, skal den fortolkes restriktivt, idet  

 der  

 navnlig skal tages hensyn til, at overvæltningen af en afgift på forbrugeren  

 ikke nødvendigvis udligner de økonomiske virkninger af afgiftspålæggelsen for  

 den afgiftspligtige.
EF-Domstolen har i præmis 17 i dommen i sagen Bianco og Girard  

 bl.a. slået fast, at selv om nationale lovregler om indirekte skatter normalt  

 tilsigter, at afgifterne væltes over på den endelige forbruger, og indirekte  

 skatter inden for erhvervslivet i almindelighed overvæltes delvis eller fuldt  

 ud, kan man ikke generelt lægge til grund, at sådanne afgifter i alle  

 tilfælde  

 rent faktisk væltes over.
Hvorvidt der rent faktisk, delvis eller fuldt ud,  

 sker en overvæltning, afhænger således af en række forskellige omstændigheder  

 ved hver enkelt transaktion, som giver denne en særlig karakter i forhold til  

 andre transaktioner, der sker i andre sammenhænge.
Spørgsmålet om, hvorvidt  

 der  

 i det enkelte tilfælde er sket en overvæltning af en afgift, beror derfor på  

 de  

 faktiske omstændigheder, som det henhører under den pågældende nationale  

 retsinstans at klarlægge, idet denne frit kan bedømme de beviser, der  

 fremlægges for den.
EF-Domstolen har i præmis 20 i dommen i sagen Bianco og  

 Girard præciseret, at det, alt efter markedets karakter, vil være mere eller  

 mindre sandsynligt, at der sker en overvæltning.
De mange faktorer, der er  

 bestemmende for den politik, de handlende fører, er imidlertid forskellige i  

 forskellige tilfælde, hvorfor det er næsten umuligt at afgøre, hvor stor en  

 faktisk indvirkning disse faktorer hver for sig har på, i hvilket omfang der  

 sker en overvæltning.
EF-Domstolen har ligeledes slået fast, at selv når det  

 godtgøres, at den med urette opkrævede afgift helt eller delvis er væltet  

 over  

 på tredjemand, vil en tilbagebetaling af afgiften til den erhvervsdrivende  

 ikke  

 nødvendigvis medføre en ugrundet berigelse for ham (dommen i sagen Comateb  

 m.fl., præmis 29, og dom af 21.9.2000, forenede sager C-441/98 og C-442/98,  

 Michaïlidis, Sml.
I, s. 7145, præmis 34).
 Selv i det tilfælde, hvor afgiften er fuldstændigt integreret  

 i den pris, der kræves, kan den afgiftspligtige lide et økonomisk tab, der er  

 forbundet med en forringelse af salgsmængden (jf. dommen i sagen Comateb  

 m.fl.,  

 præmis 29, og Michaïlidis-dommen, præmis 35).
 Om og i hvilket omfang tilbagebetaling af en afgift, der er  

 opkrævet med urette henset til fællesskabsretten, medfører en ugrundet  

 berigelse for den afgiftspligtige, kan således kun fastlægges ved en  

 økonomisk  

 analyse, der tager hensyn til alle de relevante omstændigheder, jf. dommen i  

 sagen C-147/01 Webers Wine World, præmis 100.
Overvæltning af moms på rykkergebyrer a)  

 	  

 Rykkergebyrer på rykkerskrivelser til ikke-momsregistrerede  

 virksomheder og personer 8. Som fastslået af EF-domstolen i sag C-147/01 skal  

 spørgsmålet om der i det enkelte tilfælde, fuldt eller delvis, er sket  

 overvæltning bero på en konkret vurdering af de faktiske omstændigheder.
 9. Gebyret på en rykkerskrivelse er ikke på samme måde som  

 varer og tjenesteydelser underlagt sædvanlige konkurrencemæssige vilkår, men  

 fastsættes som udgangspunkt af den virksomhed, der udarbejder  

 rykkerskrivelsen.  

 Det sker uden hensyn til en markedspris, for en sådan eksisterer ikke.
 10. Størrelsen af rykkergebyrer har endvidere siden 1.  

 august 2002 været reguleret i henhold til rentelovens § 9b, stk. 2,  

 hvoraf fremgår, at der kan kræves et rykkergebyr på højst 100 kr. inkl. moms  

 for hver rykkerskrivelse, dog højst for 3 skrivelser vedrørende samme ydelse.
11. Gebyret fastsættes således under hensyntagen til andre  

 faktorer end markedsprisen.
Det kan f.eks. være hensynet til at  

 gebyrstørrelsen  

 skal have en præventiv effekt samtidig med at der skal tages hensyn til  

 forholdet mellem virksomheden og kunden.
Der kan endvidere være andre  

 faktiske  

 omstændigheder, der ligger til grund for virksomhedens gebyrpolitik.
12. Den konkrete vurdering af, hvorvidt der er sket  

 overvæltning vil blive foretaget på baggrund af en analyse, der bl.a.  

 inddrager  

 ovennævnte faktorer.
I den forbindelse vil det blive undersøgt, hvordan den  

 enkelte virksomhed har fastsat rykkergebyrets størrelse.
Undersøgelsen af  

 virksomhedens prisfastsættelsesprincipper vil omfatte virksomhedens nuværende  

 og tidligere praksis, idet der herved kan tages højde for, hvorvidt  

 virksomheden har ændret praksis i forbindelse med, at der ikke længere skal  

 opkræves moms på rykkergebyrer.
13. Andre momenter kan have betydning ved vurderingen af, i  

 hvilket omfang virksomheden må antages at have overvæltet momsen på det  

 efterfølgende omsætningsled.
Således må det antages, at forholdet mellem  

 gebyrets størrelse og virksomhedens omkostninger ved gennemførelsen af  

 rykkerproceduren  

 kan have betydning.
 14. Har virksomhedens omkostninger ekskl. moms til  

 rykkerskrivelsen været større end gebyret ekskl. moms kunne virksomheden have  

 taget et højere gebyr, hvis det ikke var momspålagt.
 15. Har virksomheden fuldt ud fået sine omkostninger ekskl.  

 moms til rykkerskrivelsen dækket ind af rykkergebyret ekskl. moms, har  

 virksomheden haft mulighed for at overvælte momsen.
 16. I de tilfælde, hvor virksomhedens omkostninger ekskl.  

 moms til rykkerskrivelsen har oversteget gebyrets størrelse ekskl. moms, må  

 det  

 antages, at virksomheden ikke har været i stand til at overvælte den  

 indbetalte  

 moms.
17. Eksempel 1  ingen overvæltning - fuld  

 tilbagebetaling  Gebyr ekskl. moms:
 80 kr.
 Moms:
 20 kr.
 Gebyr inkl. moms:
 100 kr.
 Omkostninger ekskl. moms:
 100 kr.
 Tilbagebetaling:
 20 kr.
Virksomhedens  

 omkostninger ekskl. moms på 100 kr. overstiger gebyret ekskl. moms på 80 kr.  

 med 20 kr.
Det må antages, at der ikke er sket overvæltning, og der skal ske  

 fuld tilbagebetaling af den indbetalte moms med 20 kr., hvorefter  

 virksomhedens  

 omkostninger er dækket.
18. Eksempel 2  delvis overvæltning  delvis  

 tilbagebetaling  Gebyr ekskl. moms:
 80 kr.
 Moms:
 20 kr.
 Gebyr inkl. moms:
 100 kr.
 Omkostninger ekskl. moms:
 90 kr.
 Tilbagebetaling:
 10 kr.
Virksomhedens  

 omkostninger ekskl. moms på 90 kr. overstiger gebyret ekskl. moms på 80 kr.  

 med  

 10 kr.
Det må antages, at der ikke er sket overvæltning af disse 10 kr.
 19. For så vidt angår de resterende 10 kr. i eksempel 2,  

 samt de tilfælde hvor det opkrævede gebyr ekskl. moms overstiger  

 virksomhedens  

 omkostninger, beror det på en konkret vurdering, hvorvidt der i det enkelte  

 tilfælde er sket overvæltning.
b)  

 	  

 Rykkergebyrer på rykkerskrivelser til momsregistrerede  

 virksomheder Overvæltning 20. Moms vil ved samhandel mellem momsregistrerede  

 virksomheder udløse fradragsret hos erhververen.
Dette forhold kan være  

 relevant ved vurderingen af, hvorvidt der er sket overvæltning, idet  

 virksomheden har kunnet overvælte momsen, uden at dette har haft økonomisk  

 betydning for den erhvervsdrivende virksomhed, der modtog rykkergebyret.
 21. Dette gælder, uanset om afsendervirksomhedens  

 omkostninger til rykkerskrivelsen har været større end gebyrets størrelse.
Fradragsretten hos modtageren af  

 rykkerskrivelsen 22. EF-domstolen har i sag C-342/87 Genius Holding udtalt,  

 at udøvelsen af den fradragsret, der er fastsat i 6. momsdirektiv, ikke  

 omfatter den afgift, der udelukkende skyldes, fordi den er anført på  

 fakturaen.
23. Praksis vedrørende den momsmæssige behandling af gebyrer  

 på rykkerskrivelser er ændret ved Landsrettens kendelse af 14. november 2003.  

 Told- og Skattestyrelsen lægger til grund, at det først er fra dette  

 tidspunkt,  

 at momsregistrerede virksomheder, der modtager en faktura med moms ikke  

 længere  

 kan fratrække momsen.
Indtil dette tidspunkt har momsen på rykkergebyret  

 været  

 skyldig i henhold til ToldSkats fortolkning af momsloven.
Genoptagelse af  

 tidligere afgørelser truffet efter retningslinierne i TSS-cirkulære 2002-06 24. ToldSkat vil herefter genoptage de sager, hvor der efter  

 retningslinierne i TSS-cirkulære 2002-06 er truffet afgørelse om, at der  

  

 ikke  

 kan ske tilbagebetaling af moms vedrørende  

  

 rykkergebyrer  

 vedrørende  

 finansiering af købekontrakter i forbindelse med salg af varer og ydelser på  

 kredit, på grund af overvæltning, med henblik på at vurdere sagen i forhold  

 til  

 retningslinierne i dette cirkulære.
25. Genoptagelsen vil ske i henhold til de i TSS-cirkulære  

 2002-06 angivne forældelsesregler.
Det vil sige, at der alene kan ske  

 genoptagelse og eventuel tilbagebetaling af moms for den periode, der var til  

 behandling i den oprindelige sag.
Afgørelse truffet af den regionale told- og  

 skattemyndighed i 1. instans  ikke påklaget 26. Den regionale told- og skattemyndighed skal udsøge og af  

 sig selv genoptage sagen.
Afgørelse truffet af Told- og Skattestyrelsen i  

 2. instans 27. Under henvisning til skattestyrelseslovens § 35 C,  

 stk. 3, kan et forhold i en opgørelse af et afgiftstilsvar, hvis den  

 afgiftspligtige ikke udtaler sig mod ændringen, ændres af de grunde der er  

 nævnt i skattestyrelseslovens § 35 C, stk. 1, af en regional told-  

 og  

 skattemyndighed, selvom Told- og Skattestyrelsen tidligere har truffet  

 afgørelse om forholdet.
 28. Den regionale told- og skattemyndighed, der traf  

 afgørelse i 1. instans i disse sager, skal udsøge og af sig selv genoptage  

 disse sager.
ToldSkats  

 anmodning om dokumentation 29. I forbindelse med den regionale told- og  

 skattemyndigheds genoptagelse af sager, jf. ovenfor, kan told- og  

 skattemyndigheden bl.a. anmode virksomheden om at stille følgende materiale  

 og  

 oplysninger til rådighed for ToldSkat vurdering af, hvorvidt der er sket hel  

 eller delvis overvæltning:
   

 	  

 Hvis virksomheden ikke i forbindelse med den oprindelige  

 sagsbehandling har opgjort og specificeret kravet på tilbagebetaling af moms,  

 kan ToldSkat kræve, at virksomheden skal specificere kravet på  

 tilbagebetaling  

 for hver afgiftsperiode.
  

 	  

 Hvis virksomheden ikke i forbindelse med den oprindelige  

 sags-behandling har oplyst betalingstidspunkterne for hver enkelt indbetaling  

 af momstilsvar, kan ToldSkat, af hensyn til en korrekt beregning af  

 rentegodtgørelse, kræve, at virksomheden oplyser dette.
Hvis virksomheden har  

 fået udbetalt negativ moms for en afgiftsperiode, skal virksomheden oplyse  

 tidspunktet for frigørelsen af den negative angivelse.
   

 	  

 Virksomheden skal dokumentere størrelsen af de opkrævede  

 rykkergebyrer fordelt på henholdsvis gebyrer til ikke momsregistrerede  

 virksomheder og personer, henholdsvis gebyrer til momsregistrerede  

 virksomheder.
  

 	  

 Virksomheden skal indsende skriftlig dokumentation for,  

 hvordan prisfastsættelsen af rykkergebyret har fundet sted.
I det omfang, der  

 ikke foreligger skriftlig dokumentation, skal virksomheden indsende en  

 redegørelse herom.
Dokumentationen skal omfatte praksis vedrørende  

 virksomhedens nuværende og hidtidige prisfastsættelse.
 30. De regionale told- og skattemyndigheder skal i  

 forbindelse med genoptagelsesbehandlingen give virksomhederne mulighed for at  

 ændre deres argumentation m.v. for, at momsen af rykkergebyrerne ikke er  

 overvæltet.
 31. Hvis virksomhedens krav begrundes i forholdet mellem  

 gebyrets størrelse og virksomhedens omkostninger ved gennemførelse af  

 rykkerproceduren skal der af hensyn til vurderingen af, om momsen kan anses  

 for  

 overvæltet, fremlægges dokumentation for størrelsen af virksomhedens  

 rykkergebyrer og for virksomhedens faktiske omkostninger ekskl. moms ved  

 gennemførelse af rykkerproceduren for hele den periode, hvor der søges moms  

 tilbage.
 32. Virksomheden bør opbevare det relevante  

 regnskabsmateriale, indtil der er truffet en endelig afgørelse om  

 tilbagebetaling, selv om det 5-årige opbevaringskrav, der er fastsat i  

 § 63 i bekendtgørelse nr. 1152 af 12. december 2003, udløber forinden.  

 Det  

 skal være muligt for ToldSkat på ethvert tidspunkt under behandlingen af  

 tilbagebetalingskravet at efterprøve dokumentationen for virksomhedens  

 oplysninger.
Forrentning 33. Tilbagebetalingskrav efter dette cirkulære skal  

 forrentes efter cirkulære nr. 157 af 14. oktober 1987 om forrentning af visse  

 tilbagebetalingsbeløb og TSS-cirkulære 2004-07 om forrentning af visse  

 tilbagebetalingsbeløb.
 Vedrører kravet på regulering et beløb, som er indbetalt  

 efter påkrav fra en myndighed, forrentes beløbet efter rentecirkulærets punkt  

 7  

 fra indbetalingsdagen til udbetalingsdagen.
 Ved påkrav forstås de tilfælde, hvor indbetaling er sket,  

 efter at en myndighed har tilkendegivet over for indbetaleren, at der efter  

 myndighedens opfattelse foreligger indbetalingspligt.
 Told- og Skattestyrelsen anser de retningslinier, som  

 fremgår af offentliggjort praksis vedrørende betaling af moms af  

 kreditkøbstillæg, finansieringstillæg og lignende, jf. momslovens § 27,  

 stk. 2, nr. 5, som en tilkendegivelse af, at der efter myndighedernes  

 opfattelse var pligt til at betale moms af rykkergebyrer.
 Hvis tilbagebetalingen ikke vedrører beløb, som ikke er  

 indbetalt efter påkrav fra en myndighed, forrentes beløbet efter  

 rentecirkulærets punkt 8 fra månedsdagen for den regionale told- og  

 skattemyndigheds  

 modtagelse af anmodning om tilbagebetaling.
 34. Forrentningen af visse tilbagebetalingskrav er  

 skattepligtig indkomst i henhold til statsskattelovens § 4, litra e.
Skat og  

 arbejdsmarkedsbidrag af tilbagebetalingsbeløb 35. Når udgiften til betaling af moms af gebyrerne er  

 fratrukket ved opgørelsen af virksomhedens skattepligtige indkomst, skal de  

 foretagne fradrag nedsættes med det tilbagebetalte momsbeløb, dvs. indkomsten  

 skal forhøjes med det tilbagebetalte beløb, jf.
Ligningsvejledningen 2005-1  

 E.B.2.5.
 36. I disse tilfælde skal virksomhederne endvidere forhøje  

 bidragsgrundlaget i henhold til arbejdsmarkedsfondslovens § 10.
 37. Udgangspunktet er, at der skal ske beskatning i det  

 indkomstår, hvor der er opstået en retlig forpligtelse for myndighederne til  

 at  

 tilbagebetale beløbet.
Virksomhederne kan dog anmode den kompetente skattemyndighed  

 om genoptagelse af de tidligere års skatteansættelser med henblik på  

 forhøjelse  

 af indkomsten med de tilbagebetalte momsbeløb, som kan henføres til de  

 enkelte  

 indkomstår, jf.
Ligningsvejledningen 2005-1 E.B.2.5.
Kompetence- og  

 klageregler 38. Såfremt en virksomhed ønsker at klage over en regional  

 told- og skattemyndigheds afgørelse, gælder de almindelige klagebestemmelser  

 i  

 momslovens § 79.
 Landsskatteretten behandler klager over de i momslovens  

 § 79, stk. 1, nævnte afgørelser.
 Klagefristen til Landsskatteretten er 3 måneder, jf.  

 skattestyrelseslovens § 25.
 For så vidt angår spørgsmål, f.eks. vedrørende overvæltning,  

 der ikke er omfattet af momslovens § 79, skal klagen indgives til Told-  

 og  

 Skattestyrelsen.
 Klagefristen til Told- og Skattestyrelsen er 3 måneder, jf.  

 sagsudlægningsbekendtgørelsens § 20. I øvrigt finder reglerne i  

 skattestyrelseslovens kapitel 3 og 3 A anvendelse.
Gyldighed 39. Cirkulæret bortfalder den 31. december 2005.
Told- og Skattestyrelsen, den 28. januar  

 2005 Ole Kjær /Else Veggerby 1)  

 I Told- og Skattestyrelsens nummerrække har cirkulæret nr. 2004-04.
