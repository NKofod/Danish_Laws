 I henhold til § 3, stk. 2, og § 15, stk. 2, i lov nr. 161 af 15. marts  

 1989 om autorisation af elinstallatører m.v. fastsættes følgende:
Forretnings- og ansættelsesforhold § 1.  Elinstallatøren skal arbejdsmæssigt være således  

 stillet, at han som ansvarlig kan føre fornødent, regelmæssigt tilsyn med  

 elinstallatørvirksomheden.
 Stk. 2.  Enhver ændring i elinstallatørens arbejds- og  

 ansvarsmæssige forhold og i øvrige forhold, som har været bestemmende for  

 opnåelse af autorisation, skal omgående meddeles til elektricitetsrådet.
§ 2.  Elinstallatøren skal drage omsorg for, at  

 virksomhedens telefon svarer i arbejdstiden.
Automatisk telefonsvarer kan dog  

 anvendes, når der kan indtales besked.
 § 3.  Elinstallatøren skal give ansatte medarbejdere  

 fornøden instruktion om arbejdets udførelse, idet der herved tages hensyn  

 såvel til medarbejdernes faglige kvalifikationer som til elinstallatørens  

 tilsyn med arbejdet.
 Stk. 2.  Elinstallatøren skal sørge for, at alt  

 nødvendigt værktøj og måleudstyr findes og er i forsvarlig og vel  

 vedligeholdt stand.
 Stk. 3.  Elinstallatøren skal sørge for, at ansatte  

 medarbejdere på forretningsstedet har adgang til et ajourført eksemplar af  

 Stærkstrømsreglementet og til det gældende Fællesregulativ for tilslutning af  

 elektriske installationer og brugsgenstande.
Elinstallatørens forhold til elleverandøren § 4.  Elinstallatøren skal ved ethvert arbejde følge  

 elleverandørens forretningsgang med hensyn til indsendelse af blanketter,  

 tegninger m.m. og skal i øvrigt følge de af elleverandøren givne  

 ordensmæssige forskrifter og anvisninger med hensyn til udførelse af bestemte  

 arbejder.
§ 5.  Alle tilmeldinger, færdigmeldinger eller andre  

 henvendelser til elleveradøren vedrørende arbejder eller andre forhold, der  

 er omfattet af autorisationen, skal være forsynet med autorisationsnummer og  

 underskrevet af elinstallatøren.
Elleverandøren kan dog i særlige tilfælde  

 tillade, at elinstallatøren giver en betroet medabejder fuldmagt.
 § 6.  Elinstallatøren må ikke tilmelde eller overtage  

 ansvaret for arbejder, der er udført af personer, der ikke er ansat i  

 virksomheden.
 § 7.  I forbindelse med et tilmeldt arbejdes  

 projektering og udførelse skal elinstallatøren på begæring af elleverandøren  

 give alle ønskede oplysninger om installationens omfang og beskaffenhed.  

 Elleverandøren kan forlange, at sådanne oplysninger gives ved personligt  

 fremmøde af elinstallatøren eller en befuldmægtiget kvalificeret medarbejder  

 på stedet for arbejdets udførelse eller på elleverandørens kontor.
§ 8.  Elleverandøren kan nægte at foretage tilslutning  

 til installationer, som elinstallatøren har udført i strid med  

 Stærkstrømsreglementet.
Hvis tilslutning er sket i sådanne tilfælde, kan  

 elleverandøren afbryde forsyningen.
Elleverandøren kan forlange, at  

 elinstallatøren betaler udgifterne ved et eventuelt fornødent eftersyn i  

 forbindelse med rettelse af reglementsstridigt udført arbejde.
 § 9.  Elleverandørens godkendelse af et anlæg eller af  

 tegninger dertil fritager ikke elinstallatøren for nogen del af hans ansvar  

 for, at arbejdet er udført i overensstemmelse med gældende bestemmelser.
§ 10.  Elinstallatøren må ikke uden elleverandørens  

 samtykke bryde de af elleverandøren anbragte plomber eller foretage nogen  

 forandring ved ledningsanlæg, der fører umålt strøm, og ved elmålere,  

 medmindre der foreligger sådanne forhold (kortslutning, afledning, ildebrand  

 m.m.), at en øjeblikkelig afhjælpning er påkrævet.
Elinstallatøren skal i  

 givet fald straks give elleverandøren meddelelse om de af ham foretagne  

 indgreb.
Straffebestemmelser § 11.  Overtrædelse af bestemmelserne i denne  

 bekendtgørelse straffes med bøde.
Tilbagekaldelse af autorisation § 12.  Såfremt en elinstallatør har gjort sig skyldig  

 i grov eller gentagen forsømmelighed ved udførelsen af installationsarbejder  

 eller har overtrådt vilkårene for autorisationen, herunder bestemmelserne i  

 denne bekendtgørelse, kan Elektricitetsrådet tilbagekalde autorisationen på  

 tid fra 1-5 år eller indtil videre.
 § 13.  Denne bekendtgørelse træder i kraft den 15.  

 juli 1989.
