(Til samtlige ministerier og styrelser) Samordningsfradrag for ægtefællens folkepension bortfalder helt pr. 1.  

 januar 1989, jfr. lov nr. 263 af 22. maj 1986 om ændring af lov om  

 tjenestemandspension § 29, stk. 3.
 Ligeledes med virkning fra 1. januar 1989 bortfalder samordningsfradraget  

 for tjenestemandspensionistens indtægtsregulerede sociale førtidspension.
Fra 1. januar 1989 trækkes der herefter samordningsfradrag for - folkepension, der udbetales til egenpensionister og  

 ægtefællepensionister, og for - erhvervsudygtighedsbeløbet, når en egenpensionist med forhøjet pension  

 (tjenestemandspensionslovens § 7 eller § 8) får dette beløb til højeste  

 sociale førtidspension.
 Bortfaldet af samordningsfradraget for ægtefællens folkepension betyder,  

 at de satser for samordningsfradrag, der er anført i tabel 1 og 4, i  

 Finansministeriets cirkulære af 5. april 1988 om satser for  

 samordningsfradrag pr. 1. april 1988 samt i bilag A til cirkulære af 5. april  

 1988 om regulering af pensioner m.v. fra 1. april 1988 pkt. 8, falder bort.
 De hidtidige tabeller 2 og 3 vil herefter blive betegnet tabel 1 og 2.
 De pr. 1. januar 1989 gældende satser fremgår af bilag A til dette  

 cirkulære.
Samordningsfradraget for erhvervsudygtighedsbeløbet følger stadig  

 størrelsen af erhvervsudygtighedsbeløbet.
Fra 1. januar 1989 udgør  

 erhvervsudygtighedsbeløbet 27.144 kr. årlig, 2.262 kr. pr. måned.
Hvis begge  

 ægtefæller får erhvervsudygtighedsbeløbet, udgør beløbet dog 19.644 kr.  

 årlig, 1.637 kr. pr. måned.
 Til orientering bemærkes, at folkepensionens grundbeløb pr. 1. januar 1989  

 er 42.060 kr. årlig, 3.505 kr. pr. måned, for enlige og 40.068 kr. årlig,  

 3.339 kr. pr. måned, for samgifte pensionister.
 Eventuelle tvivlsspørgsmål forelægges Finansministeriet, Administrations-  

 og Personaledepartementet.
 P.M.V.
 E.B.
