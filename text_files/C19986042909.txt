Cirkulære om elevaftale  

 inden for en række håndværksfag GENERELLE BEMÆRKNINGER Finansministeriet har med en række  

 håndværkerorganisationer indgået vedlagte aftale, om aflønning af elever  

 inden  

 for en række håndværksfag.
 Elevforhold er omfattet af lovbekendtgørelse nr. 122 af 5.  

 februar 1997 om erhvervsuddannelser.
 Denne aftale gælder for elever inden for de  

 medunderskrivende håndværkerorganisationers fagområder og omfatter samtlige  

 statsinstitutioner mv., hvor der etableres elevforhold.
BEMÆRKNINGER TIL DE ENKELTE BESTEMMELSER Til § 2. Løn Lønningerne til elever fremgår af Finansministeriets  

 lønoversigter.
 Lønskalaen for elever under 18 år fjernes med virkning fra  

 1. april 1997.
 Der er enighed mellem organisationsaftalens parter om, at  

 elever skal indplaceres på 2. løntrin, når de ansættes efter at have  

 afsluttet  

 2. skoleperiode.
For så vidt angår voksenerhvervsuddannelseselever, dvs.  

 elever som er fyldt 25 år, har parterne aftalt, at aflønning sker med en  

 timelønssats på 74,80 kr.
Der henvises i øvrigt til mulighederne for at opnå  

 tilskud ved ansættelse af voksenerhvervsuddannelseselever, jf.  

 Arbejdsmarkedsstyrelsens bekendtgørelse af 31. januar 1997 om tilskud til  

 virksomheder, der indgår uddannelsesaftale med voksne.
Til § 7. Befordringsgodtgørelse Befordringsgodtgørelsen udgør 64 øre pr. kørt km. i eget  

 transportmiddel over 24 km.
Til § 9. Overarbejde Der er mellem organisationsaftalens parter enighed om, at  

 tillægget på 50 pct. som hidtil ydes for overarbejde, som har fundet sted de  

 3  

 første klokketimer efter normal arbejdstids ophør, medens der for overarbejde  

 udført i tiden herefter ydes tillæg på 100 pct.
 Cirkulæret har virkning fra den 1. april 1997. Samtidig  

 ophæves Finansministeriets cirkulære af 1. november 1995 (Fmst. nr. 62/95).
Finansministeriet, den 15. januar  

 1998 P.M.V.E.B.Carsten Holm AFTALE OM AFLØNNING AF ELEVER INDEN FOR EN  

 RÆKKE HÅNDVÆRKERFAG.
§ 1.  

 Aftalens  

 område Denne aftale er gældende, hvor der i statslige  

 institutioner mv. etableres elevforhold, med henblik på uddannelse som  

 håndværker, inden for de medunderskrevne håndværkerorganisationers  

 fagområder.
 De på institutionen gældende aftaler og overenskomster om  

 løn- og ansættelsesforhold for håndværkere finder tillige anvendelse for  

 elever  

 med de undtagelser, som følger af denne aftale.
§ 2.  

 Løn Elever aflønnes med følgende procentsatser af den for  

 tjenestemænd på skalatrin 15 gældende løn, bortset fra dyrtidstillæg:
 Uddannelsesår: 24 pct.
 2.  

 Uddannelsesår: 35 pct.
 3. Uddannelsesår: 47 pct.
 4. Uddannelsesår: 58 pct.
 5. Uddannelsesår: 69 pct.
 Stk. 2.  

  

 Til lønnen ydes  

 et dyrtidstillæg, der for fuldtidsbeskæftigede udgør 28.080 kr. årlig.
 Stk. 3.  

  

 Til elever ydes  

 med oprindelig hjemmel i lov nr. 532 af 28. december 1979 om ændring af  

 dyrtidsregulering mv. et særligt tillæg, der udgør 2.898 kr. årlig.
§ 3. ATP Elever er omfattet af ATP.
§ 4.  

 Lønudbetaling Elever aflønnes månedsvis bagud.
§ 5.  

 Pension Elever er omfattet af § 6, Pension, i fællesoverenskomsten  

 mellem Finansministeriet og Statsansattes Kartel.
§ 6.  

 Gruppelivsordning Elever er omfattet af gruppelivsordningen for  

 overenskomstansatte.
§ 7.  

 Befordringsgodtgørelse Til elever ydes der befordringsgodtgørelse til og fra  

 skole efter de til enhver tid gældende retningslinier beskrevet i  

 Finansministeriets cirkulære om vilkår i forbindelse med ansættelse af  

 elever.
§ 8.  

 Refusion  

 af udgifter i forbindelse med skoleophold Elever kan få godtgjort udgifter i forbindelse med ophold  

 på erhvervsskoler jf. § 40 pkt. 10 i fællesoverenskomsten mellem  

 Finansministeriet og Statsansattes Kartel.
§ 9.  

 Overarbejde Elever  

  

 under 18 år  

  

 må ikke deltage i overarbejde.
 Stk. 2.  

  

 Elever  

  

 over  

 18 år  

  

 kan undtagelsesvis deltage i overarbejde.
 Stk. 3.  

  

 Hvis elever i  

 henhold til stk. 2 deltager i overarbejde, betales dette med timeløn, jfr. §  

 2,  

 med følgende tillæg:
 På hverdage de første 3 klokketimer efter normal arbejdstids  

 ophør 50 pct, de følgende timer 100 pct.
 På søn- og helligdage 100 pct.
 Afspadsering af overarbejde følger de for udlærte  

 håndværkere ved den pågældende institution gældende regler.
§ 10.  

 Adgang  

 til akkord Hos DSB og i Forsvaret, hvor elever hidtil har haft adgang  

 til at arbejde i akkord, bevares denne adgang i det hidtidige omfang.
 Hvis der på andre institutioner er eller måtte blive  

 etableret adgang for udlærte håndværkere til at arbejde i akkord, kan der  

 optages forhandlinger om, hvorvidt elever på disse institutioner skal have  

 adgang til at arbejde i akkord.
§ 11.  

 Barsel,  

 adoption og omsorgsdage Elever er omfattet af aftalen mellem Finansministeriet og  

 Centralorganisationerne om barsel, adoption og omsorgsdage.
§ 12.  

 Sygdom Elever får fuld løn under sygdom, herunder fravær på grund  

 af tilskadekomst i tjenesten.
§ 13.  

 Prøvetid Prøvetiden er 3 måneder fra begyndelsesdagen.
§ 14.  

 Overgang til beskæftigelse som udlært ved samme institution Hvis der mellem institutionen og den enkelte elev er  

 enighed om, at den pågældende umiddelbart overgår til beskæftigelse som  

 udlært  

 inden for fagområdet efter elevtiden, videreføres optjent anciennitet,  

 bortset  

 fra lønanciennitet.
§ 15.  

 Ikrafttræden  

 og opsigelse Aftalen har virkning fra 1. april 1997 og kan af parterne  

 opsiges skriftligt med 3 måneders varsel til en 31. marts, dog tidligst 31.  

 marts 1999.
København, den 14. januar 1998 Dansk El-Forbund Jørgen Jørgensen Finansministeriet P.M.V.
 E.B.
