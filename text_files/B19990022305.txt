Bekendtgørelse om afgrænsning af  

 Sundhedsvæsenets Patientklagenævns virksomhed (Klager over tandlæger) I medfør af § 15, stk. 3, i lov nr. 397 af 10. juni 1987  

 om sundhedsvæsenets centralstyrelse m.v., fastsættes efter  

 forhandling med Sundhedsvæsenets Patientklagenævn:
 § 1. Patientklagenævnet behandler ikke  

 klager over tandlægers faglige virksomhed, som kan behandles i det i  

 overenskomst mellem Sygesikringens Forhandlingsudvalg og Dansk  

 Tandlægeforening etablerede klagesystem, jf. dog stk. 2 - 4.
 Stk. 2. De amtslige tandlægenævn og  

 landstandlægenævnet, jf. stk. 1, skal foretage indberetning  

 til Sundhedsstyrelsen om alle forlig og afgørelser.
Stk. 3. Såfremt de amtslige tandlægenævn  

 eller landstandlægenævnet under klagernes behandling  

 skønner, at der foreligger en alvorligere eller gentagen  

 overtrædelse af tandlægeloven eller af straffeloven, kan  

 nævnene færdigbehandle disse sager.
Nævnene skal dog  

 særskilt indberette disse sager til Sundhedsstyrelsen, så snart  

 den skønnede alvorlige overtrædelse konstateres.
 Stk. 4. Klager, der ikke giver mulighed for tilbagebetaling af  

 honorar, f. eks. mangelfuld journalføring, mangelfuld diagnostik eller  

 mangelfuld behandling, indberettes til Sundhedsstyrelsen, senest når  

 sagsbehandlingen er afsluttet i tandlægenævnene eller i  

 landstandlægenævnet.
 § 2. Sundhedsstyrelsen skal af indberetningerne  

 efter § 1, stk. 2 - 4 indbringe de klager for  

 Sundhedsvæsenets Patientklagenævn, som styrelsen finder vil kunne  

 give grundlag for kritik eller anden sanktion over for de  

 pågældende tandlæger.
 § 3. Bekendtgørelsen træder i kraft  

 den 1. maj 1999.
 Stk. 2. § 1, stk. 3 og 4, finder anvendelse  

 på klager, som nævnene ved bekendtgørelsens  

 ikrafttræden ikke har afsluttet.
 Stk. 3. Samtidig ophæves bekendtgørelse nr. 409  

 af 25. maj 1994 om afgrænsning af Sundhedsvæsenets  

 Patientklagenævns virksomhed (Klager over tandlæger).
