I medfør af § 2, stk. 3 og 4, i lov nr. 194 af 24. maj 1972 om fremgangsmåden ved ændring af landets inddeling i kommuner og amtskommuner, fastsættes:
 § 1.  Landets inddeling i kommuner og amtskommuner  

 ændres som angivet i bilaget til bekendtgørelsen.
Indenrigsministeriet, den 16. marts 1995 Birte Weiss / Emil le Maire Bilag Fortegnelse over ændringer af landets inddeling i kommuner og amtskommuner Ændringer pr. 1. januar 1995 Københavns Kommune 1. Fra Københavns Kommune til Tårnby  

 Kommune i Københavns Amtskommune overføres arealer på i alt 4.418 m2 fra  

 matr.nr. 17, 18 a,18 b, 19, 20 b, 784 og 914, Sundby Overdrev, København.
Københavns Amtskommune Grænsen mellem Københavns Amtskommune og Københavns Kommune ændres  

 i overensstemmelse med pkt. 4.
 2. Fra Gentofte Kommune til Lyngby-Taarbæk  

 Kommune overføres matr.nr. 31 g, 31 h og 101, Vangede.
 3. Fra Lyngby-Taarbæk Kommune til Gentofte  

 Kommune overføres matr.nr. 1 n, 1 p og 1 q, Jægersborg Dyrehave, Taarbæk.
 4. Fra Københavns Kommune til Tårnby  

 Kommune overføres det under pkt. 1 nævnte areal.
Frederiksborg Amtskommune 5. Fra Hillerød Kommune til  

Fredensborg-Humlebæk Kommune overføres 1.097 m2 af matr.nr. 4 a,  

 Stenholtsvang, Nødebo.
Fyns Amtskommune 6. Fra Ringe Kommune til Årslev Kommune  

 overføres matr.nr. 1 g og del af matr.nr. 1 e, Heden By, Heden.
Vejle Amtskommune 7. Fra Børkop Kommune til Vejle Kommune  

 overføres matr.nr. 63 a, Velling By, Smidstrup.
Århus Amtskommune 8. Fra Hørning Kommune til Skanderborg  

 Kommune overføres 710 m2 af matr.nr. 41, Mesing By, Mesing.
