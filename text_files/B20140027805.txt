Bekendtgørelse om delegation af visse opgaver i relation til udarbejdelse af VVM-redegørelse for letbanen på Ring 3 I medfør af § 25 i lov nr. 165 af 26. februar 2014 om letbane på Ring 3 fastsættes:
 § 1. Ring 3 Letbane I/S varetager transportministerens opgaver og udøver dennes beføjelser i § 3 i lov om letbane på Ring 3.
 Stk. 2. Delegationen i stk. 1 omfatter dog ikke opgaver forbundet med at sende VVM-redegørelsen i høring.
 § 2. Bekendtgørelsen træder i kraft den 1. april 2014.
