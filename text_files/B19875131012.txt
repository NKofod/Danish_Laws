MÅLETEKNISK DIREKTIV STATENS METROLOGIRÅD 0. Indledning Måletekniske direktiver (MDIR) for legalt måleudstyr fastsætter krav til  

 måleudstyrets funktion, målenøjagtighed, konstruktion og pålidelighed.
De måletekniske direktiver er baseret på den på udarbejdelsestidspunktet  

 kendte og gennemprøvede teknologi.
Direktiverne vil derfor med mellemrum  

 blive revideret i takt med udviklingen.
 Udviklingen af nyt måleudstyr til brug på områder hvor rådet har fastsat  

 bestemmelser om måleteknisk kontrol, skal imidlertid ikke hæmmes af de  

 fastlagte regler, hvorfor det vil være muligt at opnå typegodkendelse på  

 grundlag af en dispensation fra gældende krav i MDIR i perioden mellem  

 revisionerne.
 Formålet hermed er, at nyudviklede måleinstrumenter såvel som eksisterende  

 måleudstyr, der er forbedret (fx v.h.a. påbygning af  

 kompensationsindretninger for influensparametre), skal medvirke til en  

 højnelse af det måletekniske niveau på områder, hvor der er fastsat legale  

 krav.
 Godkendelse, der udstedes på grundlag af en dispensation fra krav i et  

 gældende direktiv, har samme gyldighed som andre danske godkendelser.
1. Formål Formålet med dette måletekniske direktiv er at beskrive proceduren ved  

 behandling af ansøgninger om godkendelse af måleudstyr, som ikke fuldstændigt  

 svarer til de krav, der er fastsat i gældende måletekniske direktiver, men  

 som er beregnet til måling på områder, hvor Statens Metrologiråd har fastsat  

 bestemmelser om måleteknisk kontrol.
 3.2 Anden fase består i vurdering af, om den fremsendte dokumentation på  

 tilfredsstillende måde viser, at udstyret principielt vil være i stand til at  

 opfylde stillede krav, samt i udarbejdelse af prøvningsprogram.
 3.3 Tredie fase består i Statens Metrologiråds godkendelser af  

 prøvningsprogram og tilhørende godkendelseskriterier.
 3.4 Fjerde fase er den praktiske typeprøvning af udstyret.
3.5 I femte fase meddeler styrelsen typegodkendelse såfremt  

 prøvningsresultaterne opfylder de af metrologirådet godkendte  

 prøvningskriterier.
Tillige udformes og trykkes godkendelsesattesten.
 3.6 Hvor stor en del af disse faser en given ansøgning skal gennemgå  

 afhænger af karakteren af ansøgningen, fx. vil en ansøgning omhandlende nye  

 måleprincipper gennemgå alle faser medens en ansøgning som alene omfatter  

 konstruktive ændringer ikke behøver at gennemgå fase 2.
 4. Dispensationsprocedure.
 4.1 Ansøgningsfase.
 4.1.1 Ansøgning og tilhørende dokumentation indsendes til  

 Teknologistyrelsen.
 4.1.2 Dokumentation for, at udstyret opfylder krav til funktion,  

 nøjagtighed og pålidelighed skal være baseret på afprøvninger foretaget af  

 alment anerkendte laboratorier, for hvilke der foreligger dokumentation for  

 laboratoriernes måletekniske niveau.
 4.2.4 Ansøger har pligt til at meddele Teknologistyrelsen oplysninger, som  

 er nødvendige for de særlig sagkyndiges/laboratoriets vurdering.
4.2.5 Dersom vurderingen af dokumentationsmaterialet er positiv  

 foranlediger styrelsen, at der udarbejdes forslag til prøvningsprogram og  

 godkendelseskriterier.
Om fornødent anvender styrelsen til hjælp hermed  

 særlig sagkyndige med prøvningsteknisk erfaring på området, herunder også  

 miljøteknisk prøvning.
 4.2.6 Resultat af forundersøgelsen meddeles ansøger til evt. kommentering  

 inden næste fase iværksættes.
 4.3 Godkendelse af prøvningsprogram.
 4.3.1 Forslag til prøvningsprogram med tilhørende godkendelseskriterier  

 forelægges SMR til godkendelse.
 4.3.2 Prøvningsprogram og godkendelseskriterier meddeles ansøger.
4.4 Prøvningsfase 4.4.1 På grundlag af det af rådet fastsatte prøvningsprogram gennemføres  

 typeprøvningen af måleudstyret.
 4.4.2 Typeprøvningen kan foretages af laboratorier, der har fornøden  

 autorisation fra Statens Tekniske Prøvenævn.
 4.4.3 Hvor der ikke findes autoriserede laboratorier med fornøden  

 autorisation til de omhandlede prøvninger, godkender Teknologistyrelsen andre  

 egnede laboratorier.
