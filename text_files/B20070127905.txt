Kapitel 1   Regnskab Kapitel 2   Anlægsaktiver, afskrivninger, resultatdisponering m.v.
Kapitel 3   Sankt Annæ Gymnasium Kapitel 4   Ikrafttræden Bilag 1 Bilag 2 Bilag 3 Bilag 4 Bilag 5 Bilag 6 Bilag 7 Bekendtgørelse om regnskab for institutioner for almengymnasiale uddannelser og almen voksenuddannelse m.v.
 I medfør af § 42, stk. 1 og 4, og § 58, stk. 2, i lov nr. 575 af 9. juni 2006 om institutioner for almengymnasiale uddannelser og almen voksenuddannelse m.v., fastsættes:
Kapitel 1 Regnskab § 1. Bestyrelsen er ansvarlig for en forsvarlig organisering af institutionens virksomhed i forbindelse med regnskab og revision.
Bestyrelsen skal sørge for, at der tages skyldige økonomiske hensyn ved forvaltningen af institutionens midler og påse, at institutionens bogføring og formueforvaltning varetages og kontrolleres på betryggende måde.
 Stk. 2. Bogføringen skal være i overensstemmelse med bogføringsloven, jf. dog § 2, stk. 1, 3. pkt.
 Stk. 3. Bestyrelsen er ansvarlig for at udarbejde en regnskabsinstruks efter principperne i § 21 i Finansministeriets bekendtgørelse om statens regnskabsvæsen m.v.
§ 2. Regnskabsåret er kalenderåret.
Ved regnskabsårets afslutning udarbejder institutionen en årsrapport efter bestemmelserne i årsregnskabsloven for store virksomheder i regnskabsklasse C med de fravigelser, der fremgår af stk. 2. Alle beløb i årsrapporten opgives i danske kroner.
 Stk. 2. Følgende bestemmelser i årsregnskabsloven finder ikke anvendelse for institutioner for almengymnasiale uddannelser og almen voksenuddannelse m.v.: §§ 1  7, § 8, stk. 2, 2 og 4 pkt., § 9, stk. 2, § 10 a, § 16 - 18, § 19, stk. 2, §§ 20  23, § 26, stk. 3, 3. pkt., § 29, § 32, § 33, stk. 1, 2. pkt., §§ 34  35, § 37, stk. 3, § 38, § 43 a, § 48, § 49, stk. 1, 2. pkt., § 49, stk. 1, nr. 1, § 49, stk. 2, nr. 2, § 49, stk. 3, § 53, stk. 1, 3. pkt., § 53, stk. 2, nr. 1, litra c, § 53, stk. 2, nr. 4  5, § 56, stk. 1  3, § 56 stk. 4, 2. pkt., § 62, § 64, stk. 3, §§ 66  67, § 70  76, § 78, stk. 2  3, § 79, §§ 81  82, § 87, stk. 1, nr. 1 - 2, § 93, § 96, §§ 97 - 98, § 98 b, § 98 c, 2. pkt., afsnit V - XI og bilag 2.
 Stk. 3. Årsrapporten skal have følgende minimumsindhold:
 1) Ledelsespåtegning, ledelsens underskrifter og bestyrelsens habilitetserklæring, jf. § 3, stk.2.
 2) Den uafhængige revisors påtegning.
 3) Generelle oplysninger om institutionen.
 4) Ledelsesberetning, inkl. hoved- og nøgletal.
 5) Anvendt regnskabspraksis.
 6) Resultatopgørelse.
 7) Balance.
 8) Pengestrømsopgørelse.
 9) Noter til årsrapporten.
 10) Særlige specifikationer.
 Stk. 4. Ud over det i stk. 3 nævnte indhold skal regnskabet forsynes med sammenligningstal og følge opstillingen i bilag 1 og kravene i bilag 2  6.
 § 3. Årsrapporten skal underskrives i overensstemmelse med bestemmelserne i § 42, stk. 1, i lov om institutioner for almengymnasiale uddannelser og almen voksenuddannelse m.v., samt i kapitel 2 i årsregnskabsloven og påtegnes af revisor.
Stk. 2. I forbindelse med underskrifterne skal medlemmerne af bestyrelsen afgive en erklæring på tro og love om, at de opfylder habilitetskravene i § 17 i lov om institutioner for almengymnasiale uddannelser og almen voksenuddannelse m.v.
Denne erklæring er ikke omfattet af revisors revision.
 Stk. 3. Bestyrelsen er ansvarlig for, at en revideret og originalt underskrevet årsrapport samt originalt underskrevet revisionsprotokollat sendes til Undervisningsministeriet og Rigsrevisionen inden den 1. april i året efter regnskabsåret.
Stk. 4. Bestyrelsen tager stilling til revisors bemærkninger og konklusioner i revisionsprotokollatet.
Bestyrelsens stillingtagen og kommentarer til revisionsprotokollatet sendes til ministeriet og Rigsrevisionen sammen med årsrapporten.
 Stk. 5. I tilknytning til regnskabsaflæggelsen er bestyrelsen ansvarlig for, at institutionen inden den 1. april i året efter regnskabsåret foretager elektronisk indberetning til Undervisningsministeriet af regnskabsoplysninger samt af revisors besvarelse af revisorchecklisten efter retningslinier fastsat af ministeriet.
Kapitel 2 Anlægsaktiver, afskrivninger, resultatdisponering m.v.
Anlægskartotek og afskrivninger § 4. Institutionen udarbejder et anlægskartotek over de aktiver, der har en værdi over 25.000 kr. ekskl. moms.
Aktiver med en anskaffelsespris under denne beløbsgrænse omkostningsføres i anskaffelsesåret.
 Stk. 2. I det omfang institutionen råder over inventar, udstyr m.v., der er stillet vederlagsfrit til rådighed af andre, skal dette opføres særskilt i anlægskartoteket.
§ 5. Ved afskrivning på anlægsaktiver anvendes lineær afskrivning over aktivets forventede brugstid efter fradrag af eventuel scrapværdi.
Institutionen skal redegøre for de anvendte afskrivningsprincipper under anvendt regnskabspraksis.
 Stk. 2. Institutionen kan vælge at foretage aktivering af anskaffelser, der har en værdi under den i § 4. stk. 1 fastsatte grænse, hvis disse er bestemt til at fungere samlet, og den samlede anskaffelsessum overstiger den i § 4, stk. 1, fastsatte grænse.
§ 6. Afskrivningsperioden for indretning af lejede lokaler kan højst udgøre den resterende lejeperiode.
Hvis der ikke er fastsat en lejeperiode, kan afskrivningsperioden højst udgøre 5 år.
§ 7. Bygninger eksklusive installationer afskrives over højst 60 år.
Der kan anvendes en scrapværdi på højst 50 procent.
Afskrivningsperiode og scrapværdi fastsættes på grundlag af en vurdering af bygningens vedligeholdelsesstand, konstruktion og anvendelsesformål.
 Stk. 2. Bygningsinstallationer afskrives efter deres art over en periode på 10 - 30 år.
 Stk. 3. Inventar og andet udstyr afskrives over en periode på 5 - 15 år.
 Stk. 4. It-udstyr afskrives over en periode på 3 - 5 år.
 Stk. 5. Biler, busser, traktorer m.v. afskrives over en periode på 3 - 8 år.
Stk. 6. For materielle anlægsaktiver, der er udsat for stort slid eller hastig teknisk forældelse, kan bestyrelsen fastsætte en kortere afskrivningsperiode end de i stk. 2  5 nævnte.
Begrundelse herfor angives under anvendt regnskabspraksis.
Stk. 7. For inventar- og udstyrsgenstande af særlig beskaffenhed og fredede bygninger kan der fastsættes en længere afskrivningsperiode.
Begrundelse herfor angives under anvendt regnskabspraksis.
Resultatdisponering § 8. Bestyrelsen kan disponere årets resultat til bestemte formål.
Disponeringen af resultatet indgår som en henlæggelse i specificeringen af egenkapitalen.
Kapitel 3 Sankt Annæ Gymnasium § 9. Københavns Kommune er ansvarlig for en forsvarlig organisation af Sankt Annæ Gymnasiums virksomhed i forbindelse med regnskab og revision.
 Stk. 2. Revisionen udføres af Københavns Kommunes revisor.
 Stk. 3. Bogføringen skal være i overensstemmelse med regnskabsregler fastsat ved eller i henhold til lov om kommunernes styrelse.
Stk. 4. Regnskabsåret er kalenderåret.
Ved regnskabsåret afslutning udarbejder Københavns Kommune en årsrapport efter god anerkendt regnskabspraksis.
Alle beløb i årsrapporten opgives i danske kroner.
 Stk. 5. §§ 1 - 8 finder ikke anvendelse for Sankt Annæ Gymnasium.
 § 10. Årsrapporten skal have følgende minimumsindhold:
 1) Påtegning og underskrift af Københavns Kommune.
 2) Påtegning af Københavns Kommunes revisor.
 3) Generelle oplysninger om gymnasiet.
 4) Beretning om gymnasiets virksomhed i regnskabsåret.
 5) Anvendt regnskabspraksis.
 6) Resultatopgørelse, der skal vise tilskud fra Undervisningsministeriet og andre indtægter samt omkostninger og årets resultat.
 7) Balance, der skal vise periodeafgrænsninger, mellemregning med Københavns Kommune og disponering af årets resultat.
 8) Evt. noter til årsrapporten.
 Stk. 2. Ud over det i stk. 1 nævnte indhold skal posterne i årsrapportens resultatopgørelse og balance forsynes med sammenligningstal fra og med regnskabsåret 2008.
 § 11. Københavns Kommune er ansvarlig for, at en revideret og originalt underskrevet årsrapport samt originalt underskrevet revisionsprotokollat sendes til Undervisningsministeriet inden den 1. maj i året efter regnskabsåret.
Stk. 2. Københavns Kommune tager stilling til revisors bemærkninger og konklusioner i revisionsprotokollatet.
Kommunens stillingtagen og kommentarer til revisionsprotokollatet sendes til Undervisningsministeriet sammen med årsrapporten.
Kapitel 4 Ikrafttræden § 12. Bekendtgørelsen træder i kraft den 15. november 2007 og har virkning fra og med regnskabsåret 2007.
 Stk. 2. Bekendtgørelse nr. 1449 af 13. december 2006 om regnskab for institutioner for almengymnasiale uddannelser og almen voksenuddannelse m.v. ophæves.
Undervisningsministeriet, den 31. oktober 2007 P.M.V.Lars MortensenStyrelseschef / Ole Steen Volder Bilag 1 Standardårsrapport for institutioner for almengymnasiale uddannelser og almen voksenuddannelse m.v.
Bilag 2 Hoved- og nøgletal Bilag 3 Resultatopgørelse Bilag 4 Balance Bilag 5 Pengestrømsopgørelse Bilag 6 Noter Bilag 7 Særlige specifikationer 1) Undervisningsområdet (drift).
 2) Bygningsområdet (drift).
 3) Fællesudgiftsområdet (drift).
 4) Anlægsinvesteringer (anlæg).
 5) Indberettet købsmoms i alt.
