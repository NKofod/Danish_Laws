Rigsrevisionens beretning om individuel  

 boligstøtte - dokumentationskrav til boligstøttesager (Til samtlige kommuners boligstøttekontorer, til  

 samtlige sociale nævn og til Kommunedata I/S) Rigsrevisionens beretning om individuel  

 boligstøtte Rigsrevisionen har i oktober 2000 afgivet beretning 13/99  

 om individuel boligstøtte til statsrevisorerne.
 Beretningen kan ses på Rigsrevisionens hjemmeside  

 www.ftrr.dk.
 Rigsrevisionen konstaterer bl.a., at en gennemført  

 stikprøveundersøgelse af kommunale boligstøttesager fra  

 1998 har vist, at der ikke var tilstrækkelig dokumentation for den  

 beregnede boligstøtte i en række sager.
 By- og Boligministeriet skal derfor indskærpe  

 overfor kommunerne, at dokumentation for de oplysninger, der indgår  

 i en beregning af individuel boligstøtte altid skal foreligge i den  

 enkelte sag, jf. nærmere nedenfor:
Rigsrevisionens stikprøveundersøgelse af  

 boligstøttesager Rigsrevisionen har foretaget en  

 stikprøveundersøgelse vedrørende konkrete  

 boligstøttesager i kommunerne.
 Undersøgelsen blev gennemført med henblik  

 på at vurdere dels, om modtagerne af individuel boligstøtte  

 modtager de korrekte beløb dels, om der i kommunernes sager ligger  

 dokumentation for beregning af støttebeløb.
 Stikprøveundersøgelsen blev foretaget  

 vedrørende udbetalinger i 1998, hvor By- og Boligministeriets  

 bekendtgørelse nr. 213 af 22. marts 1994 om regnskabsaflæggelse  

 og revision af kommunernes boligstøtteregnskaber var  

 gældende.
 Det fremgår af undersøgelsen, at omfanget af  

 fejludbetalinger ligger på et meget lavt niveau.
 Rigsrevisionen har imidlertid endvidere konstateret, at  

 der i 17 ud af 99 boligsikringssager og 35 ud af 99 boligydelsessager ikke  

 fuldt ud var tilstrækkelig dokumentation for beregningen af  

 boligstøtten.
 Den manglende dokumentation på sagerne  

 vedrørte primært:
·  

 	Lejerens betalingsform med hensyn til opvarmning, vandforbrug eller ·  

 	vedligeholdelse (betaling udenfor lejen).
·  

 	Størrelsen af den leje, der var lagt til grund ved  

 boligstøtteberegningen ·  

 	Støttemodtagerens kontooplysninger.
 I flere sager manglede endvidere dokumentation for, at  

 kommunen havde foretaget en konkret vurdering af, om udbetaling skulle ske, i  

 tilfælde, hvor lejen oversteg halvdelen af indkomsten, og hvor  

 boligstøtteloven derfor kræver en sådan vurdering.
 På baggrund af undersøgelsen anbefaler  

 Rigsrevisionen i sin beretning, at By- og Boligministeriet opfordrer  

 kommunerne til at forbedre kvaliteten af sagsbehandlingen vedrørende  

 individuel boligstøtte således, at både fejl  

 vedrørende beløbsberegning og udbetaling og fejl  

 vedrørende dokumentationsgrundlaget undgås.
By- og Boligministeriet har tilkendegivet overfor  

 Rigsrevisionen, at ministeriet er enig i, at dokumentationsfejlene er udtryk  

 for sagsbehandlingskvaliteten i kommunerne, og at kvaliteten i  

 sagsbehandlingen skal forbedres.
Ministeriet har endvidere tilkendegivet, at  

 ministeriet vil inddrage Kommunernes Landsforening og de kommunale revisorer  

 i en drøftelse af spørgsmålet.
 Rigsrevisionens beretning har på denne baggrund  

 været drøftet på møde i Kommunernes Landsforenings  

 boligstøttearbejdsgruppe, hvori deltager kommunale  

 repræsentanter og repræsentanter for Kommunernes  

 Revisionsafdeling og By- og Boligministeriet.
Dokumentation i boligstøttesager By- og Boligministeriet skal på ovenstående  

 baggrund henlede kommunernes opmærksomhed på , at det i den  

 gældende bekendtgørelse om regnskabsaflæggelse på  

 boligstøtteområdet (bekendtgørelse nr. 816 af 3. november  

 1999 om regnskabsaflæggelse, anvisning af statsrefusion og revision af  

 kommunernes boligstøtteregnskab) fra 1. januar 2000 udtrykkeligt er  

 fastsat bl.a.:
 ·  

 	Al relevant dokumentation vedrørende personer, der indgiver  

 ansøgning om boligstøtte, skal journaliseres.
·  

 	Før boligstøtte udbetales efter ansøgning, skal  

 oplysning og dokumentation tilvejebringes for:  

 Personens bopæl, CPR-nummer, civilstand, hjemmeværende  

 børn og andre, der har fast ophold i boligen uden at være  

 logerende.
Husstandsmedlemmernes indtægts- og formueforhold.  

 Samtlige elementer, der indgår i boligudgiftens beregning.
·  

 	Før ændringer af udbetalinger skal de nævnte  

 oplysninger og dokumentationer, der har betydning herfor, ligeledes  

 tilvejebringes.
Dog kan boligstøtten nedsættes på baggrund  

 af boligstøttemodtagerens oplysninger.
 ·  

 	Beregningen af boligstøtten samt ændringer heraf skal  

 fremgå af sagen tillige med oplysning om beregningsmetoden.  

 Beregningsmetoden anses for oplyst, når der henvises til et af kommunen  

 anvendt edb-baseret program med angivelse af relevante typekoder.
·  

 	I tilfælde, hvor et skøn har indflydelse på  

 afgørelsen, skal grundlaget herfor være angivet.
Oplysningerne  

 skal i videst muligt omfang være dokumenterede i sagen.
·  

 	Oplysninger, der på tidspunktet for revisionens kontrol, er  

 umiddelbart tilgængelige i forvaltningen via elektroniske medier,  

 betragtes som tilstrækkeligt dokumenterede.
Det skal fremgå af  

 journalen, hvornår de forskellige oplysninger er søgt.
 ·  

 	Hvis der undtagelsesvis ikke foreligger sædvanlig dokumentation  

 f.eks. i form af udskrifter eller lignende fra folkeregistre,  

 skatteforvaltninger, arbejdsgivere og udlejere m.v., skal årsagen  

 hertil fremgå af sagen.
 By- og Boligministeriet skal indskærpe, at  

 dokumentation skal foreligge i den enkelte boligstøttesag i det  

 nævnte omfang.
 Herunder skal dokumentation for lejens størrelse  

 foreligge i form af erklæring herom fra udlejer på  

 ansøgningen om boligstøtte, lejekontrakt, huslejekvittering  

 eller lignende, ligesom der skal foreligge dokumentation for at betaling sker  

 udover lejen, i det omfang dette er tilfældet med hensyn til betaling  

 for opvarmning, vandforbrug eller vedligeholdelse.
Også i de tilfælde, hvor der foreligger en  

 elektronisk indberetning af lejen eller ændringer heri fra udlejer  

 efter boligstøttelovens § 44, skal der foreligge dokumentation  

 på sagen for den leje, der er anvendt ved beregningen.
Dokumentationen  

 kan foreligge i form af en i forvaltningen journaliseret samlet indberetning  

 til kommunen fra udlejer - evt. som udskrift, diskette eller lignende  

 vedrørende den elektroniske indberetning - når det samtidig  

 fremgår af den enkelte sag, at der er tale om en sag, hvor lejen er  

 indberettet fra udlejer.
 Afgørende er, at dokumentationen er umiddelbart  

 tilgængelig for revisionens kontrol.
Hvis afgørelsen af, om boligstøtte skal  

 ydes, og/eller afgørelsen om støttens størrelse i et  

 omfang beror på kommunens skøn, skal det fremgå af sagen,  

 at der er foretaget en konkret vurdering, og hvad baggrunden er  for den  

 trufne afgørelse.
Dette gælder bl.a. afgørelser efter  

 boligstøttelovens § 15 i sager, hvor lejen overstiger halvdelen af  

 husstandsindkomsten, uanset, om kommunen træffer afgørelse om at  

 yde fuld boligstøtte.
