Bekendtgørelse af  

  

 lov om folkekirkens økonomi Herved bekendtgøres lov om folkekirkens økonomi, jf.  

 lovbekendtgørelse nr. 537 af 24. juni 1997, med de ændringer, der følger af  

 lov  

 nr. 941 af 20. december 1999 og lov nr. 437 af 10. juni 2003.
Kapitel 1 Kirke- og præstegårdskassen § 1.  

  

 Ved  

 hvert menighedsråd oprettes en kirkekasse, der bestyres af menighedsrådet.
 Stk. 2.  

  

 Bestyrer et  

 menighedsråd flere kirker, kan menighedsrådet beslutte, at der oprettes en  

 selvstændig kirkekasse ved hver kirke.
Stk. 3.  

  

 I pastorater  

 med flere menighedsråd kan menighedsrådene på et fællesmøde beslutte, at der  

 tillige oprettes en præstegårdskasse.
Fællesmødet vælger i så fald af eller  

 uden for sin midte en kasserer for præstegårdskassen.
Præstegårdskassen  

 bestyres af menighedsrådene gennem præstegårdsudvalget, jf. § 4,  

 stk. 2.
 § 2.  

  

 Af  

 kirkekassen afholdes udgifter vedrørende:
 1)  

 	  

    

 Vedligeholdelse og  

 drift samt opførelse, ombygning og nedbrydning af kirker, gudstjenestelokaler  

 og bygninger til brug for kirker eller kirkegårde.
 2)  

 	  

    

 Vedligeholdelse og  

 drift samt anlæg, udvidelse, regulering og nedlæggelse af kirkegårde.
 3)  

 	  

    

 Erhvervelse af  

 arealer eller bygninger til brug for kirker eller kirkegårde samt efter  

 kirkeministerens bestemmelse andre udgifter vedrørende kirker og kirkegårde.
 4)  

 	  

    

 Vedligeholdelse og  

 drift samt opførelse, ombygning og nedbrydning af præsteboliger, bygninger  

 til  

 brug for præsteembedet og præstegårdsbrug.
 5)  

 	  

    

 Erhvervelse af  

 arealer eller bygninger til brug for præsteembeder.
 6)  

 	  

    

 Huslejetilskud,  

 telefongodtgørelser m.v. til præster, en del af udgifterne til opvarmning af  

 præsteboliger samt efter kirkeministerens bestemmelse andre udgifter  

 vedrørende  

 præsteembederne.
 7)  

 	  

    

 Konfirmationsforberedelse  

 og afholdelse af konfirmation.
 8)  

 	  

    

 Løn og andre udgifter  

 til kirke- og kirkegårdsfunktionærer.
 9)  

 	  

    

 Valg til menighedsråd  

 og udgifter i forbindelse med rådets virksomhed efter reglerne herom i lov om  

 menighedsråd, herunder diæter i særlige tilfælde efter kirkeministerens  

 bestemmelse.
 10)  

 	  

 Menighedsrådsmedlemmers  

 deltagelse i kurser m.v., der må anses af betydning for udøvelsen af hvervet  

 som menighedsrådsmedlem.
 11)  

 	  

 Annoncering i  

 lokalaviser m.v. samt trykning og distribution m.v. af kirkeblad i sognet,  

 kirkedistriktet eller pastoratet.
 12)  

 	  

 Sognets eller  

 kirkedistriktets kirkelige aktiviteter og udgifter til fremme af det  

 kirkelige  

 liv i pastoratet eller kommunen eller kirkelige formål af betydning for  

 stiftet  

 som helhed.
 13)  

 	  

 Bidrag til lokalt  

 mellemkirkeligt arbejde, jf. § 12.
 14)  

 	  

 Registrering af  

 gravminder, jf. lov om folkekirkens kirkebygninger og kirkegårde § 21,  

 stk. 1.
 15)  

 	  

 Provstesyns og  

 menighedsråds deltagelse i synsforretninger.
Stk. 2.  

  

 Udgifter  

 vedrørende ikkeselvejende kirker afholdes af den, der ejer kirken, eller den,  

 der ejer afløsningssummen for kirketienden.
Menighedsrådet kan beslutte, at  

 der  

 af kirkekassen ydes tilskud til hel eller delvis dækning af udgifter til  

 ikkeselvejende kirkers vedligeholdelse og drift samt tilskud til kirkegårdens  

 drift.
§ 2 a.  

  

 (Ophævet) § 2 b.  

  

 Til  

 fremme af menighedsarbejdet forvalter menighedsrådet gennem kirkekassen, hvad  

 der indkommer ved indsamlinger i kirken.
Nærmere regler herom fastsættes af  

 kirkeministenen.
 § 3.  

  

 Kirkekassen oppebærer indtægter af kirkens kapitaler samt betaling for brug  

 af  

 kirke og kirkegård.
Stk. 2.  

  

 Leje- og  

 driftsindtægter for præsteembedets faste ejendomme indgår i  

 præstegårdskassen,  

 hvor en sådan oprettes, og ellers i kirkekassen.
Oprettes der ikke en  

 præstegårdskasse i et pastorat med flere menighedsråd, træffer  

 provstiudvalget  

 beslutning om, i hvilken kirkekasse de nævnte indtægter skal indgå.
 Stk. 3.  

  

 Den del af  

 kirke- og præstegårdskassens udgifter, der ikke kan afholdes af de i  

 stk. 1 og 2 nævnte indtægter, dækkes gennem ligning på folkekirkens  

 medlemmer i kommunen.
§ 4.  

  

 Provstiudvalget indkalder en eller to repræsentanter for hvert menighedsråd  

 til  

 budgetsamråd.
Der kan afholdes flere budgetsamråd.
Stk. 2.  

  

 Budgetsamrådet er offentligt.
Bekendtgørelse om afholdelse af budgetsamrådet  

 sker efter provstiudvalgets bestemmelse på en måde, der sikrer, at  

 offentligheden bliver bekendt med afholdelsen.
I bekendtgørelsen angives,  

 hvilke emner, der skal behandles på budgetsamrådet.
 Stk. 3.  

  

 På  

 budgetsamrådet belyses de økonomiske forhold i ligningsområdet, ligesom  

 menighedsrådenes ønsker om nye, større udgiftskrævende opgaver skal drøftes.
 Stk. 4.  

  

 Budgetsamrådet har ikke besluttende myndighed, medmindre menighedsrådene i  

 ligningsområdet er enige om det.
 Stk. 5.  

  

 Menighedsrådene har pligt til at lade sig repræsentere under budgetsamrådet.
 Stk. 6.  

  

 Kirkeministeren kan fastsætte nærmere regler om afholdelse af budgetsamråd.
 § 5.  

  

 Efter budgetsamrådet fastsætter provstiudvalget rammebevilling for  

 kirkekassens  

 driftsudgifter og bevilling for kirkekassens anlægsudgifter.
 Stk. 2.  

  

 Hvis der i  

 et sogn eller et pastorat er oprettet en præstegårdskasse, fastsætter  

 provstiudvalget denne kasses rammebevilling for driftsudgifter og bevilling  

 for  

 anlægsudgifter.
 Stk. 3.  

  

 Menighedsrådet udarbejder inden for den af provstiudvalget fastsatte  

 rammebevilling og bevilling, jf. stk. 1 og 2, budget for det kommende  

 regnskabsår.
 Stk. 4.  

  

 Menighedsrådene udarbejder inden for den af provstiudvalget fastsatte  

 rammebevilling og bevilling, jf. stk. 2, budget for præstegårdskassen.  

 Budgettet udarbejdes på et fællesmøde ved almindeligt stemmeflertal efter  

 indhentet udtalelse fra præstegårdsudvalget.
 Stk. 5.  

  

 Kirkeministeren fastsætter nærmere regler om proceduren for fastsættelse af  

 rammer som nævnt i stk. 1 og 2 og om udarbejdelse og indsendelse til  

 provstiudvalget af budgetter for kirke- og præstegårdskasserne.
§ 6.  

  

 Ligningsbeløbet til kommunens kirke- og præstegårdskasser fastsættes af  

 provstiudvalget.
Ved ligningsbeløbets fastsættelse kan provstiudvalget  

 forhøje  

 det budgetterede underskud for kasserne med et beløb til imødegåelse af  

 uforudsete udgifter i ligningsområdet.
Beløbet kan højst udgøre 5 pct. af det  

 samlede ligningsbeløb.
Stk. 2.  

  

 Hvis  

 budgetsamrådet har besluttende myndighed, jf. § 4, stk. 4,  

 fastsætter  

 budgetsamrådet de i § 5, stk. 1 og 2, nævnte rammer og bevillinger  

 og  

 det i stk. 1 nævnte ligningsbeløb til kommunens kirke- og  

 præstegårdskasser.
Ved det besluttende budgetsamråds fastsættelse af  

 ligningsbeløbet finder reglerne i stk. 1, 2. og 3. pkt., samt § 17  

 a,  

 stk. 8, tilsvarende anvendelse.
 § 7.  

  

 Provstiudvalget påser, at kirke- og præstegårdskassernes budget for det  

 kommende regnskabsår er i overensstemmelse med de af provstiudvalget  

 fastsatte  

 rammer og bevillinger, jf. § 5, stk. 1 og 2, ligesom  

 provstiudvalget  

 foretager legalitetskontrol af budgetterne.
 § 8.  

  

 Regnskabsåret for kirke- og præstegårdskassen er kalenderåret.
§ 9.  

  

 Menighedsrådet aflægger årligt regnskab for kirkekassen.
Er der oprettet en  

 præstegårdskasse, aflægger menighedsrådene på et fællesmøde årligt regnskab  

 for  

 denne.
Kirkeministeren fastsætter nærmere regler om regnskabernes aflæggelse,  

 om revision og om provstiudvalgets godkendelse af regnskaberne.
 Stk. 2.  

  

 Provstiudvalget kan tillade og under særlige omstændigheder bestemme, at der  

 skal benyttes regnskabskyndig bistand til tilrettelæggelse og aflæggelse af  

 kirke- og præstegårdskassens regnskab samt til foretagelse af kasseeftersyn.
 Stk. 3.  

  

 Provstiudvalgets afgørelser vedrørende regnskabet kan indbringes for  

 stiftsøvrigheden.
Kapitel 2 Fællesfonden § 10.  

  

 Fællesfonden bestyres af stiftsøvrighederne efter bestemmelser fastsat af  

 kirkeministeren.
 § 11.  

  

 Af  

 fællesfonden afholdes folkekirkens udgifter, for så vidt de ikke er omfattet  

 af  

 § 2, § 17 c, stk. 3 og 4, eller § 20, herunder:
1)  

 	  

    

 Tilskud efter  

 kirkeministerens bestemmelse til hel eller delvis dækning af udgifterne til  

 uddannelse af ansatte i folkekirken og af personer, der ønsker sådan  

 ansættelse 2)  

 	  

    

 Udgifter til de  

 særlige sagkyndige, der er nævnt i lov om folkekirkens kirkebygninger og  

 kirkegårde § 8, stk. 2 3)  

 	  

    

 Udgifter til det  

 særlige syn, der er nævnt i lov om folkekirkens kirkebygninger og kirkegårde  

 § 33 4)  

 	  

    

 Udgifter til den  

 sagkyndige medvirken og registrering, der er nævnt i lov om folkekirkens  

 kirkebygninger og kirkegårde § 21, stk. 2 og 3.
Stk. 2.  

  

 Kirkeministeren kan fastsætte regler om henlæggelse af en del af  

 fællesfondens  

 indtægter til en reservefond og om denne fonds anvendelse.
De årlige  

 henlæggelser må ikke overstige 1 pct. af præsteembedernes kapitaler.
 Stk. 3.  

  

 Hvor  

 økonomisk støtte efter kirkeministerens skøn er særlig påkrævet, kan  

 ministeren  

 af fællesfonden anvende indtil 200.000 kr. af den årlige renteindtægt af  

 præsteembedernes kapitaler til kirkelige formål.
 Stk. 4.  

  

 Kirkeministeren træffer årligt beslutning om eventuelle ændringer af det i  

 stk. 3 nævnte maksimumsbeløb som følge af prisudviklingen.
§ 12.  

  

 Kirkeministeren fastsætter nærmere regler om folkekirkens deltagelse i  

 mellemkirkeligt arbejde, herunder om finansiering af et centralt  

 mellemkirkeligt råds virksomhed af fællesfonden, for så vidt denne virksomhed  

 ikke dækkes af bevillinger på finansloven.
Et centralt mellemkirkeligt råd  

 kan  

 have repræsentanter for kirken i Grønland.
Endvidere kan ministeren fastsætte  

 regler om finansiering af lokalt mellemkirkeligt arbejde af kirkekassen, jf.  

 § 2, stk. 1.
§ 12  


  

 a.  

  

 (Ophævet) § 13.  

  

 Er  

 det samlede kirkelige ligningsbeløb i en kommune særlig stort i forhold til  

 den  

 skattepligtige indkomst for folkekirkens medlemmer i kommunen, kan  

 kirkeministeren bestemme, at der ydes et tilskud af fællesfonden til  

 nedsættelse af ligningsbeløbet.
Det samlede beløb, der anvendes på denne  

 måde,  

 må ikke overstige 12 pct. af landskirkeskatten i det år, for hvilket tilskud  

 ydes.
 § 14.  

  

 Fællesfonden oppebærer renter og udbytte af præsteembedernes kapitaler  

 bortset  

 fra fast ejendom.
 Stk. 2.  

  

 Den del af  

 fællesfondens udgifter, der ikke kan afholdes af indtægterne efter  

 stk. 1  

 eller af tilskud fra statskassen efter § 20, stk. 2, dækkes gennem  

 en  

 landskirkeskat, der pålignes folkekirkens medlemmer.
 § 15.  

  

 Hvert år inden en af kirkeministeren fastsat frist indsender  

 stiftsøvrighederne  

 hver for sit stifts vedkommende et forslag til budget over fællesfondens  

 indtægter og udgifter i det følgende regnskabsår til kirkeministeren.
 Stk. 2.  

  

 Landskirkeskattens størrelse fastsættes af kirkeministeren.
Stk. 3.  

  

 Landskirkeskattens fordeling mellem kommunerne sker på grundlag af de  

 skattepligtige indkomster i kommunerne for det på fordelingstidspunktet  

 nærmest  

 forudgående indkomstår for de i kildeskattelovens § 1 omhandlede  

 skattepligtige personer, således som disse indkomster er opgjort med henblik  

 på  

 beregning af slutskat.
Ved fordelingen ses bort fra indkomster, som vedrører  

 medlemmer af en valgmenighed og personer, der ikke hører til folkekirken.
 § 16.  

  

 Fællesfondens regnskabsår er kalenderåret.
 § 17.  

  

 Stiftsøvrighederne aflægger regnskab for fællesfonden til kirkeministeren  

 efter  

 bestemmelser fastsat af ministeren.
 Stk. 2.  

  

 Regnskabet  

 revideres af rigsrevisionen.
Kapitel 2 a Provstiudvalg § 17 a.  

  

 I hvert provsti vælges et provstiudvalg, der består af provsten og 2-7 læge  

 medlemmer.
Kirkeministeren fastsætter nærmere regler om valgets foretagelse  

 og  

 om antallet af medlemmer.
Stk. 2.  

  

 Provstiudvalget vælger af sin midte en formand og en næstformand.
Valget sker  

 ved skriftlig afstemning på udvalgets konstituerende møde, som provsten  

 indkalder til.
Valget har virkning for udvalgets valgperiode.
Medlemmerne af  

 udvalget har pligt til at modtage valg som formand og næstformand.
Stk. 3.  

  

 Provstiudvalget kan beslutte at tillægge formanden honorar.
Honorar kan dog  

 kun  

 tillægges formanden, såfremt denne er valgt medlem af provstiudvalget.  

 Kirkeministeren  

 kan fastsætte nærmere regler om formandshonoraret.
 Stk. 4.  

  

 Provsten  

 virker som udvalgets forretningsførende medlem og drager omsorg for  

 udførelsen  

 af udvalgets beslutninger.
Stk. 5.  

  

 Provstiudvalgets endelige behandling af kirke- og præstegårdskassernes årlige  

 budget og af provstiudvalgskassens årlige budget sker i offentlige møder.  

 Bortset herfra bestemmer udvalget selv, i hvilket omfang dets møder skal være  

 offentlige, og fastsætter selv sin forretningsorden.
Er der uenighed i  

 provstiudvalget om forretningsgangen, kan spørgsmål herom forelægges  

 stiftsøvrigheden til afgørelse.
Stk. 6.  

  

 De i lov om  

 menighedsråd § 46, stk. 1, nævnte regler om annullation og  

 suspension  

 af beslutninger finder tilsvarende anvendelse over for et provstiudvalgs  

 beslutninger, der strider mod lovgivningen.
Endvidere finder de i lov om  

 menighedsråd § 46, stk. 2-5, og § 48 nævnte regler om  

 pålæggelse  

 af tvangsbøder i forbindelse med ulovlige undladelser, anlæggelse af  

 erstatningssager ved domstolene, frafald af erstatningsanlæg mod betaling af  

 erstatningsretlig bod samt nedsættelse eller helt bortfald af en erstatning  

 tilsvarende anvendelse over for medlemmer af provstiudvalg, der er ansvarlige  

 for en undladelse eller for, at en kirkekasse, en præstegårdskasse eller  

 provstiudvalgskassen er påført et tab.
Stk. 7.  

  

 Stiftsøvrighedens afgørelser efter stk. 6, 1. pkt., kan af provstiudvalget  

 indbringes for kirkeministeren.
Stiftsøvrighedens afgørelser efter stk. 6, 2.  

 pkt., kan af de pågældende medlemmer af provstiudvalget indbringes for  

 kirkeministeren.
 Stk. 8.  

  

 Nærmere  

 regler om provstiudvalgets virksomhed fastsættes af kirkeministeren.  

 Kirkeministeren kan ikke fastsætte regler om størrelsen af kirke- og  

 præstegårdskassernes udgifter eller om kirkeskattens størrelse.
§ 17 b.  

  

 Kirkeministeren kan bestemme, at der for en kommune med flere provstier eller  

 dele af flere provstier oprettes et budgetudvalg.
Nærmere regler for  

 budgetudvalgets sammensætning, valg og virksomhed fastsættes af  

 kirkeministeren.
§ 17 c.  

  

 Ordinært valg til provstiudvalg skal foretages inden udgangen af marts måned  

 i  

 året efter, at ordinært valg til menighedsråd har fundet sted.
Valget gælder  

 fra 1. april, og valgperioden er 4 år.
 Stk. 2.  

  

 Ved hvert  

 provstiudvalg oprettes en provstiudvalgskasse, der bestyres af  

 provstiudvalget.
 Stk. 3.  

  

 Udgifterne  

 til valg af provstiudvalgene og til disses møder, herunder honorar til  

 formanden, befordringsgodtgørelse og diæter til de valgte medlemmer samt  

 udvalgenes udgifter til medhjælp, kontorartikler m.v., udredes af  

 provstiudvalgskassen efter kirkeministerens nærmere bestemmelse.
Stk. 4.  

  

 Udgifter  

 til provstiudvalgsmedlemmers deltagelse i kurser m.v., der må anses af  

 betydning for udøvelsen af hvervet som provstiudvalgsmedlem, afholdes af  

 provstiudvalgskassen.
Der vil endvidere efter kirkeministerens bestemmelse af  

 provstiudvalgskassen kunne ydes valgte provstiudvalgsmedlemmer erstatning for  

 dokumenteret tabt arbejdsfortjeneste i forbindelse med deltagelse i sådanne  

 kurser m.v.
§ 17 d.  

  

 Provstiudvalgskassens udgifter dækkes gennem ligning på folkekirkens  

 medlemmer  

 i kommunen.
Omfatter provstiet flere kommuner eller dele af flere kommuner,  

 dækkes udgifter til provstiudvalgskassen gennem ligning på folkekirkens  

 medlemmer i kommunerne.
 Stk. 2.  

  

 Provstiudvalget udarbejder årligt budget over provstiudvalgskassens indtægter  

 og udgifter for det kommende regnskabsår.
 Stk. 3.  

  

 Ligningsbeløbet til provstiudvalgskassen fastsættes af provstiudvalget.
 Stk. 4.  

  

 Kirkeministeren fastsætter nærmere regler om udarbejdelse af budget for  

 provstiudvalgskassen.
 Stk. 5.  

  

 Regnskabsåret for provstiudvalgskassen er kalenderåret.
 Stk. 6.  

  

 Provstiudvalget aflægger årligt regnskab for provstiudvalgskassen.  

 Kirkeministeren fastsætter nærmere regler om regnskabernes aflæggelse, om  

 revision og om stiftsøvrighedens godkendelse af regnskaberne.
Kapitel 3 Almindelige bestemmelser om den kirkelige  

 ligning § 18.  

  

 Ligningsbeløbet til kirke- og præstegårdskasserne og provstiudvalgskasserne  

 samt landskirkeskat pålignes folkekirkens medlemmer under ét efter samme  

 regler, hvorefter kommunal indkomstskat svares til vedkommende kommune, dog  

 at  

 den kirkelige ligningsprocent fastsættes med 2 decimaler.
Bestemmelserne i  

 lov  

 om kommunal indkomstskat om fordeling af kommunal indkomstskat mellem  

 kommunerne finder tilsvarende anvendelse.
 Stk. 2.  

  

 Påligningen  

 sker under ét for kommunen, uanset om denne omfatter flere sogne.
 Stk. 3.  

  

 Ved  

 ligningen bortset fra medlemmer af valgmenigheder.
Stk. 4.  

  

 En person  

 fritages for kirkelige afgifter, når det dokumenteres, at den pågældende  

 under  

 ophold i udlandet har forpligtet sig til at yde bidrag af mindst samme  

 størrelse til en derværende menighed under Dansk Kirke i Udlandet eller Dansk  

 Sømandskirke i fremmede Havne.
Kirkeministeren kan fastsætte nærmere regler  

 herom.
Stk. 5.  

  

 Omfatter et  

 sogn dele af forskellige kommuner, deles sognets ligningsbeløb imellem dem i  

 samme forhold som det, hvori de svarer landskirkeskat, medmindre andet  

 fastsættes af kirkeministeren.
Tilsvarende forholdes med præstegårdskassens  

 udgifter, for så vidt pastoratet omfatter flere kommuner.
På samme måde  

 forholdes med ligningsbeløbet til provstiudvalgskassen, for så vidt provstiet  

 omfatter flere kommuner.
§ 19.  

  

 Landskirkeskatten udbetales til stiftsøvrighederne.
Ligningsbeløb til kirke-  

 og  

 præstegårdskasserne bortset fra beløb til imødegåelse af uforudsete udgifter,  

 jf. § 6, stk. 1, udbetales til vedkommende menighedsråd.  

 Ligningsbeløb til provstiudvalgskassen og beløb til imødegåelse af uforudsete  

 udgifter, jf. § 6, stk. 1, udbetales til vedkommende provstiudvalg.
 Stk. 2.  

  

 Et beløb,  

 der står tilbage på mellemregningskontoen ved regnskabsårets slutning,  

 anvendes  

 af kommunalbestyrelsen til nedbringelse af det følgende års ligning.
 Stk. 3.  

  

 Kommunalbestyrelsen kan med provstiudvalgets tilslutning yde et menighedsråd  

 eller provstiudvalget forskud på ligningsbeløbet for det nærmest følgende  

 regnskabsår.
Kapitel 4 Statstilskud § 20.  

  

 Af  

 folkekirkens udgifter afholder statskassen:
 1)  

 	  

    

 Lønninger, pensioner  

 og andre ydelser til biskopperne.
 2)  

 	  

    

 Pensioner og  

 efterindtægt i henhold til lov om tjenestemandspension vedrørende provster og  

 præster.
 3)  

 	  

    

 Udgifterne ved den  

 kirkelige betjening af Christiansø og Hirsholmene.
Stk. 2.  

  

 Statskassen  

 yder herudover et årligt tilskud til fællesfonden svarende til 40 pct. af  

 fællesfondens udgifter til lønninger til provster og præster.
Ved opgørelsen  

 af  

 fællesfondens udgifter til lønninger til provster og præster bortses fra de  

 udgifter, som vedrører betjening af institutioner eller grupper af personer,  

 for hvilke der ikke er oprettet menighedsråd.
 Stk. 3.  

  

 Endvidere  

 udreder statskassen tilskud, hvis størrelse fastsættes på finansloven, dog  

 mindst 14 mill. kr. årligt, til restaurering af kirker og af kirkers  

 historiske  

 inventar samt særligt bevaringsværdige gravminder.
Kapitel 5 Folkekirkens kapitaler § 21.  

  

 Menighedsrådet bestyrer kirkens og præsteembedernes faste ejendomme efter  

 bestemmelser fastsat af kirkeministeren.
 Stk. 2.  

  

 Kirkeministeren fastsætter nærmere regler om brug, indretning og  

 vedligeholdelse af præsteembedernes faste ejendomme m.v. og om afholdelse af  

 syn over dem.
 Stk. 3.  

  

 Forbrug af  

 kirkers og præsteembeders formue samt køb og salg af fast ejendom kan kun ske  

 efter beslutning af menighedsrådet og med godkendelse af kirkeministeren  

 eller  

 efter dennes bemyndigelse af stiftsøvrigheden eller provstiudvalget.
§ 22.  

  

 Egner et præsteembedes jorder sig til landbrugsmæssig drift som selvstændigt  

 brug, finder de i lov om landbrugsejendomme indeholdte bestemmelser om  

 landbrugsejendommes opretholdelse og drift anvendelse.
Kirkeministeren kan  

 dog  

 gøre undtagelse herfra.
 Stk. 2.  

  

 Forpagtningskontrakter  

 godkendes af provstiudvalget.
 § 23.  

  

 Stiftsøvrighederne bestyrer kirkernes og præsteembedernes øvrige kapitaler  

 efter bestemmelser fastsat af kirkeministeren.
Stk. 2.  

  

 I hvert  

 stift nedsættes et udvalg til på menighedsrådenes vegne at have indseende med  

 stiftsøvrighedens forvaltning af kirkernes og præsteembedernes kapitaler.  

 Stiftsøvrigheden indkalder udvalget to gange årligt.
Kirkeministeren  

 fastsætter  

 nærmere regler om udvalgets sammensætning.
Udvalget kan forlange sig forelagt  

 alle oplysninger om stiftsmidlernes udlånsvirksomhed og om kapitalernes  

 anbringelse og afkast.
Kapitel 6 Samarbejde mellem kirkelige instanser m.v.
 § 24.  

  

 De  

 i lov om menighedsråd § 43, stk. 1-6, nævnte regler om samarbejde  

 mellem menighedsråd finder tilsvarende anvendelse på samarbejde mellem  

 stiftsøvrighed og provstiudvalg, mellem to eller flere stiftsøvrigheder,  

 mellem  

 to eller flere provstiudvalg og mellem menighedsråd og en eller flere  

 stiftsøvrigheder eller provstiudvalg.
 Stk. 2.  

  

 Den i lov  

 om menighedsråd § 43, stk. 7, nævnte regel om dispensation fra dele  

 af den kirkelige lovgivning til et menighedsråd finder tilsvarende anvendelse  

 på et provstiudvalg eller en stiftsøvrighed, hvis det er ønskeligt af hensyn  

 til løsningen af folkekirkelige opgaver i henholdsvis provstiet eller  

 stiftet.
§§ 25-26.  

  

 (Ophævet) Kapitel 7 Ikrafttrædelsesbestemmelser m.v.
 § 27.  

  

 Loven træder i kraft den 1. januar 1986.
 Stk. 2.  

  

 Saldoen pr.  

 31. december 1985 i de hidtidige kirkekasser, menighedsrådskasser og  

 præstelønningskasser overføres pr. 1. januar 1986 til vedkommende kirkekasse  

 eller præstegårdskasse efter provstiudvalgets bestemmelse.
 Stk. 3.  

  

 Følgende  

 bestemmelser ophæves:
1)  

 	  

    

 Lov om folkekirkens  

 lønningsvæsen m.m., jf. lovbekendtgørelse nr. 384 af 25. august 1980, bortset  

 fra bestemmelserne i § 32, § 34 og § 35, stk. 3.  

1) 2)  

 	  

    

 § 5, § 7,  

 stk. 1, §§ 10-11 og §§ 13-14 i lov om kirkers bestyrelse m.m., jf.  

 lovbekendtgørelse nr. 318 af 26. juni 1970.  

2) 3)  

 	  

    

 § 13,  

 stk. 1, 2. pkt., og § 27, stk. 4, i den tidligere lov om  

 menighedsråd, jf. lovbekendtgørelse nr. 136 af 15. april 1980.  

3) § 28.  

  

 Loven gælder ikke for Færøerne og Grønland.
 Stk. 2.  

  

 Loven kan  

 ved kongelig anordning sættes i kraft på Færøerne med de afvigelser, som de  

 særlige færøske forhold tilsiger.
 Lov nr. 941 af 20. december 1999 indeholder  

 følgende  

 ikrafttrædelsesbestemmelser m.v.
§ 4 Lovens §§ 1 og 2 træder i kraft dagen efter  

 bekendtgørelsen i Lovtidende, mens lovens § 3 træder i kraft den 1.  

 januar  

 2001.
§ 5 Loven gælder ikke for Færøerne og Grønland.
Loven kan  

 ved kgl. anordning sættes i kraft på Færøerne med de afvigelser, som de  

 særlige  

 færøske forhold tilsiger.
 Lov nr. 437 af 10. juni 2003 indeholder følgende  

 ikrafttrædelsesbestemmelser m.v.
§ 5 Stk. 1.  

  

 Loven træder i kraft den 1. januar 2004.
 Stk. 2.  

  

 Kirkeministeren fremsætter senest i folketingsåret 2006-07 forslag til  

 revision  

 af bestemmelserne om indførelse af sognefuldmagt, rammeordning og delegation  

 af  

 beslutningskompetence.
§ 6 Loven gælder ikke for Færøerne og Grønland.
Loven  

 kan  

 ved kongelig anordning sættes i kraft på Færøerne med de afvigelser, som de  

 særlige færøske forhold tilsiger.
Kirkeministeriet, den 2. december  

 2003 Tove Fergo /Rasmus Rex 1)  

 § 32 og § 34 er ophævet ved lov nr. 310 af 16. maj 1990.
 2)  

 Loven er ophævet ved lov nr. 218 af 23. april 1986.
 3)  

 Loven er ophævet ved lov nr. 352 af 6. juni 1991.
