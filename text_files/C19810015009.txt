(Til stiftsøvrighederne) I henhold til § 32 i lov om folkekirkens lønningsvæsen m.m. fastsættes  

 følgende:
 § 1 . For alle ved kirker og kirkegårde ansatte, der ikke er omfattet af  

 kollektiv overenskomst, skal der af menighedsrådet udfærdiges regulativ.  

 Oprettelse af regulativ kan dog undlades ved midlertidige ansættelsesforhold  

 (konstitution) og for medhjælpere for kirketjenere, gravere og kordegne.
 Stk.2 . For ansatte, hvis tjenesteområde omfatter mere end en  

 menighedsrådskreds, udfærdiges regulativet af menighedsrådene i forening og  

 vedtages på et fælles møde.
§ 2 . For såvidt der af ministeriet er godkendt et standardregulativ for  

 en stillingsgruppe, skal regulativer for ansatte under denne stillingsgruppe  

 udfærdiges på standardregulativet.
Der må ikke i standardregulativets  

 almindelige stillingsbeskrivelse (afsnit A) foretages overstregninger eller  

 tilføjelser, men fravigelser af den almindelige stillingsbeskrivelse skal ske  

 ved særlig beskrivelse i det dertil beregnede afsnit, (afsnit B).
§ 3 . Forinden regulativet vedtages i menighedsrådet (menighedsrådene),  

 skal udkast til regulativet forhandles med den ansatte.
Efter begæring skal  

 udkastet forhandles med vedkommende faglige organisation.
 Stk.2 . Endeligt regulativ udfærdiges i 3 eksemplarer, der alle  

 underskrives af menighedsrådet (menighedsrådene ) og den ansatte.
 § 4 .Efter underskrivelsen fremsendes samtlige underskrevne eksemplarer  

 af regulativet til provstiudvalget, der skal påse:
a . at almindelige regler for vedkommende stillingsgruppes tjeneste og  

 arbejdsforpligtelser er opfyldt, b .at arbejdsbeskrivelsen er i overensstemmelse med den for stillingen  

 godkendte beskæftigelsesgrad, c .at regulativet er i overensstemmelse med øvrige almindelige  

 bestemmelser for stillingens klassificering.
 Stk.2 . Hvis bestemmelser i regulativet ikke opfylder disse krav,  

 tilbagesendes det til menighedsrådet (menighedsrådene) til berigtigelse.  

 enten ved tilføjelse til regulativet eller ved udarbejdelse af nyt regulativ.  

 Sker berigtigelsen ved tilføjelse til regulativet, skal tilføjelsen  

 underskrives på alle eksemplarer af regulativet af såvel menighedsrådet  

 (menighedsrådene) som den ansatte.
Stk.3 . Når provstiudvalgets behandling af regulativet er afsluttet,  

 forsynes samtlige eksemplarer heraf med påtegningen: »Gennemset.
Intet  

 at bemærke«.
Påtegningen underskrives af provstiudvalget.
 § 5 . For såvidt en arbejdsopgave, der efter standardregulativets  

 almindelige stillingsbeskrivelse henhører til en bestemt stilling, ved  

 bestemmelse i regulativet er udtaget af stillingen og henlagt til en anden  

 stilling. skal regulativerne for begge disse stillinger forelægges  

 kirkeministeriet til godkendelse.
 § 6 . Af de underskrevne eksemplarer af regulativet opbevares et  

 eksemplar af menighedsrådet (menighedsrådene) og et eksemplar af  

 provstiudvalget, medens det tredje eksemplar udleveres til den ansatte.
 § 7 . Ved senere ændring af regulativet følges samme fremgangsmåde som  

 foran anført vedrørende oprettelse af regulativet.
§ 8 . Nærværende cirkulære, der ophæver cirkulære af 15. juli 1975  

 angående udfærdigelse af regulativer for kirke-og kirkegårdsfunktionærer,  

 træder i kraft straks.
Forpligtelsen til at oprette endeligt regulativ for  

 gravere indtræder dog først fra det tidspunkt, da aftalen om løn-og  

 ansættelsesvilkår for stillinger som graver træder i kraft i det enkelte  

 ansættelsesforhold.
 Kirkeministeriet, den 15.september 1981.
