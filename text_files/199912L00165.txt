Fremsat den 11. januar 2000 af Else Winther Andersen (V),  

 Tove Fergo (V), Eva Kjer Hansen (V), Gyda Kongsted (V), Erik Larsen (V), Lars  

 Løkke Rasmussen (V), Jens Heimburger (KF) og  

 Knud Erik Kirkegaard (KF) Forslag til Lov om ændring af lov om social  

 service (Udvidelse af ordningen om frit valg af  

 hjemmehjælp) § 1 I lov om social service, jf. lovbekendtgørelse nr. 581 af 6. august  

 1998, som senest ændret ved lov nr. 1111 af 29. december 1999,  

 foretages følgende ændring:
 1. § 71, stk. 3, affattes således:
»En person, som efter en afgørelse truffet af  

 kommunen er berettiget til hjælp eller støtte efter stk. 1,  

 nr. 2, skal kunne vælge selv at udpege en person eller et privat firma  

 til at udføre opgaverne.
Den udpegede person eller det udpegede firma  

 skal godkendes af kommunen, som herefter skal indgå skriftlig aftale  

 med de pågældende om omfang og indhold af opgaverne samt om  

 betaling m.v.«.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Lovforslaget er en genfremsættelse af  

 lovforslag nr.
L 79, folketingsåret 1998-99, jf.
Folketingstidende  

 1998-99, forhandlingerne side 1668, 3623 og 3764, tillæg A side 2058 og  

 2059 samt tillæg B side 325.
 Forslaget knytter sig til servicelovens kapitel 14 og  

 lægger op til fuld valgfrihed, når det drejer sig om personlig  

 hjælp til ældre.
 Lovforslaget skal præcisere, at de ældre skal  

 sikres trygge rammer for deres liv, men at det ikke på nogen måde  

 skal begrænse de ældres muligheder og hindre de ældre i  

 selv at bestemme over deres eget liv.
Serviceloven har indført et begrænset frit  

 valg af hjemmehjælp, men det frie valg er underlagt så mange  

 restriktioner, at det reelt er uden betydning.
Hvis ældre skal tage del  

 i de beslutningsprocesser, som vedrører deres liv, er det særlig  

 vigtigt at sikre dem fuld valgfrihed, når det drejer sig om  

 hjemmehjælpen.
Derfor er det ikke tilfredsstillende, at ældre kun  

 kan udpege en anden person til at udføre særlige opgaver i  

 hjemmet frem for den kommunale hjemmehjælper. Ældre kan have  

 andre præferencer og bør derfor have mulighed for også at  

 udpege private firmaer.
Ældre bør have mulighed for at vælge  

 deres hjælp blandt et langt mere varieret udbud.
Derved sikrer man, at  

 de ældre får friheden til at vælge service og kvalitet  

 efter behov og ønske.
Disse forbedrede valgmuligheder er et udtryk for  

 langt større respekt for ældres personlige integritet.
Når  

 kommunen i øvrigt skal godkende den arbejdskraft, der stilles til  

 rådighed, burde der ikke være tungtvejende argumenter for ikke at  

 udvide ældres valgmuligheder.
 Greve Kommune har for nylig gennemført en  

 brugerundersøgelse hos kommunens hjemmehjælpsmodtagere.  

 Undersøgelsen viste, at blandt de ældre, der modtager praktisk  

 bistand fra et privat firma, var tilfredsheden markant højere end  

 blandt ældre, der modtager kommunens tilbud om praktisk bistand i  

 hjemmet.
Samtidig oplever betydelig flere brugere af den private  

 hjemmehjælp i Greve Kommune at have den samme hjemmehjælper til  

 rådighed.
Brugere af den kommunale hjemmehjælp oplever derimod i  

 højere grad flere forskellige hjemmehjælpere i løbet af  

 en måned.
Det siger sig selv, at en fast hjemmehjælper er garant  

 for, at der kan opstå det personlige kendskab, som kan være  

 så afgørende i hverdagen for den ældre.
Det afgørende er også, at selve  

 tilstedeværelsen af et alternativ til den kommunale hjemmehjælp  

 yderligere vil tilskynde de kommunale tilbud til at leve op til de  

 ældres ønsker og behov.
At et  mere frit valg for den enkelte  

 kan medføre, at der bliver høstet nogle kontante gevinster ved  

 en mere effektiv kommunal hjemmehjælp, er også et argument, der  

 bør tale for en velvillig behandling af forslaget.
 Forslaget får ingen økonomiske konsekvenser i  

 forhold til eksisterende lovgivning, da ændringerne alene  

 vedrører ældre, der allerede er visiteret til hjælp eller  

 støtte til nødvendige praktiske opgaver i hjemmet.
Skriftlig fremsættelse Else Winther Andersen (V):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om social  

 service. (Udvidelse af ordningen om frit valg af hjemmehjælp).
(Lovforslag nr.
L 165).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget § 1 I lov om social service, jf. lovbekendtgørelse nr. 581 af 6. august  

 1998, som senest ændret ved lov nr. 1111 af 29. december 1999,  

 foretages følgende ændring:
§ 71. Kommunen sørger for tilbud om 1. § 71, stk. 3, affattes således:
1)	personlig hjælp og pleje, 2)	hjælp eller støtte til nødvendige praktiske  

 opgaver i hjemmet og 3)	hjælp til at vedligeholde fysiske eller psykiske  

 færdigheder.
 Stk. 2. Tilbudene efter stk. 1 gives til personer, som  

 på grund af midlertidig eller varig nedsat fysisk eller psykisk  

 funktionsevne eller særlige sociale problemer ikke selv kan  

 udføre disse opgaver.
Stk. 3. En person, som efter en afgørelse truffet af  

 kommunen er berettiget til hjælp eller støtte efter stk. 1,  

 nr. 2, skal kunne vælge selv at udpege en person til at udføre  

 opgaverne.
Den udpegede person skal godkendes af kommunen, som herefter skal  

 indgå skriftlig aftale med den pågældende om omfang og  

 indhold af opgaverne samt om betaling m.v.
»En person, som efter en afgørelse truffet af  

 kommunen er berettiget til hjælp eller støtte efter stk. 1,  

 nr. 2, skal kunne vælge selv at udpege en person eller et privat firma  

 til at udføre opgaverne.
Den udpegede person eller det udpegede firma  

 skal godkendes af kommunen, som herefter skal indgå skriftlig aftale  

 med de pågældende om omfang og indhold af opgaverne samt om  

 betaling m.v.«.
 Stk. 4. Tilbudene efter stk. 1, nr. 1 og nr. 2, kan ikke  

 gives som generelle tilbud efter § 65.
§ 2 Loven træder i kraft dagen efter bekendtgørelsen i  

 Lovtidende.
