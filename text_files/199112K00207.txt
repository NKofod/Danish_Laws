Nr LSF 207 Forslag til Lov om ændring af lov om statens uddannelsesstøtte (Stipendium  

 til forskeruddannelse) den 23. januar 1992 Vedtaget ved tredjebehandling den 19. juni 1992 Lov nr. 505 af 24/06/1992 § 1 I lov om statens uddannelsesstøtte, jf. lovbekendtgørelse nr. 965 af 30.  

 december 1991, foretages følgende ændringer:
 1. Før kapitel 1 indsættes:
»Afsnit I Støtte til uddannelse indtil opnået kandidatniveau«.
 2. § 1 affattes således:
» § 1. Staten giver støtte i form af stipendium og studielån  

 til uddannelse indtil opnået kandidatniveau.« 3. I § 7, stk. 1, nr. 5, indsættes efter  

 »leveomkostningerne«: », bortset fra stipendium efter afsnit  

 II i denne lov.« 4. I § 8, stk. 2, indsættes efter »efter«:  

 »afsnit I i«.
 5. I § 8 a, stk. 2, nr. 4, litra a, indsættes efter  

 »en«: »efter afsnit I i denne lov«.
 6. I § 8 a indsættes efter stk. 3 som nyt stykke:
» Stk. 4. Det efter stk. 1-3 beregnede fribeløb forhøjes med  

 et beløb svarende til det stipendium, der er modtaget indtil opnået  

 kandidatniveau efter afsnit II i denne lov.« Stk. 4 og 5 bliver herefter stk. 5 og 6.
 7. I § 8 a, stk. 5, der bliver stk. 6, ændres »stk.  

 1-4« til: »stk. 1-5«.
 8. Før kapitel 9 indsættes:
»Afsnit II Støtte til forskeruddannelse Kapitel 8 a Støtteform, støttebetingelser, støttebeløb, administration,  

 klageadgang m.v.
§ 25 a.
Uddannelsesinstitutioner, der giver forskeruddannelse  

 efter undervisnings- og forskningsministerens eller kulturministerens  

 bestemmelser herom, kan give stipendium til studerende, som 1) er indskrevet ved en forskeruddannelse på uddannelsesinstitutionen, 2) er danske statsborgere eller i henhold til international overenskomst  

 og EF-retten har ret til støtte til forskeruddannelse på lige fod med danske  

 statsborgere eller af undervisnings- og forskningsministeren i medfør af § 7,  

 stk. 1, nr. 3, i støttemæssig henseende ligestilles med danske statsborgere  

 for så vidt angår støtte efter afsnit I i denne lov, 3) til stadighed anses for aktive og kvalificerede til at gennemføre  

 forskeruddannelsen, 4) ikke får anden offentlig støtte bortset fra støtte efter afsnit I i  

 denne lov, der tilsigter at dække leveomkostningerne, jf. dog § 25 c, stk. 1,  

 2. pkt., og 5) kun har lønnet arbejde ved siden af uddannelsen inden for de rammer,  

 som uddannelsesinstitutionen fastsætter.
Stk. 2. Institutioner m.v., der formidler forskeruddannelse, kan  

 efter undervisnings- og forskningsministerens bestemmelse give stipendium til  

 studerende, der er indskrevet ved en forskeruddannelse på en dansk eller  

 udenlandsk uddannelsesinstitution.
Stipendiet gives efter bestemmelserne i  

 stk. 1, nr. 2-5, og §§ 25 b-25 h.
Bestemmelserne i §§ 25 b-25 h om  

 uddannelsesinstitutioner finder tilsvarende anvendelse på institutioner m.v.,  

 der formidler forskeruddannelse.
 Stk. 3. Inden for samlede bevillingsmæssige rammer for stipendier  

 til forskeruddannelse fastsættes rammer for de enkelte  

 uddannelsesinstitutioner og for de i stk. 2 nævnte institutioner for  

 tildeling af stipendium til forskeruddannelse.
§ 25 b.
Støtten gives som en eller flere stipendierater pr.  

 kalendermåned (støttemåned) inden for perioden fra den 1. januar til den 31.  

 december (støtteåret). En stipendierate svarer til det maksimale månedlige  

 stipendium for udeboende uddannelsessøgende, jf. § 2, stk. 1, nr. 1, litra b,  

 jf. § 6, i denne lov.
Uddannelsesinstitutionen fastsætter antallet af  

 stipendierater, som en studerende får udbetalt på de enkelte dele af  

 uddannelsen med den begrænsning, der følger af § 25 c.
 Stk. 2. Der kan ikke udbetales mindre end een stipendierate.  

 Udbetaling sker månedsvis forud.
 Stk. 3. Stipendierater kan ikke udbetales med tilbagevirkende  

 kraft inden for støtteåret.
§ 25 c.
Til studerende, der gennemgår hele forskeruddannelsen,  

 gives 149 stipendierater med fradrag af det antal stipendierater, som den  

 studerende tidligere har modtaget til forskeruddannelse i Danmark eller i  

 udlandet.
Institutionen kan dog nedsætte det samlede antal stipendierater i  

 det omfang, hvori den studerende fra anden side har modtaget bindende tilsagn  

 om støtte eller løn til forskeruddannelsen.
Stk. 2. Til studerende, der kun gennemgår afsluttende dele af  

 forskeruddannelsen, gives kun stipendierater til de dele af uddannelsen, som  

 den studerende gennemgår.
Der kan sammenlagt med et eventuelt tidligere  

 forbrug højst gives 149 stipendierater.
Stk. 3. Uddannelsesinstitutionen giver supplerende stipendierater  

 ved en påviselig forsinkelse i forskeruddannelsen som følge af sygdom.
Der  

 kan dog højst ydes supplerende stipendierater for 4 måneders fravær inden for  

 en periode af 12 på hinanden følgende måneder.
For hver fraværsmåned ydes et  

 antal stipendierater, der svarer til det antal månedlige stipendierater, der  

 blev udbetalt, umiddelbart før sygdommen indtraf.
 Stk. 4. Sygdomstilfælde skal hurtigst muligt anmeldes til  

 uddannelsesinstitutionen, der kan forlange, at den studerende inden for en  

 rimelig frist ved en skriftlig erklæring eller på anden måde dokumenterer, at  

 fraværet fra uddannelsen skyldes sygdom.
Stk. 5. Ved fravær fra forskeruddannelsen på grund af fødsel eller  

 adoption giver uddannelsesinstitutionen supplerende stipendierater, jf. stk.  

 3, 3. pkt.
Der gives supplerende stipendierater for indtil 6 måneders fravær  

 fra uddannelsen.
 Stk. 6. Før tildeling af stipendierater indhenter  

 uddannelsesinstitutionen oplysning i Styrelsen for Statens Uddannelsesstøtte  

 om den studerendes tidligere forbrug af stipendierater til forskeruddannelse.
§ 25 d.
En studerende skal oplyse navn, adresse, personnummer og  

 statsborgerskab ved ansøgning om stipendium.
En studerende skal endvidere til  

 enhver tid straks give uddannelsesinstitutionen oplysning om tildeling af  

 støtte eller opnåelse af løn fra anden side til forskeruddannelsen.
Stk. 2. Den enkelte uddannelsesinstitution bestemmer 1) indhold og udformning af ansøgninger m.m., 2) frister for ansøgninger, 3) udbetalingsmåden for stipendium, 4) i hvilket omfang en studerende kan have lønnet arbejde i  

 uddannelsestiden, 5) formen for meddelelse og dokumentation i tilfælde af sygdom, fødsel og  

 adoption, 6) hvilke oplysninger der skal gives skriftligt, og 7) aktivitets- og kvalifikationskrav til gennemførelse af  

 forskeruddannelsen som forudsætning for ydelse af stipendium.
§ 25 e.
Uddannelsesinstitutionen kan hos offentlige myndigheder og  

 private institutioner indhente oplysninger til brug ved afgørelsen af en  

 ansøgers berettigelse til stipendium til forskeruddannelse og kan herunder  

 fastsætte, hvilke oplysninger der skal gives i elektronisk form.
§ 25 f.
Ved tildeling af stipendium giver uddannelsesinstitutionen  

 Styrelsen for Statens Uddannelsesstøtte meddelelse herom med oplysning om den  

 studerendes navn og personnummer og det samlede antal stipendierater, jf. §  

 25 c, stk. 1 og 2.
 Stk. 2. Uddannelsesinstitutionen underretter ved hvert støtteårs  

 udløb Styrelsen for Statens Uddannelsesstøtte om det i støtteåret udbetalte  

 antal stipendierater til en studerende med angivelse af navn, personnummer,  

 perioder, hvori udbetaling er sket, og om ændringer i antallet af tidligere  

 tildelte stipendierater efter § 25 c, stk. 1, 2. pkt., og tildelte  

 stipendierater efter § 25 c, stk. 3 og 5. Afbryder eller afslutter en  

 studerende forskeruddannelsen, underretter uddannelsesinstitutionen  

 umiddelbart styrelsen om det i det pågældende kalenderår udbetalte antal  

 stipendierater.
 Stk. 3. Styrelsen for Statens Uddannelsesstøtte kan bestemme, at  

 oplysningerne skal gives i elektronisk form.
Stk. 4. Konstaterer Styrelsen for Statens Uddannelsesstøtte, at  

 det samlede antal tildelte stipendierater til en studerende overstiger det  

 maksimale antal stipendierater, jf. § 25 c, stk. 1, underretter styrelsen  

 uddannelsesinstitutionen herom.
Styrelsen underretter ligeledes  

 uddannelsesinstitutionen, hvis den konstaterer, at det udbetalte antal  

 stipendierater overstiger det tildelte antal rater.
§ 25 g.
Uddannelsesinstitutionen træffer afgørelse i alle  

 spørgsmål i forbindelse med tildeling og udbetaling af  

 forskeruddannelsesstipendium og eventuelt tillæg hertil.  

 Uddannelsesinstitutionens afgørelse kan ikke indbringes for anden  

 administrativ myndighed.
§ 25 h.
Den studerende skal straks give uddannelsesinstitutionen  

 oplysning, hvis forskeruddannelsen afbrydes, eller hvis vedkommende tildeles  

 anden støtte eller opnår løn, som udelukker stipendium efter §§ 25 a-25 c.
Stk. 2. Har en person tilsidesat sin oplysningspligt efter stk. 1  

 eller i øvrigt mod bedre vidende modtaget stipendierater, skal vedkommende  

 tilbagebetale beløb, der er modtaget med urette.
Uddannelsesinstitutionen kan  

 indgå aftale om en afdragsvis tilbagebetaling, dog således at  

 afdragsordningen bortfalder, hvis ydelserne trods påkrav udebliver.
Det til  

 enhver tid skyldige beløb forrentes med en årlig rente svarende til den, der  

 følger af lov om renter ved forsinket betaling.
Renten tilskrives een gang om  

 året.
Inddrivelse sker efter bestemmelserne i § 20 a.
 Afsnit III ».
 9. Overskriften til kapitel 9 affattes således:
 » Ikrafttrædelse m.v. af afsnit I ».
§ 2 Loven træder i kraft den 1. januar 1993.
Oprindeligt fremsat forslag § 1 I lov om statens uddannelsesstøtte, jf. lovbekendtgørelse nr. 965 af 30.  

 december 1991, foretages følgende ændringer:
 1. Før Kapitel 1 indsættes:
»Afsnit I Støtte til uddannelse indtil opnået kandidatniveau«.
 2. § 1 affattes således:
 » § 1. Staten giver støtte i form af stipendium og studielån  

 til uddannelse indtil opnået kandidatniveau.«.
 3. I § 7, stk. 1, nr. 5, indsættes efter  

 »leveomkostningerne«: », bortset fra stipendium efter afsnit  

 II i denne lov.«.
 4. I § 8, stk. 2, indsættes efter »efter«:  

 »afsnit I i«.
 5. I § 8 a, stk. 2, nr. 4, litra a, indsættes efter  

 »en«: »efter afsnit I i denne lov«.
 6. I § 8 a, indsættes efter stk. 3 som nyt stykke:
 » Stk. 4. Det efter stk. 1-3 beregnede fribeløb forhøjes med  

 et beløb svarende til det stipendium, der er modtaget indtil opnået  

 kandidatniveau efter afsnit II i denne lov.«.
 Stk. 4 og 5 bliver herefter stk. 5 og 6.
 7. I § 8 a, stk. 5, der bliver stk. 6, ændres  

 »stk. 1-4« til: »stk. 1-5«.
 8. Før Kapitel 9 indsættes:
»Afsnit II Støtte til forskeruddannelse Kapitel 8 a Støtteform, støttebetingelser, støttebeløb, administration, klageadgang m.v.
§ 25 a.
Uddannelsesinstitutioner, der giver forskeruddannelse  

 efter undervisnings- og forskningsministerens eller kulturministerens  

 bestemmelser herom, kan give stipendium til studerende, som 1) er indskrevet ved en forskeruddannelse på uddannelsesinstitutionen, 2) er danske statsborgere eller i henhold til international overenskomst  

 og EF-retten har ret til støtte til forskeruddannelse på lige fod med danske  

 statsborgere eller af undervisning- og forskningsministeren i medfør af § 7,  

 stk. 1, nr. 3, i støttemæssig henseende ligestilles med danske statsborgere  

 for så vidt angår støtte efter afsnit I i denne lov, 3) til stadighed anses for aktive og kvalificerede til at gennemføre  

 forskeruddannelsen, 4) ikke får anden offentlig støtte, bortset fra støtte efter afsnit I i  

 denne lov, der tilsigter at dække leveomkostningerne, jf. dog § 25 c, stk. 1,  

 2. pkt., og 5) kun har lønnet arbejde ved siden af uddannelsen inden for de rammer,  

 som uddannelsesinstitutionen fastsætter.
Stk. 2. Institutioner m.v., der formidler forskeruddannelse, kan  

 efter undervisnings- og forskningsministerens bestemmelse give stipendium til  

 studerende, der er indskrevet ved en forskeruddannelse på en dansk eller  

 udenlandsk uddannelsesinstitution.
Stipendiet gives efter bestemmelserne i  

 stk. 1, nr. 2-5, og §§ 25 b - 25 i.
Bestemmelserne i §§ 25 b - 25 i om  

 uddannelsesinstitutioner finder tilsvarende anvendelse på institutioner m.v.,  

 der formidler forskeruddannelse.
 Stk. 3. Inden for samlede bevillingsmæssige rammer for stipendier  

 til forskeruddannelse fastsættes rammer for de enkelte  

 uddannelsesinstitutioner og for de i stk. 2 nævnte institutioner for  

 tildeling af stipendium til forskeruddannelse.
§ 25 b.
Støtten gives som en eller flere stipendierater pr.  

 kalendermåned (støttemåned) inden for perioden fra den 1. januar til den 31.  

 december (støtteåret). En stipendierate svarer til det maksimale månedlige  

 stipendium for udeboende uddannelsessøgende, jf. § 2, stk. 1, nr. 1, litra b,  

 jf. § 6, i denne lov.
Uddannelsesinstitutionen fastsætter antallet af  

 stipendierater, som en studerende får udbetalt på de enkelte dele af  

 uddannelsen med den begrænsning, der følger af § 25 c.
 Stk. 2. Der kan ikke udbetales mindre end een stipendierate.  

 Udbetaling sker månedsvis forud.
 Stk. 3. Stipendierater kan ikke udbetales med tilbagevirkende  

 kraft inden for støtteåret.
§ 25 c.
Til studerende, der gennemgår hele forskeruddannelsen,  

 gives 144 stipendierater med fradrag af det antal stipendierater, som den  

 studerende tidligere har modtaget til forskeruddannelse i Danmark eller i  

 udlandet.
Institutionen kan dog nedsætte det samlede antal stipendierater i  

 det omfang, hvori den studerende fra anden side har modtaget bindende tilsagn  

 om støtte eller løn til forskeruddannelsen.
Stk. 2. Til studerende, der kun gennemgår afsluttende dele af  

 forskeruddannelsen, gives kun stipendierater til de dele af uddannelsen, som  

 den studerende gennemgår.
Der kan sammenlagt med et eventuelt tidligere  

 forbrug højst gives 144 stipendierater.
Stk. 3. Uddannelsesinstitutionen giver supplerende stipendierater  

 ved en påviselig forsinkelse i forskeruddannelsen som følge af sygdom.
Der  

 kan dog højst ydes supplerende stipendierater for 4 måneders fravær inden for  

 en periode af 12 på hinanden følgende måneder.
For hver fraværsmåned ydes et  

 antal stipendierater, der svarer til det antal månedlige stipendierater, der  

 blev udbetalt umiddelbart før sygdommen indtraf.
 Stk. 4. Sygdomstilfælde skal hurtigst muligt anmeldes til  

 uddannelsesinstitutionen, der kan forlange, at den studerende inden for en  

 rimelig frist ved en skriftlig erklæring eller på anden måde dokumenterer, at  

 fraværet fra uddannelsen skyldes sygdom.
Stk. 5. Ved fravær fra forskeruddannelsen på grund af fødsel eller  

 adoption giver uddannelsesinstitutionen supplerende stipendierater, jf. stk.  

 3, 3. pkt.
Der gives supplerende stipendierater for indtil 6 måneders fravær  

 fra uddannelsen.
 Stk. 6. Før tildeling af stipendierater indhenter  

 uddannelsesinstitutionen oplysning i Styrelsen for Statens Uddannelsesstøtte  

 om den studerendes tidligere forbrug af stipendierater til forskeruddannelse.
§ 25 d.
Uddannelsesinstitutionen kan give et særligt tillæg i  

 forbindelse med udbetaling af stipendierater efter §§ 25 b og 25 c på indtil  

 5.000 kr. pr. støttemåned til studerende på fagområder, hvor  

 uddannelsesforløbet, rekrutteringsproblemer eller andre særlige forhold  

 begrunder dette.
Tillægget reguleres efter bestemmelserne i § 6, stk. 2 og 3,  

 i denne lov, første gang den 1. januar 1993. Undervisnings- og  

 forskningsministeren kan fastsætte nærmere regler om tillægget.
§ 25 e.
En studerende skal oplyse navn, adresse, personnummer og  

 statsborgerskab ved ansøgning om stipendium.
En studerende skal endvidere til  

 enhver tid straks give uddannelsesinstitutionen oplysning om tildeling af  

 støtte eller opnåelse af løn fra anden side til forskeruddannelsen.
 Stk. 2. Den enkelte uddannelsesinstitution bestemmer:
1) indhold og udformning af ansøgninger m.m., 2) frister for ansøgninger, 3) udbetalingsmåden for stipendium, 4) i hvilket omfang en studerende kan have lønnet arbejde i  

 uddannelsestiden, 5) formen for meddelelse og dokumentation i tilfælde af sygdom, fødsel og  

 adoption, 6) hvilke oplysninger, som skal gives skriftligt, og 7) aktivitets- og kvalifikationskrav til gennemførelse af  

 forskeruddannelsen som forudsætning for ydelse af stipendium.
§ 25 f.
Uddannelsesinstitutionen kan hos offentlige myndigheder og  

 private institutioner indhente oplysninger til brug ved afgørelsen af en  

 ansøgers berettigelse til stipendium til forskeruddannelse og kan herunder  

 fastsætte, hvilke oplysninger der skal gives i elektronisk form.
§ 25 g.
Ved tildeling af stipendium giver uddannelsesinstitutionen  

 Styrelsen for Statens Uddannelsesstøtte meddelelse herom med oplysning om den  

 studerendes navn, personnummer og det samlede antal stipendierater, jf. § 25  

 c, stk. 1 og 2.
 Stk. 2. Uddannelsesinstitutionen underretter ved hvert støtteårs  

 udløb Styrelsen for Statens Uddannelsesstøtte om det i støtteåret udbetalte  

 antal stipendierater og om summen af eventuelt udbetalte tillæg i medfør af §  

 25 d til en studerende med angivelse af navn, personnummer, perioder, hvori  

 udbetaling er sket, og om ændringer i antallet af tidligere tildelte  

 stipendierater efter §§ 25 c, stk. 1, 2. pkt., og tildelte stipendierater  

 efter 25 c, stk. 3 og 5. Afbryder eller afslutter en studerende  

 forskeruddannelsen, underretter uddannelsesinstitutionen umiddelbart  

 styrelsen om det i det pågældende kalenderår udbetalte antal stipendierater  

 og summen af eventuelt udbetalte tillæg efter § 25 d.
 Stk. 3. Styrelsen for Statens Uddannelsesstøtte kan bestemme, at  

 oplysningerne skal gives i elektronisk form.
Stk. 4. Konstaterer Styrelsen for Statens Uddannelsesstøtte, at  

 det samlede antal tildelte stipendierater til en studerende overstiger det  

 maksimale antal stipendierater, jf. § 25 c, stk. 1, underretter styrelsen  

 uddannelsesinstitutionen herom.
Styrelsen underretter ligeledes  

 uddannelsesinstitutionen, hvis den konstaterer, at det udbetalte antal  

 stipendierater overstiger det tildelte antal rater.
§ 25 h.
Uddannelsesinstitutionen træffer afgørelse i alle  

 spørgsmål i forbindelse med tildeling og udbetaling af  

 forskeruddannelsesstipendium og eventuelt tillæg hertil.  

 Uddannelsesinstitutionens afgørelse kan ikke indbringes for anden  

 administrativ myndighed.
§ 25 i.
Den studerende skal straks give uddannelsesinstitutionen  

 oplysning, hvis forskeruddannelsen afbrydes, eller hvis vedkommende tildeles  

 anden støtte eller opnår løn, som udelukker stipendium efter §§ 25 a - 25 d.
Stk. 2. Har en person tilsidesat sin oplysningspligt efter stk. 1  

 eller i øvrigt mod bedre vidende modtaget stipendierater, skal vedkommende  

 tilbagebetale beløb, der er modtaget med urette, herunder tillæg i medfør af  

 § 25 d.
Uddannelsesinstitutionen kan indgå aftale om en afdragsvis  

 tilbagebetaling, dog således at afdragsordningen bortfalder, hvis ydelserne  

 trods påkrav udebliver.
Det til enhver tid skyldige beløb forrentes med en  

 årlig rente svarende til den, der følger af lov om renter ved forsinket  

 betaling.
Renten tilskrives een gang om året.
Inddrivelse sker efter  

 bestemmelserne i § 20 a.
 Afsnit III ».
 9. Overskriften i kapitel 9 affattes således:
 » Ikrafttrædelse m.v. af afsnit I ».
§ 2 Loven træder i kraft den 1. januar 1993.
Bemærkninger til lovforslaget Almindelige bemærkninger Lov nr. 357 af 4. juni 1986 om statens uddannelsesstøtte er senest ændret  

 ved lov nr. 951 af 27. december 1991. Loven er senest bekendtgjort ved  

 lovbekendtgørelse nr. 965 af 30. december 1991.
 Formålet med lovforslaget:
 Folketinget pålagde i en dagsorden, som blev vedtaget den 23. marts 1990,  

 undervisnings- og forskningsministeren at fremkomme med forslag, som kan  

 sikre kvaliteten i forskeruddannelsen.
Ministeriet har herefter overvejet, hvilke ændringer der med dette sigte  

 bør gennemføres.
I disse overvejelser har ministeriet i høj grad inddraget  

 synspunkter fra de berørte institutioner og organisationer m.v., og på  

 grundlag heraf er der foretaget væsentlige ændringer både i det lovforslag,  

 der nu fremsættes, i forhold til et tidligere udkast og i det udkast til  

 bekendtgørelse, der senest var udsendt til høring.
Ministeriet vil overveje  

 yderligere ændringer heri i lyset af de fremkomne synspunkter.
Hovedelementerne i forslaget berøres dog ikke heraf.
Disse er:
- en uddannelsesbekendtgørelse for Ph.D.-studier i Danmark, - oprettelse af stipendier via statens uddannelsesstøtte til delvis  

 finansiering af studier efter den nye bekendtgørelse, - indførelse af taxameterbevillinger til dækning af institutionernes  

 udgifter til undervisning af Ph.D.-studerende.
Kun stipendiestøtten kræver lovgivning, og forslag til lov om ændring af  

 lov om statens uddannelsesstøtte fremlægges hermed.
Men reformen må ses som  

 en helhed, fordi realiseringen af reformens kvalitetssigte hænger sammen med  

 en mere intensiv uddannelsesindsats, herunder mere undervisning, flere  

 vejledere, rejser, udlandsophold m.v. til Ph.D.-studerende.
 Derfor redegøres i det følgende for den samlede reform.
Reformens afgørende nybrud er, at forskeruddannelse anskues netop som en  

 uddannelse, tilrettelagt efter internationalt mønster.
Uddannelsens rammer  

 fastlægges i en ny bekendtgørelse for erhvervelse af Ph.D.-graden, hvori der  

 stilles skærpede krav til forskeruddannelsens indhold, herunder til  

 vejledning og bedømmelse under uddannelsesforløbet.
De gældende regler for tildeling af Ph.D.-graden er fastsat i  

 bekendtgørelse nr. 627 af 17. oktober 1988. Efter disse regler tildeles  

 Ph.D.-graden, der niveaumæssigt skal ligge mellem kandidatgrad og doktorgrad,  

 på grundlag af en afhandling.
Normalt indskrives man som Ph.D.-studerende og  

 får tildelt vejleder(e), men der er ikke fastsat krav om, at der forud for  

 tildelingen af Ph.D.-graden skal være gennemgået et egentligt  

 uddannelsesforløb.
 Skal dansk forskeruddannelse sikres på internationalt niveau, må det efter  

 Undervisnings- og Forskningsministeriets opfattelse fastslås som et normalt  

 krav, at den studerende gennemgår et studieforløb svarende til 3 studieår.  

 Den studerende skal i denne periode have tilknyttet en eller gerne flere  

 vejledere og gennemgå det studieprogram, der er fastsat for vedkommende.
De enkelte institutioner fastsætter selv inden for bekendtgørelsens ramme  

 generelle studieprogrammer for de enkelte Ph.D.-studier, som gøres  

 tilgængelige for interesserede i ind- og udland.
Institutionen har selv  

 ansvaret for optagelsen af studerende, som er kvalificerede til at gennemføre  

 en forskeruddannelse på internationalt niveau.
 Det skal sikres, at den studerende indgår i aktive forskermiljøer ikke  

 alene ved den institution, som har indskrevet den studerende, men også uden  

 for denne enten ved ophold på andre, primært udenlandske,  

 forskningsinstitutioner eller på anden måde.
 Studieprogrammet skal indeholde kurser af et omfang svarende til ca. 1/2  

 år.
 Endvidere skal den studerende i et omfang svarende til 1/2 år opnå  

 erfaring med formaliseret undervisningsvirksomhed eller anden form for  

 videnformidling, f.eks. ved den institution eller virksomhed, hvor  

 forskningsprojektet gennemføres.
 Samtidig skal der inden for de 3 år være afsat den nødvendige tid til  

 gennemførelsen af den studerendes eget selvstændige forskningsarbejde og til  

 udarbejdelse af afhandlingen.
 Uddannelsesindsatsen skal kombineres med selvstændige studier og erfaring  

 med forskningssamarbejde og -formidling.
Reformforslaget må ses i sammenhæng med den reform af de højere  

 uddannelser, der er under gennemførelse.
Overgangen til et  

 bachelor-kandidat-Ph.D.-system sikrer på den ene side muligheden for en  

 tidlig afgang fra universitetsstudier, men øger på den anden side behovet for  

 en systematisk tilrettelæggelse af forskeruddannelsen for de særligt  

 kvalificerede, der evner at nå det højeste videnskabelige uddannelsesniveau.
Under indtryk af igangværende forsøg på det naturvidenskabelige område  

 åbner reformen mulighed for, at institutionerne i deres studieordning kan  

 lade forskeruddannelsen starte forud for afsluttet kandidatuddannelse på  

 fagområder, hvor det skønnes hensigtsmæssigt.
Forudsætningen er, at det  

 tilsigtede niveau ikke forringes.
Reformen af de højere uddannelser har ført til og vil føre til en meget  

 betragtelig forkortelse af de hidtidige studietider på flere hovedområder.  

 Også hvor forskeruddannelsen tilrettelægges som et 3-årigt forløb efter  

 kandidatgraden, forventes den ofte at kunne afsluttes indenfor, hvad der  

 hidtil er blevet opfattet som den normale studietid for en  

 kandidatuddannelse.
Herved nås det væsentlige mål, at en Ph.D.-grad kan  

 erhverves i alderen 25-30 år.
Ved den foreslåede omlægning bliver forskeruddannelsen en integreret del  

 af det samlede uddannelsessystem.
I konsekvens heraf foreslås det, at de  

 studerendes leveomkostninger finansieres ved en ny stipendietype -  

 Ph.D.-stipendier.
Forslaget indebærer som minimum ca. 153.000 kr. i årlig  

 stipendiestøtte over 3 år.
Støtten ydes som en art klippekort, således at den  

 efter institutionens bestemmelse kan udstrækkes over flere år eller kan  

 udbetales med varierende størrelse over uddannelsesforløbet.
Støtten ydes  

 uafhængigt af egenindtægt.
 Også studerende, der ønsker at erhverve Ph.D.-graden ved en udenlandsk  

 forskningsinstitution, kan tildeles Ph.D.-stipendier.
I modsætning til det nuværende kandidatstipendium indebærer et  

 Ph.D.-stipendium ikke undervisningsforpligtelser.
I udkastet til ny  

 Ph.D.-bekendtgørelse er det angivet, at den studerende skal opnå erfaring med  

 undervisningsvirksomhed eller anden form for videnformidling i et omfang  

 svarende til 1/2 år.
Efter de gældende timelønsatser for undervisning vil de  

 studerende, hvis de ansættes som undervisningsassistenter, samlet kunne opnå  

 en indtægt herved på op til ca. 120.000 kr. eller 40.000 kr. pr. år.
Den studerende vil derfor efter reformen, hvis vedkommende ansættes som  

 undervisningsassistent, kunne få ca. 193.000 kr. årligt over 3 år.
Hertil  

 kommer, at forslaget åbner mulighed for, at den studerendes aktive deltagelse  

 i (studie)relevante forskningsopgaver kan aflønnes i overensstemmelse med  

 gældende aftaler om kvotalønninger.
De forskningsmiljøer, der deltager aktivt  

 i eksternt finansierede forskningsprogrammer og lignende, vil ofte have  

 mulighed for at inddrage de Ph.D.-studerende, hvis samlede indkomst kan blive  

 både større og mindre end de nuværende kandidatstipendier.
Med henblik på at  

 sikre effektive studieforløb kan stipendiemodtagere kun have lønnet arbejde  

 uden for uddannelsen inden for de rammer, som institutionen fastsætter.
I høringssvarene er der imidlertid peget på, at der trods dette vil kunne  

 opstå rekrutteringsvanskeligheder ved en række områder.
For at undgå  

 problemer på områder med særlige rekrutteringsproblemer foreslås det, at der  

 etableres mulighed for, at institutionerne ud over de ordinære  

 Ph.D.-stipendier kan yde særlige rekrutteringstillæg på op til 60.000 kr. pr.  

 år på områder, hvor dette er nødvendigt for at tiltrække kvalificerede  

 Ph.D.-studerende.
Denne mulighed tænkes f.eks. anvendt, hvis det er  

 ønskeligt, at der forud for forskeruddannelsen er opnået erfaring med  

 fagområdet i praksis.
 Ud over den beskrevne formaliserede forskeruddannelse vil institutionerne  

 fortsat have mulighed for at tildele Ph.D.-graden til personer, der ad anden  

 vej kan leve op til uddannelsens krav, og som indleverer en afhandling til  

 bedømmelse.
Endelig har institutionen mulighed for at optage studerende, som på anden  

 måde får finansieret sin uddannelse.
Forskeruddannelse har længe været  

 finansieret af flere - både offentlige og private - kilder, herunder  

 kandidatstipendier ved universiteter og højere læreanstalter.
Over halvdelen  

 af de studerende, der i dag er indskrevet ved Ph.D.-uddannelsen, modtager  

 ikke kandidatstipendium ved den institution, der tildeler Ph.D.-graden, men  

 får dækket deres leveomkostninger fra anden side.
Der har aldrig bestået  

 nogen formel sammenhæng mellem forskeruddannelsen og kandidatstipendierne, og  

 kandidatstipendierne har kunnet tildeles andre end forskerstuderende.
Af de  

 forskellige finansieringskilder kan nævnes forskningsrådene, private fonde,  

 f.eks.
Carlsbergfonden, Forskerakademiet, som samfinansierer med  

 forskningsråd, sektorforskningsinstitutioner og private virksomheder, samt  

 erhvervsforskerudvalget, som står for erhvervsforskeruddannelsen.
Denne form for samfinansiering af forskeruddannelse skal naturligvis  

 fortsætte, og institutionerne skal derfor som hidtil have mulighed for at  

 optage studerende, der på en anden måde end med Ph.D.-stipendier får  

 finansieret deres uddannelse.
Da den centrale del af  

 forskeruddannelsesreformen er en formaliseret og forbedret forskeruddannelse,  

 hvortil institutionerne skal have dækket deres omkostninger, må også eksterne  

 finansieringskilder fremover forudsættes at bidrage hertil.
Institutionerne  

 må selv fastsætte, hvilke omkostninger der skal dækkes, og skal kunne modtage  

 tilskud hertil.
Det forudsættes også, at institutionerne kan modtage tilskud  

 for udenlandske studerendes gennemførelse af forskeruddannelsen.
Til dækning af uddannelsesomkostningerne for studerende, der får tildelt  

 Ph.D.-stipendium, vil der fremtidig blive budgetteret med gennemsnitligt ca.  

 100.000 kr. pr. årsstuderende - til institutionerne til dækning af selve  

 uddannelsesudgifterne, herunder til vejledning, kurser, biblioteks-, edb- og  

 laboratorieforbrug, administrationsomkostninger, udlandsophold,  

 konferencedeltagelse m.v.
Bevillingerne gives efter taxameterprincippet med  

 takster fastsat på de årlige finanslove.
Når institutionerne således via  

 taxametret får finansieret den del af de faste læreres arbejdstid, der medgår  

 til Ph.D.-uddannelsen, vil de få frigjort lønmidler til ansættelse af  

 undervisningsassistenter.
Det vil sige, at det bliver finansieringsmæssigt  

 muligt at tilbyde den studerende arbejde som undervisningsassistent.
 Der er herved taget højde for de øgede krav, som de nye uddannelsesregler  

 stiller til institutionernes indsats i forskeruddannelsen.
Finansieringsomlægningen medfører en aflastning af ansøgninger til  

 forskningsråd, Forskerakademi, fonde m.v. om dækning af omkostninger ved  

 Ph.D.-studier.
Virkningen vil være, at der ad disse kanaler kan  

 tilvejebringes et yderligere antal stipendier.
Det må forventes, at  

 forskningsrådene og private fonde følger den her foreslåede  

 finansieringsomlægning op i deres bevillingspraksis og dermed opretholder  

 støtten til et uændret antal forskerstuderende.
Der er ikke med reformforslaget taget stilling til spørgsmålet om  

 kandidatstipendiernes videreførelse.
Kandidatstipendierne har både været  

 anvendt som forskeruddannelsesstipendier og været et led i  

 stillingsstrukturen ved de højere uddannelsesinstitutioner.
De giver således  

 mulighed for, at unge forskere kvalificerer sig med henblik på videre  

 ansættelse i forskningsstillinger.
Deres fremtidige funktion i relation til  

 den samlede stillingsstruktur vil blive forhandlet med AC.
Økonomiske og administrative konsekvenser Den samlede stipendiepulje og dermed antallet af årsstuderende med  

 Ph.D.-stipendium og hermed samhørende undervisningstaxameter vil blive  

 fastlagt på de årlige finanslove.
Dimensioneringens overgrænse vil være  

 antallet af studerende, der er egnede til at gennemføre en forskeruddannelse  

 på internationalt niveau.
Der må endvidere lægges afgørende vægt på  

 udviklingen på arbejdsmarkedet for Ph.D.-ere, der primært vil være forskning  

 og udvikling i erhvervsvirksomheder og inden for den offentlige sektor.
En  

 mere forsknings- og udviklingsintensiv erhvervsudvikling vil i sig selv give  

 behov for en forøget forskeruddannelsesindsats.
Et samlet 3-årigt forskeruddannelsesforløb vil med det nye stipendie- og  

 taxametersystem koste som minimum 460.000 kr. i stipendium og i gennemsnit  

 300.000 kr. i uddannelsesomkostninger, dvs. 760.000 kr. i alt.
Med disse  

 enhedsomkostninger er det nødvendigt, at forskeruddannelsen løbende  

 prioriteres i forhold til den samlede forskningsindsats, og  

 forskeruddannelsen vil blive finansieret ved en omprioritering inden for de  

 samlede forskningsbevillinger.
 De administrative konsekvenser af reformen vil især berøre de  

 institutioner, som modtager forskerstuderende, og kun i mindre grad  

 SU-styrelsen.
 Administrationen af stipendieudbetalingen forudsættes ikke at medføre  

 nævneværdige merudgifter.
Institutionen, der modtager forskerstuderende, skal administrere den  

 samlede forskeruddannelse og herunder sørge for, at træk på stipendiestøtten  

 sker i overensstemmelse med uddannelsesprogrammerne.
De administrative  

 udgifter, der er forbundet hermed, skal afholdes af institutionerne inden for  

 de midler, der er afsat til uddannelsesudgifter m.v.
Bemærkninger til lovforslagets enkelte bestemmelser Til § 1 Til nr. 1 og 2 Som følge af de ved nr. 8 foreslåede nye bestemmelser om stipendium til  

 forskeruddannelse findes det hensigtsmæssigt at dele loven op i afsnit.
Afsnit I indeholder herefter de hidtil gældende bestemmelser om  

 uddannelsesstøtte.
Der sker en præcisering af den gældende praksis, hvorefter  

 bestemmelserne kun finder anvendelse, indtil studerende ved universiteter og  

 højere læreanstalter har nået kandidatniveau.
Som hidtil skal det dog være  

 muligt for magisterstuderende at få støtte efter afsnit I i hele  

 uddannelsesforløbet.
 Afsnit II indeholder de foreslåede nye bestemmelser om stipendium til  

 forskeruddannelse ved danske og udenlandske uddannelsesinstitutioner.
 Afsnit III er en konsekvens af opdelingen i afsnit I og II og indeholder  

 ikrafttrædelsesbestemmelser m.v. til den oprindelige lov.
Til nr. 3 Uddannelsessøgende, der er tildelt stipendium efter det i nr. 8 foreslåede  

 afsnit II til forskeruddannelse, men som endnu ikke har nået kandidatniveau,  

 får med den foreslåede ændring mulighed for at få støtte efter både afsnit I  

 og afsnit II i loven.
Støtte efter afsnit I gives helt efter bestemmelserne i  

 dette afsnit, bortset fra lovens § 7, stk. 1, nr. 5, og efter de regler, som  

 undervisnings- og forskningsministeren fastsætter i medfør af loven.
 De Ph.D-studerende skal således, hvis de vil oppebære normal  

 uddannelsesstøtte, opfylde samtlige støttebetingelser, herunder lovens  

 bestemmelser om egenindkomst, bopælsstatus og studieaktivitet samt  

 bestemmelserne i bekendtgørelsen om uddannelsesstøtte, herunder at støtte  

 efter lovens afsnit I ikke kan oppebæres i større takt end svarende til den  

 konstaterede studiemæssige placering i kandidatuddannelsen.
De forskeruddannelsesstuderende skal hermed også være indskrevet ved  

 kandidatuddannelsen for at kunne modtage uddannelsesstøtte efter afsnit I.  

 Men studieordningerne kan tilrettelægges således, at en forskerstuderende  

 først opnår kandidatgraden efter 6 års studier mod normalt 5 år, og 2 år  

 efter kandidatgraden kan den studerende herefter opnå Ph.D.-graden.
Med det  

 samordnede klipsystem for kandidatstudiet og Ph.D.-studiet opnår man, at den  

 studerende over det samlede 8-årige forløb kan udnytte sine samlede  

 stipendierettigheder optimalt.
Ved den foreslåede bestemmelse vil forskeruddannelsesstuderende, der også  

 er indskrevet ved kandidatuddannelsen, kunne modtage et højere samlet  

 stipendium end studerende, der ikke samtidig er optaget på  

 forskeruddannelsen.
Dermed gives der Ph.D.-studerende, der ikke har nået  

 kandidatniveau, mulighed for at undgå erhvervsarbejde, som ikke er relevant i  

 forhold til forskeruddannelsen.
Den støtte, som de studerende modtager efter  

 det foreslåede afsnit II før opnået kandidatniveau, medregnes ved opgørelsen  

 af det samlede stipendium, som maksimalt kan gives til forskeruddannelse, jf.  

 de almindelige bemærkninger samt den foreslåede § 25 c.
Selv om en Ph.D.-studerende kan få højere støtte end studerende, som alene  

 er optaget på en kandidatuddannelse, bevares ved den i nr. 6 foreslåede  

 ændring muligheden for have samme egenindkomst, herunder i form af  

 kapitalafkast og udbytteindkomst, som uddannelsessøgende, der alene modtager  

 støtte efter afsnit I, jf. dog den foreslåede § 25 a, stk. 1, nr. 5, og  

 bemærkninger hertil.
Stipendiemodtagere kan efter denne bestemmelse kun have  

 lønnet arbejdet ved siden af forskeruddannelsen efter  

 uddannelsesinstitutionens forudgående godkendelse.
Til nr. 4 og 5 Redaktionelle ændringer.
Til nr. 6 Der henvises til bemærkningerne til nr. 3. Fribeløbet, jf. lovens § 8 a,  

 forhøjes med et beløb, der svarer til det stipendium, som en  

 uddannelsessøgende i et støtteår indtil opnået kandidatniveau har modtaget  

 efter det foreslåede afsnit II.
Uddannelsesinstitutionen vil i medfør af den  

 foreslåede § 25 g automatisk underrette Styrelsen for Statens  

 Uddannelsesstøtte herom.
Til nr. 7 Konsekvensændring af nr. 6.
Til nr. 8 Der henvises til de almindelige bemærkninger.
Til de enkelte bestemmelser  

 bemærkes:
Til § 25 a Støtte til forskeruddannelse gives alene som stipendium.
Stipendiet kan  

 gives til studerende, som uddannelsesinstitutionen har optaget til en  

 forskeruddannelse i medfør af en af undervisnings- og forskningsministeren  

 udstedt bekendtgørelse om erhvervelse af Ph.D.-graden, eller efter en af  

 kulturministeren udstedt bekendtgørelse om forskeruddannelse på  

 uddannelsesinstitutioner under dette ministerium.
Stipendiet vil efter  

 undervisnings- og forskningsministerens bestemmelse også kunne gives af  

 Forskerakademiet eller andre myndigheder, institutioner og organer, som  

 formidler forskeruddannelse ved danske eller udenlandske  

 uddannelsesinstitutioner.
Ph.D.-stipendiet gives - som uddannelsesstøtte i øvrigt - som en lovbunden  

 ydelse.
Når Ph.D.-stipendiet er tildelt, har den studerende, når  

 støttebetingelserne er opfyldt, således et egentligt retskrav.
Ved  

 gennemførelse af hele forskeruddannelsen gives ret til 144 stipendierater  

 (klip), jf. § 25 c, stk. 1, 1. pkt.
De løbende støttebetingelser er, at den  

 studerende 1) er studieaktiv, 2) fortsat anses for kvalificeret til at  

 fuldføre forskeruddannelsen og 3) ikke får støtte eller løn fra anden side  

 til at gennemgå forskeruddannelsen, som ikke er godkendt af  

 uddannelsesinstitutionen.
Som ved almindelig uddannelsesstøtte, jf. afsnit I,  

 gælder også her, at støtten (klippekortet) følger den studerende, hvis der  

 skiftes institution.
I modsætning til hvad der gælder for almindelig uddannelsesstøtte, jf.  

 afsnit I, skal det samlede stipendieforbrug til forskeruddannelse  

 rammestyres.
Inden for den samlede bevilling, som fastlægges på finansloven,  

 tildeler undervisnings- og forskningsministeren delrammer for de enkelte  

 institutioners forbrug af Ph.D.-stipendier.
Kulturministeren vil tilsvarende  

 inden for en eventuel bevilling, som fastlægges på finansloven, kunne tildele  

 delrammer for enkelte uddannelsesinstitutioners forbrug af Ph.D.-stipendier.  

 Rammen vil kunne fastlægges som et antal stipendierater, der kan anvendes  

 inden for et finansår.
En sådan »klippulje« vil give institutionen  

 fleksible muligheder for optagelse af nye Ph.D.-studerende.
Supplerende  

 stipendierater i forbindelse med sygdom vil skulle afholdes inden for puljen,  

 hvorimod supplerende stipendierater i forbindelse med fødsel og adoption vil  

 blive afholdt af en central pulje for at undgå, at institutionerne af  

 økonomiske grunde fravælger kvinder til forskeruddannelse.
Som nævnt følger klippekortet (de resterende stipendierater) med den  

 studerende ved institutionsskift.
Ved et sådant skift vil den modtagende  

 institution få de resterende stipendierater fra den afgivende institution.
En  

 sådan ordning forventes at ville øge konkurrencen mellem institutionerne og  

 hermed generelt højne kvaliteten.
Den modtagende institution vil hermed kunne  

 anvende sin egen stipendiepulje uafhængigt af overflytninger.
 I den foreslåede bestemmelse fastsættes de støttebetingelser, som  

 stipendiemodtageren til stadighed skal opfylde.
 Uddannelsesinstitutionen skal løbende vurdere den Ph.D.-studerendes  

 uddannelsesaktivitet og kvalifikationer til at gennemføre forskeruddannelsen.  

 Uddannelsesinstitutionen skal standse stipendieudbetalingen, hvis den  

 konstaterer, at den studerende ikke opfylder betingelserne for at oppebære  

 stipendium.
Tildeling af stipendium efter det foreslåede afsnit II vil i modsætning  

 til tildeling af støtte efter afsnit I normalt være endelig i og med  

 udbetaling finder sted.
Der er ikke fastsat egenindkomstgrænser for  

 studerende, som alene er i gang med en forskeruddannelse, og den studerende  

 vil ved siden af forskeruddannelsesstipendiet kunne have en i princippet  

 ubegrænset indkomst, herunder også i form af formueafkast, bortset fra  

 støtteår, hvori der også er modtaget støtte efter lovens afsnit I.
Af hensyn  

 til aktivitetskravet er det dog som efter de gældende  

 forskeruddannelsesregler bestemt, at den studerende kun vil kunne have lønnet  

 arbejde uden for forskeruddannelsen efter forud indhentet godkendelse af  

 uddannelsesinstitutionen.
 Gennemgang af forskeruddannelse medfører udsættelse af pligten til at  

 betale stats- og studielån samt statsgaranterede studielån tilbage.
Til § 25 b Som det fremgår af de almindelige bemærkninger forudsættes  

 forskeruddannelsen normalt at vare 3 år for en studerende, som har opnået  

 kandidatgraden.
Stipendiet vil normalt udgøre, jf. § 25 c, stk. 1, de  

 maksimale 144 stipendierater a 3.198 kr. (1992-niveau) eller i alt 460.512  

 kr.
Fordelt over 3 år svarer det til 153.504 kr. årligt.  

 Uddannelsesinstitutionen kan imidlertid i samråd med den Ph.D.-studerende  

 fastsætte en fordeling af stipendieudbetalingen, der afspejler det fastlagte  

 studieforløb.
Der kan tages hensyn til den studerendes studieophold i  

 udlandet, perioder med indtægt fra undervisningsopgaver samt eventuelle  

 perioder med indtægt fra deltagelse i et lønnet forskningsprojekt inden for  

 uddannelsen, og til at forskeruddannelsen påbegyndes før opnået kandidatgrad.  

 Det forudsættes, at uddannelsesinstitutionen ved fastsættelsen af  

 udbetalingsforløbet har for øje, at den studerende kan finansieres frem til  

 opnået Ph.D.-grad.
Ligeledes forudsættes det, at uddannelsesinstitutionen ved fastlæggelsen  

 af udbetaling af stipendierater til studerende, der endnu ikke har nået  

 kandidatniveauet, tager den studerendes støttemulighed efter lovens afsnit I  

 i betragtning, så der kun i begrænset omfang forbruges af  

 forskeruddannelsesstipendiet før opnået kandidatniveau.
Endelig forudsættes  

 det, at en studerende, der før opnået kandidatniveau har forbrugt enhver  

 støttemulighed efter afsnit I, ikke af den grund får flere  

 forskeruddannelsesstipendierater udbetalt før opnået kandidatniveau end den  

 studerende, som endnu har det normale antal støttemåneder tilbage af den i  

 lovens § 3 fastsatte støttetid.
Til § 25 c Det forudsættes, at uddannelsesinstitutionerne til enhver tid vil kunne  

 få oplysning om en Ph.D.-studerendes samlede forbrug af stipendierater til  

 forskeruddannelse, herunder antallet af eventuelt tildelte supplerende  

 stipendierater efter § 25 c, stk. 3 og 5. Der foretages derfor en central  

 registrering heraf i Styrelsen for Statens Uddannelsesstøtte, jf. den  

 foreslåede § 25 g.
Indskrives en Ph.D.-studerende i løbet af  

 forskeruddannelsen ved en anden uddannelsesinstitution end den, hvor  

 vedkommende begyndte forskeruddannelsen, får den modtagende institution i  

 Styrelsen for Statens Uddannelsesstøtte oplyst den studerendes samlede  

 forbrug af stipendierater, så institutionen kan tildele den studerende det  

 nødvendige antal stipendierater af et samlet forbrug på højst 144 rater.
 Modtager en studerende støtte eller løn af private eller offentlige midler  

 (bortset fra støtte efter afsnit I) til at gennemgå forskeruddannelsen, kan  

 uddannelsesinstitutionen under hensyn hertil tildele et færre antal  

 stipendierater, eller nedsætte antallet af det oprindeligt tildelte samlede  

 antal stipendierater til forskeruddannelsen.
Ansøger en studerende først om forskeruddannelsestipendium i forbindelse  

 med de afsluttende dele af forskeruddannelsen, tildeles alene stipendierater  

 til dette forløb af uddannelsen.
Som udgangspunkt regnes med 4 stipendierater  

 pr. uddannelsesmåned, hvis den studerende ikke modtager anden støtte eller  

 løn til forskeruddannelsen.
 Ingen uddannelsessøgende kan modtage mere end i alt 144 stipendierater til  

 forskeruddannelse, jf. dog forslagets § 25 c, stk. 3 og 5. Tildeling af  

 supplerende stipendierater i tilfælde af sygdom, fødsel eller adoption kan  

 kun ske, hvis alle ordinære stipendierater ikke er forbrugt.
Til § 25 d I forbindelse med høringen om lovforslaget har en række institutioner  

 udtrykt bekymring for, at det vil være vanskeligt at rekruttere  

 forskningsegnede studerende på grundlag af den foreslåede nye stipendiesats.  

 Det gælder særligt for områder, hvor der er en stærk efterspørgsel fra det  

 private arbejdsmarked, hvor der til kandidatuddannelsen forudsættes en  

 klinisk efteruddannelse (f.eks. lægestudiet), eller hvor man finder det  

 ønskeligt af hensyn til området at rekruttere kandidater, som i et par år  

 eller mere har haft en for uddannelsen relevant erhvervsmæssig beskæftigelse.
I lyset af de fremførte synspunkter indeholder lovforslaget derfor en  

 mulighed for, at institutionerne kan yde et rekrutteringstillæg til  

 Ph.D.-stipendiet på indtil 5.000 kr. om måneden.
Dette tillæg kan ydes under  

 henvisning til ovennævnte forhold.
 Forskningsmiljøer, der ikke er involveret i eksterne forskningsprogrammer  

 og herved har mulighed for at lønne de studerende i forbindelse med eksternt  

 forskningsarbejde, får gennem denne bestemmelse også mulighed for at forhøje  

 de studerendes indkomst.
Til § 25 e Stipendietildeling og udbetaling samt administrationen i øvrigt sker  

 decentralt på den enkelte uddannelsesinstitution, der ligeledes sørger for  

 skattetræk, indberetning til skattemyndighederne m.v. i forbindelse med  

 stipendieudbetaling.
I lighed med afgørelser i forbindelse med tildeling af  

 støtte efter afsnit I, som er tillagt institutionerne, skal kompetencen være  

 hos institutionens leder, dvs. rektor.
Rektor kan overlade sine beføjelser  

 helt eller delvis til institutionens medarbejdere, f.eks. dekaner, som så  

 træffer afgørelse på rektors ansvar.
 En studerendes tildeling (klippekort) og løbende forbrug af stipendierater  

 (klip) registreres centralt i Styrelsen for Statens Uddannelsesstøtte, jf. §  

 25 g.
 Uddannelsesinstitutionen skal ved godkendelsen af, om en studerende kan  

 have lønnet arbejde uden for uddannelsen i forskeruddannelsestiden, lægge  

 vægt på arbejdets karakter og det tidsmæssige omfang i forhold til  

 forskeruddannelsen.
Til § 25 g Ved indberetning om udbetalte stipendierater i et støtteår, hvor den  

 uddannelsessøgende også har modtaget støtte efter lovens afsnit I, forhøjer  

 Styrelsen for Statens Uddannelsesstøtte automatisk det for den  

 uddannelsessøgende beregnede fribeløb efter lovens § 8 a med et beløb, som  

 svarer til udbetalt støtte efter lovens afsnit II.
Udbetalt støtte efter  

 lovens afsnit II hindrer derved ikke den studerende i at få maksimal støtte  

 efter lovens afsnit I.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om statens uddannelsesstøtte, jf. lovbekendtgørelse nr. 965 af 30.  

 december 1991, foretages følgende ændringer:
 1. Før Kapitel 1 indsættes:
»Afsnit I Støtte til uddannelse indtil opnået kandidatniveau ».
Kapitel 1 Støtteformer og støttebeløb 2. § 1 affattes således:
 » § 1. Staten giver støtte i form af stipendium og studielån  

 til uddannelse indtil opnået kandidatniveau.«.
 § 1. Staten giver uddannelsesstøtte i form af stipendium og  

 studielån.
 3. I § 7, stk. 1, nr. 5, indsættes efter  

 »leveomkostningerne«: », bortset fra stipendium efter afsnit  

 II i denne lov.«.
§ 7. Styrelsen for Statens Uddannelsesstøtte giver efter ansøgning  

 uddannelsesstøtte til uddannelsessøgende, som 1) . . . . . . . . .
 . . . . . . . . .
 5) ikke får anden offentlig støtte, der tilsigter at dække  

 leveomkostningerne.
 4. I § 8, stk. 2, indsættes efter »efter«:  

 »afsnit I i«.
 Stk. 2. Egenindkomsten er enhver positiv indkomst, der henføres  

 til eller indgår i den personlige indkomst, kapitalindkomsten og  

 udbytteindkomst omfattet af personskattelovens § 8 a, stk. 2, med fradrag af  

 stipendium efter denne lov, overskud af danske ejendomme, jf.  

 personskattelovens § 4, stk. 1, nr. 6, og renter af beløb opsparet i henhold  

 til lov om uddannelsesopsparing.
 5. I § 8 a, stk. 2, nr. 4, litra a, indsættes efter  

 »en«: »efter afsnit I i denne lov«.
 Stk. 2. Det i stk. 1 nævnte fribeløb forhøjes med:
 1) . . . . . .
 . . . . . .
 4) 15.000 kr. for hver måned i støtteåret, hvori den uddannelsessøgende:
a) ikke gennemgår en støtteberettigende uddannelse i Danmark eller i  

 udlandet, b) . . . . . .
 6. I § 8 a, indsættes efter stk. 3 som nyt stykke:
 » Stk. 4. Det efter stk. 1-3 beregnede fribeløb forhøjes med  

 et beløb svarende til det stipendium, der er modtaget indtil opnået  

 kandidatniveau efter afsnit II i denne lov.«.
 Stk. 4 og 5 bliver herefter stk. 5 og 6.
 Stk. 4. Undervisnings- og forskningsministeren kan fastsætte  

 nærmere regler om tillæg til fribeløbet efter stk. 1-3 for legater eller  

 lignende, der gives med uddannelsesformål for øje, og for udbetalinger i  

 henhold til lov om arbejdsskadeforsikring og lov om erstatningsansvar, hvis  

 sådanne beløb indgår i den personlige indkomst og kapitalindkomsten, jf. § 8,  

 stk. 2.
 7. I § 8 a, stk 5 , der bliver stk. 6, ændres  

 »stk. 1-4« til: »stk. 1-5«.
 Stk. 5. Er den uddannelsessøgendes egenindkomst, jf. § 8, højere  

 end det efter stk. 1-4 beregnede fribeløb, nedsættes først stipendium,  

 herunder stipendium efter § 5, jf. dog § 9, stk. 4, og dernæst studielån med  

 det overskydende beløb efter regler, der fastsættes af undervisnings- og  

 forskningsministeren.
 8. Før Kapitel 9 indsættes:
»Afsnit II Støtte til forskeruddannelse Kapitel 8 a Støtteform, støttebetingelser, støttebeløb, administration,  

 klageadgang m.v.
 § 25 a. . . . . . . .
 . . . . . . .
 § 25 i. . . . . . . . Inddrivelse sker efter bestemmelserne i § 20 a.
 Afsnit III ».
 9. Overskriften i kapitel 9 affattes således:
 » Ikrafttrædelse m.v. af afsnit I ».
Kapitel 9 Ikrafttrædelse m.v.
§ 2 Loven træder i kraft den 1. januar 1993.
Ændringsforslag Af undervisnings- og forskningsministeren:
Til § 1 6) I den under nr. 8 foreslåede § 25 i , som bliver  

 § 25 h, udgår i stk. 2, 1. pkt. », herunder tillæg i medfør af §  

 25 d«.
Bemærkninger Til nr. 6 Der er tale om en yderligere redaktionel ændring som følge af det i  

 betænkningen stillede ændringsforslag nr. 3, hvorefter den under  

 lovforslagets § 1, nr. 8, foreslåede § 25 d udgår.
Efter 2. behandling den 16. juni 1992 § 1 I lov om statens uddannelsesstøtte, jf. lovbekendtgørelse nr. 965 af 30.  

 december 1991, foretages følgende ændringer:
 1. Før kapitel 1 indsættes:
»Afsnit I Støtte til uddannelse indtil opnået kandidatniveau«.
 2. § 1 affattes således:
» § 1. Staten giver støtte i form af stipendium og studielån  

 til uddannelse indtil opnået kandidatniveau.« 3. I § 7, stk. 1, nr. 5, indsættes efter  

 »leveomkostningerne«: », bortset fra stipendium efter afsnit  

 II i denne lov.« 4. I § 8, stk. 2, indsættes efter »efter«:  

 »afsnit I i«.
 5. I § 8 a, stk. 2, nr. 4, litra a, indsættes efter  

 »en«: »efter afsnit I i denne lov«.
 6. I § 8 a indsættes efter stk. 3 som nyt stykke:
» Stk. 4. Det efter stk. 1-3 beregnede fribeløb forhøjes med  

 et beløb svarende til det stipendium, der er modtaget indtil opnået  

 kandidatniveau efter afsnit II i denne lov.« Stk. 4 og 5 bliver herefter stk. 5 og 6.
 7. I § 8 a, stk. 5, der bliver stk. 6, ændres »stk.  

 1-4« til: »stk. 1-5«.
 8. Før kapitel 9 indsættes:
»Afsnit II Støtte til forskeruddannelse Kapitel 8 a Støtteform, støttebetingelser, støttebeløb, administration,  

 klageadgang m.v.
§ 25 a.
Uddannelsesinstitutioner, der giver forskeruddannelse  

 efter undervisnings- og forskningsministerens eller kulturministerens  

 bestemmelser herom, kan give stipendium til studerende, som 1) er indskrevet ved en forskeruddannelse på uddannelsesinstitutionen, 2) er danske statsborgere eller i henhold til international overenskomst  

 og EF-retten har ret til støtte til forskeruddannelse på lige fod med danske  

 statsborgere eller af undervisnings- og forskningsministeren i medfør af § 7,  

 stk. 1, nr. 3, i støttemæssig henseende ligestilles med danske statsborgere  

 for så vidt angår støtte efter afsnit I i denne lov, 3) til stadighed anses for aktive og kvalificerede til at gennemføre  

 forskeruddannelsen, 4) ikke får anden offentlig støtte bortset fra støtte efter afsnit I i  

 denne lov, der tilsigter at dække leveomkostningerne, jf. dog § 25 c, stk. 1,  

 2. pkt., og 5) kun har lønnet arbejde ved siden af uddannelsen inden for de rammer,  

 som uddannelsesinstitutionen fastsætter.
Stk. 2. Institutioner m.v., der formidler forskeruddannelse, kan  

 efter undervisnings- og forskningsministerens bestemmelse give stipendium til  

 studerende, der er indskrevet ved en forskeruddannelse på en dansk eller  

 udenlandsk uddannelsesinstitution.
Stipendiet gives efter bestemmelserne i  

 stk. 1, nr. 2-5, og §§ 25 b-25 h.
Bestemmelserne i §§ 25 b-25 h om  

 uddannelsesinstitutioner finder tilsvarende anvendelse på institutioner m.v.,  

 der formidler forskeruddannelse.
 Stk. 3. Inden for samlede bevillingsmæssige rammer for stipendier  

 til forskeruddannelse fastsættes rammer for de enkelte  

 uddannelsesinstitutioner og for de i stk. 2 nævnte institutioner for  

 tildeling af stipendium til forskeruddannelse.
§ 25 b.
Støtten gives som en eller flere stipendierater pr.  

 kalendermåned (støttemåned) inden for perioden fra den 1. januar til den 31.  

 december (støtteåret). En stipendierate svarer til det maksimale månedlige  

 stipendium for udeboende uddannelsessøgende, jf. § 2, stk. 1, nr. 1, litra b,  

 jf. § 6, i denne lov.
Uddannelsesinstitutionen fastsætter antallet af  

 stipendierater, som en studerende får udbetalt på de enkelte dele af  

 uddannelsen med den begrænsning, der følger af § 25 c.
 Stk. 2. Der kan ikke udbetales mindre end een stipendierate.  

 Udbetaling sker månedsvis forud.
 Stk. 3. Stipendierater kan ikke udbetales med tilbagevirkende  

 kraft inden for støtteåret.
§ 25 c.
Til studerende, der gennemgår hele forskeruddannelsen,  

 gives 149 stipendierater med fradrag af det antal stipendierater, som den  

 studerende tidligere har modtaget til forskeruddannelse i Danmark eller i  

 udlandet.
Institutionen kan dog nedsætte det samlede antal stipendierater i  

 det omfang, hvori den studerende fra anden side har modtaget bindende tilsagn  

 om støtte eller løn til forskeruddannelsen.
Stk. 2. Til studerende, der kun gennemgår afsluttende dele af  

 forskeruddannelsen, gives kun stipendierater til de dele af uddannelsen, som  

 den studerende gennemgår.
Der kan sammenlagt med et eventuelt tidligere  

 forbrug højst gives 149 stipendierater.
Stk. 3. Uddannelsesinstitutionen giver supplerende stipendierater  

 ved en påviselig forsinkelse i forskeruddannelsen som følge af sygdom.
Der  

 kan dog højst ydes supplerende stipendierater for 4 måneders fravær inden for  

 en periode af 12 på hinanden følgende måneder.
For hver fraværsmåned ydes et  

 antal stipendierater, der svarer til det antal månedlige stipendierater, der  

 blev udbetalt, umiddelbart før sygdommen indtraf.
 Stk. 4. Sygdomstilfælde skal hurtigst muligt anmeldes til  

 uddannelsesinstitutionen, der kan forlange, at den studerende inden for en  

 rimelig frist ved en skriftlig erklæring eller på anden måde dokumenterer, at  

 fraværet fra uddannelsen skyldes sygdom.
Stk. 5. Ved fravær fra forskeruddannelsen på grund af fødsel eller  

 adoption giver uddannelsesinstitutionen supplerende stipendierater, jf. stk.  

 3, 3. pkt.
Der gives supplerende stipendierater for indtil 6 måneders fravær  

 fra uddannelsen.
 Stk. 6. Før tildeling af stipendierater indhenter  

 uddannelsesinstitutionen oplysning i Styrelsen for Statens Uddannelsesstøtte  

 om den studerendes tidligere forbrug af stipendierater til forskeruddannelse.
§ 25 d.
En studerende skal oplyse navn, adresse, personnummer og  

 statsborgerskab ved ansøgning om stipendium.
En studerende skal endvidere til  

 enhver tid straks give uddannelsesinstitutionen oplysning om tildeling af  

 støtte eller opnåelse af løn fra anden side til forskeruddannelsen.
Stk. 2. Den enkelte uddannelsesinstitution bestemmer 1) indhold og udformning af ansøgninger m.m., 2) frister for ansøgninger, 3) udbetalingsmåden for stipendium, 4) i hvilket omfang en studerende kan have lønnet arbejde i  

 uddannelsestiden, 5) formen for meddelelse og dokumentation i tilfælde af sygdom, fødsel og  

 adoption, 6) hvilke oplysninger der skal gives skriftligt, og 7) aktivitets- og kvalifikationskrav til gennemførelse af  

 forskeruddannelsen som forudsætning for ydelse af stipendium.
§ 25 e.
Uddannelsesinstitutionen kan hos offentlige myndigheder og  

 private institutioner indhente oplysninger til brug ved afgørelsen af en  

 ansøgers berettigelse til stipendium til forskeruddannelse og kan herunder  

 fastsætte, hvilke oplysninger der skal gives i elektronisk form.
§ 25 f.
Ved tildeling af stipendium giver uddannelsesinstitutionen  

 Styrelsen for Statens Uddannelsesstøtte meddelelse herom med oplysning om den  

 studerendes navn og personnummer og det samlede antal stipendierater, jf. §  

 25 c, stk. 1 og 2.
 Stk. 2. Uddannelsesinstitutionen underretter ved hvert støtteårs  

 udløb Styrelsen for Statens Uddannelsesstøtte om det i støtteåret udbetalte  

 antal stipendierater til en studerende med angivelse af navn, personnummer,  

 perioder, hvori udbetaling er sket, og om ændringer i antallet af tidligere  

 tildelte stipendierater efter § 25 c, stk. 1, 2. pkt., og tildelte  

 stipendierater efter § 25 c, stk. 3 og 5. Afbryder eller afslutter en  

 studerende forskeruddannelsen, underretter uddannelsesinstitutionen  

 umiddelbart styrelsen om det i det pågældende kalenderår udbetalte antal  

 stipendierater.
 Stk. 3. Styrelsen for Statens Uddannelsesstøtte kan bestemme, at  

 oplysningerne skal gives i elektronisk form.
Stk. 4. Konstaterer Styrelsen for Statens Uddannelsesstøtte, at  

 det samlede antal tildelte stipendierater til en studerende overstiger det  

 maksimale antal stipendierater, jf. § 25 c, stk. 1, underretter styrelsen  

 uddannelsesinstitutionen herom.
Styrelsen underretter ligeledes  

 uddannelsesinstitutionen, hvis den konstaterer, at det udbetalte antal  

 stipendierater overstiger det tildelte antal rater.
§ 25 g.
Uddannelsesinstitutionen træffer afgørelse i alle  

 spørgsmål i forbindelse med tildeling og udbetaling af  

 forskeruddannelsesstipendium og eventuelt tillæg hertil.  

 Uddannelsesinstitutionens afgørelse kan ikke indbringes for anden  

 administrativ myndighed.
§ 25 h.
Den studerende skal straks give uddannelsesinstitutionen  

 oplysning, hvis forskeruddannelsen afbrydes, eller hvis vedkommende tildeles  

 anden støtte eller opnår løn, som udelukker stipendium efter §§ 25 a-25 c.
Stk. 2. Har en person tilsidesat sin oplysningspligt efter stk. 1  

 eller i øvrigt mod bedre vidende modtaget stipendierater, skal vedkommende  

 tilbagebetale beløb, der er modtaget med urette.
Uddannelsesinstitutionen kan  

 indgå aftale om en afdragsvis tilbagebetaling, dog således at  

 afdragsordningen bortfalder, hvis ydelserne trods påkrav udebliver.
Det til  

 enhver tid skyldige beløb forrentes med en årlig rente svarende til den, der  

 følger af lov om renter ved forsinket betaling.
Renten tilskrives een gang om  

 året.
Inddrivelse sker efter bestemmelserne i § 20 a.
 Afsnit III ».
 9. Overskriften til kapitel 9 affattes således:
 » Ikrafttrædelse m.v. af afsnit I ».
§ 2 Loven træder i kraft den 1. januar 1993.
