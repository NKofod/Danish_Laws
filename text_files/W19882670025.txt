 Privat henvendelse om muligheden for at lease et fællesantenneanlæg.
 Generaldirektoratet afviser muligheden for leasing med mindre den  

 pågældende leasgiver har mulighed for at være ejer af et fællesantenneanlæg.
 GENERALDIREKTORATETS AFGØRELSE:
Ved brev af 11. august 1988 har De forespurgt om mulighederne for at  

 finansiere programfordelingsanlæg ved leasing.
Generaldirektoratet skal i den  

 anledning oplyse følgende:
 Det fremgår af Deres brev, at De mener, at bekendtgørelsen om  

 fællesantenneanlæg alene omtaler begrebet brugsret, og at en bruger derfor  

 vil kunne opnå en sådan brugsret, bl.a. gennem leasing af det fysiske anlæg.
Efter generaldirektoratets vurdering holder Deres forudsætning ikke stik.  

 Det, der i den forbindelse slås fast i bekendtgørelsen, er ejerkredsen.  

 Ejerkredsen omfatter, som det fremgår af bekendtgørelsen, ejere eller lejere  

 i ejendomme, der omfattes af sådanne anlæg, samt kommunale myndigheder og de  

 regionale televirksomheder.
Det følger yderligere af bekendtgørelsen, at  

 brugstilladelsen udstedes til ejeren af det pågældende anlæg.
 Generaldirektoratet har opfattet den af Dem rejste problemstilling  

 således, at De skal undersøge mulighederne for, at en antenneforening (=  

 Deres grundejerforening) kan være leastager af et fællesantenneanlæg.
Et leasingforhold er karakteriseret ved at ejerrettigheder og  

 brugerrettigheder er adskilt på henholdsvis leasgiver og -tager.
Da leasgiver  

 har ejendomsretten, følger det af bekendtgørelsen, at et leasingarrangement  

 med grundejerforeningen som leastager kun kan accepteres, hvis leasgiver har  

 mulighed for at være ejer af fællesantenneanlægget.
Til Deres orientering skal det tilføjes, at det økonomiske mellemværende  

 mellem en fællesantenneforening og dens medlemmer ikke er reguleret af  

 bekendtgørelsen.
Ved foreningens anskaffelse af et fællesantenneanlæg vil en  

 lang række finansieringsformer derfor være mulige.
