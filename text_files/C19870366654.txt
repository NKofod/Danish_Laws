Arbejdsformidlingskontorerne Rundskrivelse Vedrører afdelingen for uddannelsesaftaler.
Ved skrivelse af 22. september 1987 har Det faglige Fællesudvalg for  

 jordbrugsmaskinførere og dyrebrugere fremsendt kopi af skrivelse af 18.  

 september 1987 til dyrehandlere, der er godkendt som praktikvirksomhed inden  

 for dyrebrugeruddannelsen.
Skrivelsen vedlægges i kopi til orientering.
 Af følgeskrivelsen til direktoratet fremgår det, at Det faglige  

 Fællesudvalg har besluttet, at der ikke fremover kan godkendes dyrehandlere  

 som praktikvirksomhed inden for dyrebrugeruddannelsen.
 Supplerende kan det videre oplyses, at løbende uddannelsesaftaler  

 fortsætter uændret, samt at nye uddannelsesaftaler vil kunne godkendes,  

 såfremt de er indgået med startdato senest d. 30. september 1987 og indsendt  

 til Arbejdsformidlingen senest  d. 1. oktober 1987.
 P.D.V.
 E.B.
Kirsten Larsen /fuldmægtig vedr,: Godkendelse som praktikplads.
 Ved en tidligere lejlighed er Deres virksomhed blevet godkendt som  

 praktikplads inden for dyrebrugeruddannelsen.
Det faglige Fællesudvalg har imidlertid besluttet ikke længere at godkende  

 dyrehandler som praktikplads.
Begrundelsem herfor er, at de arbejdsopgaver og  

 den praktiske oplæring, der kan tilbydes i dyrehandler, generelt ikke er  

 tilstrækkelig til at tilgodese kravet til en faglært dyrebruger, således som  

 kravet er formuleret i uddannelsesreglerne.
Dette fremgår dels af  

 dyrehandlernes karakter som virksomheder, hvor en væsentlig del af arbejdet  

 består i kundebetjening og handelsmæssige fag dels af, at eleverne klart  

 adskiller sig fra de øvrige elevgrupper med hensyn til den praktiske  

 baggrund.
For at undgå problemer i forhold til de allerede indgåede  

 uddannelsesaftaler er det besluttet, at disse løber videre uændret, til  

 eleverne er udlært.
Ligeledes er Det faglige Fællesudvalg indstillet på at  

 godkende uddannelsesaftaler, som indgås med startdato senest 30. september  

 1987, og som er modtaget hos Arbejdsformidlingen senest den 1. oktober 1987.
 Har de således uddannelsesaftale med en eller flere elever i øjeblikket,  

 skal De ikke foretage yderligere, blot bemærke, ar der ikke fremover kan  

 oprettes nye uddannelsesaftaler.
