Bilag 1 Bilag 2 Tillægsbetænkning afgivet af Retsudvalget den 24. november 2009 Tillægsbetænkning over Forslag til lov om ændring af straffeloven og lov om politiets virksomhed (Styrket indsats mod omfattende forstyrrelse af den offentlige orden m.v.) [af justitsministeren (Brian Mikkelsen)] 1. Ændringsforslag 2. Udvalgsarbejdet Møder Skriftlige henvendelser Spørgsmål 3. Indstillinger 4. Politiske bemærkninger Begrundelsen for forslaget Præventive anholdelser Strafforhøjelserne generelt Strafforhøjelsen i § 119, stk. 3 Strafforhøjelse vedrørende hærværk Strafforhøjelse i ordensbekendtgørelsen Konsekvenser af forslaget 5. Ændringsforslag med bemærkninger Ændringsforslag Til § 2 Af et mindretal (S, SF, RV og EL),tiltrådt af et mindretal (LA):
 1) Efter nr. 1 indsættes som nyt nummer:
 »01. I § 8, stk. 4, og § 9, stk. 3, indsættes efter 2. pkt. som nyt punktum:
[Indsættelse af en udtrykkelig bestemmelse om, at der alene kan ske administrativ frihedsberøvelse af personer, der ikke efterkommer politiets påbud] 2) Efternr. 1 indsættes:
 »02. Efter § 13 indsættes som ny paragraf:
»§ 13 a . Politiets frihedsberøvelse efter reglerne i denne lov kan indbringes for retten efter reglerne i retsplejelovens kapitel 43 a.«« [Indsættelse af en udtrykkelig henvisning til reglerne om domstolsprøvelse i retsplejelovens kapitel 43 a.] Til § 3 3) Paragraffen affattes således:
»§ 3.  Loven træder i kraft den 3. december 2009 og har virkning til og med den 31. december 2009« [Lovens regler gælder kun midlertidigt] Bemærkninger Til nr. 1 Til nr. 2 Til nr. 3 Kim Andersen V Søren Pind V Karsten Nonbo V Peter Skaarup DF fmd.
Marlene Harpsøe DF Dennis Flydtkjær DF Tom Behnke KF Vivi Kier KF Simon Emil Ammitzbøll LA Karen Hækkerup S Maja Panduro S Mogens Jensen S Julie Skovsby S Anne Baastrup SF nfmd.
Karina Lorentzen Dehnhardt SF Lone Dybkjær RV Line Barfod EL Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
Bilag 1 Oversigt over bilag vedrørende L 49 Oversigt over spørgsmål og svar vedrørende L 49 Bilag 2 4 af udvalgets spørgsmål til justitsministeren og dennes svar herpå Spørgsmålet og justitsministerens svar herpå er optrykt efter ønske fra EL.
 Spørgsmål 60:
Ministeren bedes redegøre for, sagerne fra Ungdomshuset, brugen af knibtangsmanøvre, hvor der løbes ud i sidegaderne og f.eks. demonstrationen på Sankt Hans Torv, hvor politiet begyndte anholdelser straks efter at have opløst demonstrationen og hvor gaderne var spærret.
Hvor mange uskyldige blev taget af politiet, som ikke kunne slippe væk.
Ministeren bedes give eksempler på hvordan ovenstående sager formentlig ville være forløbet, såfremt dette lovforslag havde været vedtaget.
 Svar:
 Justitsministeriet har til brug for besvarelsen af spørgsmålet indhentet en udtalelse fra Rigspolitiet, som har oplyst følgende:
 »Rigspolitiet har til brug for besvarelsen af spørgsmålet indhentet et bidrag fra Københavns Politi, der har oplyst, at de i spørgsmålet omtalte sager fra knibtangsmanøvren på Nørrebrogade og den opløste demonstration på Sankt Hans Torv begge var tilfælde, hvor der foregik omfattende forstyrrelser af den offentlige ro og orden, jf. straffelovens § 134 a og til dels overtrædelser af straffelovens § 119, stk. 1 (i form af stenkast mod politiet). Derimod var der ikke i disse sager tale om konstaterede overtrædelser af straffelovens § 119, stk. 3.
 På denne baggrund ville det foreliggende lovforslag ikke have haft betydning for eller indvirkning på sagerne vedrørende knibtangsmanøvren på Nørrebrogade og anholdelserne på og ved Sankt Hans Torv under urolighederne i 2007.
Rigspolitiet skal i den forbindelse bemærke, at der ikke med lovforslaget foreslåes nykriminalisering af handlinger, som i dag er lovlige.« Justitsministeriet kan henholde sig til det, som Rigspolitiet har oplyst.
 Spørgsmål 100:
Vil en reclaim the streets happening med f.eks. cykeldemonstration eller fodboldkamp på kørebanen kunne føre til at strafskærpelserne i lovforslaget kan anvendes? Svar:
Som udgangspunkt nej.
De foreslåede strafskærpelsesregler vil kun finde anvendelse, hvis der begås forhold, som allerede i dag er strafbare (f.eks. en overtrædelse af ordensbekendtgørelsen), og der i området foregår grov forstyrrelse af den offentlige ro og orden.
 Spørgsmål 107:
Såfremt der ved en stor demonstration står forskellige kor undervejs langs ruten og synger og der så opstår ballade et andet sted i demonstrationen, politiet opløser demonstrationen og spærrer af, kan kordeltagerne så risikerer at blive omfattet af dette lovforslag, hvis de ikke kommer hurtigt nok væk? Svar:
Som udgangspunkt nej.
De foreslåede strafskærpelsesregler vil kun finde anvendelse, hvis der begås forhold, som allerede i dag er strafbare (f.eks. en overtrædelse af straffelovens § 119, stk. 3, om at hindre bl.a. politiets arbejde), og der samtidig i området foregår så grove og omfattende forstyrrelser af den offentlige ro og orden, at de er omfattet af straffelovens § 134 a.
Det forhold, at en person synger korsang i forbindelse med en demonstration og ikke kan komme væk, hvis politiet opløser demonstrationen, er ikke i sig selv en overtrædelse af straffelovens § 119, stk. 3, og det forhold, at der er »ballade« i forbindelse med en demonstration, som herefter opløses af politiet, er ikke i sig selv grov forstyrrelse af den offentlige ro og orden som nævnt i straffelovens § 134 a.
 Spørgsmål 121:
Under henvisning til ministerens besvarelse af spørgsmål 15. Hvad skal der til for, at man bliver omfattet af lovforslagets bestemmelser, hvis man bliver anholdt i Indre By, samtidig med at der er uro på Nørrebro? Svar:
De foreslåede bestemmelser omfatter ikke overtrædelser, der sker i samme by eller bydel uden en nær geografisk sammenhæng med det sted, hvor urolighederne foregår.
Hvis der er en sådan geografisk sammenhæng, finder bestemmelserne anvendelse, f.eks. hvis der samtidig begås overtrædelser af de pågældende bestemmelser og foregår uroligheder umiddelbart på hver sin side af en bydelsgrænse.
