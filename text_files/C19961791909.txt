 Det meddeles herved, at Detailforskrifter for Køretøjer 1997 vil indeholde  

 følgende ændrede bestemmelser om nærlyslygter til biler. Ændringerne er  

 markeret med en streg i margenen.
»6.02.020 BIL Ændringen i bestemmelserne medfører, at der nu kan godkendes såkaldte  

 gasudladningslygter.
En sådan nærlyslygte giver et kraftigere lys på vejen,  

 men giver ikke mere »strølys« over lys/mærkegrænsen end  

 traditionelle nærlyslygter.
 Når nærlyslygterne skal være monteret i henhold til ECE-regulativ nr. 48,  

 indebærer dette, at lygterne skal være forsynet med lygtevasker, at lygterne  

 skal have automatisk højdejustering (eller automatisk niveauregulering på  

 selve bilen), og at lygterne skal forblive tændt, når fjernlyset tændes.
 Disse betingelser er fastsat fordi: Beskidte lygter giver mere  

 »strølys« (generende for modkørende), det kraftigere lys blænder  

 mere, hvis lygterne ikke er justeret korrekt fx på grund af tungt læs, og  

 endelig at gasudladningslamper er nogle sekunder om at komme op på fuld  

 lysstyrke.
 Detailforskrifter for Køretøjer 1997 træder i kraft den 1. april 1997 og  

 gælder for køretøjer, der registreres, godkendes eller tages i brug første  

 gang på ikrafttrædelsesdatoen eller senere.
 Ethvert køretøj kan dog straks indrettes i overensstemmelse med  

 ovenstående bestemmelser.
