Rådighed, ej søgt nok stillinger, beskæftigelseskrav Angående XX CPR-nr xxx.
 Ankenævnet har behandlet X klage på møde den 21. februar 2008.
Nævnet traf denne A F G Ø R E L S E XX har ikke ret til dagpenge fra den 7. marts 2007.
 XX normale løn- og ansættelsesvilkår inden for en periode på 10 uger.
 Ankenævnet tiltræder således Arbejdsdirektoratets afgørelse af den 18. oktober 2007.
B E G R U N D E L S E Ankenævnet har lagt til grund, at  XX blev ledig den 8. august 2006, og han fik i den forbindelse udleveret information for nyledige, hvoraf det fremgik, at han skulle være aktiv jobsøgende,  XX modtog brev fra a-kassen den 16. august 2006, hvoraf det fremgik, at han havde ret til dagpenge fra den 10. august 2006,  XX deltog i et to-dages kursus fra den 21. september 2006 hos a-kassen,  XX under kurset blev orienteret om reglerne om rådighed, der blev foretaget en individuel kompetenceafklaring og udfærdiget en personlig handleplan,  a-kassen den 1. december 2006 sendte brev til XX, hvori han blev givet en 3 måneders frist til at bevise sin rådighed,  XX i brevet den 1. december 2006 endvidere blev pålagt at søge både uopfordrede og opslåede stillinger, samt job med kortere oplæring, og dertil søge 3-5 steder pr. uge,  XX skulle indsende oplysninger om jobsøgning til a-kassen senest den 7. marts 2007,  XX til møde hos a-kassen den 5. januar 2007 igen blev vejledt angående jobsøgning og rådighed,  XX den 22. marts 2007 var til samtale/møde hos a-kassen,  a-kassen den 22. marts 2007 gav XX en frist på 1 måned til at bevise sin rådighed,  a-kassen tilbagekaldte denne frist igen den 23. marts 2007,  XX den 27. marts 2007 afleverede jobsøgningsskemaet,  det af jobsøgningsskemaet fremgik, at XX i fristperioden alene havde søgt 6 stillinger,  a-kassen den 30. marts 2007 sendte orienteringsbrev om at dagpengeudbetalingen ville blive stoppet den 7. marts 2007,  a-kassen den 13. april 2007 traf afgørelse angående dagpengeretten, og  XX den 29. august indsendte et nyt jobsøgningsskema, og det af dette skema fremgik, at han havde søgt 16 stillinger.
Et ledigt medlem kan kun få dagpenge, hvis medlemmet står til rådighed for arbejdsmarkedet.
Heri ligger bl.a. betingelsen om, at et fuldtidsforsikret medlem skal være aktivt arbejdssøgende til et arbejde på fuld tid.
 A-kassen skal informere medlemmet om dennes rettigheder og pligter, herunder pligten til at stå til rådighed.
 En konkret rådighedsbetingelse er blandt andet at medlemmet skal søge arbejde og deltage i kurser og andre tilbud, der øger muligheden for at få arbejde, og samtidig skal medlemmet også søge konkrete job på opfordring af jobcenteret, a-kassen eller anden aktør.
 A-kassen kan, såfremt a-kassen finder, at der foreligger tvivl om et medlems rådighed, give medlemmet en frist på højst 3 måneder, til at bevise rådigheden.
Hvis a-kassen finder, at medlemmet ikke står til rådighed, kan a-kassen ud fra en konkret rådighedsvurdering træffe afgørelse om, at medlemmet skal opfylde et arbejdskrav for igen at kunne få ret til dagpenge.
Det vil for et fuldtidsforsikret medlem betyde, at denne først kan få dagpenge igen, når denne har haft mere end 300 timers arbejde i en periode på 10 uger.
 På baggrund af oplysningerne i sagen finder ankenævnet, at XX har modtaget fyldestgørende vejledning fra a-kassen om betingelserne for at stå til rådighed, herunder om, at han havde pligt til at være aktivt arbejdssøgende.
 Ankenævnet har i den forbindelse lagt vægt på, at XX den 8. august 2006 fik udleveret information for nyledige af a-kassen, hvoraf det fremgik, at han skulle være aktiv jobsøgende, at XX deltog i et to-dages kursus fra den 21. september 2006, hvor han igen blev orienteret om reglerne om rådighed, at XX i a-kassens brev af 1. december endnu en gang blev informeret om jobsøgning og rådighed, samt XX på mødet hos a-kassen den 5. januar 2007 på ny blev vejledt om rådighed og jobsøgning.
 Nævnet har endvidere lagt vægt på, at a-kassen den 1. december 2006 gav XX en 3 måneders frist til at bevise sin rådighed, da der var tvivl om rådigheden.
 Hertil har nævnet lagt vægt på, at XX i brevet af 1. december 2006 blev pålagt at søge både opslåede og uopfordrede stillinger, samt stillinger med kortere oplæring, og XX skulle søge 3-5 steder pr. uge, samt at XX i fristperioden kun har søgt 6 stillinger, hvilket der kan udledes af det meget mangelfulde jobsøgningsskema.
 Efter en samlet vurdering af hele forløbet, herunder navnlig XXs meget begrænsede jobsøgning og mangelfulde registrering heraf, trods kassens indskærpelser af rådighedsforpligtelsen, er det ankenævnets vurdering, at XX ikke fra den 7. marts 2007 kunne anses for at stå til rådighed for arbejdsmarkedet i et omfang, som retten til dagpenge forudsætter.
Det faktum, at XX efterfølgende den 29. august 2007, over 4 måneder efter at have modtaget a-kassens afgørelse af 13. april 2007 om, at han ikke havde søgt nok stillinger og derfor ikke havde ret til dagpenge, skrev til a-kassen, at han havde søgt minimum 16 stillinger og ikke kun 6 stillinger i fristperioden, kan ikke føre til et andet resultat, idet XX i brevet af 1. december 2006 blev pålagt at søge 3-5 steder pr. uge.
XX skulle således i fristperioden have søgt minimum 39 steder (fra 1. december 2006 til 2. marts 2007 er der 13 uger, og 13 uger hvori der minimum skal søges 3 steder pr. uge giver 39 i alt) for at opfylde a-kassens pålæg, hvilket XX ikke har gjort.
 X har i klagen angivet, at a-kassen har stoppet dagpengeudbetalingen med tilbagevirkende kraft i og med den endelige afgørelse først er truffet den 13. april 2007, og udbetalingen er stoppet den 7. marts 2007.
XX blev givet en frist på 3 måneder fra den 1. december 2006 til at bevise sin rådighed.
Han blev således allerede i december gjort opmærksom på, at han skulle være aktivt jobsøgende, da retten til dagpenge efter den 2. marts 2007 ville være afhængig af, hans jobsøgningsaktivitet i fristperioden.
 XX indsendte først den 27. marts 2007 oplysningerne om jobsøgning, til trods for at han var blevet bedt om at indsende oplysninger om jobsøgning inden den 7. marts 2007. A-kassen orienterede om dagpengestoppet den 30. marts 2007, og umiddelbart herefter den 13. april 2007 traf a-kassen en afgørelse.
 A-kassen stopper således udbetalingen den 7. marts 2007, da XX ud fra ovennævnte vurdering ikke stod til rådighed på tidspunktet, og der således ikke var et udbetalingsgrundlag.
R E G L E R Ankenævnet henviser til  § 62, stk. 2, nr. 5 i lov om arbejdsløshedsforsikring m.v., jf. lovbekendtgørelse nr. 874 af 11. september 2005,  § 3, § 8, § 10, stk. 1-3, § 24, § 28 og § 29, stk. 1-2 i Arbejdsdirektoratets bekendtgørelse nr. 179 af 19. februar 2007 om rådighed O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne XXXfuldmægtig De kan læse om afgørelsens retlige grundlag på de følgende sider.
 Kopi til:
XX Arbejdsdirektoratet, A-kassen Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005.
 § 62.
 ...
Stk. 2. Dagpenge må ikke udbetales til et medlem, 1) som er sygt eller i øvrigt ude af stand til at påtage sig arbejde af normalt omfang, 2) som aftjener værnepligt eller unddrager sig denne, 3) som ved domstols- eller administrativ afgørelse er berøvet sin frihed, eller som unddrager sig frihedsberøvelse, 4) som forsørges på institution, eller 5) som af anden grund ikke står til rådighed for arbejdsmarkedet.
 ...
Stk. 6. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1 og 2. Der kan herunder fastsættes nærmere bestemmelser om 1) de betingelser, et medlem skal opfylde for at kunne anses for at stå til rådighed for arbejdsmarkedet, 2) medlemmets kontakt med arbejdsløshedskassen, arbejdsformidlingen og andre aktører i forbindelse med den aktive beskæftigelsespolitik, samt 3) tab af dagpengeret som følge af manglende rådighed og generhvervelse af dagpengeret.
Arbejdsdirektoratets bekendtgørelse nr. 179 af 19. februar 2007 om rådighed § 3. Et ledigt medlem kan kun få dagpenge, hvis medlemmet står til rådighed for arbejdsmarkedet § 8. Et medlem skal kunne overtage rimeligt arbejde med fuld sædvanlig arbejdstid på de vilkår, som er almindelige inden for det pågældende faglige område.
For deltidsforsikrede er fuld sædvanlig arbejdstid 30 timer om ugen.
Stk. 2. Rimeligt arbejde omfatter alt arbejde, som medlemmet kan varetage.
Arbejdet er også rimeligt, hvis medlemmet kan varetage det efter et kortere uddannelsesforløb, og medlemmet får tilbudt den fornødne oplæring i forbindelse med formidlingen.
 § 10. Et medlem skal søge arbejde, jf. §§ 8 og 9, og deltage i kurser og andre tilbud, der øger mulighederne for at få arbejde.
 Stk. 2. Medlemmet skal også søge konkrete job efter pålæg af jobcenteret, a-kassen eller anden aktør.
Stk. 3. Medlemmet skal søge arbejde på den måde, der er sædvanlig inden for det pågældende faglige område.
Medlemmet skal endvidere søge helårsarbejde med fuld sædvanlig arbejdstid.
 ...
 § 24. A-kassen skal undersøge og vurdere et medlems rådighed, hvis der opstår tvivl om rådigheden for arbejdsmarkedet.
 Stk. 2. A-kassen skal notere alle oplysninger, der kan have betydning for medlemmets ret til dagpenge, herunder underretninger fra jobcenteret og oplysninger, som medlemmet selv giver.
 Stk. 3. Bliver a-kassen bekendt med forhold, der gør det sandsynligt, at medlemmet ikke står til rådighed for arbejdsmarkedet, skal a-kassen standse udbetalingen af dagpenge til medlemmet, så længe a-kassen undersøger forholdet.
 § 28. Hvis a-kassen ved vurderingen efter §§ 24-27 finder, at medlemmet står til rådighed, men der dog er tvivl om medlemmets fortsatte tilknytning til arbejdsmarkedet, skal a-kassen give medlemmet en frist på højst 3 måneder til at dokumentere sin arbejdssøgning, jf. § 10.
Stk. 2. Efter fristens udløb skal a-kassen vurdere medlemmets rådighed for arbejdsmarkedet.
A-kassen skal træffe afgørelse over for medlemmet, hvis a-kassen finder, at medlemmet ikke står til rådighed for arbejdsmarkedet.
Hvis a-kassen finder, at medlemmet står til rådighed for arbejdsmarkedet, skal a-kassen notere dette med en begrundelse for vurderingen § 29. Hvis et medlem ikke anses for at stå til rådighed efter § 17 og §§ 24-28, kan medlemmet ikke få dagpenge.
Stk. 2. Et fuldtidsforsikret medlem kan igen få dagpenge, når medlemmet har haft mere end 300 timers arbejde i en periode på 10 uger.
Det er en betingelse, at arbejdet er udbudt på almindelige løn- og arbejdsvilkår, og at der ikke er givet offentlige løntilskud til arbejdet.
 ...
