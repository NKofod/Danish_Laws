(Til samtlige amtmænd) Ved lov nr. 351 af 18. juni 1969 om ændring af lov om folkepension er der  

 åbnet adgang også for personer, der modtager pension fra staten eller en  

 kommune, til at oppebære fuld ikke-indtægtsreguleret folkepension, dog  

 bortset fra de tilfælde hvor pensioner ydes i henhold til før 1. juli 1969  

 gældende lov eller vedtægt m.v.
For de statstjenestemandspensionister, der  

 oppebærer pension i henhold til de før 1. juli 1969 gældende bestemmelser, er  

 der ved en den 20. februar 1970 vedtaget lov fastsat visse ændringer af  

 pensionsreglerne, herunder navnlig indførelse af et samordningsfradrag i  

 lighed med det, der gælder for personer, der pensioneres efter reglerne i den  

 nye lov om tjenestemandspension.
Herefter er også de før 1. juli 1969  

 pensionerede statstjenestemænd berettiget til efter de almindelige regler at  

 opnå fuld ikke-indtægtsreguleret folkepension fra den 1. april 1970 at regne,  

 ligesom sådanne pensionister har adgang til indtægtsbestemte sociale  

 pensionsydelser efter de herom gældende almindelige regler.
 For at muliggøre, at også personer, der oppebærer pension i henhold til  

 bestemmelser i styrelsesvedtægtstillæg vedrørende sognerådsformandspension,  

 kan opnå tilsvarende berettigelse, skal man efter forhandling med  

 bestyrelserne for Amtsrådsforeningen i Danmark, De samvirkende  

 Kommunalforeninger i Danmark og foreningen »Bymæssige Kommuner«  

 henstille, at kommunalbestyrelserne vedtager tilføjelser til bestemmelserne  

 om sognerådsformandspension som angivet nedenfor.
 Da det må anses for hensigtsmæssigt, at pensioner, der hidtil har været  

 reguleret på samme måde som pensioner til statens tjenestemænd, fremtidig  

 reguleres efter samme retningslinier, som gælder for pensioner i henhold til  

 tjenestemandspensionsloven af 1969, foreslås det endvidere, at der optages  

 nedennævnte bestemmelser om pensionens fastsættelse til et særligt beregnet  

 grundbeløb, der derefter reguleres efter tjenestemandspensionsloven.
 TILFØJELSE TIL STYRELSESVEDTÆGTERNES BESTEMMELSER OM  

 SOGNERÅDSFORMANDSPENSION.
 § 1.  Pensioner, der udredes i henhold til  

 bestemmelser svarende til det med indenrigsministeriets bekendtgørelse nr.  

 238 af 30. juni 1959 udsendte normalstyrelsesvedtægtstillæg vedrørende  

 sognerådsformandspension, herunder tillæggets § 14, stk. 2 og 3, ydes med  

 grundbeløb, der for personer, som har opnået pension før 1. april 1970, udgør  

 det pr. 1. marts 1970 udbetalte pensionsbeløb multipliceret med 100/133. For  

 personer, der opnår pension efter 31. marts 1970, udgør grundbeløbet samme  

 brøkdel af det samlede pensionsbeløb efter de i 1. punktum omhandlede  

 bestemmelser med tillæg efter de pr. 1. marts 1970 gældende satser.
 § 2.  Grundbeløb efter § 1 reguleres efter  

 bestemmelserne om regulering af pensioner i § 27, stk. 1-2, i lov nr. 292 af  

 18. juni 1969 om tjenestemandspension.
 § 3.  Reglerne i kapitel 9 i lov om  

 tjenestemandspension angående samordning med pensioner efter den sociale  

 pensionslovgivning finder tilsvarende anvendelse for pensioner, der udredes i  

 henhold til styrelsesvedtægternes bestemmelser om sognerådsformandspension.
 § 4.  Fradrag efter § 29 i lov om tjenestemandspension  

 beregnes for så vidt angår pensioner til sognerådsformænd og disses enker på  

 grundlag af en omregnet pensionsalder.
 Stk. 2.  Omregning efter stk. 1 af pensionsalder, der er  

 lagt til grund ved fastsættelse af pensioner, beregnet efter regler svarende  

 til det med indenrigsministeriets bekendtgørelse af 30. juni 1959 udsendte  

 normalstyrelsesvedtægtstillæg, foretages således:
 Stk. 3.  Omberegning efter stk. 1 af pensionsalder, der  

 er lagt til grund ved fastsættelse af pensioner, beregnet efter regler  

 svarende til det med indenrigsministeriets bekendtgørelse nr. 257 af 7. maj  

 1949 udsendte normalstyrelsesvedtægtstillæg, foretages således:
 Stk. 4.  I tilfælde, hvor der ved bestemmelser i  

 sammenlægningsvilkår er tilstået pension, uanset at der ikke er opnået en  

 pensionsalder på 12 år, stilles den pågældende ved beregning af  

 samordningsfradraget, som om der var opnået en pensionsalder på 12 år.
 Stk. 5.  Såfremt den pågældende tillige er  

 pensionsberettiget fra staten, folkeskolen, folkekirken m.v., foretages  

 fradrag efter nærværende bestemmelser dog kun i det omfang, fradrag i  

 overensstemmelse med kapitel 9 i loven om tjenestemandspension ikke allerede  

 er foretaget ved beregning af den pension, der ydes samtidig med pension  

 efter styrelsesvedtægtstillægget.
 Stk. 6.  Kommunalbestyrelsen kan tillade, at  

 samordningsfradrag nedsættes eller bortfalder, såfremt den samordnede  

 efterlønsydelse er lavere end pensionen med tillæg af indtægtsbestemt social  

 pension efter de forud for 1. april 1970 gældende regler.
 Det tilføjes, at indenrigsministeriet vil være indforstået med, at  

 kommunalbestyrelserne anvender foranstående bestemmelser, uden at disse  

 forelægges amtsrådet til egentlig stadfæstelse, idet der dog til amtsrådet  

 vil være at indsende en indberetning om sognerådets beslutning om at anvende  

 bestemmelserne.
Man skal anmode d'herrer amtmænd om så vidt muligt omgående at gøre de  

 pågældende sogneråd bekendt med indholdet af nærværende skrivelse, hvoraf et  

 antal eksemplarer vedlægges.
Yderligere eksemplarer vil kunne rekvireres ved  

 henvendelse til indenrigsministeriet (01) 11 69 00, lokal 5542.
H.
C.
Toft /Johs.
Pedersen.
