(til alarmeringscentralerne) 1. Ved enhver melding om brand foretager  

 alarmeringscentralen alarmering af brandstationen, brandinspektøren og -  

 såfremt der i det pågældende område er en stedlig beredskabsstyrke -  

 brandfogeden.
Såfremt brandfogeden ikke træffes, alarmeres et af de øvrige  

 medlemmer af beredskabsstyrken.
 Ved alarmering til objekter, for hvilke der foreligger mødeplan, foretager  

 alarmeringscentralen alarmering af alle de brandstationer, der efter  

 mødeplanen skal deltage i brandslukningen.
 2. I kommuner med brand- eller beredskabskommission  

 alarmeres brandinspektøren (foruden vedkommende redningskorps) endvidere i  

 følgende tilfælde: Ved melding om eksplosion, uheld med farlige stoffer,  

 sammenstyrtningsulykke, togulykke, flyulykke til lands eller skibsulykke ved  

 kaj, med mindre der alene indsættes ambulancetjeneste eller  

 bjergningstjeneste, jfr. § 8, stk. 1 og 2 i justitsministeriets instruks af  

 4. januar 1983 for brandinspektører i kommuner med brand- eller  

 beredskabskommission, hvoraf et eksemplar vedlægges.
 3. Eksisterende ordninger, hvorefter mandskabet til  

 brandstationer uden døgnbemandet vagtcentral alarmeres via en brand- eller  

 redningsstation med døgnbemandet vagtcentral, kan uanset bestemmelsen i pkt.  

 1 indtil videre bibeholdes.
 4. Denne cirkulæreskrivelse afløser med virkning fra  

 den 1. april 1983 justitsministeriets cirkulæreskrivelse af 23. august 1974  

 til alarmeringscentralerne om alarmering af brandvæsenet.
 P.M.V.
 E.B.
