(De erhvervsfaglige grunduddannelser.  

 Handels- og kontorområdet) Formål Formålet med den praktiske del af kontoruddannelsen er, at eleven opnår  

 viden om og færdighed i kontorfaget, således at eleven efter endt uddannelse  

 selvstændigt kan udføre almindeligt forekommende kontormæssige funktioner i  

 overensstemmelse med uddannelsesreglerne.
 Eleven skal herudover opnå færdighed i at anvende kontotekniske og  

 elektroniske hjælpemidler og de hertil knyttede administrative systemer, der  

 benyttes på arbejdsstedet ved udførelsen af de nævnte funktioner.
 Eleven skal i forbindelse hermed bibringes viden om formålet med disse  

 hjælpemidler og systemer, samt om disses indbyrdes sammenhænge.
Adgangsbetingelser Adgang til at indgå uddannelsesaftaler er betinget af gennemførelse af  

 efg-basisuddannelsen inden for handels- og kontorområdet.
 Den teoretiske uddannelse på handelsskole på 6 uger er indeholdt i det  

 2-årige forløb.
Plan for den teoretiske uddannelse Ved tilrettelæggelsen af den teoretiske undervisning i 2. del har det  

 bl.a. været hensigten at lægge op til en undervisning, der i det væsentligste  

 har til formål:
- at videreudvikle de kompetencer (kundskaber og færdigheder) som eleven  

 har erhvervet i basisuddannelsen, - at supplere og styrke den praktiske uddannelse i virksomheden, således  

 at uddannelsen i 2. del bliver en vekselvirkning mellem teori og praktik.
Den teoretiske undervisnings indhold Administration, salg & service Kurset er på 80 timer og omfatter følgende emner:
Virksomheden og dens omgivelser Virksomhedens generelle funktioner Afsætningsfunktionens arbejdsområde Markedsanalyse/Markedsføringsplan Anvendelse af kontaktparametre Afsætning på eksportmarkedet Anvendelse/indførelse af informationsteknologi Sammenfatning Kontoruddannelse med vægten lagt på regnskab Kurset er på 160 timer, fordelt på 2 x 2 ugers undervisning og omfatter  

 følgende emner:
Regnskab I Økonomifunktionens behandling af økonomiske data Økonomifunktionens hjælpemidler Sammenfatning Regnskab II Daglige opgaver i økonomifunktionen Regnskabsafslutning Analyse af årsregnskab Budgettering Budgetkontrol Løn- og personaleforhold Elektroniske hjælpemidler Sammenfatning Regler for den praktiske uddannelse Reglerne for den praktiske uddannelse af eleven inden for kontorfaget er  

 fastsat i henhold til § 8, stk. 2 i lov om erhvervsfaglige grunduddannelser  

 jfr. lovbekendtgørelse nr. 150 af 18. marts 1987.
 Uddannelsesreglerne for kontoruddannelsen indeholder de grunddiscipliner,  

 som en elev i den praktiske del af uddannelsen skal gennemgå inden  

 uddannelsestidens udløb.
 Uddannelsestiden skal i overensstemmelse med uddannelsesreglerne og den  

 fastsatte skoleundervisning anvendes således, at eleven opnår  

 uddannelsesbevis ved afslutningen af uddannelsen.
 Eleven skal uddannes praktisk og fagligt forsvarligt så fuldkomment, som  

 den pågældende virksomheds omfang og funktioner muliggør inden for de i  

 uddannelsesreglerne nævnte discipliner.
 Rækkefølgen af indholdet af uddannelsesområderne kan tilpasses  

 virksomheden, når blot der gives uddannelse i den udstrækning,  

 uddannelsesdisciplinerne forekommer som arbejdsopgaver i virksomheden.
 Ved den praktiske uddannelses begyndelse meddeles eleven, hvilke  

 uddannelsesdiscipliner den praktiske uddannelse indeholder, og i hvilken  

 rækkefølge disse forekommer under uddannelsesforløbet.
Det anbefales virksomheden at udarbejde en uddannelsesplan for det samlede  

 uddannelsesforløb omfattende de i uddanelsesreglerne angivne funktioner Kontoruddannelsen omfatter følgende hovedpunkter:
1. Introduktion 2. Regnskabsfunktionens formål og opbygning 3. Regnskabsmæssige funktioner 1. Introduktion Målet er, at eleven orienteres om virksomhedens organisation, produktion,  

 leverandører og kundekreds.
 Endvidere skal eleven orienteres om virksomhedens ledelsesforhold og  

 personalepolitik, herunder ansættelsesforhold og uddannelsespolitik.
 Funktioner:
 1.1. Orientering om virksomhedens opgaver, organisation og  

 ledelsesforhold.
 1.2. Orientering om ansættelsesforhold, herunder arbejdstid og gensidige  

 rettigheder og pligter.
 1.3. Gennemgang af uddannelsesforløbet og præsentation af den  

 uddannelsesansvarlige samt af ledelse og medarbejdere i øvrigt.
2. Regnskabsfunktionens formål og opbygning Målet er, at eleven får forståelse af regnskabsfunktionens formål og  

 opbygning.
 Funktioner:
 2.1. Driftsregnskab og status.
 2.2. registrering og arkivering af regnskabsoplysninger.
 2.3. Rapportering.
 2.4. Budgetlægning.
 2.5. Kontoplan.
3. Regnskabsmæssige funktioner Målet er, at eleven gennem deltagelse i det daglige arbejde i  

 virksomhedens regnskabsfunktion opnår færdighed i udførelse af typiske  

 regnskabsopgaver, manuelt og/eller via edb. herudover skal eleven så vidt  

 muligt inddrages i konkrete budgetopgaver.
 Funktioner:
 3.1. Kontering og bogholderiposteringer.
 3.2. Debitorbogholderi, herunder debitorstyring, rykning,  

 afstemningsprocedure, betalinger.
 3.3. Kreditorbogholderi, herunder kontrol af fakturaer, betalinger,  

 kontering.
 3.4. Kasseregnskab, herunder udarbejdelse af kassekladde og afstemning af  

 bank og giro.
 3.5. Lønningsbogholderi, herunder afregning af kildeskat, ATP, AUD m.v.
 3.6. kalkulation, herunder forkalkulation og efterkalkulation.
 3.7. Rapportering, herunder udarbejdelse af statistikker.
 3.8. mellemregnskab med det offentlige, herunder moms, told og afgifter.
 3.9. Fakturering, herunder prissætning og udregning af fakturaer.
 3.10. Medvirken ved budgetlægning.
 Yderligere oplysninger om uddannelsen fås ved henvendelse til Det faglige  

 Udvalg for Kontoruddannelser, Vester Voldgade 96, 1., 1552 København V.  

 Telefon 01 15 60 33.
