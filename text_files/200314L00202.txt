Betænkning afgivet af Uddannelsesudvalget den 11. december  

 2003 Betænkning over Forslag til lov om  

 ændring af lov om folkehøjskoler, efterskoler,  

  

 husholdningsskoler og håndarbejdsskoler (frie kostskoler), lov om  

  

 produktionsskoler og lov om friskoler og private grundskoler m.v.
(Opfølgning på finanslovaftalen om omstillingsreserven og  

 regelforenkling) [af  

 undervisningsministeren (Ulla Tørnæs)] 1. Ændringsforslag Undervisningsministeren har stillet 5 ændringsforslag til  

 lovforslaget.
2. Udvalgsarbejdet Lovforslaget blev fremsat den 13. november 2003 og var til 1.  

 behandling den 2. december 2003. Lovforslaget blev efter 1. behandling  

 henvist  

 til behandling i Uddannelsesudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 27. november 2003 de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig  

 henvendelse fra Folkehøjskolernes Forening i Danmark.
Undervisningsministeren  

 har over for udvalget kommenteret den skriftlige henvendelse til udvalget.
Deputationer Endvidere har Folkehøjskolernes Forening i Danmark mundtligt  

 over for udvalget redegjort for sin holdning til lovforslaget.
Spørgsmål Udvalget har stillet 8 spørgsmål til undervisningsministeren til  

 skriftlig besvarelse, som denne har besvaret.
3. Tilkendegivelse fra undervisningsministeren Undervisningsministeren har over for udvalget tilkendegivet  

 følgende:
 Det vil være i overensstemmelse med § 1, nr. 1, (lov om frie  

 kostskoler § 2 a) i lovforslaget, at skolen lader være med at bruge  

 yderligere  

 tid eller ressourcer på vejledning, hvis det ved en individuel vurdering i  

 samarbejde med eleven findes, at der ikke er et behov herfor, jf. herved også  

 besvarelsen af spørgsmål 1.
4. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KD) indstiller lovforslaget til  

  

 forkastelse  

  

 ved 3. behandling.
Flertallet vil stemme hverken for  

 eller imod de stillede ændringsforslag.
Socialistisk Folkepartis medlem af udvalget finder, at  

 lovforslaget er udtryk for et indgreb i de frie skolers frihed.
For  

 efterskolerne må det opfattes som et forsøg på at gøre 10. klasse så dyr, at  

 forældre til 10. klasses-elever ikke har råd til at benytte sig heraf.  

 Omstillingspuljerne er formentlig også indrettet sådan, at ikke alle penge  

 vil  

 komme retur.
 Enhedslistens medlem af udvalget finder, at lovforslaget handler  

 om først at tage uddannelsesinstitutionernes penge og derefter give  

 uddannelsesinstitutionerne nogle af dem tilbage, hvis institutionerne ellers  

 opfører sig, som flertallet gerne vil.
 Lovforslaget betyder dels yderligere udhuling af den almindelige  

 undervisning, dels øget statslig og politisk styring af uddannelserne.  

 Enhedslisten kan derfor ikke støtte lovforslaget.
Ændringsforslagene er udtryk for små justeringer i en  

 lovgivning, som Enhedslisten hverken har lod eller del i.
Enhedslisten vil  

 derfor undlade at stemme til disse.
Kristendemokraternes medlem af udvalget mener, at  

 undervisningsministeren med dette lovforslag ad bagvejen forsøger at  

 underminere 10. klasse og dens eksistensgrundlag.
Dette er den helt  

 grundlæggende årsag til, at Kristendemokraterne ikke kan stemme for  

 lovforslaget.
Der står i lovforslagets § 1, nr. 9: »Staten yder til  

 efterskoler et særligt tilskud ud fra antallet af  

  

 årselever, hvori alene indgår undervisningspligtige elever i henhold til  

 folkeskoleloven  «.
Det betyder, at man i omstillingsreserven indbygger et  

 økonomisk  

 incitament for efterskolerne til at optage 8. og 9. klasse-elever frem for  

 10.  

 klasse-elever.
Hvis tillægstaksten til de undervisningspligtige elever (8. og  

 9. klasse) ikke skal være på bekostning af de ikkeundervisningspligtige (10.  

 klasse), så skal den samlede ramme være større.
Det mener Kristendemokraterne  

 ikke at der er lagt op til i det fremsatte lovforslag.
Det er et bevidst  

 forsøg  

 på at profilændre efterskolernes elevsammensætning.
Københavns Kommune påpeger også den anførte problematik i sit  

 høringssvar.
Kommunen skriver: »Københavns Kommune bemærker, at hensigten med  

 at udbygge med nye tillægstakster vedrørende efterskoler blandt andet er at  

 formindske den enkelte elevs samlede uddannelsestid.« Der sker med lovforslaget en øget statslig styring af  

 efterskolerne med fokus på udvalgte interesseområder for regeringen.
Det  

 resulterer i en betydelig skævvridning af tilskuddene til de  

 undervisningspligtige  

 elever og integration på bekostning af bl.a. kvalitetsudvikling af de enkelte  

 efterskoler og ikke mindst tidligere opfattelser af, hvilke formål  

 efterskolerne  

 tjener.
 Efterskoler bør fremover også være en skoleform for de 14-18  

 årige, og ikke mindst for elever, der ønsker at tage 10. klasse på en  

 efterskole.
 Kristendemokraterne kan derfor ikke stemme for lovforslaget.
 Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget  

 ikke altid vil afspejle et flertal/mindretal ved afstemning i  

 Folketingssalen.
5. Ændringsforslag med bemærkninger Ændringsforslag Af  

 	  

    

  

 undervisningsministeren,  

  

 tiltrådt af et  

  

 mindretal  

  

 (V, DF og KF):
Til § 1 1)  

  

 Efter nr. 7 indsættes som nyt  

 nummer:
»01.  

  

 I  

  

 § 23 a, stk. 2,  

  

 indsættes efter »17½  

 år«: »og endnu ikke er fyldt 25 år«.« [Præcisering af aldersgruppe] 2)  

  

 I det under  

  

 nr. 9  

  

 foreslåede  

  

 § 23 a, stk.  

 4,  

  

 ændres »undervisningspligtige elever i henhold til folkeskoleloven« til:  

 »elever, der i henhold til folkeskoleloven ikke har afsluttet grundskolen  

 eller  

 dermed ligestillet uddannelse, jf. folkeskolelovens § 33, stk. 2-4«.
[Præcisering af elevgruppen, som indgår i beregning af  

 årselevtallet] 3)  


  

 Nr.  

 14  

  

 affattes således:
»14.  

  

 I overskriften  


  

 til  

  

 §  

 27  

  

 indsættes efter  

  

 »udviklingsarbejde«:  

 »m.v.«« [Redaktionel ændring] Til § 2 4)  

  

 I det under  

  

 nr. 1  

  

 foreslåede  

  

 § 6, stk. 8,  

  

 ændres i  

  

 3. pkt.  

  

 »skolens  

 samarbejdsaftaler« til: »skolens eventuelle generelle samarbejdsaftaler og  

 skolens erfaringer hermed« [Redaktionel ændring] Til § 4 5)  


  

 Stk.  

 4, 2. pkt.,  

  

 affattes således:
»Undervisningsministeren kan dog træffe beslutning om, at  

 bestemmelserne skal træde i kraft på et tidligere tidspunkt end den 1. januar  

 2007, og fastsætte nærmere regler om ydelse af overgangstilskud i  

 ikrafttrædelsens 1. år til skoler, hvis taxametertilskud pr. årselev er  

 nedsat  

 væsentligt i forhold til tilskuddet i året inden ikrafttrædelsen.« [Hjemmel for undervisningsministeren til at lade forslaget i §  

 1, nr. 3, træde i kraft tidligere end den 1. januar 2007] Bemærkninger Til nr. 1 Tillægstaksten i gældende lovs § 23 a, stk. 2, blev indført som  

 led i finanslovaftalen for 2003 om bedre uddannelser m.v., jf. bemærkningerne  

 til lovforslagets § 1, nr. 6. I overensstemmelse med bemærkningerne til  

 gældende  

 lovs § 23 a, stk. 2, foreslås, at det præciseres, at der med unge menes  

 elever,  

 der ved kursets start er mindst 17½ år og endnu ikke fyldt 25 år, og som er  

 uden kompetencegivende ungdomsuddannelse.
Den øvre aldersgrænse i forslaget  

 vil  

 svare til aldersafgrænsningen inden for andre uddannelsesområder.
Hermed  

 skabes  

 der klarhed og dermed også forenkling.
Forslaget er i overensstemmelse med  

 praksis for fordelingen i 2003.
Til nr. 2 Med ændringsforslaget foreslås afgrænsningen af målgruppen for  

 det særlige tilskud til efterskoler ændret fra »undervisningspligtige elever  

 i  

 henhold til folkeskoleloven« til at omfatte de elever, som ikke har afsluttet  

 grundskolen eller hermed ligestillet uddannelse, jf. folkeskolelovens § 33,  

 stk. 2-4. Folkeskolens grundskole er 9-årig.
Ifølge folkeskolelovens § 34  

 ophører undervisningspligten:
 Når barnet har modtaget undervisning i 9 år (bortset  

 fra børnehaveklassen).
 Ved afslutning af grundskolen, dvs. 9. klasse, selv om  

 eleven ikke har modtaget undervisning i 9. skoleår.
 Den 31. juli i det kalenderår, hvor eleven fylder 17  

 år, uanset om eleven forinden har afsluttet 9. klasse.
 Det er tilstrækkeligt, at blot en af betingelserne er opfyldt.
Baggrunden for ændringsforslaget er at hindre, at efterskoler  

 afskæres fra at modtage det særlige tilskud for de elever, som har opfyldt  

 undervisningspligten, men ikke har fuldført grundskolen.
Der kan f.eks. være  

 tale om elever, som har haft behov for et ekstra år i en af grundskolens  

 klasser grundet manglende modenhed eller stort fravær ved sygdom.
Det bliver  

 således en betingelse for tilskuddet, at efterskoleeleven ikke har afsluttet  

 grundskolen eller hermed ligestillet uddannelse.
Lovens § 23 a, stk. 4, indeholder bl.a. bemyndigelse til at  

 fastsætte nærmere regler om skolernes indhentning af oplysninger fra eleverne  

 om forudgående skolegang.
Bemyndigelsen tænkes udnyttet til at fastsætte som  

 betingelse for tilskuddet, dvs. for at kunne medregne eleven i det  

 tilskudsudløsende  

 årselevtal, at efterskolen er i besiddelse af skriftlige oplysninger fra  

 forældremyndighedsindehaveren om elevens forudgående grundskole eller hermed  

 ligestillet uddannelse.
Har efterskolen ikke indhentet disse oplysninger, kan  

 undervisningsministeren anvende sanktionerne i § 46.
 Forslaget er i  

 overensstemmelse med finanslovaftalen for 2004 og vil ikke medføre  

 merudgifter  

 for staten.
Til nr. 3 Der foreslås en mindre tilføjelse til overskriften til gældende  

 § 27 for at tydeliggøre, at bestemmelsen ikke alene omfatter tilskud til  

 efteruddannelse  

 og forsøgs- og udviklingsarbejde.
 Ændringsforslaget imødekommer høringssvarene fra skoleformernes  

 foreninger.
Til nr. 4 Med ændringsforslaget foreslås det, at formuleringen i 3. pkt.  

 ændres, så det bliver produktionsskolens eventuelle generelle  

 samarbejdsaftaler  

 og erfaringer hermed, der skal gøres offentligt tilgængelige på skolens  

 hjemmeside på internettet.
Baggrunden for dette er, at det kun er få skoler,  

 der har indgået formelle, skriftlige aftaler.
Skolen tilrettelægger det bedst  

 mulige udslusningsforløb for den enkelte deltager, og i den forbindelse  

 indgår  

 skolen en samarbejdsaftale med lige netop den institution eller arbejdsgiver,  

 der er relevant for den pågældende deltager.
Skolen vil derfor indgå et stort  

 antal enkeltstående samarbejdsaftaler, der ikke nødvendigvis er skriftlige.
Derudover er det vigtigt i udslusningsprocessen, at den enkelte  

 deltager gøres aktiv i forhold til sit eget udslusningsforløb, f.eks. ved at  

 være opsøgende i forhold til den uddannelse eller det arbejde, den pågældende  

 skal udsluses til.
Deltageren skal ikke fristes af at vælge den nemme løsning  

   

 nemlig den arbejdsgiver, som skolen allerede har indgået en aftale med.
Til nr. 5 Med ændringsforslaget imødekommes ønsket fra højskoleforeningen  

 om at kunne overgå til mere tidstro taxametertilskud på et tidligere  

 tidspunkt  

 end den 1. januar 2007. Efter ændringsforslaget får undervisningsministeren  

 hjemmel til administrativt at fastsætte en tidligere ikrafttrædelsesdato for  

 en  

 skoleforms overgang til tidstro taxametertilskud.
Dette vil i givet fald ske  

 efter drøftelse med den pågældende skoleforms forening.
Baggrunden for at foreslå ikrafttrædelsestidspunktet den 1.  

 januar 2007 er, at det er en forudsætning for et tidstro taxametertilskud, at  

 lærerlønfaktoren er udfaset, og fra denne dato vil lærerlønfaktoren være  

 udfaset for samtlige skoleformer.
Da ministeriets edb-program for fordeling  

 af  

 tilskud ikke hindrer en overgang til tidstro taxametertilskud i takt med  

 lærerlønfaktorens indvirken på tilskudsfordelingen, imødekommes  

 høringssvaret.
Else Winther Andersen (V)  

  

  fmd.  

  

    

  

 Gitte Lillelund Bech (V)  

    

  

 Christian Lund Jepsen (V)  

    

  

 Tina Nedergaard (V)  

    

  

 Louise Frevert (DF)  

    

  

 Karina Sørensen (DF)  

    

  

 Helle Sjelle (KF)  

    

  

 Else Theill Sørensen (KF)  

    

  

 Bodil Kornbek (KD)  

    

  

 Carsten Hansen (S)  

    

  

 Bjarne Laustsen (S)  

    

  

 Jeppe Kofod (S)  

    

  

 Lene Jensen (S)  

    

  

 Thomas Adelskov (S)  

    

  

 Aage Frandsen (SF)  

    

  

 Marianne Jelved (RV)  

  

  nfmd.  

  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 82 Bilagsnr.
