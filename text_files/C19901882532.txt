Lov om registreringsafgift af motorkøretøjer mv Afgiftsfri mandskabsvogne (lovens § 2, stk 1, nr 7) Det har siden den 1 januar 1984 været muligt for alle virksomheder at  

 anskaffe en afgiftsfri mandskabsvogn - modsat tidligere, hvor  

 afgiftsfritagelsen var begrænset til kun at gælde for elektricitetsværker,  

 telefonselskaber og lignende specialiserede virksomhedstyper.
 Der er i den forløbne tid opstået en vis interesse blandt virksomhederne  

 for denne biltype, og det skyldes måske, at bilen umiddelbart fremtræder som  

 en glimrende løsning på virksomhedens forskellige transportopgaver.
 Allerede ved ikrafttrædelsen af den ny fritagelsesbestemmelse for  

 mandskabsvogne (udvidelsen af virksomhedskredsen) blev der imidlertid peget  

 på, at der er tale om en fritagelsesbestemmelse, som pålægger bilen en noget  

 begrænset anvendelse.
 Denne meddelelse er udarbejdet for at henlede opmærksomheden på den  

 begrænsede anvendelse af mandskabsvogne.
Konstruktion og indretning En mandsskabsvogn er et motorkøretøj, der utvivlsomt er konstrueret og  

 særligt indrettet til befordring af mandskab og materiel.
Der er altså tale  

 om en varebil med et bagsædearrangement - typisk en bil med dobbeltkabine.
 Personkabinen skal være indrettet til befordring af mindst 4 personer og  

 med mindst eet sæde bag forsæderne.
 Kabinen skal være adskilt fra vareladet eller varerummet.
Det er desuden et krav, at køretøjets varelad eller varerum skal have  

 større flademål end personkabinen.
Der måles i højde med forrudens underkant  

 og vandret bagud i køretøjet.
Flademålet for personkabinen indbefatter  

 således rundingen under forruden.
 Der stilles det særlige krav, at virksomhedens navn på tydelig måde skal  

 være påmalet mandskabsvognen.
 Godkendelse som mandskabsvogn er i øvrigt betinget af, at køretøjer af  

 samme fabriksmærke ikke markedsføres med lignende karrosseri i  

 personvognsudførelse (stationcars o.lign.).
 Følgende bilkonstruktioner kan godkendes som mandskabsvogne:
- originalt fremstillede biler med dobbeltkabine og åbent varelad.
Der  

 skal i egentlig forstand være tale om en ekstra personkabine bag forsæderne  

 indrettet med sidevinduer og personvognsudstyr, herunder sædvanligt  

 sædearrangement (bussæder).
- originalt fremstillede kassevogne, der indrettes med ekstra personkabine  

 i varerummet bag forsæderne.
Personkabinen skal være adskilt fra varerummet  

 af en fuldstændig, uigennemsigtig og fast adskillelse.
Der kan anbringes en  

 rude i adskillelsen, som også findes i bagvæggen til kabinen i originalt  

 fremstillede dobbeltkabinevogne.
 Almindelige last- og varebiler uden sådan særlig indretning, herunder  

 biler af pick up type med udvidet førerrum og nødsæde, kan ikke antages som  

 mandskabsvogn og fritages for afgift.
Anskaffelse af mandskabsvogne Hvem kan anskaffe en afgiftsfritaget mandskabsvogn ? Alle virksomhedstyper kan principielt komme i betragtning.
 Mandskabsvognen er imidlertid beregnet for virksomheder med behov for  

 samtidig befordring af mandskab og materiel, og hvor virksomhedens ansatte  

 (mandskabet) skal anvende det medbragte materiel ude på arbejdspladsen.
 Mandskabsvognen kan ikke bruges ved løsning af andre opgaver for  

 virksomheden med befordring af personer, fx den daglige befordring af ansatte  

 til og fra arbejdsstedet eller befordring af personer, som skal hjælpe til  

 ved af- og pålæsning i forbindelse med almindelig godstransport med  

 køretøjet.
 Det er også en forudsætning, at virksomheden udfører arbejdsopgaver, der  

 medfører transport af materiel eller materialer af en så betydelig vægt og  

 omfang eller af en sådan art, at det er påkrævet at anvende et køretøj af  

 særlig konstruktion.
 Det er altså som hidtil de mere specialiserede virksomhedstyper, der har  

 behov for en mandskabsvogn.
 Told- og skattevæsenet kan i tvivlstilfælde kræve dokumentation for, at  

 virksomheden har et mere almindeligt behov for samtidig befordring af  

 materiel og personer i et antal, som normalt ikke kan befordres i førerrummet  

 i en almindelig varebil.
Hvis behovet for en mandskabsvogn ikke kan dokumenteres, henvises  

 virksomheden til at anskaffe en varebil på gule nummerplader.
Varebiler af  

 samme størrelse som de fleste mandskabsvogne betaler 12 000 kr i  

 registreringsafgift, men varebilens anvendelse er så til gengæld mere fri end  

 mandskabsvognens.
Benyttelse af en mandskabsvogn Generelt En mandskabsvogn kan anvendes til personbefordring, når de pågældende  

 personer er ansat i ejerens eller brugerens virksomhed og befordres til eller  

 fra den arbejdsplads, hvor de skal anvende det medbragte materiel.
Det er en forudsætning for den nævnte personbefordring, at kørslen finder  

 sted fra virksomheden til det sted, hvor det medbragte materiel skal  

 anvendes.
Det vil således være i strid med betingelserne for køretøjets  

 benyttelse, hvis der foretages væsentlige afvigelser fra den direkte rute, fx  

 med henblik på optagelse af virksomhedens ansatte ved deres bopæl.
Når betingelserne for personbefordring har været opfyldt ved udkørslen,  

 kan de pågældende personer også befordres i køretøjet på tilbageturen.
Det er  

 derimod ikke tilladt alene at anvende mandskabsvognen til transport af  

 personer.
 En mandskabsvogn må ikke bruges til privat personbefordring.
Personerne De pågældende personer skal være ansat i ejerens eller brugerens  

 virksomhed.
Der skal være tale om et egentlig ansættelsesforhold.
 Et ansættelsesforhold vil almindeligvis indebære, at man anses for  

 A-skatteyder, og at man omfattes af bestemmelserne i bl a ferieloven,  

 ATP-loven og lov om arbejdsmiljø.
Materiellet Ved bedømmelsen af, om der i det enkelte tilfælde er tale om  

 »materiel«, lægges til grund, om udførelsen af den aktuelle  

 arbejdsopgave kræver, at der med køretøjet transporteres materiel og herunder  

 materialer af en sådan art, at det er påkrævet at anvende et køretøj af  

 særlig konstruktion.
 Det er fx ikke tilstrækkeligt, at der medbringes håndværktøj eller andet  

 udstyr, der lige så godt kunne transporteres med en person eller varevogn.
 Befordring af personer foruden føreren er ikke tilladt, når der kun  

 medbringes materiel afmindre vægt og omfang, og hvor kørslens egentlige  

 formål derfor må anses for at være befordring af personerne.
Godskørsel Køretøjerne kan anvendes til almindelig godskørsel, servicekørsel mm, når  

 det sker som led i erhvervsudøvelsen inden for det pågældende område.
 Der må i sådanne tilfælde ikke befordres andre personer end føreren.
Toldattest Mandskabsvogne ekspederes hos told- og skattevæsenet før de indregistreres  

 hos politiet med gule nummerplader.
 Ved ekspeditionen udleverer told- og skattevæsenet en toldattest, blanket  

 K 12, med klausuler om indretning, benyttelse og om tilhørsforhold.
Klagevejledning Told- og skatteregionens afgørelser kan ankes til Skatteministeriet, Told-  

 og Skattestyrelsen.
 Adressen er:
Skatteministeriet Told- og Skattestyrelsen Amaliegade 44 1256 København K.
 Nævnet vedrørende Registreringsafgift af Motorkøretøjer har den endelige  

 administrative afgørelse bl a af spørgsmål om, hvorvidt betingelserne for  

 afgiftsfritagelse af en mandskabsvogn er opfyldt.
 Nævnets adresse er:
Nævnet vedrørende Registreringsafgift af Motorkøretøjer Slotsholmsgade 12 1216 København K.
Yderligere oplysninger Hvis De ønsker yderliger oplysninger, bedes De rette henvendelse til Deres  

 lokale told- og skatteregion.
De kan få flere oplysninger hos Deres lokale told- og skatteregion Told- og Skatteregion Adresse Tlf. nr.
