Betænkning afgivet af Retsudvalget den  

 10. maj 2001 Betænkning over Forslag til lov om ændring af  

 straffeloven og retsplejeloven (Skærpelse af straffen for vold, voldtægt,  

 uagtsomt manddrab og forsætlig fareforvoldelse, nævningesager  

 m.v.) [af Birthe Rønn Hornbech (V) og Helge Adam  

 Møller (KF) m.fl.] 1. Udvalgsarbejdet Lovforslaget blev fremsat den 2. februar 2001 og var til  

 1. behandling den 22. marts 2001. Lovforslaget blev efter 1. behandling  

 henvist til behandling i Retsudvalget.
Møder Udvalget har behandlet lovforslaget i 3 møder.
2. Indstillinger og politiske bemærkninger Et mindretal i udvalget (S, SF, RV og EL)  

 indstiller lovforslaget til forkastelse ved 3. behandling.
 Et andet mindretal i udvalget (V, KF, DF og CD)  

 indstiller lovforslaget til vedtagelse uændret.
Dansk Folkepartis medlem af udvalget støtter  

 lovforslaget, men havde dog gerne set, at  lovforslaget indeholdt mulighed  

 for øget brug af minimumsstraffe.
Der er allerede minimumsstraffe i  

 lovgivningen i dag, så hvorfor ikke indføre dem for f.eks.  

 voldtægt? Det vil være helt oplagt at indføre en  

 minimumsstraf for voldtægt på 2 års fængsel.  

 Når det gælder punkt 8 i lovforslaget, stiller Dansk Folkeparti  

 sig uforstående over for gradueringen.
I straffelovens § 244, den milde  

 vold, går man fra 1½ år til 3 års fængsel i  

 strafferamme, en fordobling.
I forhold til den mellemgrove vold, § 245,  

 sætter man strafferammen op fra 4 år til 6 års  

 fængsel, mens man under § 246, den groveste voldsparagraf, kun  

 går fra 8 år til 10 års fængsel, som  

 forholdsmæssigt er en lille stigning.
Her mener Dansk Folkeparti, at  

 det rigtige ville være i forhold til den groveste vold at udvide  

 strafferammen til 12 års fængsel, sådan at muligheden i  

 hvert fald er til stede for at give en høj straf, hvis et menneske  

 fuldstændig banker et andet menneske sønder og sammen.
Derudover  

 synes Dansk Folkeparti ikke, at det er godt nok, at Venstre og Det  

 Konservative Folkeparti lægger op til, at bevisreglerne  

 vedrørende kollektiv straf ikke skal ændres.
De burde  

 ændres, så det bliver nemmere at idømme kollektiv straf,  

 eksempelvis skulle det have været muligt i Blekingegadebandesagen.
Centrum-Demokraternes medlem af udvalget indstiller  

 lovforslaget til vedtagelse, idet der for indeværende tilsyneladende  

 ikke er politisk realitet i indførelse af minimumsstraffe for  

 forbrydelser, som indebærer voldelig eller anden tvangsmæssig  

 krænkelse af det menneskelige legeme som ellers foreslået af CD  

 ved beslutningsforslag nr.
B 10. Det er CD s opfattelse, at der er behov for  

 en øjeblikkelig opstramning af domstolenes praksis med hensyn til  

 strafudmålingen i disse sager.
CD er dog ikke overbevist om, at dette  

 lovforslag, som opererer med en procentuel udvidelse af strafferammer  

 kombineret med nogle i bemærkningerne til lovforslaget indlagte  

 forudsætninger om en tilsvarende procentuel skærpelse af  

 domstolenes strafudmåling, rent faktisk vil medføre den  

 ønskede markante ændring af retstilstanden på  

 området.
Lovforslaget er dog udtryk for en vilje til forandring, som  

 man ikke finder i regeringens afvisning af forslaget med henvisning til det  

 arbejde, som p.t. pågår i Straffelovrådet   et arbejde, som  

 ingen kender det nærmere tidsperspektiv i.
CD agter derfor,  

 såfremt nærværende forslag ikke vedtages, eller  

 såfremt det ikke viser sig at virke efter hensigten, på et senere  

 tidspunkt at genfremsætte forslaget om indførelse af  

 minimumsstraffe i de af forslaget omhandlede sager.
 Et tredje mindretal i udvalget (KRF) vil stemme  

 hverken for eller imod lovforslaget.
Kristeligt Folkeparti er generelt tilhænger af  

 skærpede straffe for personfarlig kriminalitet.
Partiet er derfor  

 positiv over for intentionerne bag lovforslaget, men finder, at Folketinget  

 med fordel kan afvente Straffelovrådets betænkning om  

 strafferammerne i straffeloven, før der foretages så  

 gennemgribende ændringer i straffeloven.
Kristeligt Folkeparti vil  

 derfor hverken stemme for eller imod lovforslaget.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
Lars Kramer Mikkelsen (S)  

  Lissa Mathiasen (S) fmd.  Per Kaalund (S)  

  Sandy Brinck (S)  Henrik Sass Larsen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karsten Nonbo (V)  

 Tom Behnke (KF)  Helge Adam Møller (KF)  

  Gitte Seeberg (KF)  Peter Skaarup (DF)  

  Jann Sjursen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 161 Bilagsnr.
