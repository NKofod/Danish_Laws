 I henhold til § 32 i lov nr. 362 af 13. juni 1973 om styrelse af højere  

 uddannelsesinstitutioner fastsættes:
 § 1.  Denne bekendtgørelse gælder for København  

 Universitets Medicinsk-Historiske Museum.
§ 2  Museet forvalter de videnskabelige samlinger af  

 medicinsk-historisk karakter ved Københavns Universitet.
Museet er forpligtet  

 til at modtage yderligere materiale af videnskabelig værdi og til selv at  

 udbygge sine samlinger ved feltarbejde, køb, bytte og modtagelse af gaver.  

 Samlingerne skal opbevares i overensstemmelse med god international sædvane.
Stk. 2.  Når særlige videnskabelige formål, hensyn til  

 udnyttelse og opbevaring eller andre specielle forhold taler herfor, kan  

 museet i begrænset omfang afgive materiale til lignende institutioner i  

 Danmark og udlandet.
Museet kan stille materiale til rådighed for  

 undervisning samt for udstillinger på andre institutioner.
 Stk. 3.  Museet drager omsorg for samlingernes  

 forskningsmæssige udnyttelse og for forskningsresultaternes offentliggørelse.
 Samlingerne skal arkiveres, registreres og publiceres på en sådan måde, at  

 de som forskningsmateriale er tilgængelige for videnskabsmænd fra alle lande,  

 og således at museet kan bistå forskere og institutioner i faglige spørgsmål.
 Stk. 4.  Museet formidler kendskab til sit fag og  

 bidrager til at fremme interessen for medicinens historie ved at opretholde  

 en offentlig udstillingsvirksomhed med dertil knyttede museale aktiviteter af  

 oplysende og igangsættende karakter og ved at samarbejde med andre  

 institutioner på disse områder.
 Stk. 5.  Museet driver videnskabelig forskning,  

 fortrinsvis i fagdiscipliner med relationer til samlingernes tilstedeværelse.  

 Museet kan herunder medvirke i nationale og internationale  

 forskningsprojekter, arbejdsgrupper og kommissioner.
Stk. 6.  Museet deltager i universitetsundervisningen  

 ved at vejlede studerende og stipendiater inden for museets  

 forskningsområder.
Museet kan, når medarbejdernes specielle viden begrunder  

 det, tilbyde at give anden videregående undervisning.
 § 3.  Beslutning om museets nedlæggelse eller opdeling  

 og om grundlæggende ændringer i dets arbejdsopgaver træffes af  

 undervisningsministeren efter indstilling fra konsistorium.
 § 4.  Museet ledes af en museumsbestyrer i forbindelse  

 med et museumsråd.
 Stk. 2.  Museumsbestyreren beskikkes blandt museets  

 professorer og heltidsansatte lektorer af konsistorium for tre år ad gangen  

 efter indstilling fra museumsrådet og Det lægevidenskabelige fakultetsråd.
 Stk. 3.  Museumsbestyreren er formand for museumsrådet.
 Stk. 4.  Museumsbestyreren repræsenterer museet udadtil  

 og er ansvarlig for museets daglige ledelse.
Stk. 5.  Museumsbestyreren er ansvarlig for anvendelsen  

 af museets bevillinger.
Finder bestyreren, at museumsrådet træffer  

 beslutninger, der strider mod de forudsætninger, som bevillingerne er givet  

 under, kan han indbringe sagen for rektor.
 Stk. 6.  Museumsbestyreren kan afgøre almindelige  

 løbende sager, der ikke giver anledning til tvivl.
 Stk. 7.  Nærmere regler for museumsbestyrerens opgaver  

 og kompetence fastsættes i museumsrådets forretningsorden.
 § 5.  Museumsrådet er museets øverste myndighed i alle  

 anliggender, der ikke skal afgøres af andre kollegiale organer.
Stk. 2.  Museumsrådet består af (a) alle videnskabelige  

 medarbejdere, samt (b) repræsentanter for de tekniske og administrative  

 medarbejdere og (c) repræsentanter for de studerende, der er indskrevet ved  

 museet.
Hver af de nævnte grupper af repræsentanter (b) og (c) kan højst  

 udgøre halvdelen af antallet af videnskabelige medarbejdere i rådet.
Er  

 antallet af studerende mindre end antallet af videnskabelige medarbejder,  

 nedsættes repræsentationen for de studerende tilsvarende.
 Stk. 3.  Museumsrådets sammensætning og regler for valg  

 af repræsentanter, der vælges for et år ad gangen, fastsættes i en af  

 konsistorium godkendt forretningsroden.
 Stk. 4.  Museumsrådet kan beslutte, at videnskabelige  

 institutioner, med hvem museet har et nært fagligt samarbejde, kan udpege en  

 observatør til museumsrådet.
 § 6.  Museumsrådet fordeler museets arbejdsopgaver,  

 lokaler, arbejdspladser, apparatur og andet udstyr.
 Stk. 2.  Museumsrådet påser, at medarbejderne udfører de  

 arbejdsopgaver, som påhviler dem.
 Stk. 3.  Museumsrådet udarbejder museets budget, træffer  

 afgørelser om anvendelsen af museets bevillinger og er ansvarlig for  

 budgettets overholdelse.
 Stk. 4.  Museumsrådet stiller forslag til fakultetsrådet  

 om formulering af stillingopslag og om nedsættelse af fagkyndige  

 bedømmelsesudvalg vedrørende videnskabelige stillinger.
 Stk. 5.  De nærmere regler for museumsrådets funktion  

 fastsættes i forretningsordenen.
 § 7.  Konsistorium afgør sager vedrørende museet, for  

 så vidt sådanne sager ikke skal afgøres af andre kollegiale organer.
Stk. 2.  Konsistorium nedsætter et permanent rådgivende  

 museumsudvalg.
I dette udvalg skal Medicinsk-Historisk Museum være  

 repræsenteret.
 Stk. 3.  Konsistorium godkender museumsrådets  

 forretningsorden.
 Stk. 4.  Konsistorium beskikker museets bestyrer efter  

 indstilling fra museet og Det lægevidenskabelige fakultetsråd, jfr. § 4, stk.  

 2.
 Stk. 5.  Konsistoriums budget- og forretningsudvalg  

 træffer afgørelse om antallet af faste videnskabelige samt tekniske og  

 administrative stillinger ved museet og fastsætter de økonomiske rammer for  

 varetagelsen af de i § 2, stk. 1-4 nævnte funktioner vedrørende samlinger og  

 udstillingsvirksomhed.
§ 8.  Det lægevidenskabelige fakultetsråd afgør efter  

 indstilling fra museumsrådet sager vedrørende ansættelse, afsked, orlov af  

 længere varighed, stillingsopslag og nedsættelse af fagkyndige  

 bedømmelsesudvalg for så vidt angår heltidsbeskæftigede videnskabelige  

 medarbejdere.
Fakultetsrådet bevilger de økonomiske midler til varetagelse af  

 museets forskningsmæssige og undervisningsmæssige funktioner, jfr. § 2, stk.  

 5 og 6, på linie med bevillingerne til andre institutter.
Indgår museet i et  

 centralinstitut eller andet fællesorgan for flere institutter, skal  

 fakultetsrådet tage hensyn hertil ved fordelingen af ressourcer til de fælles  

 funktioner.
§ 9.  Museet kan med konsistoriums tilladelse modtage  

 tilskud fra anden side end statskassen samt oprette fonde og legater for  

 sådanne tilskudsmidler.
Disse fonde og legater holdes uden for statskassen,  

 og der kan alene rådes over dem af de styrelser, der er indsat af museets  

 ledelse i overensstemmelse med de for det enkelte fond eller legat fastsatte  

 vedtægter.
Museet administrerer fortsat de legater og midler, der allerede er  

 tillagt det.
 § 10.  Hvor denne bekendtgørelse ikke bestemmer andet,  

 følger museet de regler, der gælder for Københavns Universitets institutter  

 og medarbejdere i forholdet til rektor, administrationen, konsistorium og  

 fakultetsråd.
 § 11.  Bekendtgørelsen træder i kraft ved kundgørelse  

 i Lovtidende.
 Undervisningsministeriet, den 29. august  

 1975.
 Ritt Bjerregaard.
 /Ida Dybdal.
