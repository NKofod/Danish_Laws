Bekendtgørelse om henlæggelse af visse beføjelser til Erhvervsstyrelsen og afskæring af klageadgang efter lov om Landdistriktsfonden og lov om Hav- og Fiskerifonden I medfør af § 11, stk. 1 og 3, i lov nr. 1360 af 16. december 2014 om Landdistriktsfonden og § 11, stk. 1 og 3, i lov nr. 1361 af 16. december 2014 om Hav- og Fiskerifonden fastsættes:
Henlæggelse af beføjelser § 1.  De beføjelser, der i henhold til lov om Landdistriktsfonden og lov om Hav- og Fiskerifonden er tillagt erhvervs- og vækstministeren, henlægges til Erhvervsstyrelsen.
Klageadgang § 2.  Afgørelser, som Erhvervsstyrelsen træffer efter de i § 1 nævnte love eller forskrifter udstedt i medfør heraf, kan ikke påklages til anden administrativ instans.
 Stk. 2. Afgørelser truffet af lokale aktionsgrupper om at indstille eller ikke indstille ansøgninger til tilsagn om tilskud i medfør af de i § 1 nævnte love og forskrifter udstedt i medfør heraf kan påklages til Erhvervsstyrelsen, for så vidt angår retlige spørgsmål.
 Stk. 3. Klagen skal indgives til den lokale aktionsgruppe, som har truffet afgørelsen, og være den lokale aktionsgruppe i hænde senest fire uger efter modtagelsen af den afgørelse, klagen vedrører.
 Stk. 4. Erhvervsstyrelsen kan genoptage en sag, herunder efter der er indgivet en klage.
Ikrafttræden § 3. Bekendtgørelsen træder i kraft den 1. januar 2016.
