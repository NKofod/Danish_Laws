 Klageren anførte, at nogle artikler indeholdte forkerte oplysninger  

 om ægtefællens virksomhed, og at god presseskik var tilsidesat,  

 idet klageren ikke havde haft lejlighed til at forsvare sig.  

 Pressenævnet fandt ikke, at klageren havde krav på genmæle,  

 og da oplysningerne i artiklerne i vid udstrækning var søgt  

 forelagt for klageren, og da klagerens kommentarer var gengivet i artiklerne,  

 var god presseskik heller ikke tilsidesat.
Kendelse fra Pressenævnet i sag nr.  

 38/2000 Nørreholm Planteskole ved [K] har klaget til  

 Pressenævnet over nogle artikler bragt i Dansk Landbrug henholdsvis den  

 21. februar, den 20. marts og den 3. april 2000, idet han mener, at god  

 presseskik er tilsidesat.
Der er endvidere klaget over, at Dansk Landbrug har  

 afvist at bringe et genmæle.
 Af artiklen med overskriften "Regning for arbejde der  

 ikke var lavet", der blev bragt i Dansk Landbrug den 21. februar 2000  

 fremgår bl.a. at:
" Johanne  Voetmann lavede kontrakt med Nørreholm  

 Planteskole.
Det blev dyrt, og hun har aldrig fået plantet et  

 træ." Af artiklen med overskriften "Planteskole laver  

 numre", bragt i Dansk Landbrug den 20. marts 2000 fremgår bl.a.  

 at:
"Forhenværende entreprenører har planteskolen  

 flere af.
En af dem er  Kaj  Christensen, der arbejdede for planteskolen  

 på Sjælland.
-Hvis man har et økonomisk krav på  

 planteskolen, bliver man bare mødt at et endnu større  

 økonomisk modkrav.
Og så er der mange der giver op,  

 fortsætter  Kaj  Christensen, der selv indgik forlig med planteskolen  

 og dermed gav afkald på en stor del af sit tilgodehavende.
Et godt nummer Et ganske særligt eksempel på planteskolens  

 specielle forretningsmoral er de mange forskellige afdelinger, som  

 Nørreholm Planteskole annoncerer med at have over hele landet.
I alt 12 afdelinger er fordelt rundt om i landet  

 ifølge annoncens telefonnumre.
Det særlige er, at i næsten  

 alle tilfælde ringer telefonen imidlertid i det såkaldte  

 hovedkontor lidt udenfor Holstebro.
 Vi spurgte virksomhedens daglige leder, [K], om hvilken  

 adresse virksomhedens afdeling i Maribo har.
 Det kan jeg ikke huske lød hans svar.
-Hvilken adresse har afdelingen i Store Heddinge? -Den er midlertidig lukket.
-Hvad er jeres adresse i Slagelse? -Det kan jeg ikke huske.
-Men har I folk ansat i jeres afdelinger rundt om i  

 landet? -Jeg tror vores samtale slutter her.
Farvel.
Inden [K] lagde røret på, nåede han at  

 henvise videre samtale til sin advokat.
Vi nåede også at  

 spørge, om der var foretaget beplantning med tilskud fra  

 hjemmeservice.
 Nej, lød [K]'s svar.
 -Men jeg har set kontrakter, hvor det er en betingelse for  

 beplantning, at der opnås tilskud fra hjemmeservice.
-Der var tale om en bestilling, som var modtaget af en  

 underentreprenør.
Han skulle vidst lave noget havearbejde.
 [K] afviser i øvrigt, at der har været  

 kørt omkring 50 inkassosager mod folk i løbet af de seneste  

 år sådan som planteskoleejerforeningen har vurderet.
-Der er højst tale om 10 sager i de 20 år vi  

 har drevet planteskole.
Og det er fra folk, der har fortrudt, at de ville  

 have plantet, siger [K].
Branchen beklager Som et af de eneste medlemmer nogensinde, er  

 Nørreholm Planteskole ekskluderet af brancheforeningen Dansk  

 Planteskoleejerforening.
 Eksklusion af foreningen kan ske, hvis man direkte skader  

 sine kollegaer eller hvis man gennem sin adfærd skader hele erhvervets  

 renomme, fortæller  Bent  Leonhard.
Det er blandt andet Nørreholm Planteskoles  

 forretningsmetode med at udsende ordrebekræftelser i stedet for tilbud  

 på beplantninger, der er en torn i øjet på  

 foreningen." Af artiklen med overskriften "Planter med dårlig  

 grokraft" bragt i Dansk Landbrug den 20. marts 2000 fremgår bl.a.  

 at:
 "Ole  Krogtoft i Varpelev på Sjælland er en  

 af dem, der har gjort erfaringer med at få plantet af Nørreholm  

 Planteskole.
Ole  Krogtoft er økolog og derfor tvunget til at  

 vedligeholde beplantningerne mekanisk.
Det viste sig bare umuligt, fordi  

 mange af rækkerne var så skævt plantet, at man ikke kunne  

 køre mellem dem.
 Ikke nok med det: Omkring halvdelen af de fyrrebuske  Ole  

  Krogtoft fik plantet gik ud allerede det første år.
 Men det er entreprenørens skyld, og derfor skal  

 erstatningskravet fremsættes over for entreprenøren,  

 påpeger [K], Nørreholm Planteskole i et af sine få svar  

 på  Ole  Krogtofts mange klager.
 Det på trods af, at alle aftaler er fremsendt af [K]  

 og underskrevet af [K] på firmaets brevpapir.
Sagen viser måske også, hvor meget energi det  

 kan kræve at klage over en beplantning.
Første tilbud blev  

 fremsendt fra Nørreholms Planteskole i 1994. Sagen er endnu ikke  

 afsluttet.
 Samme type kedelige erfaringer har  Søren  Nielsen,  

 ligeledes på Sjælland, med firmaet.
En spændende oplevelse kalder  Søren  Nielsen  

 det selv.
En væsentlig del af de 3,5 hektar han fik plantet gik ud i  

 løbet af de første år.
 Jeg fik tilbudt 6.500 erstatningsplanter ud af i alt  

 29.000. Dem skulle jeg selv plante, hvilket jeg også gjorde.
Ødelagt jord Carl  Erik  Frimor har investeret i jord rundt om i  

 Danmark.
En produktion af juletræer skulle være med til at  

 forsøde alderdommen.
Desværre for ham indgik han en aftale om  

 plantning med Nørreholm Planteskole.
Jeg har blandt andet jord i Thy.
Jeg bad firmaet om et  

 tilbud.
De lavede herefter arbejdet og sendte mig en regning uden at  

 orientere mig om, at de var gået i gang, fortæller   Carl  Erik  

  Frimor.
Ikke alene viste jorden sig aldeles uegnet til beplantning  

 med juletræer.
Arbejdet med pløjning og jordforberedelse var  

 så ringe, at jorden efterfølgende må betragtes som  

 skadet.
Jeg har indgået forlig i sagen.
Jeg orker ganske  

 enkelt ikke mere, siger  Carl  Erik  Frimor.
I Knibe Keld  Povlsen, der bor i nærheden af  

 Brønderslev, er kommet i en ganske særlig knibe.
For to år siden fik han plantet et to kilometer  

 langt læbælte på sin økologiske jord.
I dag er  

 omkring halvdelen af planterne i læbæltet visnet.
 Keld  Povlsens problem er, at han har forpligtet sig til  

 at plante omkring nogle byggegrunde, han har solgt.
 Men nu er ejerne af grundene blevet lige så vrede  

 på Nørreholm, som jeg er, fortæller  Keld  Povlsen.  

 Så nu har de accepteret, at vi afventer udfaldet af sagen.
 Keld  Povlsen har betalt for en plantning, hvor planterne  

 er nogle andre end dem, der var bestilt, hvor rækkeafstanden er forkert  

 og svinger mellem en halv og en hel meter, og hvor halvdelen af planterne er  

 visnet.
 Nu skal [K] have kniven, konstaterer  Keld  Povlsen  

 tørt.
Ukorrekt Meget af det jeg har været med til at lave, er ikke  

 lavet færdigt og ikke lavet korrekt.
Det skulle bare gå  

 stærkt.
Nørreholm Planteskole planter bare træer, og der  

 er hverken køre- eller sprøjtespor, og det gør den  

 efterfølgende pasning vanskelig, fortæller tidligere  

 entreprenør for Nørreholms Planteskole,  Rene  Larsen.
 Folk blev sure, når vi kom ud og måtte knuse  

 hver fjerde række, for at kunne sprøjte, fortæller  

 han.
Mange gange er vi også sendt ud at sprøjte  

 på tidspunkter, hvor det ikke kunne lade sig gøre.
For eksempel  

 lige før det gav sig til at regne.
Det var blandt andet derfor vi  

 ragede uklar, fortsætter  Rene  Larsen.
Da samarbejdet mellem ham og Nørreholm Planteskole  

 ophørte, blev han stillet over for et erstatningskrav på 500.000  

 kroner for at have brudt en konkurrenceklausul.
Sagen blev afsluttet med  

 forlig: Planteskolen fik ikke sin erstatning, men slap også for at  

 betale hvad den skyldte entreprenøren." Af artiklen med overskriften "Det ligner bondefangeri"  

bragt i Dansk Landbrug den 20. marts 2000, fremgår bl.a. at:
" Jesper  Langtofte er bare en af de mange, der har  

 været i nærkontakt med Nørreholm Planteskole.
Omkring  

 20.000 kroner kostede denne kontakt ham som følge af planteskolens  

 forretningsstrategi.
Den går tilsyneladende lige så meget ud  

 på at forlange erstatning for arbejde, som ikke er blevet til noget,  

 som den går ud på at plante træer.
Vi havde aldrig bestilt planter.
Men i retten kunne [K] og  

 hans advokat,  Lars  Buurgaard  Sørensen, fremlægge en kopi af  

 en postbog, som bevis på, at de havde sendt en ordrebekræftelse.  

 Samtidig blev deres entreprenør brugt som vidne på, hvor meget  

 firmaet var gået glip af ved ikke at få ordren, fortæller  

  Jesper  Langtofte.
Forhistorien var som i så mange andre  

 tilfælde, når Nørreholm Planteskole er indblandet:  Jesper  

  Langtofte havde bedt om tilbud på, hvad en beplantning ville koste.
Da  

 der var gået to måneder uden at planteskolen havde foretaget sig  

 noget, ringede han og sagde, at han selv ville foretage beplantningen.
Nu skete der til gengæld en masse: Flere aftener i  

 træk ringede [K], daglig leder af Nørreholm Planteskole, til min  

 kone.
Han overfusede hende og sagde, at vi havde afgivet en fast ordre.
Jesper  Langtofte blev dømt fordi Nørreholm  

 Planteskole ved hjælp af postbogen kunne sandsynliggøre, at han  

 havde afgivet ordren.
Beviset var kopien af postbogen.
Efter dommen kom jeg til at se på kopien, hvor det  

 så ud som om mit navn var klistret ind.
Jeg bad postvæsnet om at  

 vurdere kopien.
De mente, der var tale om en forfalskning.
Derefter meldte  

 jeg [K] til politiet for falsk vidneforklaring.
Politiet bad i deres  

 efterforskning af sagen om at få den originale postbog udleveret.
Den  

 var imidlertid bortkommet.
Derefter indstillede politiet  

 efterforskningen.
 Jesper  Langtofte er stadig overbevist om, at kopien af  

 postbogen var forfalsket.
 Ove  Eriksen fra Farre ved Give er en anden af dem, der  

 har fået en inkassosag fra Nørreholm Planteskole på  

 halsen.
 Vi indgik en aftale om, at firmaet skulle plante og  

 vedligeholde plantningen på et område, der er lagt ud til brak,  

 fortæller  Ove  Eriksen.
Der kiggede da også en mand ud i august.
Han kunne  

 bare konstatere, at det var for sent at sprøjte.
Siden har vi intet  

 set til firmaet.
Men vi har fået en regning for besøget.
Senere  

 er der kommet to rykkere, og nu er sagen sendt til inkasso, fortsætter  

  Ove  Eriksen.
 Men vi har aldrig fået sprøjtet.
Han Vandt Poul  Gravgaard syd for Skive er en af de få, der  

 har vundet over Nørreholm Planteskole i en retssag.
Jeg reflekterede på en af hans annoncer fordi vi  

 skulle have plantet et læbælte.
Da konsulenten var på  

 besøg, fik han øje på noget pyntegrønt, vi har.  

 Det tilbød han at klippe.
Men han foreslog også, at vi skulle  

 plante lidt mere.
Jeg svarede, at han da gerne måtte lave et tilbud.
To  

 dage efter   den 8. oktober 1991 modtog jeg en ordrebekræftelse.
Jeg  

 ringede straks og sagde, at det måtte være en  

 misforståelse.
Det sagde kontordamen, at hun ville bringe videre.
Den  

 24. oktober ringede [K] og sagde, at nu kunne vi godt klippe  

 pyntegrønt.
Jeg svarede, at vi ingen aftale havde.
Den 29. oktober  

 bekræfter jeg skriftligt, at vi ikke har nogen aftale om at samarbejde.  

 Den 12. november modtager jeg en faktura på i alt 61.000 kroner som  

 betaling for tabt arbejdsfortjeneste på salg af pyntegrønt og  

 tabt fortjeneste på plantning af læhegn.
Først den 9. februar 1995 hører  Poul  

  Gravgaard igen fra planteskolen fra Holstebro.
Denne gang i form af en  

 stævning på 48.000 kroner plus moms.
Sagen ender i retten, og  

  Poul  Gravgaard slipper for at betale.
Grund: Nørreholm Planteskole  

 havde fortabt sit krav, fordi man i mere end tre år havde udvist  

 passivitet.
Retten tog ikke stilling til, om  Poul  Gravgaard kunne have  

 sluppet for at betale, alene fordi han tre uger efter at have modtaget  

 "ordrebekræftelsen" reagerede ved skriftligt at afvise samarbejdet med  

 Nørreholm Planteskole." Den 3. april 2000 bragte Dansk Landbrug endvidere  

 artiklerne "Papirer skal være i orden" og "Søg  

 råd hos fagfolk", der ligeledes omhandler Nørreholm  

 Planteskole.
 Klageren har krævet, at bladet skal bringe  

 følgende genmæle:
"I en artikel omtaler Dansk Landbrug, at Nørreholm  

 Planteskole er ekskluderet af Brancheforeningen Dansk  

 Planteskoleejerforening.
Over for denne oplysning meddeles det, at  

 Nørreholm Planteskole v/[K]'s ægtefælle ikke har  

 været optaget som medlem af Dansk Planteskoleejerforening, at Dansk  

 Planteskoleejerforening har bekræftet dette, og at Nørreholm  

 Planteskole ikke er blevet ekskluderet af Dansk Planteskoleejerforening." Klageren har oplyst, at han er daglig leder af  

 Nørreholm Planteskole, der ejes af hans hustru.
Klageren har anført, at god presseskik er  

 tilsidesat, idet artiklerne indeholder urigtige påstande og halve  

 historier, og at man reelt ikke har haft mulighed for at forsvare sig henset  

 til sagens kompleksitet.
Det er således ikke korrekt, at klageren  

 fremsender ordrebekræftelser til kunderne i stedet for tilbud, og det  

 er heller ikke korrekt, at man udfører mangelfuldt arbejde, som  

 anført i artiklerne.
Klageren har endvidere anført, at det er korrekt,  

 at indklagede kontaktede klageren forud for offentliggørelsen af den  

 første artikel, og at klageren fik tilsendt artiklen pr. telefax.  

 Indklagede tilrettede imidlertid ikke artiklen i overensstemmelse med  

 klagerens anvisninger, hvorefter klageren henviste til sin advokat.
Klagerens  

 advokat talte herefter med indklagede om artiklen, men godkendte den ikke.  

 Det er endvidere korrekt, at indklagede kontaktede klageren forud for  

 offentliggørelsen af de efterfølgende artikler, men indklagede  

 oplyste i telefonen, at der kun var et kvarter til deadline, og indklagede  

 havde derfor ikke tid til at høre klagerens forklaringer, hvilket er  

 kommet til udtryk i artiklerne ved, at klagerens version stort set ikke er  

 gengivet.
 Vedrørende de enkelte sager som omtales i  

 artiklerne har klageren anført følgende:
 Vedrørende artiklen bragt den 21. februar 2000 har  

 klageren anført, at overskriften "Regning for arbejde der ikke var  

 lavet" er usand, idet man har lavet et stykke konsulentarbejde, som man har  

 krævet betaling for, hvilket er en helt normal fremgangsmåde.
 Vedrørende artiklen bragt den 20. marts 2000 med  

 overskriften "Planteskole laver numre" som omtaler Nørreholm  

 Planteskoles forskellige telefonnumre fordelt over hele landet, har klageren  

 anført, at 1/3 af disse numre er bemandet, men når konsulenterne  

 er på kundebesøg, er telefonerne viderestillet til hovedkontoret  

 således, at folk ikke ringer forgæves, hvilket er en ganske  

 normal praksis indenfor rejsesektoren og servicesektoren.
I samme artikel omtales endvidere en retssag anlagt mod  

 Nørreholm Planteskole af  Kaj  Christensen.
Hertil har klageren  

 anført, at baggrunden for at man tiltrådte det forligsforslag  

  Kaj  Christensen fremlagde var, at selv om man havde vundet sagen, så  

 skulle man alligevel have dækket sagens omkostninger, for  Kaj  

  Christensen havde ingen penge.
Klageren kunne imidlertid have indkaldt 52  

 vidner, som alle har skrevet under på, at de er blevet snydt af  Kaj  

  Christensen.
Endvidere har klageren efterfølgende rettet op på  

 det mangelfulde arbejde, som  Kaj  Christensen har udført.
 Vedrørende artiklen bragt i bladet den 20. marts  

 2000 med overskriften "Planter med dårlig grokraft", som omtaler sagen  

 med  Ole  Krogtofte, har klageren anført, at man overholdte den  

 aftale, man havde med  Ole  Krogtofte, samt at det forhold at  Ole  Krogtofte  

 senere fortrød denne aftale ikke skal komme Nørreholm  

 Planteskole til skade.
I samme artikel omtales endvidere en sag med  Søren  

  Nielsen, hvortil klageren har anført, at både  Søren  

  Nielsen og Nørreholm Planteskole er blevet snydt af  Kaj  Christensen  

 i denne sag, hvilket man imidlertid først opdagede i januar 2000. Det  

 er ikke korrekt, at  Søren  Nielsen fik 6500 træer til  

 erstatning for 29000 udgåede.  Søren  Nielsen havde fået  

 plantet 29000 planter, hvoraf 3000 var gået ud.
Klageren gav herefter  

  Søren  Nielsen 6500 nye planter, hvoraf de 3500 var betaling for, at  

  Søren  Nielsen selv skulle plante de 3000, som var gået ud.
 I samme artikel omtales tillige en sag med  Carl  Erik  

  Frimor, hvortil klageren har anført, at der ikke blev indgået  

 forlig i sagen, idet  Poul  Erik  Frimor krævede en dom, der blev en  

 50/50 dom.
 I samme artikel omtales også en sag med  Keld  

  Povlsen, hvortil klageren har anført, at en stor del af  Keld  

  Povlsens beplantning var harebidt, men at dette ikke skyldes fejl hos  

 klageren.
I samme artikel omtales endvidere en sag med  Rene  

  Larsen, hvortil klageren har anført, at man ikke skylder  Rene  

  Larsen noget.
Efter at klagerens samarbejde med  Rene  Larsen  

 ophørte, fortsatte  Rene  Larsen med at udføre arbejde i strid  

 med en konkurrenceklausul, hvorfor klageren startede en sag mod ham.
Klageren  

 blev efterfølgende opmærksom på, at  Rene  Larsen ikke  

 ejede en krone, hvorfor man valgte at stoppe sagen mod ham.
Vedrørende artiklen med overskriften "Det ligner  

 bondefangeri" bragt i bladet den 20. marts 2000, der omtaler en sag med  

  Jesper  Langtofte, har klageren anført, at  Jesper  Langtofte havde  

 bestilt varer to steder samtidig, og at han tabte den sag, som klageren havde  

 anlagt mod ham.  Jesper  Langtoftes politianmeldelse mod klageren holdt  

 heller ikke, og sagen endte som den skulle.
Klageren krævede dog kun  

 kr. 6.390,39 af  Jesper  Langtofte og ikke kr. 20.000, som anført i  

 artiklen.
I samme artikel omtales endvidere en sag med  Ove  

  Eriksen, hvortil klageren har anført, at  Ove  Eriksen fik plantet i  

 foråret 1999. Senere bestilte  Ove  Eriksen klageren til at  

 vedligeholde beplantningen, men på det tidspunkt var ukrudtet så  

 langt fremme, at det var umuligt at komme i bund med det.
Klageren har  

 efterfølgende aftalt med  Ove  Eriksen, at man i foråret 2000  

 sprøjter arealet uden beregning.
I øvrigt har klageren ikke  

 sendt kravet mod  Ove  Eriksen til inkasso.
 I samme artikel omtales tillige en sag mod  Poul  

  Gravgaard, hvortil klageren har anført, at man alene tabte sagen  

 på grund af forældelse, for  Poul  Gravgaard havde misligholdt  

 aftalen med klageren.
Klageren har vedrørende kravet om genmæle  

 anført, at det er usandt, når det i artiklen med overskriften  

 "Planteskole laver numre" anføres, at Nørreholm Planteskole er  

 blevet ekskluderet af Dansk Planteskoleejerforening, for virksomheden har  

 aldrig været medlem, hvilket [K] har fortalt bladet.
Derimod har [K]  

 tidligere virksomhed Nørreholm Skoventreprenør været  

 medlem af Dansk Planteskoleejerforeningen i en kort periode, men [K] meldte  

 virksomheden ud i 1992. Klageren kræver derfor, at bladet skal bringe  

 ovennævnte genmæle.
Klageren er derimod ikke interesseret i, at  

 indklagede bringer hele brevet fra Dansk Planteskoleejerforening af 28. marts  

 2000, for visse af passagerne i skrivelsen er tvivlsomme.
Indklagede har anført, at artiklerne indeholder en  

 række oplysninger om Nørreholm Planteskoles forretningsmetoder,  

 og at oplysningerne bygger på en grundig research, der omfatter  

 interviews med omkring 20 personer, hvoraf de fleste har været ude for  

 at få tilsendt en ordrebekræftelse i stedet for et tilbud.
En  

 række af disse personer er navngivet i bladet, og man har herudover  

 haft kontakt med en lang række kilder, der ikke er citeret i bladet,  

 men som har givet udtryk for tilsvarende oplevelser.
Indklagede har endvidere anført, at man forud for  

 offentliggørelsen af artiklerne har kontaktet Nørreholm  

 Planteskole.
Da indklagede havde udarbejdet den første af artiklerne,  

 kontaktede man således klageren for at få hans kommentarer og  

 telefaxede samtidig artiklen til ham. [K] reagerede ved at meddele, at  

 indklagede ikke måtte bringe artiklen.
Senere meddelte [K], at han ikke  

 ønskede at kommentere sagen, og henviste til sin advokat, som  

 imidlertid ikke kunne påvise fejl i artiklen.
I forbindelse med de  

 efterfølgende artikler rettede indklagede på ny henvendelse til  

 for at få hans kommentar til den generelle anklage om, at det  

 skulle være en del af hans forretningsstrategi at fremsende  

 ordrebekræftelser i stedet for tilbud.
Indklagede anmodede derimod ikke  

 klageren om at kommentere de enkelte sager.
Indklagede anmodede endvidere [K]  

 om at kommentere Dansk Planteskoleejerforenings oplysning om, at der har  

 været omkring 50 sager, hvor planteskolens kunder har bedt om et  

 tilbud, men hvor de i stedet har fået en ordrebekræftelse.
Hertil  

 svarede [K], at der højst var tale om ti af sådanne sager, og at  

 de havde en anden baggrund, nemlig at kunderne ønskede at løbe  

 fra de indgåede aftaler, hvilket er refereret i bladet.
Indklagede har tillige anført, at man ordret har  

 gengivet interviewet vedrørende firmaets mange afdelinger og  

 telefonnumre, samt at samtalen med [K] sluttede med, at han lagde  

 røret på.
Hertil kommer, at bladet ikke efterfølgende er  

 blevet kontaktet af [K] eller af andre kilder, som har følt sig  

 forkert citeret.
Klageren har således fået udstrakt mulighed for  

 at redegøre for sine synspunkter, og god presseskik er derfor ikke  

 overtrådt.
Indklagede har vedrørende klagerens krav om  

 genmæle anført, at oplysningen i bladet om at Nørreholm  

 Planteskole er blevet ekskluderet af Dansk Planteskoleejerforening bygger  

 på et interview med  Bent  Leonhard fra foreningen, men at man  

 efterfølgende er blevet opmærksom på, at der kan  

 være behov for én præcisering af, hvordan eksklusionen er  

 foregået.
Indklagede er således indstillet på at  

 offentliggøre brevet fra Dansk Planteskoleejerforening af 28. marts  

 2000, hvori foreningen redegør for sagens sammenhæng, hvorimod  

 man afviser at bringe klagerens genmæle.
 Brevet har følgende ordlyd:
 "Tak for Deres brev af g.d., som vi har modtaget i  

 fortsættelse af Deres mands brev af 24. ds.
Vi kan af foreningens optegnelser konstatere, at  

 planteskolen Nørreholm Skoventreprenør v/[K] (Deres mand) var  

 medlem af Dansk Planteskoleejerforening (DPF) tilbage i begyndelsen af  

 1990'erne.
I slutningen af 1991 meddelte DPF Nørreholm  

 Skoventreprenør v/[K], at foreningen fandt grundlag for eksklusion.  

 Denne eksklusionssag endte med, at Deres mand udmeldte firmaet  

 Nørreholm Skoventreprenør af DPF.
Da Nørreholm Skoventreprenør v/[K] i 1994  

 går konkurs/kommer i økonomiske vanskeligheder, sker der  

 ifølge Deres mands brev af 24. ds. en overdragelse af  

 virksomheden/virksomhedens aktiver fra Deres mand til Dem.
Det foreligger  

 ikke oplyst for DPF, om det er virksomheden Nørreholm  

 Skoventreprenør, der sælges til Dem eller om De alene overtager  

 visse nærmere bestemte aktiver.
 Det fremgår af Deres mands brev af 24. marts  

 d.å., at De herefter i 1994 "opstartede Nørreholm  

 Planteskole".
 Det er uklart for DPF, om Nørreholm Planteskole  

 reelt er en ny virksomhed, eller om der er tale om en videreførelse af  

 den oprindeligt af Deres mand personligt drevne virksomhed, Nørreholm  

 Skoventreprenør, som blot har ændret navn til Nørreholm  

 Planteskole og ændret ansvarlig indehaver.
 Vi kan imidlertid bekræfte, at Nørreholm  

 Planteskole v/[K]'s hustru ikke har været optaget som medlem af  

 DPF.
Såfremt der ved den såkaldte opstart af  

 Nørreholm Planteskole i 1994 var tale om en reel ny virksomhed, skal  

 vi beklage, at vi har fået sammenblandet den tidligere virksomhed  

 Nørreholm Skoventreprenør v/[K] med den nuværende  

 virksomhed Nørreholm Planteskole v/[K]'s hustru.
Vi tillader os at  

 tilføje, at den i så fald skete sammenblanding dog for os at se  

 er relativ forståelig i betragtning af, at begge  

 planteskolevirksomheder bærer det karakteristiske navn Nørreholm  

 samt i betragtning af det familiemæssige bånd mellem den  

 første Nørreholm planteskolevirksomhed, Nørreholm  

 Planteskole.   I øvrigt har virksomheden i almindelig omtale i  

 branchen altid heddet Nørreholm Planteskole." I sagens behandling har følgende  

 nævnsmedlemmer deltaget: Jørgen Nørgaard, Ulrik  

 Holmstrup, Finn Rowold og Ole Askvig.
 Pressenævnet udtaler:
 Fristen for klager over overtrædelser af god  

 presseskik er 4 uger fra offentliggørelsen i et massemedie, jf.  

 medieansvarslovens § 34, stk.2. Da klageren først rettede henvendelse  

 til Pressenævnet ved brev af 4. april 2000, er fristen overskredet for  

 så vidt angår artiklen fra den 21. februar 2000, hvorfor klagen  

 afvises vedrørende denne artikel, jf. medieansvarslovens § 43, stk.  

 3.
 Vedrørende de øvrige artikler  

 bemærkes, at Pressenævnet ikke har kompetence til at  

 afgøre, om det er korrekt, at klageren har fremsendt bindende  

 ordrebekræftelser til kunderne i stedet for tilbud, eller om klageren  

 har udført mangelfuldt arbejde, som oplyst i artiklerne.
Artiklerne indeholder i vidt omfang interviews med  

 navngivne personer, der enten har været ansat hos klageren, eller som  

 har været/er kunder hos klageren.
Forud for offentliggørelsen af  

 artiklerne rettede indklagede endvidere henvendelse til klageren for at  

 få hans kommentarer.
En række af oplysningerne i artiklerne  

 må antages at være skadelige og krænkende for klageren og  

 for klagerens fremtidige muligheder for at drive virksomhed.
Da oplysningerne  

 imidlertid i vid udstrækning er søgt efterprøvet ved  

 forelæggelse for klageren, og da klagerens kommentarer til  

 oplysningerne i en vis udstrækning er gengivet i artiklerne, finder  

 Pressenævnet ikke, at god presseskik er tilsidesat.
Af brevet af 28. marts 2000 fra Dansk  

 Planteskoleejerforening, fremgår det bl.a., at [K]'s tidligere  

 virksomhed Nørreholm Skoventreprenører var indstillet til  

 eksklusion af foreningen i 1991, samt at virksomheden eller dele heraf i  

 forbindelse med nogle økonomiske problemer blev overført til  

 hustru i 1994, og at hun herefter startede Nørreholm  

 Planteskole.
På baggrund af disse oplysninger finder Pressenævnet  

 ikke, at oplysningen i bladet om at Nørreholm Planteskole er blevet  

 ekskluderet af Dansk Planteskoleejerforening er en sådan faktisk  

 forkert oplysning, som efter medieansvarslovens § 36 berettiger klageren til  

 at få bragt et genmæle.
 Afsagt den 9. august 2000.
