Klage  

 over blødning i bryst efter brystforstørrende operation Nævnet fandt ikke grundlag for at kritisere den læge,  

 som opererede patienten, idet den efterfølgende blødning i brystet måtte  

 betragtes som en hændelig komplikation til indgrebet.
Nævnet lagde vægt på, at der ved operationen blev  

 foretaget indsnit omkring det brune område rundt om brystvorten, og at der  

 blev  

 skåret igennem selve brystkirtelvævet, hvorefter protesen blev placeret under  

 brystkirtelvævet.
Der blev under indgrebet foretaget standsning af blødning  

 med  

 elektrokoagulation.
 Det var nævnets opfattelse, at den flænge i  

 kirtelvævet, som efterfølgende blev syet sammen, var det snit i brystvævet,  

 hvorigennem protesen var lagt (operationssåret), og at det udsivende blod og  

 den opståede blodansamling havde bevirket, at sårrandene var blevet presset  

 fra  

 hinanden.
 Det var endvidere nævnets vurdering, at indtagelsen af  

 fiskeolie ikke kontraindicerede udførelsen af den planlagte operation, samt  

 at  

 det ikke var kritisabelt, at patienten ikke forud for operationen blev  

 behandlet med medicin henblik på forebyggelse af blødning.
