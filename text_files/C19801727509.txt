Hermed udsendes vejregler for beplantning udarbejdet ved vejregeludvalgets  

 foranstaltning.
Reglerne er fastsat i medfør af § 6 i lov om offentlige veje  

 (lovbekendtgørelse nr. 585 af 20. november 1975).
 Reglerne indeholder bestemmelse om placering af beplantning, specielt  

 træer, på offentlige vejareal samt bestemmelser om planlægning, projektering,  

 anlæg og vedligeholdelse af beplantning på offentlige veje.
Reglerne indeholder vejledninger og retningslinier, men ikke bestemmelser,  

 der er bindende for vejbestyrelserne.
Man skal dog i tilknytning til  

 retningslinien i vejregelhæftets side 1 om træers placering i forhold til  

 kørebanekanten henstille til vejbestyrelserne, at der i forbindelse med en  

 eventuel beslutning om at anvende en mindre afstand i hvert enkelt tilfælde  

 foretages en konkret vurdering af de færdselssikkerhedsmæssige konsekvenser  

 af beslutningen, og at der i tilknytning hertil træffes beslutning om  

 etablering af fornødne sikkerhedsmæssige afværgeforanstaltninger f.eks.  

 hastighedsbegrænsning.
Samtidig md udsendelsen af vejreglerne udsender vejdirektoratet et  

 informationshæfte om beplantning, der indeholder en nærmere redegørelse for  

 problemerne omkring beplantning langs veje og derfor naturligt bør anvendes i  

 forbindelse med de hermed udsendte vejregler.
Hæftet kan rekvireres i  

 vejdirektoratet, Havnegade 23, postboks 2169, 1016 København K., telefon (01)  

 11 33 38.
Formålet med vejreglerne og informationshæftet er at give vejbestyrelserne  

 orientering om de foreliggende muligheder for at anvende beplantning langs  

 vejene til at forbedre de færdselssikkerhedsmæssige forhold ved forbedring af  

 den optiske føring, værne mod blænding, fejlkørsel, sidevind og sne til at  

 forbedre et vejanlægs miljømæssige og æstetiske kvaliteter.
Forudsætningen  

 for anvendelse af beplantning er dog, at der tages fornødent hensyn til de  

 uheldige konsekvenser, der er forbundet med, at nogle ulykker, hvor et  

 køretøj rammer et træ, vil forløbe alvorligere, end hvis der ikke havde været  

 nogen træbevoksning.
 Anvendelse af reglerne må forventes at medføre en reduktion af  

 personskaderne, idet reglerne sigter på at fremme den beplantning, som vil  

 forbedre færdselssikkerheden.
