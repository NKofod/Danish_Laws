 »Under henvisning til stedfundne drøftelser med skolelederne ved  

 ergoterapeutskolerne samt Foreningen af autoriserede Ergoterapeuter  

 fastlægges hermed i medfør af § 8, stk. 1, i overenskomsten af 28. september  

 1977 mellem finansministeriet, Foreningen af autoriserede Ergoterapeuter og  

 Danske Fysioterapeuter vedrørende løn- og ansættelsesforhold for  

 undervisningsassistenter ved terapiassistentskolerne følgende retningslinier  

 for frigørelse af undervisningsassistenter ved ergoterapeutskoler for visse  

 af de dem ifølge overenskomsten påhvilende pligtige undervisningstimer med  

 henblik på varetagelse af en række til undervisningen nært knyttede opgaver:
Til deltagelse i konferencer afsættes 2 arbejdstimer ugentlig i  

 undervisningsperioden pr. ansat undervisningsassistent, d.v.s. 76  

 arbejdstimer pr. år.
Dette indebærer, at pligtige ugentlige  

 undervisningstimetal reduceres med 44/40 undervisningstime pr.  

 undervisningsassistent.
Til intern uddannelse/efteruddannelse afsættes 1 arbejdstime ugentlig i  

 undervisningsperioden pr. ansat undervisningsassistent, d.v.s. 38  

 arbejdstimer årligt.
Det pligtige ugentlige undervisningstimetal reduceres  

 som følge heraf med 22/40 undervisningstime pr. undervisningsassistent.
Til deltagelse i instruktørmøder afsættes 8 arbejdstimer årligt pr. ansat  

 undervisningsassistent.
Det pligtige undervisningstimetal reduceres som følge  

 heraf på årsbasis med 176/40 undervisningstime pr. undervisningsassistent.
Endvidere bemyndiges skolelederen til ved ansættelse af nye  

 undervisningsassistenter at meddele reduktion for undervisningstimer svarende  

 til i alt 70 arbejdstimer pr. nyansat.
Disse timer anvendes til supervision  

 af nyansatte undervisningsassistenter.
Ovenstående retningslinier træder i kraft den 1. juli 1978 og har virkning  

 foreløbig til den som et resultat af det pågående udvalgsarbejde vedrørende  

 ergo- og fysioterapeutuddannelsen forventede revision af disse uddannelser  

 iværksættes.
Man skal anmode skolen om til indenrigsministeriet at  

 indberette, hvilke økonomiske konsekvenser de pågældende retningslinier må  

 forventes at ville have for skolen i finansårene 1978 og 1979. » P.
M.
V.
 E.B.
