 I medfør af § 23, stk. 1, i lov om folkekirkens økonomi fastsættes herved  

 følgende bestemmelser om stiftsøvrighedernes bestyrelse af kirkernes og  

 præsteembedernes kapitaler og andre kapitaler.
I.
Kirkernes kapitaler § 1.  Kirkernes kapitaler, der administreres blandt  

 stiftsmidlerne, er:
 1. Kirketiendemidler (kapitaler, der hidrører fra  

 afløsning af kirketiende).
 2. Gravstedskapitaler (engangsvederlag for  

 gravstedsvedligeholdelse) samt andre kapitaler vedrørende kirkegårdenes  

 vedligeholdelse og drift, som indbetales til forvaltning blandt  

 stiftsmidlerne.
 3. Salgs- eller erstatningssummer, der er fremkommet  

 ved salg eller anden afståelse af rettigheder over kirkers faste ejendom.
 4. Kapitaler, fremkommet ved afløsning af grundbyrder,  

 der tilkom kirkerne.
 5. Degnemidlerne i de sønderjydske landsdele.
 6. Andre kapitaler, som tilhører kirkerne, og som ikke  

 i følge særlig hjemmel bestyres af menighedsrådet.
 § 2.  Bortset fra fornøden disponibel beholdning  

 anbringes kirkemidlerne:
Stk. 2.  Ejer en kirke kapitaler, der bestyres af  

 menighedsrådet uden for stiftsmidlerne, kan stiftsøvrigheden bestemme, at  

 kirken optager lån af sådanne kapitaler.
De nærmere vilkår for forrentning og  

 tilbagebetaling fastsættes af stiftsøvrigheden.
 § 3.  Taksten for vedligeholdelse af gravsteder i een  

 fredningsperiode, hvor vedligeholdelsespligten træder i kraft straks ved  

 beløbets indbetaling, fastsættes i kirkegårdens vedtægt, som stiftsøvrigheden  

 skal godkende.
 § 4.  I andre tilfælde skal vederlag for  

 vedligeholdelse af gravsteder i hvert enkelt tilfælde godkendes af  

 stiftsøvrigheden.
 § 5.  Når vedligeholdelsesperioden er udløbet,  

 bestyres vederlaget for gravstedsvedligeholdelse fortsat af stiftsøvrigheden  

 (hjemfaldne gravstedskapitaler). Stiftsøvrigheden kan dog godkende, at  

 hjemfaldne kapitaler udbetales til vedkommende kirkekasse til arbejder  

 vedrørende kirkegården eller kirken.
 § 6.  Nærmere regler om kapitalernes forvaltning  

 fastsættes af kirkeministeriet.
II.
Præsteembedernes kapitaler § 7.  Præsteembedernes kapitaler, som administreres  

 blandt stiftsmidlerne, er:
 1. Kapitaler, der hidrører fra afløsning af  

 præstetiende.
 2. Salgs- eller erstatningssummer, der hidrører fra  

 salg eller anden afståelse af rettigheder over præsteembeders faste ejendom.
 3. Kapitaler, der hidrører fra afløsning af  

 præsteembeders jordrenterettigheder.
 4. Kapitaler, der hidrører fra afløsning af  

 præsteembeders grundbyrderettigheder.
 5. Andre kapitaler, som tilhører præsteembederne, og  

 som ikke i følge særlig hjemmel bestyres af menighedsrådet.
 § 8.  Bortset fra fornøden disponibel beholdning  

 anbringes præstemidlerne:
 § 9.  Renter og afdrag vedrørende præsteembedernes  

 pantebreve, fremkommet i forbindelse med salg af fast ejendom, inddrages  

 blandt stiftsmidlerne og bestyres af stiftsøvrigheden, med mindre  

 kirkeministeriet tillader anden bestyrelse i det enkelte tilfælde.
 § 10.  Kirkeministeriet kan tillade, at salgs- og  

 erstatningssummer vedrørende rettigheder over præsteembeders faste ejendom  

 udbetales til vedkommende kirkekasse (præstegårdskasse) i forbindelse med  

 erhvervelse af anden fast ejendom eller lignende.
 § 11.  Nærmere regler om kapitalernes forvaltning  

 fastsættes af kirkeministeriet.
III.
Legater § 12.  Ud over kirkernes og præsteembedernes kapitaler  

 administrerer stiftsøvrigheden legatmidler i overensstemmelse med de hidtil  

 gældende bestemmelser, jfr. senest justitsministeriets bekendtgørelse nr. 97  

 af 15. marts 1985 om anbringelse af fondes midler og bestyrelsesvederlag m.v.  

 Kirkeministeriet kan fastsætte nærmere regler herom.
IV.
Ikrafttrædelsesbestemmelser § 13.  Bekendtgørelsen træder i kraft ved  

 bekendtgørelsen i Lovtidende.
