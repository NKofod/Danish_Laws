Vejledning om  

  funktions- og kvalifikationstillæg til sognemedhjælpere (Til stiftsøvrighederne, provstiudvalgene og  

 menighedsrådene) I Kirkeministeriets cirkulære af 15. februar 2000 om  

 løn- og ansættelsesvilkår for sognemedhjælpere blev  

 der fastsat nærmere regler for bl.a. aflønning af  

 sognemedhjælpere.
I forlængelse heraf har ministeriet efter  

 forhandling med Foreningen af Sognemedhjælpere i Danmark udarbejdet  

 nedenstående kriterier for funktions- og kvalifikationstillæg  

 samt beløbsstørrelser på tillæggene ud fra  

 bestemmelsen i cirkulærets § 8.
Tillæggene kan tillægges en  

 sognemedhjælper af menighedsrådet efter forhandling med  

 Foreningen af Sognemedhjælpere i Danmark.
Tillæggene kan  

 være varige eller midlertidige.
Man kan også tænke sig  

 såkaldte "kvik-tillæg" dvs. et engangsvederlag, som  

 ydes omgående i forbindelse med en enkeltstående  

 ekstraordinær indsats.
Tillæggene er ukvoterede.
1. Kriterier for funktionstillæg ¯ Specialistfunktioner (f.eks. varetagelse af særlige  

 arbejdsopgaver) ¯ Ledelseskompetence, herunder personaleledelse ¯ Selvstændig beslutningskompetence ¯ Kompleks opgavevaretagelse ¯ Konsulentfunktioner ¯ Oplærings- eller uddannelsesfunktioner (f.eks.  

 kollegial oplæring eller videregivelse af viden til andre gennem  

 kurser, seminarer) ¯ Omstillings- og udviklingsopgaver ¯ Projektdeltagelse ¯ IT-brugeransvarlig ¯ Planlægnings- og/eller koordineringsopgaver ¯ Kompensation for særlige ulemper (f.eks.  

 ansættelse i flere sogne) 2. Kriterier for kvalifikationstillæg ¯ Efter- og videreuddannelse (kan også være  

 udveksling, udstationering, on-the-job træning, undervisningsjob eller  

 uddannelsesorlov) ¯ Arbejdskendskab, herunder erhvervserfaring af betydning  

 for udførelsen af jobbet (f.eks. bredde i indsigt og erfaring og  

 kendskab til beslægtede fag- og arbejdsområder, kan være  

 intern eller ekstern arbejdserfaring) ¯ Fleksibilitet (f.eks. evne og vilje til at påtage  

 sig nye arbejdsfunktioner) ¯ Fornyelse og strategisk tænkning ¯ Arbejdskvalitet og effektivitet (f.eks. evne til at  

 udføre arbejdsopgaver hurtigt og korrekt også i situationer  

 præget af usikkerhed og tidspres) ¯ Selvstændighed i jobbet (f.eks. udfarende,  

 opsøgende, kommunikerende og opfattes som en attraktiv  

 samarbejdspartner af andre) ¯ Engagement, formidlingsevne og gennemslagskraft (f.eks.  

 aktivt bidrager til at højne arbejdspladsens renommé og styrker  

 arbejdspladsens budskab i den offentlige debat og påvirker  

 øvrige myndigheders beslutninger) ¯ Jobopfyldelse ¯ Erfaring fra jobrokering, jobbytte eller lignende ¯ Individuelle resultater ¯ Balancen i forhold til tilsvarende stillinger på det  

 øvrige arbejdsmarked ¯ Rekruttering og fastholdelse 3. Tillæggenes størrelse.
 Tillæggene forhandles og fastsættes lokalt og  

 udgør et af følgende afrundede grundbeløb pr. 1. oktober  

 1997:
¯ 5.000 kr., 11.500 kr., 15.000 kr., 19.700 kr., 24.000 kr.,  

 39.200 kr.
