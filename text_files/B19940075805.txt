I medfør af § 11, stk. 6, og § 19, stk. 2, i lov om skibes besætning, jf. lovbekendtgørelse nr. 105 af 7. februar 1994, og efter bemyndigelse i bekendtgørelse nr. 570 af 26. september 1988 fastsættes:
 § 1.  Ingen må efter 1. september 1994 udføre arbejde  

 om bord i et fiskeskib, uanset skibets tonnage, uden at have gennemført et af  

 Søfartsstyrelsen godkendt sikkerhedskursus for fiskere og have erhvervet  

 bevis herfor, med mindre vedkommende kan dokumentere at have været  

 beskæftiget med sådant arbejde inden denne dato.
 § 2.  Fra 1. september 1996 skal enhver, der udfører  

 arbejde om bord i et fiskeskib, uanset skibets tonnage, have gennemført et af  

 Søfartsstyrelsen godkendt sikkerhedskursus for fiskere og have erhvervet  

 bevis herfor, med mindre vedkommende kan dokumentere mindst 2 års  

 beskæftigelse med sådant arbejde inden for de seneste 5 år forud for nævnte  

 dato.
 § 3.  Undtaget fra bestemmelserne i §§ 1 og 2 er  

 personer, der alene udfører reparations- og vedligeholdelsesarbejder om bord  

 eller alene arbejder om bord, medens skibet er i havn.
 § 4.  Overtrædelse af denne bekendtgørelse straffes  

 med bøde.
 § 5.  Bekendtgørelsen træder i kraft den 1. september  

 1994.
