Bekendtgørelse af lov om udligning af  

 visse kommunale og amtskommunale udgifter til merværdiafgift og om det  

 kommunale momsfond Herved bekendtgøres lov nr. 212 af 16. maj 1984 om  

 udligning af visse kommunale og amtskommunale udgifter til  

 merværdiafgift og om det kommunale momsfond med de ændringer, der  

 følger af lov nr. 948 af 23. december 1986, lov nr. 192 af 29. marts  

 1989, lov nr. 386 af 13. juni 1990, lov nr. 449 af 30. juni 1993, lov nr.  

 1133 af 21. december 1994, lov nr. 385 af 14. juni 1995, lov nr. 355 af 2.  

 juni 1999, lov nr. 1098 af 29. december 1999 og lov nr. 145 af 25. marts  

 2002.
 § 1. De udgifter, kommuner og amtskommuner har til  

 betaling af afgift i henhold til merværdiafgiftsloven ved køb af  

 varer og tjenesteydelser, udlignes efter reglerne i denne lov.
 Stk. 2. Indenrigs- og sundhedsministeren kan fastsætte  

 regler om, at udgifter, der er omfattet af stk. 1, ikke indgår i  

 udligningsordningen.
 § 2. Gennem udligningsordningen modtager  

 kommunerne og amtskommunerne beløb, der svarer til de enkelte  

 kommuners og amtskommuners udgifter efter § 1.
 Stk. 2. Når der er gået mere end fem år  

 efter udgangen af et regnskabsår, har en kommunalbestyrelse eller et  

 amtsråd ikke længere krav på at modtage beløb  

 svarende til udgifter, som er omfattet af § 1, og som er afholdt i  

 regnskabsåret.
 Stk. 3. Indenrigs- og sundhedsministeren bemyndiges til i  

 ganske særlige tilfælde at lade udgifter efter § 1  

 refundere, uanset at de er afholdt i regnskabsår, der ligger forud for  

 den i stk. 2 nævnte frist.
§ 3. Samtlige kommuner og amtskommuner bidrager  

 til de årlige samlede beløb efter § 2, som opgøres  

 for henholdsvis kommuner og amtskommuner under et.
Bidragene fordeles i  

 overensstemmelse med §§ 10 og 17 i lov om kommunal udligning og  

 generelle tilskud til kommuner og amtskommuner i forhold til de enkelte  

 kommuners og amtskommuners andel af det samlede kommunale henholdsvis  

 amtskommunale beskatningsgrundlag, jf. dog § 33 i den nævnte lov.  

 De årlige samlede beløb efter § 2, som kommuner og  

 amtskommuner bidrager til, tillægges efterreguleringer  

 vedrørende tidligere år, jf. stk. 3 og 4.
 Stk. 2. Til brug for kommunernes og amtskommunernes  

 budgettering af bidrag til de samlede beløb efter stk. 1 udmelder  

 indenrigs- og sundhedsministeren senest 1. juli i året før  

 tilskudsåret et foreløbigt beløb herfor for henholdsvis  

 kommuner og amtskommuner.
 Stk. 3. Efter udløbet af tilskudsåret beregnes  

 på grundlag af de faktisk udbetalte beløb efter § 2 et  

 endeligt beløb efter stk. 1. Forskellen mellem det endelige  

 beløb og det foreløbige beløb efter stk. 2  

 indregnes i de samlede årlige beløb efter stk. 1 for  

 tilskudsåret 2 år efter det tilskudsår, som  

 forskelsbeløbet vedrører.
 Stk. 4. Når oplysninger om de faktiske  

 beskatningsgrundlag for tilskudsåret foreligger, foretages i  

 overensstemmelse med § 33 i lov om kommunal udligning og generelle  

 tilskud til kommuner og amtskommuner en efterregulering mellem henholdsvis  

 kommunerne og amtskommunerne af beløbet efter stk. 2.  

 Medfører efterreguleringen, at der opstår et ufordelt  

 restbeløb i forhold til beløbet efter stk. 2, indregnes  

 det i de samlede årlige beløb efter stk. 1 for  

 tilskudsåret 3 år efter det tilskudsår, som det ufordelte  

 restbeløb vedrører.
 § 4. (Ophævet).
 § 5. Indenrigs- og sundhedsministeren  

 fastsætter nærmere regler om opgørelsen af beløb  

 efter § 2 og bidrag efter § 3.
 Stk. 2. Indenrigs- og sundhedsministeren fastsætter  

 nærmere regler om ordningens administrative tilrettelæggelse,  

 herunder om, hvorledes Københavns, Frederiksberg og Bornholms  

 Kommuner, Hovedstadens Sygehusfællesskab samt Hovedstadens  

 Udviklingsråd indgår i ordningen.
 § 6. Midlerne i det kommunale momsfond, der er  

 oprettet i henhold til § 39, stk. 4, i merværdiafgiftsloven,  

 jfr. lovbekendtgørelse nr. 369 af 1. juli 1982, anvendes til  

 finansiering af uddannelses- og forskningsvirksomhed af betydning for  

 amtskommunerne og kommunerne samt i øvrigt til finansiering af  

 fælleskommunale opgaver.
Stk. 2. Indenrigs- og sundhedsministeren fastsætter de  

 nærmere regler for fondets bestyrelse og virksomhed.
Ministeren kan  

 herunder fastsætte bestemmelser om fondets adgang til at påtage  

 sig hæftelse for forpligtelser i medfør af løn- og  

 øvrige ansættelsesvilkår for personale, der ansættes  

 til løsning af opgaver inden for fondets virksomhedsområde.
Stk. 3. Indenrigs- og sundhedsministeren yder et årligt  

 tilskud til fondet.
Tilskuddet for 1986 fastsættes til 50 mio. kr.  

 Tilskuddet for 1987 fastsættes til 50,100 mio. kr.
Tilskuddet reguleres  

 fra 1991 een gang årligt med satsreguleringsprocenten, jf. lov om en  

 satsreguleringsprocent.
For 1994 forhøjes tilskuddet med 4,7 pct. ud  

 over satsreguleringsprocenten og for hvert af årene 1995-97 med en  

 procent ud over satsreguleringsprocenten svarende til den nedregulering, der  

 følger af forhøjelsen af arbejdsmarkedsbidragene.
 § 7. Loven træder i kraft dagen efter  

 bekendtgørelsen i Lovtidende og har virkning fra og med det kommunale  

 regnskabsår 1985.
 § 8. Loven gælder ikke for  

 Færøerne og Grønland.
 Lov nr. 145 af 25. marts 2002 om ændring af  

 forskellige love som følge af sammenlægningen af de bornholmske  

 kommuner, der vedrører og ændrer § 5, stk. 2,  

 indeholder følgende ikrafttrædelsesbestemmelse:
§ 78 Stk. 1. Loven træder i kraft den 1. januar 2003, jf. dog  

 § 79 stk. 1.1) Stk. 2. - - - Indenrigs- og Sundhedsministeriet, den 25.  

 juli 2002 Lars Løkke Rasmussen /Paul Schüder 1)   § 79, stk. 1 i lov nr. 145 af 25.  

 marts 2002 har ingen virkning for nærværende  

 lovbekendtgørelse.
