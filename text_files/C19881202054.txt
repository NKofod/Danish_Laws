Meddelt, at ministeriet ikke kan tillade, at en kiste begraves på  

 privat ejendom Kirkeministeriets skrivelse af 8. februar 1988 til Jens Thorsen, Rønne.
 I et hertil indsendt andragende af 26. januar 1988 har De ansøgt om, at  

 Deres kiste til sin tid må blive begravet på den Dem tilhørende ejendom,  

 matr.nr. 21a, Nyker by, Nyker.
 I denne anledning skal man meddele, at ministeriet i en længere årrække  

 har fulgt en meget restriktiv praksis med hensyn til meddelelse af tilladelse  

 til anlæg af private begravelsespladser.
 Denne praksis er lagt til grund for udformningen af bestemmelsen i lov nr.  

 346 af 26. juni 1975 om begravelse og ligbrænding § 16, stk. 3, jf.  

 Kirkeministeriets cirkulære af 1. december 1975 om begravelse og ligbrænding,  

 afsnit V, 1, stk. 3, hvorefter sådan tilladelse kun gives aldeles  

 undtagelsesvis, når særlige grunde taler derfor.
 Da sådanne grunde ikke ses at foreligge i dette tilfælde, ser ministeriet  

 sig ikke i stand til at imødekomme det ansøgte.
 Opmærksomheden henledes på, at der efter praksis under iagttagelse af  

 visse nærmere betingelser gives tilladelse til nedsættelse af urner på større  

 private ejendomme.
