Kundgørelse om forskrifter for  

 Politiets Regnskabssystemer I henhold til § 4, stk. 2 og § 29, stk. 2 i  

 Justitsministeriets lovbekendtgørelse nr. 654 af 20. september 1991 om  

 offentlige myndigheders registre fastsættes følgende:
 Kapitel 1.
 Systemets navn og formål m.v.
 § 1. Systemets navn er Politiets Regnskabssystem,  

 der består af en Kasse- og Bogføringsdel samt en Bøde- og  

 Omkostningsdel.
 § 2. Rigspolitichefen er registeransvarlig  

 myndighed.
§ 3. Systemets formål er - til brug for  

 politiets operative, administrative og statistikmæssige opgaver for så vidt angår Kasse- og  

 Bogføringsdelen for så vidt angår Bøde- og  

 Omkostningsdelen § 4. Systemet føres og opbevares på  

 edb-udstyr, der er  opstillet hos CSC Danmark A/S/CSC Computer Management  

 A/S.
 Kapitel 2.
 Systemets indhold, anvendelse og sletning m.v.
 § 5. Systemet må kun indeholde oplysninger, der  

 er af betydning for varetagelsen af politiets operative, administrative og  

 statistikmæssige opgaver i henhold til gældende ret, herunder  

 tjenesteforskrifter.
 Stk. 2. Oplysningstyper fremgår af bilag 1. De i  

 bilaget anførte identitetsoplysninger er fælles med tilsvarende  

 oplysninger i politiets Journal- og Døgnrapportsystem.
 § 6. Oplysningerne tilvejebringes ved opdatering og  

 ajourføring fra det edb-udstyr, der er installeret og opstillet hos  

 politiet.
 Stk. 2. Ajourføring kan endvidere ske ved maskinel  

 overførsel af regnskabsoplysninger fra Politiets Sagsstyrings Systemer  

 eller Politiets Journal- og Døgnrapportsystem.
 Stk. 3. Fra registeret kan der maskinelt overføres  

 oplysninger til Politiets Journal- og Døgnrapportsystem.
 § 7. Der skal foretages fornøden kontrol til  

 sikring af, at der ikke registreres urigtige eller vildledende oplysninger.  

 Oplysninger, der viser sig fejlagtige, vildledende eller mangelfulde, skal  

 snarest muligt slettes eller berigtiges.
 § 8. Systemet ajourføres løbende  

 efterhånden, som de i § 3 nævnte oplysninger anvendes af  

 politiet.
 § 9. Fra systemet udskrives:
a) standardskrivelser i forbindelse med sagsbehandlingen,  

 herunder kvitteringer, kontoudtog, opkrævninger og rykkerskrivelser til  

 debitorer samt lovpligtige oplysninger til skattemyndighederne, b) kasserapporter samt periodiske afstemnings- og  

 restancelister samt c) regnskaber og statistik.
 Stk. 2. Udskrivning af uddata må kun finde sted hos  

 CSC Danmark A/S/CSC Computer Management A/S, eller politiet på de til  

 systemet forbundne printere.
 § 10. Registeroplysninger skal slettes, når de  

 registrerede oplysninger på grund af deres alder eller af andre grunde  

 har mistet deres betydning for varetagelse af registerets opgaver.
 Stk. 2. Sager om bøde- og konfiskationsbeløb  

 skal slettes senest 5 år efter det tidspunkt, da afgørelsen  

 efter lovgivningens almindelige regler kunne fuldbyrdes, dog senest 10  

 år efter for sager med konfiskationsbeløb, hvor retten ved  

 kendelse har forlænget fristen.
 Stk. 3. Sager, der vedrører erstatninger, herunder  

 sagsomkostninger, told- og afgiftsbeløb samt skatteefterbetaling, skal  

 slettes, når forældelse af de krav, sagerne vedrører, er  

 indtrådt efter reglerne i lov nr. 274 af 22. december 1908 om  

 forældelse af visse fordringer, dog senest 20 år efter den  

 endelige fuldbyrdelse.
 Kapitel 3.
 Sikkerhedsforanstaltninger.
§ 11. Rigspolitichefen har i  

 "Sikkerhedshåndbog for politiet: Politiet og edb-sikkerhed"  

 fastsat nærmere regler om sikkerhedsforanstaltninger for politiet til  

 uddybning af de regler, som er fastsat i disse forskrifter.
Reglerne omfatter  

 navnlig en beskrivelse af den fysiske sikkerhed, tilrettelæggelsen af  

 sikkerhedsarbejdet (sikkerhedsorganisation), adgangskontrolordning med hensyn  

 til de lokaler, hvori der opstilles edb-arbejdspladser, samt bestemmelser om  

 tilsynet med overholdelsen af de fastsatte regler og angivelse af, hvem der  

 autoriseres til at indsætte og slette oplysninger i og rette  

 forespørgsler til systemerne.
 Stk. 2. Rigspolitichefen er ansvarlig for  

 iværksættelsen og tilsynet med sikkerhedsforanstaltningerne i  

 Rigspolitichefens afdelinger.
 Stk. 3. Politimesteren (Politidirektøren i  

 København) er ansvarlig for iværksættelsen af og tilsynet  

 med sikkerhedsforanstaltningerne i den enkelte politikreds.
 Stk. 4. Den i stk. 1 nævnte sikkerhedshåndbog,  

 der er indsendt til Registertilsynet, er ikke offentlig  

 tilgængelig.
 § 12. For lokaler hos politiet, hvori der  

 installeres edb-maskiner, som fører systemet, gælder de i bilag  

 2 nævnte sikkerhedsbestemmelser.
 § 13. Ansatte, der autoriseres til at betjene  

 edb-arbejdspladser skal forinden de anvender systemet tildeles en personlig  

 autorisationskode (brugeridentifikation) med et tilhørende personligt  

 og fortroligt kendeord.
 Stk. 2. Det personlige og fortrolige kendeord skal  

 udskiftes mindst 1 gang årligt.
 Stk. 3. I  "Sikkerhedshåndbog for politiet:  

 Politiet og edb-sikkerhed" kan der fastsættes et kortere interval  

 for udskiftning af kendeord.
 Stk. 4. Autorisationskoden og det personlige og fortrolige  

 kendeord skal anvendes ved enhver ibrugtagning af en edb-arbejdsplads.
 Stk. 5. Autorisationskoden og det personlige og fortrolige  

 kendeord skal ligeledes anvendes ved ethvert operatørskift.
 Stk. 6. Indtastning af det personlige og fortrolige  

 kendeord skal ske ikke læsbart.
 Stk. 7. Når edb-anlægget forlades, skal der  

 træffes sådanne foranstaltninger (log-off), at fornyet opkald vil  

 kræve indtastning af autorisationskode samt det personlige og  

 fortrolige kendeord.
 § 14. Rigspolitichefen og politimestrene  

 (Politidirektøren i København) må kun autorisere  

 medarbejdere som brugere, for hvem det er nødvendigt at benytte  

 edb-systemet i forbindelse med udførelsen af deres arbejdsopgaver, og  

 de enkelte brugere må ikke autoriseres til anvendelser, som de ikke har  

 behov for.
Stk. 2. Autorisationskoden skal angive, om  

 terminaloperatøren har forespørgselsadgang, opdateringsadgang  

 og/eller adgang til at ændre og slette oplysninger.
Udskrivning af  

 oplysninger om en større kreds af personer må kun udføres  

 af særligt autoriserede medarbejdere.
 Stk. 3. En medarbejder, der er autoriseret til at  

 grundregistrere i Politiets Regnskabssystem må ikke samtidig være  

 autoriseret til at grundregistrere i Politiets Journal- og  

 Døgnrapportsystem.
 Stk. 4. Udover de af Rigspolitichefen eller politimesteren  

 (Politidirektøren i København) autoriserede personer har  

 Justitsministeriets kasseinspektør ved politimesterembederne og  

 Rigspolitichefens Revisionssektion forespørgselsadgang til  

 systemet.
 § 15. Udskrivning af oplysninger fra registeret,  

 der ikke sker gennem anvendelse af edb-systemets terminaldel, skal ske i  

 henhold til en driftsplan.
Stk. 2. Driftsplanen skal være skriftlig.  

 Politimesteren har ansvaret for den lokale driftsplan.
Rigspolitichefen er  

 ansvarlig for driftsplanen for den centrale drift hos politiet.
Driftsplanen  

 for CSC Danmark A/S/CSC Computer Management A/S fastsættes og sendes  

 til Rigspolitichefen.
Stk. 3. Andre udskrivninger, der ikke sker i henhold til  

 driftsplanen, må kun ske efter skriftlig anmodning fra en af den  

 registeransvarlige bemyndiget person.
Det skal fremgå af driftsplanen  

 eller et bilag til denne, hvem der er berettiget til at rekvirere udskrivning  

 ud over driftsplanen.
 § 16. CSC Danmark A/S/CSC Computer Management A/S  

 skal iagttage de sikkerhedsforanstaltninger, der er anført i  

 "Sikkerhedsforskrift for CSC Danmark A/S/CSC Computer Management  

 A/S".
 Stk. 2. CSC Danmark A/S/CSC Computer Management A/S skal  

 gøres bekendt med, hvem der hos Rigspolitichefen er berettiget til at  

 rekvirere udskrivning ud over driftsplanen.
Stk. 3. CSC Danmark A/S/CSC Computer Management A/S skal  

 adressere forsendelser til de personer, der i medfør af stk. 2 er  

 berettiget til at rekvirere udskrifter.
Det kan dog bestemmes, at visse  

 forsendelser kan sendes direkte til adressaten.
 § 17. Udskrifter må kun anvendes og opbevares  

 efter reglerne i §§ 18 og 19 med mindre udskrifterne er en del af en konkret  

 sag om enkelte registrerede personer.
 § 18. Udskrifter skal opbevares på en  

 sådan måde, at uvedkommende ikke kan få adgang til at  

 gøre sig bekendte med de i udskrifterne indeholdte oplysninger.
 Stk. 2. Udskrifterne skal opbevares aflåst,  

 når de ikke benyttes.
 § 19. Selvstændige udskrifter må  

 højest opbevares i 5 år, hvorefter de skal  

 tilintetgøres.
§ 20. Der skal foretages registrering (logning) af  

 alle uautoriserede adgangsforsøg.
Disse udskrives mindst en gang  

 dagligt, hvorefter der på den registeransvarliges foranledning  

 foretages kontrol.
Kontrollen udføres af den registeransvarlige eller  

 den medarbejder, som den registeransvarlige har udpeget dertil.
§ 21. Der skal foretages registrering (logning) af  

 alle gennemførte transaktioner.
Registreringen skal mindst indeholde  

 oplysning om dato, tidspunkt, brugeridentifikation (personkode),  

 transaktionstype, samt angivelse af den person eller det kriterium, der er  

 anvendt som nøgle.
 Stk. 2. Der skal en gang om måneden udskrives  

 meddelelse om de transaktioner, hvorved en bruger har udskrevet oplysninger  

 om et større antal personer (lister), og der skal foretages en  

 stikprøvevis kontrol af formålet med disse transaktioner.
 § 22. Den i §§ 20 og 21 nævnte registrering  

 (log) skal opbevares i et år, hvorefter den slettes.
 Stk 2. Den registeransvarlige myndighed skal foretage en  

 stikprøvevis gennemgang og kontrol af loggen.
§ 23. Der skal hvert halve år udskrives en  

 benyttelsesstatistik.
Denne skal for hver enkelt  bruger angive hvilke  

 transaktioner den pågældende har anvendt eller forsøgt at  

 anvende og antallet af gange, den enkelte transaktion har været anvendt  

 eller forsøgt anvendt.
 Stk. 2. Statistikken skal overgives til den  

 registeransvarlige eller den medarbejder, som den registeransvarlige har  

 udpeget hertil.
 Stk. 3. Udskrift af dele af loggen skal efter anmodning  

 udleveres til den registeransvarlige eller den medarbejder, som den  

 registeransvarlige har udpeget dertil.
 Kapitel 4.
 Registrerede personers adgang til oplysninger om sig  

 selv.
 § 24. Fremsætter en registreret person  

 begæring om at blive gjort bekendt med de oplysninger, der er  

 registreret om vedkommende, skal der snarest muligt gives den registrerede  

 meddelelse herom.
Stk. 2. Udlevering af oplysninger må dog kun finde  

 sted, når vedkommende har legitimeret sig behørigt eller,  

 når der på anden måde er skabt sikkerhed for, at den, der  

 fremsætter begæringen, er identisk med den person, som  

 oplysningerne vedrører.
Fremsættes begæringen af en anden  

 end den registrerede, skal der skabes sikkerhed for, at den  

 pågældende er berettiget til at handle på den registreredes  

 vegne.
 Stk. 3. En registreret person, der har fået  

 meddelelse efter stk. 1, har ikke krav på ny meddelelse før 6  

 måneder efter sidste meddelelse, medmindre den pågældende  

 kan godtgøre en særlig interesse heri.
 § 25. Tvivlsspørgsmål om retten til at  

 få meddelt oplysninger efter § 24 kan indbringes for Registertilsynet.  

 Tilsynets afgørelse kan ikke indbringes for anden administrativ  

 myndighed.
 Kapitel 5.
 Videregivelse af oplysninger til private.
 § 26. Oplysninger, som kan henføres til  

 bestemte personer, må ikke videregives til private personer eller  

 virksomheder, medmindre dette følger af reglerne i dette kapitel eller  

 det følger af lov eller bestemmelser fastsat i henhold til lov, at  

 oplysningerne skal videregives.
 § 27. Oplysninger kan videregives, såfremt den  

 registrerede har meddelt samtykke hertil.
Stk. 2. Samtykke skal meddeles skriftligt og skal  

 indeholde oplysning om, 1. hvilke typer oplysninger, der må videregives 2. hvem oplysningerne må videregives til, og 3. hvorledes oplysningerne må anvendes af den  

 angivne modtager.
 Stk. 3. Samtykket bortfalder efter et års  

 forløb.
 § 28. Oplysninger kan videregives, når  

 videregivelsen sker til varetagelse af private eller offentlige interesser,  

 der klart overstiger hensynet til de interesser, der begrunder  

 hemmeligholdelse, herunder hensynet til den, oplysningerne angår.
 § 29. Oplysningerne kan videregives, når  

 videregivelsen er nødvendig for udførelsen af en persons eller  

 virksomheds opgaver for det offentlige.
 Stk. 2. Oplysningerne må ikke benyttes til andre  

 formål end fastsat af den registeransvarlige.
§ 30. Oplysningerne kan videregives på  

 nærmere angivne vilkår og efter indhentet udtalelse fra  

 Registertilsynet, når videregivelsen er nødvendig for  

 udførelsen af videnskabelige eller statistiske undersøgelser af  

 væsentlig samfundsmæssig betydning.
Oplysningerne må ikke  

 yderligere videregives.
 Kapitel 6.
 Videregivelse af oplysninger til andre offentlige  

 myndigheder.
 § 31. Oplysninger, der kan henføres til  

 bestemte personer, må ikke videregives til andre offentlige  

 myndigheder, med mindre dette følger af reglerne i dette kapitel eller  

 det følger af lov eller bestemmelser, fastsat i henhold til lov, at  

 oplysningerne skal videregives.
§ 32. Oplysninger kan videregives, såfremt  

 den registrerede har meddelt samtykke hertil.
Samtykket skal opfylde kravene  

 i § 27, stk. 2. Samtykket bortfalder efter 1 års forløb.
 § 33. Oplysninger kan videregives, når  

 videregivelsen sker til varetagelse af private eller offentlige interesser,  

 der klart overstiger hensynet til de interesser, der begrunder  

 hemmeligholdelse, herunder hensynet til den, oplysningerne angår.
 § 34. Oplysningerne kan videregives, når  

 videregivelsen er nødvendig for udførelsen af en myndigheds  

 virksomhed eller påkrævet for en afgørelse, som en  

 myndighed skal træffe.
§ 35. Oplysningerne kan videregives på  

 nærmere angivne vilkår og efter indhentet udtalelse fra  

 Registertilsynet, når videregivelsen er nødvendig for  

 udførelsen af videnskabelige eller statistiske undersøgelser af  

 væsentlig samfundsmæssig betydning.
Oplysningerne må ikke  

 yderligere videregives.
 Kapitel 7.
 Straf og ikrafttræden.
 § 36. Overtrædelse af § 16, stk. 1 straffes  

 med bøde, medmindre højere straf er forskyldt efter  

 lovgivningen i øvrigt.
 § 37. Forskrifterne træder i kraft den 8. maj  

 1998.
Rigspolitichefen, den 12. august  

 1998 Boye /Peter Carpentier Bilag 1 Oplysningstyper.
(Rent edb-tekniske koder udelades) Identitetsoplysninger, såsom samt tilsvarende oplysninger, der tjener til korrekt  

 identifikation af de personer eller virksomheder, der er optaget i  

 systemet.
Fordringsoplysninger, herunder oplysning om samt andre oplysninger, som er nødvendige for at  

 sikre en korrekt administration af inddrivelsen.
Myndighedsoplysninger, såsom samt andre oplysninger, der benyttes i forbindelse med  

 oversendelse af fordringer til inddrivelse ved andre myndigheders  

 foranstaltning, herunder andre politikredse samt domstolene og i forbindelse  

 med afregning af indbetalte beløb, der tilfalder andre end  

 statskassen.
Kasse- og bogføringsoplysninger, herunder  

 oplysninger om Skattetræksoplysninger, bl. a.
 samt andre oplysninger, der er nødvendige ved  

 udbetaling af honorarer og løn m.v. samt til brug for indberetning  

 herom til andre myndigheder.
Kreditoroplysninger, herunder og lignende oplysninger til brug for korrekt registrering  

 og anvisning af betaling til leverandører m.v.
Bilag 2 Sikkerhedsforskrifter for edb-anlægget.
 § 1. Lokaler, der benyttes ved opbevaring og  

 førelse af systemet, skal være indrettet med henblik på at  

 forhindre uvedkommende adgang.
 Stk. 2. Der skal etableres fornøden beskyttelse mod  

 indbrud m. v.
 § 2. Der skal udarbejdes skriftlige instrukser, som  

 fastlægger ansvaret for og beskriver behandlingen af inddata,  

 anvendelse af edb-anlægget hos politiet og behandling af uddata.
 § 3. For de enkelte registre skal der udarbejdes  

 skriftlige instrukser om antallet af kopier og generationer af registre,  

 således at det samlede antal registerversioner er mindst muligt under  

 hensyntagen til behovet for at kunne rekonstruere registeret.
§ 4. Der skal foretages en registrering af alle  

 ændringer i operativsystemet og systemsoftwaren samt alle fejlretninger  

 i systemets programmer og alle backup kørsler.
Registreringen skal  

 opbevares i mindst 1 år, hvorefter den kan slettes.
§ 5. Udtagelige lagringsmedier med  

 personoplysninger skal være mærket og skal opbevares under opsyn  

 eller under lås, når de ikke benyttes.
Lagringsmedierne må  

 kun udleveres til autoriserede medarbejdere.
Stk. 2. Der skal føres fortegnelse over alle  

 udtagelige lagringsmedier, der benyttes i forbindelse med registre.
Der skal  

 foretages løbende kontrol af beholdningen.
 Stk. 3. Der skal udarbejdes skriftlige instrukser for  

 destruktion af udskrifter og sletning af personoplysninger på  

 lagringsmedier.
§ 6. For udvikling og vedligeholdelse af programmer  

 m.v., der behandler personoplysninger, skal der foreligge regler,  

 således at der etableres den fornødne dokumentation, kontrol,  

 afprøvning og godkendelse af registeret.
Endvidere skal der udarbejdes  

 en beskrivelse af registeret og en vejledning i anvendelse af systemet.
