Skrivelse  

 om, hvorvidt et kommunalbestyrelsesmedlem, der er idømt straf af betinget  

 fængsel efter færdselslovens § 117, stk. 2, nr. 2, om flere tilfælde af  

 spirituskørsel, jf. § 53, stk. 1, en tillægsbøde og frakendelse af retten til  

 at føre motordrevet køretøj, hvortil der kræves kørekort, jf. færdselslovens  

 §  

 126, stk. 1, er valgbar (Valgbarhedsnævnets skrivelse af 15. juni 2006 til en  

 kommunalbestyrelse) Ved brev af 8. februar 2006 har X Kommunalbestyrelse i  

 henhold til den kommunale valglovs § 101, stk. 4, indberettet til  

 Valgbarhedsnævnet, at kommunalbestyrelsesmedlem NN er blevet straffet.
Den  .. 2006 er den pågældende ved Y Byret idømt straf  

 af fængsel i 20 dage efter færdselslovens § 117, stk. 2, nr. 2, om flere  

 tilfælde af spirituskørsel, jf. § 53, stk. 1. Straffen er gjort betinget af,  

 at  

 den pågældende underkaster sig struktureret, kontrolleret  

 alkoholistbehandling  

 under tilsyn af Kriminalforsorgen.
Den pågældende er endvidere idømt en  

 tillægsbøde på 7.000 kr. og frakendt retten til at føre motordrevet køretøj,  

 hvortil der kræves kørekort, i 8 år, jf. færdselslovens § 126, stk. 1.
 Det fremgår endvidere af sagen, at den pågældende den  ..  

 2005 kl. 14.03 har ført en personbil ad en vejstrækning efter at have  

 indtaget  

 spiritus i et sådant omfang, at alkoholkoncentrationen i blodet under eller  

 efter kørslen oversteg 0,50 promille, og samme dag kl. 15.05 har ført en  

 personbil ad en vejstrækning efter at have indtaget spiritus i et sådant  

 omfang, at alkoholkoncentrationen i blodet under eller efter kørslen oversteg  

 0,50 promille.
 Blodprøve udtaget samme dag kl. 14.32 henholdsvis kl.  

 15.39 viste en mindsteværdi på henholdsvis 1,39 promille alkohol og 1,43  

 promille alkohol.
 I den anledning skal man meddele, at Valgbarhedsnævnet  

 har fundet, at de begåede handlinger i almindeligt omdømme gør den pågældende  

 uværdig til at være medlem af kommunale råd, jf. den kommunale valglovs §  

 4.
 Den pågældende kan derfor ikke anses for valgbar.
