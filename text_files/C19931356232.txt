 Vedlagt fremsendes Veterinærdirektoratets bekendtgørelse nr. 371 af 10.  

 juni 1993 om helbredskontrol m.v. på visse levnedsmiddelvirksomheder.  

 Bekendtgørelsen afløser bekendtgørelse nr. 59 af 30. januar 1991 om samme  

 emne og er, som anført i fodnote 1, udstedt i henhold til de nye regler om  

 helbredskontrolordninger i de seneste direktiver om kød og kødprodukter af de  

 ovennævnte dyrearter.
 I henhold til disse regler er der krav om en helbredsundersøgelse i  

 forbindelse med ansættelse ved de i bekendtgørelsen anførte virksomheder,  

 mens opfølgning heraf - »lægetilsynet« - er underlagt nationale  

 bestemmelser.
 Det er i den anledning besluttet at ophøre med den årlige fornyelse af  

 helbredsattesten - senest i form af en »tro-og-love-erklæring«.  

 Dette er basereet på, at den ansatte ved udfyldelse af attesten i forbindelse  

 med helbredsundersøgelsen før ansættelsen skriver under på at ville  

 underrette virksomhedsledelse og relevante lægeinstans ved konstateret eller  

 formodet smitsom sygdom, kombineret med kravet om hygiejneuddannelse af  

 personalet, jf. § 4.
Bemærkninger til de enkelte bestemmelser § 1:  Ordningen omfatter også det veterinære kontrolpersonale samt  

 personale, der uden at være ansat til egentlig håndtering af uemballeret kød  

 m.v. alligevel jævnligt kommer i forbindelse med uemballerede varer, således  

 f.eks. laboratoriepersonale.
§ 2:  Helbredsattesten skal som anført på formularen udfylder  

 sammen med lægen.
Der skal normalt ikke foretages indsendelse af prøver til  

 mikrobiologiske undersøgelse i forbindelse med udfyldelse af attesten.
 Den gule kopi opbevares af lægen/lægeinstansen, mens originalen returneres  

 til virksomheden til opbevaring, jf. § 3.
 § 3:  I tilfælde af en ansats overgang direkte til et nyt  

 ansættelsesforhold, som også er omfattet af reglerne i denne bekendtgørelse,  

 skal virksomheden fremsende helbredsattesten til det nye ansættelsessted.
 § 4:  Der er fortsat krav om, at det omfattede personale skal  

 orienteres om betydning af personlige hygiejne og produktionshygiejne i form  

 af en godkendt uddannelse.
Rekvisition af blanketter Veterinærdirektoratet har ladet blanketter svarende til bilaget fremstille  

 i løbende baner med fremføringshuller i siderne.
Blanketterne (form. 371)  

 rekvireres i fornødent antal ved fremsendelse af rekvisition påtegnet af  

 embedsdyrlægen og stilet til: Veterinærdirektoratet, afdeling for kødkontrol,  

 Rolighedsvej 25, 1958 Frederiksberg C.
Tilbagekaldelser Skrivelser af 7. maj 1991 vedr. bekendtgørelse om helbredskontrol, af 8.  

 juli 1991 vedr. helbredskontrol samt af 2. oktober 1991, 21. januar 1992 og  

 20. december 1992 vedr. helbredsattester (alle j.nr. 0412-22-0/90)  

 tilbagekaldes herved.
 P.V.V.
Jørgen Baltzer Bekendtgørelse om helbredskontrol m.v. på visse levnedsmiddelvirksomheder  

 (* 1) I medfør af § 9, § 26 og § 27, stk. 3 og 4, i lov nr. 343 af 14. maj 1992  

 om kød (kødloven) og § 4, § 7, § 21 og § 22, stk. 1 og 2, i lov nr. 342 af  

 14. maj 1992 om mælk, mælkeprodukter, margarine m.v. (mælkeproduktloven)  

 fastsættes:
 § 1.  Denne bekendtgørelse vedrører personer, der på  

 de af Veterinærdirektoratet autoriserede eller godkendte virksomheder  

 håndterer de nedenfor nævnte produkter:
 Stk. 2.  Personer, der udelukkende beskæftiges i  

 svineslagteri til og med sortskrabning, i kreaturslagteri til og med  

 aflivning, i konservesfabrik med fyldte og lukkede dåser samt personer, der  

 kun beskæftiges med behandling af tarme, med konfiskater og med  

 færdigemballerede varer, omfattes ikke af bestemmelserne i denne  

 bekendtgørelse.
§ 2.  I forbindelse med ansættelsen på virksomheden  

 skal der for de i § 1, stk. 1, nævnte personer til virksomheden afleveres en  

 helbredsattest som anført i bilaget.
Helbredsattesten skal udstedes af en  

 praktiserende læge eller en læge tilknyttet virksomheden.
§ 3.  Virksomheden skal opbevare de udfyldte attester  

 indtil ansættelsesforløbets ophør.
Ved nyt ansættelsesforhold skal attesten  

 fremsendes til det nye ansættelsessted.
Attesterne må kun være tilgængelige  

 for virksomhedens personaleledelse, en eventuelt tilknyttet læge,  

 embedsdyrlægen og veterinærinspektøren.
 § 4.  Virksomheden skal lade det i § 1, stk. 1, nævnte  

 personale gennemgå en af Veterinærdirektoratet godkendt uddannelse i  

 levnedsmiddelhygiejne og personlig hygiejne.
 § 5.  Overtrædelse af §§ 2 4 straffes med bøde.
 Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende, kan der efter § 27, stk. 4, i  

 lov nr. 343 af 14. maj 1992 om kød og § 22, stk. 2, i lov nr. 342 af 14. maj  

 1992 om mælk, mælkeprodukter, margarine m.v. pålægges selskabet som sådant  

 bødeansvar.
 Stk. 3.  Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar, jf. § 27, stk.  

 4, i kødloven og § 22, stk. 4, i mælkeproduktloven.
 § 6.  Bekendtgørelsen træder i kraft den 1. juli 1993.
 Stk. 2.  Samtidig ophæves Veterinærdirektoratets  

 bekendtgørelse nr. 59 af 30. januar 1991 om helbredskontrol.
Veterinærdirektoratet, den 10. juni 1993 Erik Stougaard / Henrik Bak (* 1) Bekendtgørelsen indeholder bestemmelser, der gennemfører bilag 1, kapitel V, punkt 24, i Rådets direktiv nr. 91/497, EF-Tidende 1991, L 268, side 69, bilag B, kapitel III, punkt 2 i Rådets direktiv 92/46, EF-Tidende L 228, side 5, bilag A, kapitel II, B, punkt 2, i Rådets direktiv nr. 92/5, EF-Tidende L 57, side 1, bilag B, bilag I, kapitel V, punkt 24, i Rådets direktiv 92/116, EF-Tidende L 62, side 1, og bilag I, kapitel II, punkt 9, i Rådets direktiv 92/45, EF-Tidende L 268, side 35.
