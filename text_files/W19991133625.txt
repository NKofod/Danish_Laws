 Der blev klaget over, at overprotesen ikke sad ordentlig fast.
Klage over ny bund i helprotese,  

 bevisvurdering Patientklagenævnet fandt, at den kliniske  

 tandtekniker ikke havde overtrådt tandteknikerloven i forbindelse med  

 behandlingen af patienten.
Nævnet har lagt vægt på, at der  

 forelå modstridende oplysninger fra patienten og den kliniske  

 tandtekniker om, hvorvidt det var den protese, som den kliniske tandtekniker  

 rebaserede, der blev vurderet ved syn og skøn.
Der forelå ikke  

 yderligere oplysninger i sagen, der kunne understøtte den ene  

 forklaring fremfor den anden.
Nævnet havde ikke mulighed for at  

 få sagen yderligere belyst, da nævnet ikke havde mulighed for at  

 afhøre vidner under strafansvar i forbindelse med behandling af  

 sagen.
 Nævnet lagde vægt på, at i et  

 sådant tilfælde gælder et almindeligt retsprincip om, at  

 tvivlen skal komme den indklagede til gode.
 På det foreliggende grundlag fandt nævnet det  

 ikke tilstrækkeligt godtgjort, at den kliniske tandtekniker udviste  

 manglende omhu og samvittighedsfuldhed ved behandlingen af patienten.
 Nævnet fandt desuden anledning til at bemærke,  

 at den kliniske tandtekniker ikke mødte frem ved syn og skøn.  

 Nævnet fandt, at det havde været ønskeligt, om  

 tandteknikeren var mødt frem af hensyn til bevisvurderingen.
