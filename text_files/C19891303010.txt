Kødproduktdirektiverne vedrørende de sundhedsmæssige forhold (77/99/EØF)  

 og de dyresundhedsmæssige forhold (80/215/EØF) er blevet ændret senest ved  

 henholdsvis Rådets direktiv 85/328/EØF og Rådets direktiv 87/491/EØF.  

 Bekendtgørelse nr. 673 og nærværende cirkulæreskrivelse er en følge af disse  

 ændringer.
De ændrede afsnit er markeret ved en lodret streg i margenen.
 Til de enkelte bestemmelser skal bemærkes følgende:
 § 1, stk. 1, nr. 2.
 Udover fersk kød af dansk oprindelse, herunder ornestemplet fersk kød, kan  

 der ved produktion af kødprodukter også anvendes fersk kød fra  

 EF-medlemslandene samt 3.-lande, ligesom der kan anvendes fersk fjerkrækød af  

 dansk oprindelse og fra EF-medlemslandene samt fra 3.-lande.
Anvendelsen af andet kød end af danske oprindelse er imidlertid begrænset  

 af, at visse 3.-lande (Canada, Japan, Mellemamerika, Skandinaviske Lande og  

 USA m.fl.) kræver særlige bestemmelser om bl.a. zoosanitære forhold og om  

 råvarernes oprindelse opfyldt.
Det er derfor en forudsætning for at kunne  

 eksportere til disse lande, at der kun modtages kød fra lande og  

 virksomheder, som er godkendt af disse lande.
 Med henvisning hertil og den indbyrdes handel med kød og kødprodukter  

 mellem de eksportautoriserede virksomheder er der ikke mulighed for at  

 modtage og oparbejde udenlandsk kød, medmindre autorisationen ændres til en  

 autorisation i henhold til bekendtgørelsen om udenlandsk kød m.m.
 Virksomheder, der er autoriseret i henhold til bekendtgørelsen om  

 udenlandsk kød tildeles autorisationsnumre mellem 800 og 899. Kød fra sådanne  

 virksomheder må ikke under nogen omstændigheder indbringes på virksomheder,  

 der er autoriseret til at producere kød/kødprodukter udelukkende af dansk  

 oprindelse, med undtagelse af de autoriserede frysehuse.
 De danske fjerkræslagterier er ikke godkendt til eksport til USA og  

 Canada, men såfremt der kan sikres den nødvendige adskillelse af fjerkrækødet  

 og øvrige råvarer og færdigvarer (modtagelse, produktion og ekspedition  

 m.v.), vil der kunne forventes meddelt tilladelse til at anvende fersk  

 fjerkrækød på de eksportautoriserede virksomheder, hvorfor der i påkommende  

 tilfælde må fremsendes ansøgning til vedkommende veterinærinspektør med  

 nærmere beskrivelse af den påtænkte produktion og adskillelse.
Kød af hjortedyr, der er kontrolleret og godkendt til menneskeføde  

 (rundstemplet), kan indbringes og anvendes i produktionen.
Det skal under  

 produktionen m.v. forholdes, som anført for kød af fjerkræ, og det færdige  

 kødprodukt skal sundhedsmærkes med det cirkelrunde statskontrolmærke.
 § 2. stk. 3.
 Maver, tarme og blærer fra svin er ikke omfattet af undtagelsen om  

 autorisation, idet modtagerlandene oftest kræver medfølgende attestation om  

 autorisation af oprindelsesvirksomheden og om kontrol af slagtedyrene og  

 deres oprindelse.
 §§ 6 og 7.
 Fastsætter de sundhedsmæssige bestemmelser ved udførsel af kødprodukter.
 § 6, stk. 2.
 Opmærksomheden henledes på de særlige regler om ioniserede bestråling af  

 levnedsmidler, der er fastsat i Miljøministeriets bekendtgørelse nr. 12 af  

 16. januar 1985 om behandling af levnedsmidler og levnedsmiddelingredienser  

 med ioniserede stråling.
 § 7, stk. 2.
For kødprodukter, der har gennemgået en ufuldstændig behandling, jf. bilag  

 1, kap.
V, pkt. 28, og som skal afsættes indenfor Fællesskabet, skal på  

 engrosemballagen på klar og læselig måde være angivet, ved hvilken temperatur  

 produktet bør transporteres og oplagres, og hvor lang holdbarhed, der kan  

 sikres på denne måde.
 Ved afsætning til 3.-lande skal eventuel særlige bestemmelser for de  

 enkelte lande iagttages i stedet for.
 § 7, stk. 3.
 Opmærksomheden henledes på, at dybfrosne kødprodukter skal indfryses på  

 produktionsvirksomheden.
 §§ 8 og 9.
 Fastsætter de dyresundhedsmæssige forhold ved udførsel af kødprodukter.
 § 13, stk. 1.
 Indtil videre må kun anvendes godkendt methylviolet stempelfarve, dog kan  

 Veterinærdirektoratet efter ansøgning i særlige tilfælde og til særlige lande  

 godkende andre stempelfarver.
 Bilag 1.
 Pkt. 1, litra a) 2. tankestreg.
Ved »andet kød« forstås f.eks. kød hidrørende fra  

 ikke-eksportautoriserede slagtehuse og kød af andre rundstemplede dyr,  

 herunder kød af hjortedyr.
Da sådant kød, bortset fra kød af hjortedyr, alene  

 er godkendt til salg på hjemmemarkedet, jf. § 5 i lov nr. 328 af 4. juni 1986  

 om kød m.m., må det pågældende kød ikke indbringes og anvendes i produktionen  

 af kødprodukter på de eksportautoriserede kødproduktvirksomheder, jf. § 4,  

 stk. 2.
 Pkt. 1. litra e.
 Rummet til opbevaring af krydderier, tilsætningsstoffer og lignende skal  

 være aflåseligt.
 Pkt. 2.
 Der skal være særskilt lokale til de forskellige formål, dog med enkelte  

 undtagelser, jf. sidste afsnit i punktet.
 Pkt. 2, litra j.
 Rensning af dåserne foretages ved vandspray eller jet-vaccuum~  

 luftudblæsning.
 Pkt. 5.
 Håndvaske med trykknapbetjening kan ikke godkendes, jf. herunder også kap.  

 I, pkt. 1, litra 1.
 Anordninger til vaske og desinfektion af hænder og arbejdsredskaber skal  

 forefindes så nær arbejdspladsen som muligt, hvorfor det normalt ikke er  

 tilstrækkeligt, at de alene placeres f.eks. ved arbejdslokalets ene endevæg.
 Der skal være termometer på +82 grad C vandsystemet.
 Pkt. 15.
 Kun rengørings- og desinfektionsmidler, der er godkendt af  

 Veterinærdirektoratet, må anvendes.
 Pkt. 18.
Enhver person, der arbejder med fersk kød eller kødprodukter skal have en  

 helbredsattest, der godtgør, at der ikke er noget til hinder for  

 beskæftigelsen.
Attesten skal fornys hvert år.
 Der vil senere blive udsendt ændrede bestemmelser vedrørende  

 helbredskontrol i overensstemmelse hermed.
 Pkt. 19.
Fersk kød skal transporteres i plomberede transportmidler, jf. bilag 1,  

 kap.
XIV, pkt. 68, i Landbrugsministeriets bekendtgørelse nr. 544 af 14.  

 september 1988 om udførsel af fersk kød.
 Pkt. 23.
Angiver embedsdyrlægens opgaver.
Det fremgår heraf bl.a., at  

 embedsdyrlægen skal føre en protokol (fortegnelse) over udtagning af prøver  

 til laboratoriemæssig undersøgelse m.v. samt over resultaterne af de  

 foretagne undersøgelser.
 Den pågældende protokol er ikke fremstillet i standardiseret udgave,  

 hvorfor embedsdyrlægen må lade fremstille en protokol (fortegnelse), hvortil  

 det eneste formkrav er, at siderne skal være nummererede.
 Opmærksomheden skal henledes på, at virksomheden skal føre en fortegnelse  

 over modtaget og afsendt fersk kød og kødprodukter, der skal være tilgængelig  

 for embedsdyrlægen.
 Pkt. 24.
Lukkekontrollen, som skal udføres af producenten, kontrolleres af  

 embedsdyrlægen.
Der skal i denne forbindelse henvises til de nærmere regler  

 herfor, som de er anført i cirkulæreskrivelse af 27. januar 1977 (K.K.  

 64-1977) om England.
 Pkt. 25.
 Resultaterne af de forskellige former for kontrol, som skal foretages af  

 producenten, skal opbevares således, at de på begæring kan forelægges  

 embedsdyrlægen.
 Da de nævnte kontrolforanstaltninger har betydning for vurdering af, om  

 bekendtgørelsens bestemmelser er opfyldt og dermed for sundhedsmærkningen og  

 for udstedelse af sundhedscertifikater m.v., bør der med embedsdyrlægen  

 aftales en praktisk fremgangsmåde, således at resultaterne dagligt kan  

 gennemses af dyrlægen.
Kap.
VII, Sundhedsmærkning.
Det anførte sundhedsmærke skal anvendes ved mærkning af produkter med  

 indhold af kød.
For produkter, som uden at indeholde kød, efter særlig  

 tilladelse, fremstilles på de i henhold til bekendtgørelsen autoriserede  

 virksomheder, samt for produkter, der indeholder hjortekød, skal indtil  

 videre det cirkelrunde statskontrolmærke anvendes.
Bilag 2 Sundhedscertifikat.
 Der er trykt følgende EF-sundhedscertifikater for kødprodukter med  

 angivelse af modtagerland(e):
EF 6 E (Irland og Storbritannien) EF 7 F (Frankrig) EF 8 H (Holland) EF 9 I (Italien) EF 10 T (Vesttyskland) EF 18 G (Grækenland) EF 20 S (Spanien) EF 23 P (Portugal).
 Til Belgien kan anvendes KK EF 7 F eller 8 H.
 Til Luxembourg anvendes KK EF 7 F.
 Veterinærdirektoratets cirkulæreskrivelse af 5. september 1979 (K.K.  

 3379-1979) om samme emne tilbagekaldes.
 P.V.V.
