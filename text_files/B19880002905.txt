 I medfør af § 9, § 10 og § 11 i dykkerlov nr. 214 af 23. maj 1979 og § 5  

 og § 9 i lov nr. 292 af 10. juni 1981 om visse havanlæg og efter samråd med  

 Energiministeriet fastsættes følgende:
 Indledende bestemmelser.
Definitioner § 1.  I denne bekendtgørelse skal de nedenstående  

 udtryk, for så vidt ikke andet er fastsat særskilt, anses defineret som  

 angivet nedenfor.
 Automatisk doseret udrustning:
 Dykkerudrustning hvor åndemiddeltilførelsen til dykkeren sker ved  

 automatisk dosering af åndemiddel.
 Blandingsgas: - Ethvert åndemiddel, hvori indgår andre luftarter end ren  

 atmosfærisk luft eller samme luftarter som i atmosfærisk luft men i et andet  

 blandingsforhold.
 Dykkermateriel: - Alt materiel og udstyr, herunder hjælpemateriel, der  

 anvendes i forbindelse med dykning.
 Dykkerudrustning: - En sådan sammensætning af dykkermateriel, at det gøres  

 muligt at opretholde åndedrættet ved ophold i vand 0,4 m eller mere under  

 havoverfladen.
 Godkendt eller typegodkendt: - Godkendt eller typegodkendt af  

 Søfartsstyrelsen.
 Højtrykskompressor: - Kompressor med arbejdstryk på 30 bar og derover.
 Koden: - Den af International Maritime Organization (IMO) udgivne CODE OF  

 SAFETY FOR DIVING SYSTEMS, Resolution A. 536(13) med senere ændringer.
 Konstant ventileret dykkerudrustning: - Dykkerudrustning hvor  

 åndemiddeltilførelsen til dykkeren sker ved en konstant gennemstrømning af  

 åndemiddel.
 Kurv: Transportplatform uden luftlomme.
 Lavtrykskompressor: - Kompressor med arbejdstryk fra 7 til 30 bar.
 Lukket klokke: - Klokke i hvilken der kan etableres større eller mindre  

 tryk end trykket i det omgivende vand eller i den omgivende atmosfære.
 Off-shore dykkerarbejde: - Ved offshore dykkerarbejde forstås  

 dykkerarbejde ved faste eller flytbare anlæg til efterforskning og indvinding  

 af kulbrinter i undergrunden under havbunden og ved rørledninger mellem  

 sådanne anlæg samt dykkerarbejde, der udføres i større afstand fra land end 3  

 sømil, hvis dykningen kræver dekompression i henhold til tabeller godkendt af  

 Søfartsstyrelsen.
 Off-shore dykkersystem: - Permanent eller temporært på skib, platform  

 o.lign. anbragt anlæg og udstyr, som er nødvendigt for at udføre off-shore  

 dykkeroperationer.
 Åben klokke: - Klokke med luftlomme uden mulighed for at etablere større  

 tryk i luftlommen end i det omgivende vand.
 Åndemiddel: - Atmosfærisk luft eller blandingsgas af nærmere angivet  

 renhed, jf. afsnit VI.
Anvendelsesområde § 2.  Denne bekendtgørelse finder anvendelse på Stk. 2.  Undtaget fra bestemmelserne i bekendtgørelsen  

 er materiel tilhørende forsvaret, for så vidt det udelukkende anvendes i  

 tjenesten af forsvarets militære personel.
Ækvivalens og dispensationsbestemmelser § 3.  Hvor det i denne bekendtgørelse foreskrives, at  

 et nærmere angivet tilbehør eller materiel skal forefindes, eller at nogen  

 særlig foranstaltning skal træffes, kan Søfartsstyrelsen tillade, at andet  

 tilbehør eller materiel forefindes, eller anden foranstaltning træffes, hvis  

 sådant tilbehør, materiel eller foranstaltning efter afholdte prøver eller på  

 anden måde findes at være lige så effektivt som foreskrevet.
 Stk. 2.  Søfartsstyrelsen kan undtage fra bestemmelserne  

 i nærværende bekendtgørelse, når særlige forhold, særlige arbejdsformer eller  

 anvendelse af særlige dykkerudrustninger eller dykkersystemer efter  

 Søfartsstyrelsens skøn gør dette nødvendigt og forsvarligt.
 Stk. 3.  Søfartsstyrelsen kan godkende anvendelse af  

 andre tekniske standarder, såfremt disse opfylder tilsvarende  

 sikkerhedsmæssige krav som de i afsnit II-IV nævnte (* 1).
Dykkerudrustningens sammensætning og  

 typegodkendelse § 4.  En let dykkerudrustning med tilhørende  

 åndemiddelkilde, jf. § 16, som frembæres af dykkeren skal bestå af: 1.  

 åndemiddelkilde med reserveventil, 2. trykmåler for åndemiddel, 3. bæresele  

 med fastgørelsesarrangement, 4. reduktions- og doseringsventiler, 5. hjelm  

 med helmaske, eller halvmaske, dersom bidemundstykke anvendes, 6.  

 slangeforbindelser med nødvendigt armatur, 7. instruktions- og  

 vedligeholdelsesbog, for det under 1-6, nr. 8 og nr. 11 anvendte materiel, 8.  

 telefonanlæg (kun erhvervsmæssige dykkerudrustninger), 9. livline, jf. dog §  

 39, stk. 2, 10. dragt, 11. oppustelig opstigningsvest, 12. afvejningslodder med særskilt  

 fastgørelsesarrangement, 13. svømmefinner, støvler eller sko og handsker, 14. dykkerkniv og 15. ur og midler til måling af dykkedybde.
 Stk. 2.  Udstyr nævnt under nr. 1-6 skal typegodkendes  

 enten som een samlet enhed eller som to enheder, omfattende henholdsvis nr.  

 1-3 og nr. 4-6, dog således at nr. 2 enten kan godkendes i forbindelse med  

 nr. 1 og nr. 3 eller i forbindelse med nr. 4-6.
§ 5.  En let dykkerudrustning beregnet for  

 åndemiddeltilførsel fra åndemiddelkilde, der ikke frembæres af dykkeren skal  

 bestå af: 1. bæresele med fastgørelsesarrangement, 2. reduktions- og  

 doseringsventiler, 3. hjelm, eller helmaske, eller halvmaske dersom  

 bidemundstykke anvendes, 4. slangeforbindelser med nødvendigt armatur, 5.  

 instruktions- og vedligeholdelsesbog, for det under 1-4, nr. 6, og nr. 14  

 anvendte materiel, 6. telefonanlæg, 7. livline, jf. dog § 40, stk. 2, 8.  

 dragt, 9. oppustelig opstigningsvest, 10. afvejningslodder med særskilt  

 fastgørelsesarrangement, 11. svømmefinner, støvler eller sko og handsker, 12. dykkerkniv og 13. ur og midler til måling af dykkerdybde, 14. nødåndemiddelkilde med tilhørende trykmåler og  

 armatur for tilslutning og betjening, jf. § 12, stk. 2, 15. slange af en længde på mindst 20 m for tilførsel  

 af åndemiddel fra kilde, som ikke frembæres af dykkeren, og 16. bidetang, dersom slange/telefonlinie har  

 stålarmering.
 Stk. 2.  Udstyret skal typegodkendes enten således at  

 nr. 1-4, nr. 14 og nr. 15 godkendes som en samlet enhed samtidig med at nr. 6  

 og nr. 9 godkendes som særskilte enheder eller således, at nr. 1, 2, 3, 4, 6,  

 9, 14 og 15 kan typegodkendes som særskilte enheder.
§ 6.  En tung dykkerudrustning beregnet for  

 åndemiddelforsyning fra en åndemiddelkilde, jf. § 16, der ikke frembæres af  

 dykkeren, skal bestå af: 1. nødåndemiddelkilde med tilhørende trykmåler og  

 armatur for tilslutning og betjening, jf. § 12, stk. 2. 2. livbælte og  

 bæresele med fastgørelsesarrangement, 3. hjelm, 4. dragt, 5. nødvendigt  

 værktøj for almindelig vedligeholdelse og justering af udrustningen, 6.  

 instruktions- og vedligeholdelsesbog for det under nr. 1-5, nr. 7 og nr. 8  

 nævnte materiel, 7. slange af en længde på mindst 20 m for tilførsel af  

 åndemiddel fra kilde, som ikke frembæres af dykkeren 8. telefonanlæg 9.  

 livline, 10. afvejningslodder med fastgørelsesarrangement, 11. dykkerkniv og hvis slange/telefonline har  

 stålarmering en bidetang, 12. støvler eller sko og handsker samt 13. ur og midler til måling af dykkerdybden.
 Stk. 2.  For en tung dykkerudrustning beregnet for  

 åndemiddelforsyning fra kilde, der ikke frembæres af dykkeren, skal det i §  

 6, stk. 1, nr. 1-5, nævnte materiel typegodkendes som en samlet enhed.  

 Materiel nævnt under nr. 7-8 skal ligeledes være typegodkendt, men kan  

 typegodkendes særskilt.
 Stk. 3.  Udrustninger der er taget i brug før denne  

 bekendtgørelses ikrafttræden er undtaget fra kravet i stk. 1, nr. 6, om  

 instruktions- og vedligeholdelsesbog.
§ 7.  Kompressoranlæg skal typegodkendes.
Disse  

 typegodkendelser skal omfatte det komplette udstyr.
 § 8.  Søfartsstyrelsen kan typegodkende  

 dykkermateriel, der ikke kræves typegodkendt i henhold til denne  

 bekendtgørelse.
 § 9.  Typegodkendelse meddeles af Søfartsstyrelsen.  

 Anmodning om typegodkendelse skal indsendes til Søfartsstyrelsen, som  

 fastsætter detaljerede regler vedrørende kravene for opnåelse af  

 typegodkendelser, herunder fastsættelse af afprøvningsprocedurer,  

 prøvningsinstitutioner, antal prøveeksemplarer, omfang af tegningsmateriale  

 m.v. samt eventuelle vilkår for opretholdelse af typegodkendelse, jf. § 10,  

 stk. 2.
 Stk. 2.  Ved udstedelse af typegodkendelser bør der  

 tages hensyn til allerede foretagne udenlandske prøvninger i det omfang  

 Søfartsstyrelsen har adgang til resultaterne heraf, eller på begæring kan få  

 dem stillet til rådighed.
 Stk. 3.  Typegodkendt materiel og udstyr skal på holdbar  

 måde udover mærkning, som Søfartsstyrelsen måtte foreskrive, være forsynet  

 med angivelse af fabrikat, fabrikationsnummer eller mærke, således at  

 materiellets eller udstyrets identitet og fabrikationsår kan fastslås.
 § 10.  Søfartsstyrelsen kan tilbagekalde en  

 typegodkendelse, såfremt der foretages ændringer i konstruktionen eller i  

 arten af det anvendte materiale, eller såfremt de i forbindelse med  

 typeprøvningen afprøvede eksemplarer ikke har været repræsentative for  

 produktionen eller udstyrstypen.
 Stk. 2.  Søfartsstyrelsen kan med henblik på  

 opretholdelse eller tilbagekaldelse af en typegodkendelse lade dele af en  

 produktion eller dele af et varelager udtage til kontrol og eventuel  

 omprøvning.
 § 11.  Omkostningerne ved afholdelse af prøver og  

 undersøgelser i forbindelse med en typegodkendelse afholdes af den, der  

 anmoder om typegodkendelsen.
Almindelige bestemmelser for dykkermateriel § 12.  Dykkermateriel skal være fremstillet af egnede  

 korrosionsbestandige materialer af tilstrækkelig styrke med nødvendig kulde-  

 og varmebestandighed.
 Stk. 2.  De enkelte dele skal være indbyrdes  

 harmoniserende, hensigtsmæssigt dimensionerede og således sammensat, at  

 materiellet udgør en helhed, der efter Søfartsstyrelsens skøn er egnet til  

 formålet.
 Stk. 3.  Intet materiel må under dykning benyttes til  

 andet formål eller på anden måde, end det er godkendt til.
Stk. 4.  Dykkermateriel skal endvidere være således  

 indrettet og afskærmet, at personskade forebygges, og skal under  

 dykkeoperationen være fastspændt eller fastgjort, understøttet og udsatte  

 dele afskærmet, så materiellet ikke på grund af stød, slag, slingerage eller  

 på anden måde hindres i at opfylde sit formål.
Dykkermateriel der frembæres  

 af dykkeren, skal så vidt muligt være fastspændt eller fastgjort til  

 vedkommende.
 Stk. 5.  Hvor intet andet er fastsat med hensyn til  

 sammensætning af materiel og udstyr, konstruktion, styrke og  

 materialedimensioner, gælder de af Søfartsstyrelsen i hvert enkelt tilfælde  

 eller for den enkelte materieltype fastsatte krav.
 Stk. 6.  Søfartsstyrelsen fastsætter personkapaciteten  

 for trykkamre, dykkerklokker og lignende.
Åndemiddelmateriel Almindelige bestemmelser § 13.  Åndemiddelmateriel skal være dimensioneret og  

 konstrueret til det højeste tryk, det under brug kan blive udsat for, og  

 således at åndemidlet til dykkeren under ingen omstændigheder hindres  

 passage.
 Stk. 2.  Dele eller præparater, der indgår i sådant  

 materiel, skal være således kemisk sammensat og behandlet, at de ikke i  

 forbindelse med åndemiddel, saltvand og de af dykkeren udsondrede stoffer  

 m.v. korroderer, giver anledning til korrosion eller udvikler stoffer, der er  

 skadelige for dykkeren.
 Stk. 3.  Åndemiddelmateriel må ikke være indrettet til  

 recirkulering af åndemiddel, medmindre særlige sikkerhedsforanstaltninger er  

 foretaget og Søfartsstyrelsens tilladelse foreligger.
 § 14.  Ved montering af sikkerhedsventiler eller ved  

 lignende foranstaltninger skal det sikres, at der ikke ved fejlbetjening  

 eller havari kan forekomme skadeligt overtryk i materiellet.
§ 15.  Beholdere for åndemiddel må kun tilsluttes  

 andre til samme formål benyttede beholdere eller kompressorer, og de må ikke  

 under dykning være tilsluttet til andet formål.
Dog tillades, at volumendragt  

 og opstigningsvest er tilsluttet kompressor eller anden åndemiddelkilde  

 direkte, såfremt dennes kapacitet er tilsvarende forøget.
 Stk. 2.  Trykluftværktøj skal være tilsluttet separat  

 kilde.
Åndemiddelkilder § 16.  Åndemiddelkilder kan enten være § 17.  Udskiftelige beholdere skal være  

 standardiserede højtrykluftsbeholdere (trykflasker) beregnet for et  

 arbejdstryk på 200 bar (overtryk).
 Stk. 2.  Med hensyn til konstruktion, trykprøvninger -  

 herunder periodiske trykprøvninger, mærkning, farve m.v. - skal beholderen  

 opfylde de af Arbejdstilsynet fastsatte regler, for tiden bekendtgørelse nr.  

 338 af 11. december 1935 med senere ændringer om Indretningen og Brugen af  

 transportable Beholdere for sammentrykkede, fordråbede eller under Tryk  

 opløste Luftarter og bekendtgørelse nr. 242 af 6. juni 1978 om EF-direktiv om  

 trykbeholdere.
 § 18.  Et kompressoranlæg skal være en selvstændig  

 enhed bestående af fundament, drivmotor, kompressor, luftrensningsfiltre,  

 åndemiddelkøler, vandudskiller, sikkerhedsventiler og trykmålere samt andet  

 udstyr, armatur m.v., som Søfartsstyrelsen finder teknisk og  

 sikkerhedsmæssigt nødvendigt.
 Stk. 2.  Beholdere for kompressoranlæg skal på  

 tilgangssiden for åndemiddel være forsynet med afspærrelig kontraventil så  

 nær ved beholderventilerne som muligt.
§ 19.  Drivmotorer kan være elektrisk-, diesel- eller  

 benzindrevne.
De skal på et synligt sted være varigt mærket med fabrikat,  

 serie-nr., effekt og omdrejningstal, elektrisk drevne motorer tillige med  

 spændingsart og frekvens.
Stk. 2.  Elektrisk drevne motorer skal være i  

 sprøjtesikker udførelse og i øvrigt udført i overensstemmelse med Den  

 Internationale Elektrotekniske Kommission (I.E.C.)s normer eller tilsvarende  

 af Søfartsstyrelsen anerkendte normer.
Der skal for det elektriske tilbehør  

 træffes sikre forholdsregler mod stød, brandfare og andre faremomenter af  

 elektrisk art.
Krav til det elektriske tilbehør, dets omfang og krav til  

 effektens størrelse fastsættes af Søfartsstyrelsen for hver enkelt  

 anlægstype.
Stk. 3.  Diesel- eller benzindrevne motorer skal være i  

 robust og driftsikker udførelse.
Krav til tilbehør, dets omfang og krav om  

 effektens størrelse fastsættes af Søfartsstyrelsen for hver enkelt  

 anlægstype.
§ 20.  Kompressoren med tilbehør skal være således  

 konstrueret og indrettet, at sundhedsfarlige oliespaltningsprodukter ikke  

 forekommer i åndemidlet.
Ved udskiftelige filtre, separatorer m.v. for vand,  

 olie, faste og luftformige urenheder skal sikres, at det af  

 kompressorarrangementet producerede åndemiddel med hensyn til renhed ved  

 tilgangen til beholderne opfylder bestemmelserne i afsnit VI.
Endvidere skal  

 kompressorens indsugning være forsynet med udskifteligt eller let renseligt  

 grovfilter for faste urenheder samt enten teleskoprør eller fleksibel slange  

 af mindst 3 m længde, således at rørets eller slangens indsugningsåbning kan  

 placeres i forsvarlig afstand og højde fra udstødsgas og andre eventuelle  

 forekomster af skadelige luft- eller gasarter.
Stk. 2.  Kompressoren med tilbehør - herunder beholder,  

 rørsystem og armatur - skal være konstrueret til at kunne tåle et prøvetryk  

 på 1,5 gange arbejdstrykket samt være forsynet med sikkerhedsventiler.
Den  

 skal være forsynet med temperaturmåleudstyr umiddelbart efter sidste  

 kompressionstrin, hvor temparaturen ikke må overstige 110 grader C.
 Stk. 3.  Beholdere skal for hvert udtag af åndemiddel  

 mindst indeholde 1400 liter omregnet til atmosfærens tryk.
 Stk. 4.  Lavtrykskompressorer skal kunne levere mindst  

 130 liter åndemiddel pr. minut målt ved det til dybden svarende tryk og være  

 beregnet til et arbejdstryk på mindst 7 bar (overtryk). Højtrykskompressorer  

 må være beregnet til et arbejdstryk på højst 200 bar (overtryk).
 § 21.  Kompressoranlæg taget i brug før 1. januar 1980  

 er undtaget fra at opfylde bestemmelserne om typegodkendelse.
 § 22.  Et beholderanlæg skal være en selvstændig enhed  

 bestående af fundament, trykluftsbeholder med udtag for åndemiddel, filtre  

 for vand og faste urenheder, reduktions- og reguleringsventiler,  

 sikkerhedsventiler og trykmålere, samt andet udstyr, armatur m.v., som efter  

 Søfartsstyrelsens skøn er nødvendigt for en sikker funktion.
 Stk. 2.  Anlægget skal kunne indeholde 1400 l  

 reserveåndemiddel omregnet til atmosfærens tryk, dog mindst en mængde, som  

 svarer til 5 minutters ophold på dykkerdybden.
 § 23.  Åndemiddelkilde, der frembæres af dykkeren,  

 skal bestå af en eller flere standardiserede højtryksbeholdere (trykflasker)  

 beregnet for et arbejdstryk på 200 bar (overtryk) samt nødvendigt armatur for  

 tilslutning og betjening.
 Stk. 2.  Beholderne skal opfylde bestemmelserne i § 17  

 og tilsammen have et rumfang på mindst 7 l.
§ 24.  Nødåndemiddelkilde, der frembæres af dykkeren,  

 skal bestå af en eller flere standardiserede højtryksbeholdere (trykflasker)  

 beregnet for et arbejdstryk på 200 bar (overtryk) samt nødvendigt armatur -  

 herunder trykmåler - for tilslutning og betjening.
Kilden skal kunne  

 aktiveres med et enkelt let betjeneligt manuelt greb.
Stk. 2.  Beholderne skal opfylde bestemmelserne i § 17.  

 Beholdere, der anvendes i forbindelse med dykninger på indtil 25 m's dybde,  

 skal have et rumfang på mindst 4 liter.
Ved dykninger fra 25 m til 50 m's  

 dybde skal beholdere have et rumfang på mindst 7 liter.
 Stk. 3.  Nødåndemiddelkilden skal ved dykning på dybder  

 større end 50 m have en kapacitet, der svarer til et forbrug på 40 l/min. på  

 arbejdsdybden i et tidsrum af 1 min. + 1 min. for hver påbegyndt 10 m  

 umbilical, dog skal kapaciteten være således, at dykkeren kan opholde sig på  

 dykkedybden i mindst 5 min.
 Regulatorer, kontrolapparatur m.v.
 § 25.  Åndemiddelmateriel med regulatorer så som  

 manuelt betjente eller automatisk virkende reduktions-, doserings- og  

 blandingsventiler samt kontraventiler skal være dimensioneret, konstrueret,  

 indrettet og vedligeholdt, så det sikres, at trykket i dykkerens luftveje  

 svarer til det omgivende tryk, og således at dykkeren ved et rimeligt  

 åndedrætsarbejde på alle de dykkedybder, hvortil materiellet er godkendt, kan  

 tilføres den i afsnit VI krævede mængde åndemiddel af en sammensætning  

 passende til dykkedybden.
§ 26.  På manuelt betjente, herunder halvautomatiske,  

 reduktions- og doseringsventiler (dykkeautomater) skal betjeningsmåden være  

 tydeligt angivet.
Manuelt betjente doseringsventiler skal være kalibrerede.  

 Automatiske doseringsventiler (lungeautomater), der frembæres af dykkeren,  

 skal være udstyret med manuel betjening, hvorved yderligere åndemiddel kan  

 tilføres.
§ 27.  I åndemiddelkilder og materiel, der ikke  

 frembæres af dykkeren, skal trykket kunne kontrolleres på trykmålere med let  

 aflæselig skala.
Vedkommende materiels højst tilladte arbejdstryk skal være  

 angivet med rødt mærke på skalaen.
 Stk. 2.  Ventiler, trykmålere m.v. der er vigtige for  

 dykkerens sikkerhed, skal være placeret, så de let kan kontrolleres og  

 betjenes af dykkerassistenten eller dykkerlederen og skal om nødvendigt være  

 sikret mod tilfrysning.
 Stk. 3.  I åndemiddelkilder, der frembæres af dykkeren,  

 skal trykmålere være monteret, så trykket let kan aflæses af dykkeren.
 § 28.  Åndemiddelmængden, der tilføres dykkeren gennem  

 konstant ventileret materiel og fra kilde, der ikke frembæres af vedkommende,  

 skal af dykkerassistenten eller dykkerlederen kunne kontrolleres på en  

 mængdemåler med let aflæselig skala.
Materiel for tilførsel og fordeling af  

 åndemiddel, herunder hjelme, § 29.  I udstyr og materiel for tilførsel og fordeling  

 af åndemiddel skal så nær dykkerens luftveje som praktisk muligt være  

 monteret retningsstyrede ventiler, kontraklapper eller lignende anordninger  

 for sikring mod utilsigtede trykfald og til mindskelse af rumfanget i fælles  

 ind- og udåndingskamre i hjelme, masker, slanger m.v.
 Stk. 2.  Ovennævnte kamres rumfang skal være det mindst  

 mulige og må for materiel med automatisk doseringsventil ikke overstige 200  

 ml.
 § 30.  Rørledninger, fittings og slangers indvendige  

 dimensioner skal være tilstrækkelige til, at dykkere på enhver dybde, hvortil  

 materiellet er godkendt, sikres den i afsnit VI krævede åndemiddelmængde.
Stk. 2.  Rørledninger for fordeling af åndemiddel skal  

 være fast oplagte, velunderstøttede, dertil egnede stål- eller kobberrør  

 udstyret med fornødne ekspansionsbøjninger.
De kan i nødvendigt omfang  

 erstattes at godkendte slanger, som opfylder bestemmelserne i § 31.
 Stk. 3.  Indgår der i fordelingsledninger apparatur, der  

 indeholder glas eller lignende skrøbeligt materiale, som ved brud eller  

 deformering kan hindre åndemiddeltilførsel til dykkerne, skal der være  

 monteret omløbsledning (reserveomløbssystem) med nødvendige  

 afspærringsmidler.
 Stk. 4.  Ved samling skal benyttes gevindfittings,  

 flanger eller tilsvarende faste forbindelser.
 Stk. 5.  Fast oplagte fordelingsledninger med fittings,  

 eventuelle slanger m.v. skal trykprøves til 1,5 gange arbejdstrykket.
§ 31.  Slange for fremføring af åndemiddel fra kilde,  

 der ikke frembæres af dykkeren, samt slanger indeholdende åndemiddel af  

 større tryk end det omgivende, skal være fremstillet af egnet, fleksibelt  

 materiale, opbygget og eventuelt forstærket, så »kinker« vanskeligt  

 kan dannes og således, at gennemstrømning ikke hindres eller mindskes ved  

 bøjning eller udvendige trykpåvirkninger.
Fremføringsslanger skal være mindst  

 5 m længere end dykkedybden, dog mindst 20 m lange.
Stk. 2.  Slangerne skal godkendes til et arbejdstryk på  

 mindst 25 bar (overtryk), og sprængningstrykket skal være mindst 4 gange  

 højere end det maksimale arbejdstryk for den pågældende slange.
Endvidere  

 skal slangerne i 30 minutter kunne tåle et prøvetryk på 1,5 gang  

 arbejdstrykket (overtryk) uden væsentlig eller blivende formforandring.
 Stk. 3  Slanger for fremføring af åndemiddel til tung  

 dykkerudrustning skal have en indvendig diameter på mindst 9 mm svarende til  

 64 mm2.
§ 32.  Slangekoblinger for de i § 31 nævnte slanger  

 skal være udformet som unioner eller indrettet, så de er forsvarligt sikret  

 mod afkobling og udblæsning af pakning under brug.
Slangestudsene skal være  

 forsynet med koncentriske ikke-skrueskårne neddrejninger.
Stk. 2.  De i § 31 nævnte slanger skal være solidt  

 monteret til fittings med egnede eventuelt dobbelte fastgørelsesanordninger,  

 der er udformet eller beskyttet, så de ikke hindrer slangernes fremføring.  

 Tilslutninger til hjelme, masker eller lignende samt til åndemiddelkilder  

 skal være aflastede for træk.
Slanger med påmonterede fittings skal kunne  

 tåle en belastning på 2000 N (svarende til 204 kg's træk).
 § 33.  Ind- og udåndingsslanger samt lignende slanger,  

 hvis indvendige tryk ikke væsentligt overstiger det omgivne tryk, skal have  

 tilstrækkelig fleksibilitet og længde, så dykkeren er sikret fornøden  

 bevægelsesfrihed, og skal have en sådan diameter, at dykkerens åndemodstand  

 ikke væsentligt forøges samt være solidt fastgjorte.
 § 34.  Dykkerhjelme, hel- og halvmasker skal være  

 udformet, så de sammen med effektive bespændinger sikrer tæthed mod dykker  

 eller mod den eventuelt tilhørende dragt.
Stk. 2.  Observationsåbninger i sådant materiel skal  

 have en størrelse, udformning og placering, der sikrer dykkeren bedst muligt  

 udsyn.
I observationsåbninger skal være anvendt solidt, splintsikkert  

 materiale.
Dykkerhjelme og helmasker, der ikke med få enkle greb kan aftages  

 dykkeren, skal være udstyret med let oplukkeligt frontglas.
Stk. 3.  Afgangsåbninger for åndemiddel skal være  

 placeret, så dykkerens udsyn og bevægelsesfrihed ikke hindres.
En  

 hensigtsmæssig fordeling af åndemiddel i hjelme og masker skal være sikret  

 ved passende placering af til- og afgangsåbninger, eventuelt i forbindelse  

 med tilsluttede fordelingskanaler eller indermasker.
 Stk. 4.  Haner og ventiler, placeret på hjelme og  

 masker, og som under dykning skal betjenes eller justeres af dykkeren, skal  

 være indrettet og placeret, så betjening kan ske let og sikkert, og skal  

 tillige med eventuelle lukkemidler for frontglas være sikret eller beskyttet,  

 så utilsigtet påvirkning ikke kan udløse uønsket funktion.
 § 35.  Bidemundstykker skal være udformet således, at  

 tæthed opnås, at det let kan fastholdes, samt at væskeansamlinger i dette  

 ikke umiddelbart ledes til dykkeren.
 § 36.  Dykkerhalvmasker skal være udformet som en  

 omkring øjne og næse tætsluttende kapsel.
Dykkerudstyr Dykkertilbehør § 37.  Materiel, som frembæres af dykkeren, skal være  

 forsvarligt fastgjort og hensigtsmæssigt placeret.
Bæreseler, bælter, remme  

 m.v. for fastholdelsen skal være fremstillet af solidt materiale, der bevarer  

 styrke og formfasthed under dykning.
De skal kunne tilpasses den enkelte  

 dykker og tillige med spænder eller lignende være udformet, så udstyr, der i  

 en nødsituation vil kunne hæmme dykkeren, med få enkle greb kan frigøres.
§ 38.  Afvejningsmateriale skal være fremstillet af  

 materiale med stor vægtfylde og således opdelt, udformet og fordelt, at  

 dykkeren kan afvejes hensigtsmæssigt til den forestående opgave.
Dykkeren  

 skal hurtigt kunne frigøre sig for afvejningsmateriellet.
Dette gælder dog  

 ikke for afvejningsmateriel til tungt dykkerudstyr.
 § 39.  En livline skal for at kunne godkendes:
a. være fremstille af materiale med størst mulig vejr- og lysbestandighed, b. have en diameter på mindst 6 mm, og en brudstykke på mindst 5 gange  

 vægten af dykkeren og det materiel, denne medfører, dog ikke mindre end 4000  

 N (svarende til 408 kg's træk).
c. være mindst 5 m længere end dykkedybden, dog mindst 20 m lang, d. kunne fastgøres solidt til dykkeren.
 Stk. 2.  Egnet trykfast telefonkabel med ovennævnte  

 brudstyrke kan udgøre livline.
 § 40.  En dykkerkniv skal have savtakket og glat æg og  

 skal være solid og let at benytte, samt kunne fastholdes i sin skede.
 Stk. 2.  Såfremt livlinie eller dykkerslange er  

 forstærket med stål- eller metalkordeler eller lignende forstærkning skal  

 dykkeren, til overklipning heraf, medbringe en bidetang.
§ 41.  Ved enhver dykkerudrustning skal findes en  

 godkendt dykkerdragt af hensigtsmæssig pasform og udformet, så den ikke  

 hæmmer dykkerens bevægelser.
Endvidere skal den være egnet til brug i  

 forbindelse med vedkommende udrustning og arbejdsopgave.
Volumendragtens  

 luft- eller åndemiddelindhold skal kunne reguleres og den skal være forsynet  

 med en overtryksventil.
Dragt til tung udrustning er undtaget fra kravet om  

 overtryksventil.
 § 42.  Et telefon- eller et samtaleanlæg skal være  

 typegodkendt og være hensigtsmæssigt og solidt konstrueret.
 Stk. 2.  Envejssamtaleanlæg (simplexanlæg) skal være  

 indrettet, så forbindelsen fra dykker til dykkerassistent kun afbrydes i det  

 tidsrum, dykkerassistenten taler til dykkeren, hvorefter afbryderne selv skal  

 tilbagestille til forbindelsen fra dykkeren til dykkerassistenten.
 Stk. 3.  Kabeltilslutninger og -samlinger skal være  

 aflastede for træk.
 § 43.  En oppustelig opstigningsvest skal, hvor en  

 sådan kræves i henhold til bekendtgørelse om betryggelse ved  

 erhvervsdykkerarbejde og om erhvervsdykkerarbejde sikre udførelse, være  

 typegodkendt:
Hjælpetilbehør og -materiel § 44.  Førstehjælps- og genoplivningsudstyr skal være  

 anbragt i en solid kuffert og skal mindst bestå af:
 Stk. 2.  Ovennævnte oxygenflaske skal med hensyn til  

 konstruktion, trykprøvninger - herunder periodiske trykprøvninger - farve  

 m.v. opfylde de af Arbejdstilsynet fastsatte regler, for tiden bekendtgørelse  

 nr. 338 af 11. december 1935 med senere ændringer om Indretningen og Brugen  

 af transportable Beholdere for sammentrykkede, fordråbede eller under Tryk  

 opløste Luftarter og bekendtgørelse nr. 242 af 6. juni 1978 om EF-direktiv om  

 trykbeholdere.
 Stk. 3.  Det samlede førstehjælps- og og  

 genoplivningsudstyr skal være typegodkendt.
 § 45.  En dykkerlejder skal være hensigtsmæssigt  

 udformet, af tilstrækkelig længde og styrke og skal under brug være solidt  

 fastgjort.
Stk. 2.  Åbne og lukkede klokker samt kurve skal opfylde  

 de for lignende arrangementer gældende bestemmelser, hvor de efter deres  

 hensigt kan komme til anvendelse, jf.
Afsnit V, kapitel 3. Spilarrangementet  

 skal være udstyret med en anordning, som automatisk fastholder arrangementet  

 i position, såfremt energitilførslen svigter, og skal i øvrigt være sikkert  

 og let at betjene.
 Stk. 3.  Regulering af arrangementets affiringshastighed  

 må ikke ske ved en bremseanordning, men skal ske ved styring af  

 drivaggregatet.
 Stk. 4.  Prøvning og eftersyn af sådanne arrangementer  

 skal ske således, at bestemmelserne i bekendtgørelse om betryggelse ved  

 erhvervsdykkerarbejde er opfyldt.
§ 46.  Elektriske anlæg, maskiner og installationer,  

 der benyttes i forbindelse med dykning eller er installeret i dykkermateriel,  

 skal opfylde relevante bestemmelser i stærkstrømsreglementet eller  

 tilsvarende bestemmelser fastsat i medfør af lov om skibes sikkerhed m.v.  

 HFI-relæ skal monteres.
Neddykket materiel skal være godkendt.
 § 47.  Ethvert mekanisk værktøj, der anvendes i  

 forbindelse med dykning, skal udover det i bekendtgørelse om betryggelse ved  

 erhvervsdykkerarbejde anførte opfylde de til enhver tid gældende af  

 Arbejdstilsynet udfærdigede bestemmelser for sådant værktøj.
 § 48.  Et dekompressionskammer skal med hensyn til  

 konstruktion opfylde de af Søfartsstyrelsen i hvert enkelt tilfælde fastsatte  

 bestemmelser.
 Stk. 2.  Et dekompressionskammer skal være indrettet og  

 udstyret som anført:
a.
Luger og lemme skal åbne mod kammerets tryk, eller der skal være  

 monteret advarselsarrangement mod utilsigtet åbning, så længe kammeret er  

 under tryk.
Såfremt kammeret er udstyret med arrangement for sammenkobling  

 med andet kammer, skal koblingen være godkendt.
b.
Et dekompressionskammer skal tilsluttes en egen åndemiddelkilde.
Der  

 skal endvidere forefindes særskilt rørsystem for tilslutning af den i § 65  

 nævnte reserveåndemiddelkilde.
c.
Er et kammer for dekomprimering af flere personer udstyret med  

 oxygendoseringsanlæg, skal doseringen ske gennem automatisk doseringsventil  

 med maske, og der skal være truffet foranstaltninger til fjernelse af den  

 udåndede oxygen fra maske og kammer.
Der skal endvidere forefindes  

 arrangement for kontinuerlig oxygenmåling af kammeratmosfæren med akustisk  

 alarmsystem.
 d. Åndemiddelkilde, rørsystemer og ventiler skal være dimensionerede, så  

 de i godkendte dekompressionstabeller anførte re- og dekompressionstider samt  

 de i afsnit VI anførte bestemmelser om åndemiddelmængder kan overholdes.
e.
Udover det for trykbeholdere krævede apparatur m.v. skal kammeret være  

 udstyret med måleapparatur for kontrol af ventilationsmængden i kammeret samt  

 med termometer.
 Tryk og temperatur skal endvidere kunne aflæses fra kammerets indre.
f.
Automatisk styret opvarmningsanlæg samt et afkølingsanlæg (eventuel  

 overrisling) skal forefindes.
g.
Betjeningsventiler, trykmåler m.v. skal være hensigtsmæssigt placerede  

 uden for kammeret nær betjeningsstedet.
h.
Kammeret skal være monteret med indvendig eller udvendig lyskilde, og  

 det skal være udstyret med let tilgængelige observationsåbninger, igennem  

 hvilke personer kan overvåges visuelt.
Endvidere skal der i hver  

 kammerafdeling forefindes hoved- og nødkommunikationsanlæg samt midler for  

 nødsignallering mellem afdeling og betjeningssted, samt en træ- eller  

 plastichammer til nødsignalering.
i.
Elkontakter og lignende skal være anbragt uden for kammeret, eller de  

 skal på samme måde som elektriske brugsgenstande såsom belysningslegemer,  

 varmeovne, samtaleanlæg m.v. være tryktæt afskærmede (eksplosionssikker  

 udførelse) eller gnist- og glødefri.
j.
Alt inventar samt installationer i kammeret (gulve, bænke, hynder m.v.)  

 skal være udført af ikke-brændbart og gnistfrit materiale, og eventuelt  

 anvendt maling skal være brandhæmmende.
Anvendte materialer og maling må ikke  

 kunne afgive giftige dampe.
k.
Der skal i kammeret være anbragt egnede slukkemidler eller være  

 monteret egnede slukningsanlæg eller ildslukkere, der ikke indeholder eller  

 udvikler kvælende eller giftige luftarter.
l.
Udvendigt skal der på et iøjenfaldende sted på kammeret på tydelig og  

 varig måde være anført følgende advarsel:
»Brug af åben ild, herunder tobaksrygning, i kammeret er forbudt.  

 Tændstikker, cigarettændere og lignende må ikke medtages i kammeret.
Olie  

 eller andre stoffer, der kan selvantænde eller afgive brandfarlige eller  

 giftige luftarter, samt beklædningsgenstande og lignende mættet med sådanne  

 stoffer, må ikke medtages i kammeret.« m.
Ved kammeret skal forefindes instruktionshæfte, godkendte dykke-,  

 dekompressions- og behandlingstabeller samt tabeller for dosering af  

 ventilationsluft.
 Stk. 3.  Et kammer, der er synet og godkendt, før 1.  

 april 1988, skal have et arbejdstryk på mindst 3 bar (overtryk).
 Stk. 4.  Et kammer, der er godkendt og synet første gang  

 den 1. april 1988 eller derefter, skal være konstrueret til et arbejdstryk på  

 mindst 5 bar (overtryk). Det skal være dimensioneret således, at der foruden  

 dykkeren kan opholde sig en hjælper i kammeret, og det skal være udstyret med  

 personsluse samt være forberedt for installation af oxygendoseringsanlæg.
 § 49.  Behandlingskamre skal med hensyn til  

 konstruktion og udstyr opfylde de i § 48, stk. 2 og 4 fastsatte bestemmelser.
 Stk. 2.  Sådanne kamre skal endvidere være udstyret med  

 person- og medicinsluse, samt oxygendoseringsanlæg.
 Stk. 3.  Endvidere skal kammerets åndemiddelkilde,  

 rørsystemer og ventiler være dimensionerede, så de i godkendte  

 behandlingstabeller anførte behandlingstider og -tryk kan overholdes i  

 overensstemmelse med afsnit VI.
 § 50.  Andre kamre, såsom trykkamre for personophold  

 eller persontransport og lignende særlige formål, skal opfylde de i §§ 48 og  

 49 anførte bestemmelser, i det omfang Søfartsstyrelsen finder det teknisk og  

 sikkerhedsmæssigt nødvendigt.
 § 51.  Ved ethvert anlæg skal der være nødvendigt  

 værktøj for montering, adskillelse, eftersyn og justering.
 Stk. 2.  Anvendes et andet åndemiddel end almindelig  

 atmosfærisk luft, skal der være et egnet instrument for kontrol af  

 åndemidlets sammensætning, herunder specielt dets oxygenindhold.
Stk. 3.  Anvendes blandingsgas med særskilt  

 oxygendosering eller i et lukket kredsløb skal der være egnede instrumenter  

 til kontrol af sammensætningen af det til dykkeren tilførte åndemiddel -  

 herunder oxygen og carbondioxid.
Der skal envidere være mulighed for  

 kalibrering af kontrolinstrumenterne.
 § 52.  Ved ethvert kompressoranlæg og ved ethvert  

 trykkammeranlæg skal der være en godkendt instruktions- og  

 vedligeholdelsesbog.
 Stk. 2.  Ved ethvert trykkammeranlæg skal der endvidere  

 være godkendte dykke-, dekompressions- og behandlingstabeller.
 Stk. 3.  Et eksemplar af dykkerloven, for tiden lov nr.  

 214 af 23. maj 1979, samt de i medfør af denne udstedte bekendtgørelser skal  

 ligeledes forefindes.
 § 53.  En instruktions- og vedligeholdelsesbog skal  

 være inddelt i følgende afsnit:
Afsnit I skal indeholde oplysninger om den pågældende udrustnings eller  

 trykkammers type og fabrikat samt en rubrik beregnet til angivelse af navn og  

 adresse på udrustningens eller trykkammerets ejer.
Endvidere skal afsnittet  

 indeholde en rubrik, hvor Søfartsstyrelsen - for synspligtigt materiel - kan  

 påføre det materiellet tildelte kontrolnummer.
Afsnit II skal indeholde en teknisk beskrivelse af den pågældende type  

 udrustning eller trykkammer, de enkelte dele samt en samlet illustration af  

 materiellet.
Endvidere skal afsnittet indeholde en kopi af de af  

 Søfartsstyrelsen meddelte godkendelser.
 Afsnit III skal indeholde en bruger- og vedligeholdelsesvejledning samt en  

 reservedelsoversigt.
 Afsnit IV skal være på mindst 10 sider, hvor materiellets ejer og/eller  

 bruger kan indføre relevante oplysninger om stedfundne større eftersyn,  

 reparationer, udskiftninger af dele m.v.
Tillægsbestemmelser for off-shore  

 dykkermateriel Off-shore dykkersystemer § 54.  Off-shore dykkersystemer er udover  

 bestemmelserne i dette afsnit omfattet af de for de pågældende anlæg og  

 udstyr relevante bestemmelser i afsnit I-VI, afsnit VII, §§ 70-71, samt  

 afsnit VIII og IX og skal tillige med hensyn til udformning og konstruktion  

 opfylde bestemmelserne i kapitel 2 i koden, se bilag 1 til bekendtgørelsen.  

 Ændringer til koden offentliggøres i »Meddelelser fra  

 Søfartsstyrelsen«.
 § 55.  Kamre, der er omfattet af § 2.2.1 i koden, skal  

 have en indvendig diameter på mindst 1800 mm, og kamre, der er omfattet af §  

 2.2.2 i koden, skal have en indvendig diameter på mindst 2100 mm.
 Stk. 2.  Samtlige luger på de i afsnit 2.2 i koden  

 omhandlede kamre og sluser skal være anbragt således, at sikkerhedsmekanismer  

 forhindrer, at en luge kan åbnes, når der ikke er foretaget trykudligning.
 Stk. 3.  Der skal forefindes mekanismer, som låser  

 klokker og/eller kamre til tilkoblingstrunk eller trunke i kammerkomplekser.  

 Mekanismen skal være således indrettet, at fra- og tilkobling af klokke eller  

 kammer kun kan foretages, såfremt trykket i tilkoblingstrunken er lig den  

 ydre atmosfæres tryk.
 Stk. 4.  Kammerkomplekser, der anvendes ved  

 mætningsoperationer, skal være således indrettet, at det til enhver tid er  

 muligt at evakuere eller udtage enkelte dykkere af komplekset.
 Stk. 5.  På lukkede klokker skal den totale vægt, jf.  

 kodens § 2.3.1, nr. 2, være angivet på holdbar og synlig måde.
 Stk. 6.  En lukket klokke skal endvidere være:
- forsynet med automatisk virkende omkoblingsventil, som sikrer  

 nødåndemiddel-tilførsel til dykkere i klokken i tilfælde af svigtende  

 tilførsel gennem hovedumbilical - forsynet med et manuelt betjent arrangement, der sikrer, at kun en  

 begrænset mængde oxygen ad gangen kan tilføres klokkens atmosfære.
 Stk. 7.  Lukkede klokker, der ikke indgår i et  

 dykkersystem, skal opfylde de samme regler, som gælder for klokker, der  

 indgår i et dykkersystem.
Evakueringssystem for dykkere i kammer under tryk § 56.  For det tilfælde, at skibet eller den flydende  

 eller faste installation må forlades, skal der forefindes et  

 evakueringsarrangement, som egner sig til en sikker og forsvarlig evakuering  

 af alle dykkere, der udfører mætningsdykkeroperationer.
Stk. 2.  Evakueringsarrangementet skal omfatte en  

 hyperbarisk redningsbåd eller en anden godkendt evakueringsenhed, som giver  

 tilsvarende sikkerhed.
Evakueringsarrangementet skal på skibet eller den  

 flydende eller faste installation være brandsikret, til Søfartsstyrelsens  

 tilfredshed.
Stk. 3.  En hyperbarisk redningsbåd skal i det omfang  

 det er praktisk muligt ud fra redningsbådens specielle funktion som  

 evakueringsenhed for dykkere konstrueres, bygges og udrustes i henhold til de  

 til enhver tid gældende krav til helt lukkede redningsbåde.
Forefindes den  

 hyperbariske redningsbåd på et skib eller installation, hvor redningsmidlerne  

 er krævet brandsikrede, skal den hyperbariske redningsbåd også være  

 brandsikret.
 Stk. 5.  Evakueringen skal kunne ske på ikke over 10  

 minutter, regnet fra dykkerne forlader de normale opholdskamre til  

 evakueringsenheden er på vandet og fri af skibet.
Stk. 6.  Evakueringsenheden skal være i stand til,  

 udrustet og bemandet, at kunne underbringe dykkerne under tryk eller  

 dekomprimering i mindst 72 timer.
Endvidere skal det være muligt at overvåge  

 og regulere atmosfæren i trykkammeret.
 Stk. 7.  Evakueringsenheden skal være udstyret med et  

 indbygget selvstændigt kontrolleret åndesystem (BIBS) for oxygen, gas til  

 behandling eller blandingsgas med en maske for hver person kammeret er  

 beregnet til samt mindst een ekstra maske.
Åbne klokker § 57.  Åbne klokker skal, hvad angår udstyr til  

 håndtering, opfylde de samme krav, som gælder for håndtering af lukkede  

 klokker, jf. afsnit 2.7 i koden.
Stk. 2.  En åben klokke skal endvidere være: 1. stor nok  

 til at rumme mindst 2 dykkere med komplet dykkerudrustning. 2. forsynet fra  

 overfladen med en hovedumbilical, der skal være fæstnet til løftewiren, og  

 som har tilstrækkelig kapacitet til vedligeholdelse og ventilering af  

 luftlomme og endvidere har kapacitet til at forsyne dykkerne med nødvendig  

 åndemiddelmængde, varmt vand og kommunikation, 3. udstyret med et egnet  

 panel, til hvilket dykkerens umbilical tilsluttes, 4. udstyret med  

 doseringsanlæg, der vedligeholder og ventilerer luftlommen med minimum 30  

 l/min. x antal dykkere x absolut tryk i bar, 5. udstyret med  

 observationsåbninger, 6. udstyret med 2 vejssamtaleanlæg til overfladen, 7.  

 udstyret med gitter/rækværk, som sikrer at dykkerne ikke falder ud, 8.  

 udstyret med håndgreb, som dykkerne kan holde fast i under anvendelse af  

 klokken. 9. udstyret med belysning, sikret som efter reglerne for lukket  

 klokke, 10. beskyttet bedst muligt mod mekanisk overlast, 11. sikret mod at gå i rotation, 12. udstyret med øjer og beslag efter reglerne for  

 lukket klokke og 13. have reserveluftbeholdning monteret på  

 dykkerklokken for ventilation i mindst 1/2 time til det antal personer,  

 klokken er godkendt til og på størst tilladte dybde.
Der skal kunne åbnes for  

 reserveluften indvendigt i dykkerklokken.
Kurve § 58.  Kurve skal, hvad angår udstyr til håndtering,  

 opfylde de samme regler, som gælder for håndtering af lukkede klokker, jf.  

 afsnit 2.7 i koden.
 Stk. 2.  Den skal endvidere være:
1. stor nok til at rumme 2 dykkere med udstyr, 2. udstyret med gitter/rækværk, som sikrer dykkerne  

 mod at falde ud af kurven, 3. indrettet således, at en bevidstløs dykker uden  

 besvær kan bjærges ind i kurven og ikke glider ud fra denne, 4. udstyret med håndgreb, hensigtsmæssigt anbragt så  

 dykkerne kan holde sig fast under anvendelse, 5. udstyret med en skærm, som beskytter dykkerne mod  

 faldende genstande, 6. udstyret med min. 8000 liter åndemiddel målt ved  

 atmospfæretryk og monteret med et for dykkerudrustningen passende reduktions-  

 og doseringsarrangement med et enkelt tilkoblingsarrangement, 7. sikret mod at gå i rotation og 8. udstyret med mulighed for alternativt  

 fastgørelsesarrangement.
 Åndemidler og disses renhed, sammensætning,  

 mængder, m.v.
 § 59.  Åndemidler må ikke indeholde skadelige stoffer  

 af en sådan art og i sådanne mængder, at dykkerens helbred kan skades,  

 ligesom åndemidler ikke må indeholde generende lugt- eller smagsstoffer eller  

 vanddamp i mængder, der kan give anledning til skadelig kondensation eller  

 isdannelse i materiellet.
 § 60.  Åndemiddel leveret fra materiel, der ikke er  

 forsynet med en af Søfartsstyrelsen udstedt gyldig attest, skal være  

 deklareret som angivet i stk. 2.
Stk. 2.  Af deklarationen skal fremgå, hvilke luftarter  

 åndemidlet indeholder angivet i volumenprocent, idet atmosfærisk luft med  

 20-21 vol. pct. oxygen (02) i dette tilfælde regnes som en luftart.
Det skal  

 endvidere fremgå, at indholdet af nedennævnte stoffer i åndemiddel til  

 anvendelse under dykning på dybder indtil 50 m eller ved overtryk indtil 5  

 bar ikke overstiger de for de enkelte stoffer angivne værdier målt ved  

 atmosfæretryk:
 Stk. 3.  Indholdet af de i stk. 2 nævnte stoffer skal  

 ved anvendelse på større dybder end 50 meter eller ved større overtryk end 5  

 bar mindskes proportionalt med trykstigningen.
 § 61.  I ethvert åndemiddel, der anvendes i  

 forbindelse med dykning eller dekompression, skal oxygenpartialtrykket på den  

 dybde eller under det tryk, hvor dykkeren befinder sig, mindst udgøre et  

 absolut tryk på 0,2 bar i kompressionsøjemed, med blandingsgas bestående af  

 helium og oxygen dog 0,16 bar, og afhængig af dykketidens længde under  

 normale forhold højst antage de nedennævnte anførte absolutte tryk:
 Stk. 2.  Enhver sammensætning af blandingsgas skal være  

 godkendt.
 Stk. 3.  Atmosfærisk luft må ikke anvendes som  

 åndemiddel under dykning på større dybder end 50 meter, men skal erstattes af  

 en godkendt blandingsgas af en sammensætning, der er passende til  

 dykkedybden.
 Stk. 4.  Attesten med eventuelle bilag opbevares i  

 forbindelse med materiellet således, at den til enhver tid på forlangende kan  

 forevises Søfartsstyrelsen og således, at den er til rådighed for dykkerne.
 § 62.  Med atmosfærisk luft som åndemiddel skal en  

 reduktions- og doseringsventil (lungeautomat) ved et forsyningstryk på 20 bar  

 (overtryk) eller derover og på enhver dybde (ved ethvert tryk), hvortil den  

 kan godkendes, kunne påvirkes ved et rimeligt åndedrætsarbejde til en  

 konstant ydelse og mindst 130 l luft/min. målt ved det til dybden svarende  

 tryk.
 Stk. 2.  De maksimale ind- og udåndingsmodstandsværdier  

 må ikke på nogen vanddybde, hvortil ventilen kan godkendes, overstige de af  

 Søfartsstyrelsen nærmere fastlagte værdier.
 § 63.  En konstant ventileret udrustning, som nævnt i  

 § 6, skal kunne ventileres med mindst 90 l atmosfærisk luft/min., målt ved  

 det til dybden svarende tryk.
 Stk. 2.  Åndemiddelmængden skal dog altid være  

 tilstrækkelig til, at dykkeren ikke på noget tidspunkt eller under noget  

 tryk, indånder luft med et carbondioxid (CO2) partialtryk større end 0,01  

 bar.
§ 64.  Dekompressionskamre skal kunne tilsluttes egen  

 åndemiddelkilde med en kapacitet, der er tilstrækkelig til mindst 2 gange, og  

 hver gang på mindre end 2 minutter, at kunne bringe trykket i kammeret op på  

 et overtryk på 3 bar, samt til under den for vedkommende dykning i henhold  

 til godkendte dekompressionstabeller krævede dekompressionstid og ved det i  

 tabellerne krævede tryk at kunne ventilere kammeret med mindst 30 l luft/min.  

 for hver person, kammeret er beregnet til, jf. endvidere § 63, stk. 2,  

 vedrørende størst tilladte carbondioxid (CO2) partialtryk.
Der skal endvidere  

 være reserveåndemiddelkilde med samme ventilationskapacitet.
§ 65.  Behandlingskamre skal kunne tilsluttes egen  

 åndemiddelkilde med en kapacitet, der er tilstrækkelig til 2 gange og hver  

 gang på mindre end 2 minutter at kunne bringe trykket i kammer og personsluse  

 op på et overtryk på 5 bar. Åndemiddelkilden skal endvidere kunne ventilere  

 kammeret med 30 l luft/min. for hver person i kammeret i et tidsrum svarende  

 til den i godkendte tabeller længste behandlingstid og ved det i tabellerne  

 anførte tryk, jf. endvidere § 63, stk. 2, vedrørende størst tilladte  

 carbondioxid partialtryk.
Der skal endvidere være reserveåndemiddelkilde med  

 samme ventilationskapacitet.
 § 66.  Anvendes blandingsgas til dykning,  

 dekompression eller behandling m.v., skal denne være af tilsvarende renhed  

 som foreskrevet i § 60. Den skal forefindes og kunne tilføres i tilsvarende  

 mængder og tryk som i §§ 60-64 anført, ligesom åndemodstand i åndemateriel  

 for sådanne luftblandinger ikke må overstige godkendte værdier.
Stk. 2.  Anvendes blandingsgas i forbindelse med  

 dekompression eller i behandlingsøjemed, kan denne blandingsgas, hvor  

 oxygenpartialtrykket dog mindst skal udgøre et absolut tryk på 0,2 bar,  

 anvendes i en periode og ved et partialtryk som overskrider de i § 61 anførte  

 maksimalværdier.
Blandingsgassen skal endvidere være af tilsvarende renhed  

 som foreskrevet i § 60 og anvendelsen godkendt af Søfartsstyrelsen.
Godkendelse og syn Dykkermateriel, som anvendes i forbindelse  

 med erhvervsmæssigt ikke § 67.  Inden nedennævnte kategorier af dykkermateriel  

 tages i anvendelse i forbindelse med erhvervsmæssigt dykkerarbejde eller  

 udlejes, skal det synes af Søfartsstyrelsen:
 1. Åndemiddelkilder, jf. §§ 16-24.
 2. Dykkerudrustninger, jf. §§ 4-6.
 3. Dekompressionskamre, jf. § 48.
 4. Behandlingskamre, jf. § 49.
 5. Trykkamre for personophold eller -transport, jf. §  

 50.
§ 68.  Konstateres ved første syn, at det i § 67  

 nævnte materiel opfylder bestemmelserne i denne bekendtgørelse, udfærdiger  

 Søfartsstyrelsen en attest herom.
Attesten er gyldig i 5 år regnet fra  

 synsmåneden, jf. dog stk. 3. Søfartsstyrelsen kan, når særlige forhold taler  

 derfor, forlænge gyldigheden med indtil 3 måneder.
 Stk. 2.  Inden attestens gyldighed udløber, skal det af  

 denne omfattede materiel underkastes fornyet syn af Søfartsstyrelsen, der  

 påtegner attesten om opretholdelse af gyldigheden for en ny 5-årig periode,  

 jf. dog stk. 3, såfremt det er konstateret, at materiellet opfylder  

 bekendtgørelsens bestemmelser.
Stk. 3.  Det af attesten omfattede materiel skal  

 endvidere på ejerens foranledning synes en gang årligt - i synsmåneden - af  

 en af Søfartsstyrelsen autoriseret person eller firma, som ikke er ejer af  

 pågældende materiel.
Synet skal være så omfattende, at det kan konstateres,  

 om materiellets enkelte dele er i forskriftsmæssig stand og sikkerhedsmæssigt  

 forsvarlig samt om det af kompressoranlæg producerede åndemiddel opfylder de  

 i § 60, stk. 2, nævnte krav til renhed.
Synet skal ved synsmånedens udløb  

 indberettes til Søfartsstyrelsen på en særlig rapportformular, som kan  

 rekvireres hos Søfartsstyrelsen.
 Stk. 4.  Attesten med eventuelle bilag skal opbevares i  

 forbindelse med materiellet således, at den til enhver tid på forlangende kan  

 forevises Søfartsstyrelsen og således, at den er til rådighed for dykkerne.
 Stk. 5.  Uanset de i stk. 1 og 2 anførte terminer, kan  

 Søfartsstyrelsen fastsætte samme synsmåned for materiel, der har samme ejer,  

 ligesom Søfartsstyrelsen kan anføre ens materiel i samme attest eller i en  

 attestmappe, såfremt dette skønnes formålstjentligt.
 Stk. 6.  Søfartsstyrelsen er til enhver tid berettiget  

 til uden retskendelse at foretage uanmeldte kontrolsyn af dykkermateriellet.  

 Søfartsstyrelsens medarbejdere skal på forlangende forevise legitimation.  

 Politiet yder om fornødent Søfartsstyrelsen bistand til at gennemføre synet.
 § 69.  Såfremt der til dykkermateriel anskaffes nyt  

 trykkammer, individuelt fremstillet åndemiddelbeholder til eksisterende  

 kompressoranlæg og beholderanlæg, eller såfremt materiel eller dele heraf  

 undergår reparation eller ændring af væsentlig betydning, skal  

 Søfartsstyrelsen, inden materiellet tages i brug, tilkaldes til kontrolsyn,  

 og attesten skal påtegnes om anskaffelse, reparation eller ændring.
§ 70.  Såfremt det ved et syn konstateres, at  

 dykkermateriellet ikke er i forsvarlig stand, kan Søfartsstyrelsen ved  

 påtegning af attesten nedlægge forbud mod, at materiellet benyttes, og  

 forsyne det med plombe indtil det er bragt i forsvarlig stand.
Ligeledes kan  

 Søfartsstyrelsen plombere dykkermateriel, som ikke har gyldig attest.
 Stk. 2.  Findes mangler af mindre væsentlig betydning,  

 kan attesten gives en påtegning herom med angivelse af en dato, inden hvilken  

 manglerne skal være afhjulpet.
 Stk. 3.  Søfartsstyrelsen kan i nødvendigt omfang  

 forsyne dykkermateriel med identifikationsmærker.
 § 71.  Det påhviler ejeren af dykkermateriellet,  

 uanset om dette anvendes, at anmelde til Søfartsstyrelsen, hvor og hvornår de  

 5-årlige syn ønskes foretaget.
 Stk. 2.  Det påhviler ejeren såvel som enhver, der  

 handler på dennes vegne, at yde Søfartsstyrelsen fornøden bistand ved dets  

 undersøgelser.
 Stk. 3.  Endvidere påhviler det ejeren ved salg af en  

 erhvervsdykkerudrustning, trykkammeranlæg eller tilsvarende sammensætning af  

 dykkermateriel at anmelde salget til Søfartsstyrelsen med angivelse af købers  

 navn og adresse.
 § 72.  De givne bestemmelser om syn af dykkermateriel  

 berører ikke den dykkeren efter dykkerlovens § 12 påhvilende pligt til, hver  

 gang noget dykkermateriel tages i brug, selv at forvisse sig om, at de  

 enkelte dele er i orden, samt til at instruere personel, der er beskæftiget i  

 forbindelse med den pågældende dykkeropgave, om deres pligter, mens  

 dykkerarbejdet foregår.
Off-shore dykkersystemer § 73.  Off-shore dykkersystemer, der er dansk ejet,  

 skal være godkendte og forsynet med certifikat, jf. dog § 75.
Stk. 2.  Systemet skal i øvrigt opfylde bestemmelserne i  

 kapitel 2 i koden, se bilag 1 til bekendtgørelsen Stk. 3.  Såfremt et system besigtiges helt eller delvist  

 af et anerkendt klassifikationsselskab kan en af selskabet udstedt  

 besigtigelsesrapport danne helt eller delvist grundlag for godkendelse og  

 udstedelse af certifikat.
 § 74.  Inden et off-shore dykkersystem, som ikke er  

 dansk ejet, tages i brug på dansk søterritorium eller  

 kontinentalsokkelområde, skal Søfartsstyrelsens tilladelse foreligge.
 Stk. 2.  Med henblik på at opnå den i stk. 1 nævnte  

 tilladelse skal følgende indsendes til Søfartsstyrelsen:
1. manual for dykning og sikkerhed, 2. manual for nødprocedurer, (incl. contingency  

 manual), 3. manual med dekompressions- og bemandingstabeller, 4. oplysning om hvilken enhed (skib, platform m.v.),  

 systemet er eller skal om bord i, 5. oplysning om hvilke typer dykkeroperationer, der  

 påtænkes udført, samt hvor og hvornår de skal udføres, 6. generalarrangement, som på fyldestgørende måde  

 viser dykkersystemet og dettes placering om bord, 7. en kort beskrivelse af selve systemet med  

 tilhørende certificerings- og operationsmanual, 8. en kort beskrivelse af dykkernes personlige udstyr  

 og 9. kopier af dykkercertifikater og helbredsattester  

 for hver enkelt dykker.
 Stk. 3.  Søfartsstyrelsen skønner på grundlag af det i  

 stk. 2 nævnte materiale, hvorvidt det er nødvendigt at foretage helt eller  

 delvist syn af systemet.
 Stk. 4.  Gyldighedsperioden af den i stk. 1 nævnte  

 tilladelse fastsættes af Søfartsstyrelsen.
§ 75.  Konstateres det ved første syn, at det i § 73  

 nævnte system opfylder bestemmelserne i denne bekendtgørelse, udfærdiger  

 Søfartsstyrelsen et certifikat.
Certifikatet er gyldigt i 5 år regnet fra  

 synsmåneden, jf. dog sk. 3.
 Stk. 2.  Inden certifikatets gyldighed udløber, skal  

 systemet underkastes nyt syn, og såfremt det konstateres, at systemet  

 opfylder ovennævnte bestemmelser, udfærdiger Søfartsstyrelsen nyt certifikat,  

 som er gyldigt i 5 år regnet fra synsmåneden, jf. dog stk. 3.
Stk. 3.  Systemet skal endvidere kontrolsynes en gang  

 årligt i synsmåneden.
Synet skal være så omfattende, at det kan konstateres,  

 om systemets enkelte dele er i forskriftsmæssig stand og sikkerhedsmæssigt  

 forsvarlige, samt om det af kompressoranlægget producerede åndemiddel  

 opfylder de i § 60, stk. 2, nævnte krav til renhed.
Er synets resultat  

 tilfredsstillende, skal certifikatet påtegnes herom af Søfartsstyrelsen.  

 Såfremt synet er udført af et anerkendt klassifikationsselskab, skal  

 selskabet påtegne certifikatet.
 Stk. 4.  Bestemmelserne i § 68, stk. 4-6, og §§ 69-72  

 gælder ligeledes for off-shore dykkersystemer.
 § 76.  For danskejede temporære off-shore  

 dykkersystemer gælder de i § 73 anførte synskrav.
Straffebestemmelse § 77.  Overtrædelse af bestemmelserne i denne  

 bekendtgørelse straffes med bøde i medfør af dykkerlovens § 15, stk. 2 og lov  

 om visse havanlæg § 21, stk. 2.
Ikrafttræden § 78.  Bekendtgørelsen træder i kraft den 1.april  

 1988.
Stk. 2.  Samtidig ophæves bekendtgørelse nr. 48 af 7.  

 februar 1980 om dykkermateriel.
Attester udstedt i medfør af nævnte  

 bekendtgørelse bevarer gyldigheden indtil den på attesten anførte udløbsdato,  

 ligesom udstyr m.v., der er typegodkendt i medfør af nævnte bekendtgørelse,  

 bevarer sin typegodkendelse i indtil 5 år.
Industriministeriet, den 15. januar 1988 NIELS WILHJELM /Torben Ginnerup (* 1) Søfartsstyrelsen offentliggør løbende navnene på anerkendte  

 standarder i Meddelelser fra Søfartsstyrelsen.
Bilag 1 Til bekendtgørelse nr.  

 29 af 15/1 1988 om dykkermateriel KODE VEDRØRENDE SIKKERHED I FORBINDELSE MED  

 DYKKERSYSTEMER Resolution A 536 (13). Vedtaget den 17. november 1983 af  

 International Maritime Organization (IMO). (Uddrag) KAPITEL 2. UDFORMNING,  

 KONSTRUKTION OG SYN 2.1. Almindelige bestemmelser.
 2.1. Almindelige bestemmelser.
 2.1.1: Så vidt det er fornuftsmæssigt og praktisk muligt, skal et  

 dykkersystem være af en sådan udformning og konstruktion, at der, hvis en  

 enkelt komponent svigter, ikke opstår en farlig situation.
 2.1.2: Dykkersystemet og komponenter til disse skal være udformet til de  

 forhold, under hvilke de er godkendt til at anvendes.
 2.1.3: Materialer til komponenter til dykkersystemer skal være egnede til  

 deres påtænkte anvendelse.
 2.1.4: Alle komponenter til et dykkersystem skal være udformet,  

 konstrueret og afprøvet i overensstemmelse med internationale eller nationale  

 standarder (* 2), der er anerkendt af den administrerende myndighed, eller i  

 overensstemmelse med patentspecifikationer, der kan anerkendes af den  

 administrerende myndighed.
 2.1.5: I forbindelse med udformningen af trykbeholdere, herunder tilbehør  

 som f.eks. luger, hængsler, lukkemekanismer og gennemføringer, skal der, ud  

 over konstruktionsparametre, så som tryk, temperatur, vibration og drifts- og  

 miljømæssige forhold, tages hensyn til følgerne af hård behandling og  

 ulykker.
 2.1.6: Alle komponenter i et dykkersystem skal være udformet, konstrueret  

 og anbragt på en sådan måde, at rengøring, desinfektion, eftersyn og  

 vedligeholdelse nemt kan finde sted.
 2.1.7: Et dykkersystem skal indeholde det nødvendige kontroludstyr til  

 sikker udførelse af dykkeroperationer.
 2.2 Overflade-trykkamre.
2.2.1: Et dykkersystem skal mindst indeholde enten et overfladetryk-kammer  

 med to separate rum eller to sammenhængende separate kamre, der er således  

 konstrueret, at mandskab kan bevæge sig både ind og ud, mens det ene rum  

 eller kammer vedbliver at være under tryk.
Alle luger skal være udformet  

 således, at alle låsemekanismer, hvis sådanne forefindes, kan betjenes fra  

 begge sider.
2.2.2: I det tilfælde, hvor et overflade-trykkammer skal anvendes under  

 omstændigheder, hvor en person skal forblive under tryk i en sammenhængende  

 periode på over 12 timer, skal det være indrettet således, at de fleste  

 dykkere kan stå oprejst og ligge udstrakt på deres brikse.
Det mindste af de  

 to rum skal være stort nok til mindst to personer.
Det ene af disse rum skal  

 være et opholdsrum.
 2.2.3: Opholdsrummet og andre rum til brug for dekompression skal være  

 forsynet med en sluse, hvorigennem proviant, medicin og udstyr kan sluses ind  

 i kammeret, mens de personer, der befinder sig i det, forbliver under tryk.
 2.2.4: Sluser skal være indrettet således, at de ikke kan åbnes ved et  

 uheld under tryk, og, hvor det er nødvendigt, bør de være forsynet med  

 interlock for at sikre dette.
 2.2.5: Ethvert trykkammer skal være forsynet med observationsåbninger,  

 således at alle personer indenfor kan observeres udefra.
2.2.6: Et overflade-trykkammer skal være således indrettet, at der er  

 passende omgivelser og faciliteter for de personer, der skal anvende det,  

 idet der tages hensyn til arten og varigheden af dykkeropgaven.
I tilfælde  

 af, at dykkere skal opholde sig i det i mere end 12 timer, skal det være  

 forsynet med toiletfaciliteter.
Toiletfaciliteter, der tømmer affaldsstoffer  

 ud, skal være forsynet med passende interlocks.
 2.2.7: Dykkersystemet skal være således indrettet, at der kan ske en  

 sikker overførsel af en person under tryk fra dykkerklokken til  

 overflade-trykkammeret (og omvendt).
 2.3. Dykkerklokker.
 2.3.1: En dykkerklokke skal:
1. være forsynet med tilstrækkelig beskyttelse mod  

 mekanisk beskadigelse under håndteringen, 2. være forsynet med et ekstra løftebeslag, der kan  

 holde til klokkens fulde tørvægt, herunder ballast og udstyr såvel som de  

 dykkere, der måtte befinde sig i klokken, 3. være forsynet med midler, hvorved hver dykker, der  

 benytter klokken, kan entre og forlade den sikkert samt midler til at bjærge  

 en bevidstløs dykker ind i en tør klokke.
2.3.2: Luger i dykkerklokker skal være udformet således, at de ikke kan  

 åbnes ved et uheld under normalt arbejde.
Alle luger skal være udformet  

 således, at eventuelle låsemekanismer kan betjenes fra begge sider.
 2.3.3: En dykkerklokke skal være indrettet således, at der er passende  

 omgivelser og faciliteter for de personer, der skal anvende den, idet der  

 tages hensyn til arten og varigheden af dykkerarbejdet.
 2.3.4: Enhver dykkerklokke skal være forsynet med observationsåbninger,  

 der, så vidt det er praktisk muligt, gør det muligt for en person indenfor,  

 at observere dykkere uden for klokken.
 2.3.5: Dykkerklokker skal være udformet således, at der er tilstrækkelig  

 plads til det antal personer, de er beregnet til - sammen med udstyret.
 2.4. Andre trykbeholdere, der ikke er beregnet til personophold.
 2.4.1: Der skal vises særlig agtpågivenhed i forbindelse med udformningen  

 og materialevalget ved konstruktionen af trykbeholdere, der skal indeholde  

 oxygen.
 2.4.2: Oxygen og gasser med en vol. pct. oxygen på mere end 25 pct. skal  

 opbevares i flasker eller trykbeholdere, der udelukkende er beregnet til  

 sådanne gasser.
 2.5. Rør, ventiler, rørforskruninger og slanger. 2.5.1: Rørsystemer skal  

 være udformet således, at støjen inden i dykkerklokken og  

 overflade-trykkammeret minimeres under normalt arbejde.
 2.5.2: Et overflade-trykkammer skal være udstyret med de nødvendige  

 ventiler, måleinstrumenter og andet udstyr til kontrol og angivelse af det  

 indre tryk og andre forhold af betydning for sikkerheden i ethvert rum på et  

 centralt sted uden for kammeret.
2.5.3: Ventiler, måleinstrumenter og andet udstyr, der er nødvendigt til  

 kontrol og måling af trykket og andre forhold af betydning for sikkerheden i  

 klokken skal være anbragt uden på klokken.
Det udvendige tryk på  

 dykkerklokken skal også angives inden i klokken.
2.5.4: Alle rørgennemføringer til kamre skal være forsynet med to  

 afspærringsmidler så tæt på gennemføringen som muligt.
Hvor det er  

 hensigtsmæssigt, skal den ene indretning være en kontraventil.
2.5.5: Alle overflade-trykkamre og dykkerklokker, som sættes under tryk  

 separat, skal være forsynet med overtryksalarmer eller sikkerhedsventiler.  

 Hvis de er forsynet med sikkerhedsventiler, skal der mellem kammeret og  

 sikkerhedsventiler installeres en hurtigvirkende manuel afspærringsventil,  

 der holdes åben ved hjælp af en let knækkelig wire.
Undtaget herfra er  

 afspærringsventiler for trykafgrænsning.
Denne ventil skal være let  

 tilgængelig for hjælperen, der overvåger kammerets drift.
Alle andre  

 trykbeholdere og flasker skal være forsynet med en sikkerhedsventil  

 (trykaflastningsudstyr).
 2.5.6: Rørsystemer, der eventuelt kan udsættes for højere tryk, end de er  

 konstrueret til, skal være udstyret med en sikkerhedsventil  

 (trykaflastningsudstyr).
 2.5.7: Alle materialer, der anvendes i oxygensystemer skal være forenelige  

 med oxygen ved arbejdstrykket og gennemstrømningshastigheden.
 2.5.8: Brugen af højtryksoxygen-rørledninger skal minimeres ved montering  

 af trykreducerende indretninger så tæt som muligt ved opbevaringsflaskerne.
 2.5.9: Fleksible slanger, undtagen til umbilical, skal reduceres til et  

 minimum.
 2.5.10: Slanger til oxygen skal, så vidt det er praktisk muligt, være af  

 brandhæmmende materiale.
 2.5.11: Rørsystemer til blandingsgas eller oxygen under højt tryk må ikke  

 føres gennem opholdsrum, maskinrum eller lignende rum.
 2.5.12: Afgangsledninger skal være forsynet med en indretning, der  

 modvirker indsugning på indtagssiden.
 2.5.13: Gasser afgivet fra dykkersystemet skal ledes til fri luft borte  

 fra antændelsesmuligheder, mandskab eller områder, hvor tilstedeværelsen af  

 disse gasser kunne være farlig.
 2.5.14: Alle højtryksrør skal være godt beskyttet mod mekanisk  

 beskadigelse.
 2.5.15: Rørsystemer, der indeholder gasser med mere end 25 pct. oxygen,  

 skal behandles som systemer, der indeholder ren oxygen.
 2.5.16: Oxygensystemer med et tryk på mere end 1,72 bar skal være forsynet  

 med langsomtåbnende afspærringsventiler.
 2.6. Forsyning med og opbevaring og kontrol af åndemiddel.
2.6.1: Ethvert overflade-trykkammer og enhver dykkerklokke skal være  

 forsynet med tilstrækkeligt udstyr for tilførelse og vedligeholdelse af  

 korrekt åndemiddelblanding til de personer, der opholder sig der på alle  

 dybder ned til den maksimale arbejdsdybde.
Når der tilføres kammeret ren  

 oxygen skal der forefindes et separat rørsystem til dette.
2.6.2: Foruden det i 2.6.1 nævnte system skal ethvert overflade-trykkammer  

 indeholde et særskilt kontrolleret indbygget åndesystem til oxygen,  

 behandlingsgas eller »bund-blandingsgas« med mindst en maske til  

 hver person, der opholder sig der.
Disse skal være anbragt inden i hver  

 enkelt rum, der sættes under separat tryk, og der skal forefindes udstyr til  

 hindring af farlig ophobning af gasser.
 2.6.3: Dykkerklokken skal være udformet med et selvstændigt  

 åndemiddelsystem, der er i stand til at opretholde en tilfredsstillende  

 koncentration af åndemiddel til dem, der opholder sig i klokken, i en periode  

 på mindst 24 timer på den maksimale arbejdsdybde.
 2.6.4: Oxygenflasker skal være anbragt på et godt ventileret sted.
 2.6.5: Oxygenflasker må ikke opbevares nær antændelige stoffer.
2.6.6: Dykkersystemet og faciliteterne til opbevaring af åndemiddel må  

 ikke være anbragt i maskinrum, hvis maskineriet ikke har forbindelse med  

 dykkersystemet.
I tilfælde, hvor dykkerarbejdet kræver, at systemer befinder  

 sig i farlige områder, skal det elektriske udstyr imødekomme kravene til  

 sådant udstyr i farligt område.
Dykkersystemer må ikke anbringes i farlige  

 områder betegnet som zone 0.
 2.6.7: Et dykkersystem skal omfatte tilstrækkelig anlæg og tilstrækkeligt  

 udstyr til at holde dykkerne i sikker termisk balance under normale  

 arbejdsforhold.
2.6.8: Der skal forefindes midler til at holde dykkerne inden i klokken i  

 termisk balance i mindst 24 timer i en nødsituation.
Sådanne krav kan  

 opfyldes ved hjælp af passive midler anbragt i klokken.
 2.6.9: Til rørsystemer og gasopbevaringsflasker/trykbeholdere skal  

 følgende farvekode anvendes:
Navn Symbol Farvekode Oxygen (O2) Hvid Nitrogen (N2) Sort Luft (Luft) Hvid og sort Carbondioxid (C02) Grå Helium (He) Brun Oxygen-helium-blandingsgas (O2He) Hvid og brun Desuden skal hver flaske/trykbeholder være mærket med ovennævnte  

 navn/symbol på de gasser, den indeholder.
Mærkningen og farvekoden på  

 gasopbevaringsflaskerne skal være synlige fra ventilenden.
 2.7. Håndteringssystemer til dykkerklokker.
 2.7.1: Et dykkersystem skal være udstyret med et hovedhåndteringssystem  

 til sikring af sikker transport af dykkerklokken mellem arbejdsstedet og  

 overfladetrykkammeret.
 2.7.2: Håndteringssystemet skal være udformet med tilstrækkelige  

 sikkerhedsfaktorer under hensyn til miljø- og arbejdsforhold, herunder de  

 dynamiske belastninger, som dykkerklokken er udsat for, når den føres gennem  

 luft/vand-skillefladen.
 2.7.3: Håndteringssystemet skal muliggøre jævn og let styrbar håndtering  

 af dykkerklokken.
 2.7.4: Nedsænkningen af dykkerklokken skal under normale forhold ikke  

 styres af bremser, men af spillets drivanordning.
 2.7.5: Hvis energiforsyningen til håndteringssystemet svigter, skal  

 bremser automatisk aktiveres.
2.7.6: I tilfælde af, at en enkelt komponent i hovedhåndteringssystemet  

 skulle svigte, skal der forefindes et alternativt middel til at bringe  

 klokken tilbage til overflade-trykkammeret.
Desuden skal der være taget  

 forholdsregler til ophentning af klokken i en nødsituation, hvor både  

 hovedmidlet og det alternative middel svigter.
Hvis dette indebærer  

 opstigning ved hjælp af opdrift, skal den have tilstrækkelig stabilitet til  

 at holde sig i en i alt væsentligt opret stilling, og der skal forefindes  

 midler til forhindring af, at ballastvægte udløses ved et uheld.
 2.7.7: Håndteringssystemer og sammenkoblingsindretninger skal muliggøre  

 let og fast til- eller frakobling af en dykkerklokke til et  

 overflade-trykkammer og dette selv under forhold, hvor moderskibet eller det  

 flydende anlæg ruller, hugger eller har slagside til et forudbestemt antal  

 grader.
 2.7.8: Hvis der anvendes et drivkraftsystem til sammenkoblingsoperationer,  

 skal der, i tilfælde af, at det normale drivkraftsystem skulle svigte,  

 forefindes et hjælpe-drivkraftsystem eller et tilsvarende udstyr til  

 sammenkobling af en dykkerklokke med et overflade-trykkammer.
 2.8. Bestemmelser vedrørende dykkersystemets anbringelse på eller ved  

 skibet eller det flydende anlæg.
 2.8.1: Dykkersystemet og åndemiddelfaciliteterne skal være anbragt i rum  

 eller på steder, som er tilstrækkeligt ventilerede og forsynet med passende  

 elektrisk belysning.
 2.8.2: Hvis en del af dykkersystemet er anbragt på dækket, skal der tages  

 særligt hensyn til, at dette er fornuftigt beskyttet mod søen, overisning  

 eller enhver beskadigelse, der måtte forårsages af andre aktiviteter om bord  

 på skibet eller det flydende anlæg.
 2.8.3: Der skal tages forholdsregler til at sikre, at dykkersystemet og  

 hjælpeudstyret er sikkert fastgjort til skibet eller det flydende anlæg, og  

 at udstyr, der er anbragt stødende op til det, er sikret på lignende måde.  

 Systemkomponenternes indbyrdes bevægelse skal tages med i betragtning.  

 Desuden skal fastgøringsarrangementerne være i stand til at opfylde enhver  

 betingelse for redning af skibet eller det flydende anlæg, der måtte kræves  

 opfyldt.
 2.9. Forebyggelse, opdagelse og slukning af brand.
 2.9.1: Alle materialer og alt udstyr, der anvendes i forbindelse med  

 dykkersystemet, skal, så vidt det er praktisk muligt, være af en  

 brandhæmmende type, således at risikoen for brand og antændelseskilder  

 minimeres.
 2.9.2: Områder i det indre af skibe eller flydende anlæg, hvor  

 dykkeranlægget eller hjælpeudstyret er anbragt, skal være af brandsikker  

 konstruktion i lighed med kontrolrumII grænsende op til hovedzoner.
 2.9.3: Indvendige områder, hvor dykkerudstyr som f.eks.  

 overfladetrykkamre, dykkerklokker og kontrolpaneler befinder sig, skal være  

 dækket af et automatisk brandmeldings- og alarmsystem og være forsynet med et  

 passende brandslukningssystem.
2.9.4: Transportable ildslukkere af godkendt type og konstruktion skal  

 være fordelt ud over området, hvor dykkersystemet befinder sig.
En af de  

 transportable ildslukkere skal være anbragt ved indgangen til området.
2.9.5: I tilfælde af, at trykbeholdere befinder sig i lukkede rum, skal  

 der forefindes et manuelt vandtagesystem (sprinkleranlæg) til afkøling og  

 beskyttelse af sådanne trykbeholdere i tilfælde af brand udenfor.
Et sådant  

 anlæg skal have en dækningsgrad på 101/m2/pr. minut på det vandrette  

 udfoldede areal.
I tilfælde af, at trykbeholdere er anbragt på åbent dæk,  

 anses brandslanger for at yde tilstrækkelig beskyttelse.
2.9.6: Ethvert rum i et overflade-trykkammer skal være forsynet med  

 tilstrækkelige midler til at slukke en indvendig brand.
Disse midler skal  

 være i stand til at fordele slukningsmidlet hurtigt og effektivt overalt i  

 kammeret.
 2.10. Det elektriske system.
 2.10.1: Alt elektrisk udstyr og elektriske installationer, herunder  

 energiforsyningen, skal være udformet til de omgivelser, hvori de skal  

 fungere, for at minimere risikoen for brand og eksplosion, og således at  

 mandskabet ikke udsættes for elektrisk stød og farlige gasarter, og  

 overflade-trykkammeret eller dykkerklokken ikke udsættes for galvanisk  

 virkning.
2.10.2: I tilfælde af, at hovedelektricitetskilden til forsyning af  

 dykkersystemet skulle svigte, skal der forefindes en uafhængig  

 elektricitetskilde, således at dykkerarbejdet kan afsluttes på betryggende  

 måde.
Det er tilladt at benytte skibets nødelektricitetskilde som  

 nødenergikilde, hvis denne har tilstrækkelig elektrisk kapacitet til at  

 forsyne dykkersystemet og samtidig klare fartøjets nødbelastning.
 2.10.3: Den alternative elektricitetskilde skal være anbragt uden for  

 maskinrummet for at sikre, at den fungerer i tilfælde af brand eller anden  

 nødsituation, der forårsager, at den elektriske hovedinstallation svigter.
 2.10.4: Ethvert overflade-trykkammer og enhver dykkerklokke skal være  

 forsynet med tilstrækkelige midler til normal- og nødbelysning til, at en  

 person, der opholder sig der, kan aflæse måleinstrumenter og betjene systemet  

 i ethvert rum.
 2.11. Kontrolsystem.
 2.11.1: Dykkersystemet skal være udformet således, at det sikrer, at  

 central kontrol af, at systemet fungerer betryggende, kan opretholdes under  

 alle vejrforhold.
 2.11.2: Som minimumskrav skal der på det centrale kontrolsted forefindes  

 faciliteter til overvågning af værdierne af følgende parametre for hvert rum,  

 hvori der opholder sig personer:
 2.11.3: Der skal inden i klokken forefindes uafhængige midler til  

 overvågning af ilt- og carbondioxid-niveauet.
 2.12. Kommunikations og relokaliseringssystem.
2.12.1: Kommunikationssystemet skal være udformet til direkte  

 tovejskommunikation mellem kontrolstedet og - dykker i vand - dykkerklokke - ethvert rum i kamrene - håndteringssteder for dykkersystemet - rummet for dynamisk positionering - broen, skibets kommandocenter eller boredæk.
 2.12.2: Alternative midler til kommunikation med dykkere i  

 overflade-trykkamret og dykkerklokken skal forefindes i tilfælde af  

 nødsituationer.
 2.12.3: Ethvert overflade-trykkammer og enhver dykkerklokke skal være  

 forbundet med en taleomformer, når der anvendes »gassystemer«,  

 herunder helium.
 2.12.4: Der skal forefindes et selvstændigt system til kommunikation  

 gennem vand til brug for nødkommunikation med dykkerklokker, der opererer  

 under vand.
 2.12.5: En dykkerklokke skal være forsynet med en indretning til  

 nødlokalisering med en frekvens på 37,5 kHz, der kan hjælpe mandskab på  

 overfladen til at etablere og opretholde kontakt med den neddykkede  

 dykkerklokke, hvis dennes umbilical til overfalden overskæres.
 (* 1) Søfartsstyrelsen offentliggør løbende navnene på anerkendte  

 standarder i Meddelelser fra Søfartsstyrelsen.
 (* 2) F.eks. standarder fra et anerkendt klassifikationsselskab, der har  

 regler for dykkersystemer, der kan godkendes af den administrerende  

 myndighed.
 (* 3) Disse parametre skal angives løbende.
 (* 4) Tryk eller dybde inden og uden for klokken skal angives.
