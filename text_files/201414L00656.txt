Betænkning afgivet af Erhvervs-, Vækst- og Eksportudvalget den 19. marts 2015 Betænkning over Forslag til lov om restrukturering og afvikling af visse finansielle virksomheder [af erhvervs- og vækstministeren (Henrik Sass Larsen)]:
1. Ændringsforslag Erhvervs- og vækstministeren har stillet 25 ændringsforslag til lovforslaget.
2. Udvalgsarbejdet Lovforslaget blev fremsat den 19. december 2014 og var til 1. behandling den 20. januar 2015. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og erhvervs- og vækstministeren sendte den 8. oktober 2014 dette udkast til udvalget, jf.
ERU alm del  bilag 2. Den 19. december 2014 sendte erhvervs- og vækstministeren de indkomne høringssvar og et notat herom til udvalget.
Spørgsmål Udvalget har stillet 3 spørgsmål til erhvervs- og vækstministeren til skriftlig besvarelse, som denne har besvaret.
 Et af udvalgets spørgsmål til erhvervs- og vækstministeren og dennes svar herpå er oprykt som bilag 2 til betænkningen.
3. Indstillinger og politiske bemærkninger Et flertal i udvalget (V, S, DF, RV, SF, KF og ALT) indstiller lovforslaget til vedtagelse med de stillede ændringsforslag.
Et mindretal i udvalget (EL og LA) indstiller lovforslaget til forkastelse ved 3. behandling.
Mindretallet vil stemme hverken for eller imod de stillede ændringsforslag.
Enhedslistens medlemmer af udvalget bemærker, at Enhedslisten støtter, at der indføres mere kontrol med den finansielle sektor, og at aktionærer og kreditorer står først i køen af dem, der skal betale, hvis et pengeinstitut går ned.
Men forslaget indebærer, at en del af regningen, der kan være meget stor, sendes videre til skatteyderne, og det kan Enhedslisten ikke støtte.
Liberal Alliances medlemmer af udvalget bemærker, at lovforslaget har til hensigt at øge robustheden i realkreditsektoren og anerkender, at det er et ønskværdigt mål.
Liberal Alliance er dog af den overbevisning, at gældsbufferen på 2 pct. er en unødig dyr måde at nå dette mål på.
Forslaget kommer  som følge af denne unødig høje buffersats  til at øge de samlede omkostninger for realkreditsektoren, og Liberal Alliance frygter, at disse omkostninger vil blive lagt over på boligejerne i form af høje bidragssatser, gebyrer, etc.
Efter Liberal Alliances opfattelse opvejer de positive konsekvenser ved lovforslaget altså ikke de negative konsekvenser i form af højere omkostninger.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
4. Ændringsforslag med bemærkninger Ændringsforslag Til § 2 Af erhvervs- og vækstministeren, tiltrådt af et flertal (udvalget med undtagelse af EL og LA):
 1) Efter nr. 13 indsættes som nye numre:
 »14) Fondsmæglerselskab I: Virksomheder omfattet af definitionen i § 5, stk. 1, nr. 32, i lov om finansiel virksomhed.
15) Hverdag: Enhver anden dag end en lørdag, søndag eller helligdag.« Nr. 14-19 bliver herefter nr. 16-21.
[Definition af »fondsmæglerselskab« og »hverdag«] Til § 6 2) I stk. 5, nr. 3, indsættes efter »optegnelser«: »,«.
[Korrektion] Til § 7 3) I stk. 1 ændres »2-6« til: »2-5«.
[Korrektion] Til § 15 4) I stk. 1 ændres »dets« til: »virksomhedens eller enhedens«.
[Korrektion] Til § 16 5) Stk. 3, 2. pkt., udgår, og i stedet indsættes:
»Administratoren afrapporterer til Finansiel Stabilitet om virksomhedens eller enhedens økonomiske og finansielle situation og om de handlinger, administratoren har udført i forbindelse med sine opgaver.
Rapporteringen skal ske løbende samt ved begyndelsen og afslutningen af administratorens mandat og på anmodning fra Finansiel Stabilitet.« [Korrektion] Til § 21 6) I stk. 3 ændres »2. pkt.« til: »3. pkt.« [Korrektion] Til § 23 7) I stk. 4 indsættes efter »afvikling«: »eller fra broinstituttet«.
[Præcisering af, at overførslen også kan ske fra et broinstitut] 8) I stk. 7 indsættes efter »afvikling«: »eller broinstituttet«.
[Præcisering af, at overførslen også kan ske fra et broinstitut] Til § 25 9) I stk. 2, nr. 1, ændres »kapitalgrundlaget« til: »kapitalgrundlag«.
[Korrektion] 10) I stk. 3, nr. 3, ændres »stk. 9« til: »stk. 8«.
[Korrektion] 11) I stk. 3, nr. 6, udgår »og«.
[Korrektion] Til § 26 12) I stk. 3 indsættes efter »usikrede«: »ikkeprivilegerede«, og efter »indskud« indsættes: »og forpligtelser omfattet af § 25, stk. 3 og 4,«.
[Præcisering] Til § 28 13) Stk. 2, 1. pkt., affattes således:
»Restruktureringsplanen skal indeholde de foranstaltninger, som har til formål inden for en rimelig tidsfrist at restrukturere levedygtigheden på langt sigt af virksomheden eller enheden eller relevante dele af dens aktiviteter.« [Korrektion] 14) I stk. 5 indsættes som 2. pkt.:
»Finansiel Stabilitet sender rapporteringen til Finanstilsynet.« [Præcisering af, at Finanstilsynet også skal modtage rapporten om gennemførelse af restruktureringsplanen] Til § 43 15) I stk. 4, nr. 1, indsættes efter »overført«: »,«.
[Korrektion] 16) I stk. 5, 2. pkt., ændres »enhver« til: »nogen«, og »udeladelse« ændres til: »undladelse«.
[Korrektion] Til § 44 17) I stk. 1, nr. 2, udgår »og eventuelt i kombination med nr. 1,«.
[Korrektion] 18) I stk. 3 ændres »hvor« til: »når«.
[Korrektion] Til § 47 19) I stk. 1 indsættes efter »84,«: »87,«, »93-97, 99« ændres til: »93-99«, og efter »virksomheder« indsættes: », § 67 i lov om finansiel virksomhed«.
[Undtagelse fra krav til generalforsamlinger i forbindelse med afviklingsforanstaltninger] 20) I stk. 2 indsættes efter »værdipapirhandel«: »m.v., lov om finansiel virksomhed«.
[Konsekvensrettelse] Til § 52 21) I stk. 1 ændres »Afvikler Finansiel Stabilitet« til: »Foretager Finansiel Stabilitet afvikling af«.
[Korrektion] 22) I stk. 3 ændres »et land« til: »lande«.
[Korrektion] Til § 54 23) I stk. 2, nr. 1, ændres »forhindre, at den bliver nødlidende inden for en rimelig tid« til: »inden for en rimelig tid forhindre, at den bliver nødlidende«.
[Korrektion] Til § 55 24) I stk. 1, nr. 1, indsættes efter »afvikling«: »,«.
[Korrektion] Til § 74 25) I stk. 2 udgår »i overensstemmelse«.
[Korrektion] Bemærkninger Til nr. 1 Det foreslås at indsætte en definition af fondsmæglerselskaber I.
Virksomhedstypen defineres med henvisning til § 5, stk. 1, nr. 32, i lov om finansiel virksomhed og forstås således i overensstemmelse med definitionen i lov om finansiel virksomhed.
I medfør heraf er et fondsmæglerselskab I et fondsmæglerselskab, som har tilladelse til at udøve en eller flere af de i bilag 4, afsnit A, nr. 3 og 6-9, nævnte aktiviteter, eller som opbevarer kunders midler eller værdipapirer.
 Der foreslås indsat en definition af »hverdag«, der anvendes i lovforslagets §§ 32-34, for at undgå tvivl om, at dette omfatter alle andre dage end lørdage, søndage og helligdage.
Til nr. 2, 4, 5, 9, 11, 13, 15, 16, 18, 21, 22, 23, 24 og 25 Der er tale om sproglige korrektioner.
Til nr. 3 Der er tale om en lovteknisk korrektion, da § 7 alene indeholder fem stykker.
Til nr. 6 Der er tale om en lovteknisk korrektion, da henvisningen rettelig skal være til stk. 2, 3. pkt.
Til nr. 7 og 8 Der er tale om præciseringer, idet overførslen ved adskillelse af aktiver også kan ske fra et broinstitut, hvorfor broinstituttet også skal nævnes i stk. 4 og 7.
Til nr. 10 Der er tale om en lovteknisk korrektion, idet det tidligere § 3, stk. 9, i lov om forvaltere af alternative investeringsfonde m.v. er blevet til § 3, stk. 8, ved lovændringen i § 4, nr. 4, i lov nr. 268 af 25. marts 2014.
Til nr. 12 Med den foreslåede tilføjelse af »ikkeprivilegerede« præciseres det, at bestemmelsen finder anvendelse, når alle usikrede simple kreditorer er nedskrevet eller konverteret.
Dette bringer ordlyden i overensstemmelse med Europa-Parlamentets og Rådets direktiv 2014/59/EU af 15. maj 2014 (BRRD).
 Med indsættelsen af henvisningen til forpligtelser omfattet af § 25, stk. 3 og 4, præciseres dog samtidig, at der ved opgørelsen af, om alle usikrede ikke-privilegerede forpligtelser er nedskrevet, kan ses bort fra de forpligtelser, der er undtaget fra bail-in i medfør af § 25, stk. 3 og 4.
Til nr. 14 Ændringsforslaget præciserer, at Finanstilsynet ud over selve restruktureringsplanen, som Finanstilsynet skal godkende, også skal modtage de løbende rapporteringer om gennemførelsen af restruktureringsplanen.
Dette skal ses i lyset af, at Finanstilsynet også skal godkende eventuelle efterfølgende revideringer af restruktureringsplanen, hvorfor det også er relevant for Finanstilsynet at være bekendt med den løbende gennemførelse af restruktureringsplanen.
Til nr. 17 Der er tale om en lovteknisk korrektion, da det allerede fremgår af indledningen i stk. 1, at nr. 1 og 2 kan anvendes i kombination.
Til nr. 19 Det foreslås, at § 47 udvides med undtagelser fra §§ 87 og 98 i selskabsloven og § 67 i lov om finansiel virksomhed. § 47 indeholder en oplistning af bestemmelser, som ikke finder anvendelse ved Finansiel Stabilitets iværksættelse og gennemførelse af afviklingsforanstaltninger på en virksomhed eller enhed omfattet af loven.
Undtagelserne skal sikre, at Finansiel Stabilitet effektivt kan anvende afviklingsforanstaltningerne inden for de nødvendige tidsrammer.
Derfor er der f.eks. undtaget fra visse frister og dokumentationskrav.
Ved at indsætte henvisningen til § 87 i selskabsloven undtages fra kravet om, at generalforsamlinger skal afholdes på et kapitalselskabs hjemsted, medmindre vedtægterne bestemmer, at den skal eller kan afholdes på andet nærmere angivet sted.
Dette skal sikre, at Finansiel Stabilitet kan gennemføre generalforsamlingen et sted, hvor det er praktisk muligt inden for de givne tidsrammer.
Ved at indsætte selskabslovens § 98 undtages fra kravet om, at dagsordenen og de fuldstændige forslag i aktieselskaber skal gøres tilgængelige til eftersyn for aktionærerne senest 2 uger før generalforsamlingen.
Undtagelsen skal ses i lyset af, at der også er undtaget fra indkaldelsesfrister.
Endelig undtages fra § 67 i lov om finansiel virksomhed, hvorefter indkaldelser til generalforsamlinger i en finansiel virksomhed eller et repræsentantskabsmøde i en sparekasse skal være offentligt tilgængelige og i overensstemmelse med vedtægternes bestemmelser, ligesom pressen skal have adgang.
En indkaldelse kan afhængigt af situationen skulle ske med meget kort eller ingen frist.
De nærmere regler, der træder i stedet for de undtagne, vil blive fastsat i medfør af lovforslagets § 47, stk. 2. Heraf vil det også fremgå, at det i videst muligt omfang skal tilstræbes, at pressen fortsat har adgang til generalforsamlingen i en nødlidende eller forventelig nødlidende finansiel virksomhed i overensstemmelse med § 67 i lov om finansiel virksomhed under hensyntagen til effektivt at kunne gennemføre afviklingsforanstaltningerne.
Generalforsamlingen vil kunne afholdes med kort varsel.
Til nr. 20 Ændringen er en konsekvens af tilføjelsen af § 67 i lov om finansiel virksomhed til lovforslagets § 47, stk. 2, jf. ændringsforslag nr. 22.
 En oversigt over Folketingets sammensætning er optrykt i betænkningen.
Trine Bramsen (S) Julie Skovsby (S) Anne Sina (S) Mette Reissmann (S) Karin Gaardsted (S) fmd.
Thomas Jensen (S) Ole Sohn (S) Ida Auken (RV) Nadeem Farooq (RV) Jeppe Mikkelsen (RV) Steen Gade (SF) Lisbeth Bech Poulsen (SF) Frank Aaen (EL) Stine Brix (EL) Uffe Elbæk (ALT) Kim Andersen (V) Michael Aastrup Jensen (V) Anne-Mette Winther Christiansen (V) nfmd.
Preben Bang Henriksen (V) Torsten Schack Pedersen (V) Jakob Engel-Schmidt (V) Hans Christian Schmidt (V) Hans Christian Thoning (V) Hans Kristian Skibby (DF) Dennis Flydtkjær (DF) Mette Hjermind Dencker (DF) Kim Christiansen (DF) Joachim B.
Olsen (LA) Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 100 Oversigt over spørgsmål og svar vedrørende L 100 Bilag 2 Et af udvalgets spørgsmål til erhvervs- og vækstministeren og dennes svar herpå Spørgsmål og svar er optrykt efter ønske fra DF.
 Spørgsmål 3:
Ministeren bedes oversende et notat, der beskriver, om lovforslaget på nogen punkter skaber forpligtelser for Danmark der betyder, at Danmark vil være bundet  direkte eller indirekte  i forhold til deltagelse i en kommende bankunion i EU? Svar:
 Jeg kan i det hele henvise til min besvarelse af spørgsmål 4 ad L 105.
