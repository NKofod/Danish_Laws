Pressenævnet  

 havde ikke mulighed for at foretage en bevismæssig vurdering af de faktiske  

 forhold, hvorom parterne var uenige.
Nævnet kunne af samme grund ikke tage  

 stilling til, om det i artiklen bragte interview var gengivet korrekt.
 Uanset  

 om interviewet var gengivet korrekt fandt Pressenævnet, at sammenstillingen  

 af  

 den bragte overskrift og underrubrik samt foto af klagerens forretning,  

 fremstod på en krænkende måde, og at der ikke var dækning herfor i det bragte  

 interview, hvorfor nævnet udtalte sin kritik heraf.
Kendelse  

 fra Pressenævnet i sag 2005-6-255 [K] har ved advokat Åge Kramp  

 klaget til Pressenævnet over en artikel i Ekstra Bladet den 2. november 2005,  

 idet han mener, at god presseskik er tilsidesat.
1. Sagsfremstilling Den 2. november 2005 bragte  

 Ekstra Bladet en helsides artikel med overskriften HER SMUGLER DE  

 MENNESKER  

 og følgende underrubrik: 40.000 kr.
FOR HVER: Såkaldt Royal  

 Fotoskole solgte  

 opholdstilladelser til unge kinesere.
Artiklens brødtekst lyder som  

 følger:
 Ekstra Bladet kan i dag  

 afsløre en helt ny form for kinesisk menneskesmugling, der hverken har med  

 fupægteskaber, proformaophold på højskoler eller falske virksomhedsbesøg at  

 gøre.
Fra en lille rodet  

 fotoforretning ved navn [A] på [B] i København er det nemlig muligt for unge  

 kinesere at deltage i et kombineret arbejds- og uddannelsesforløb for at  

 blive  

 kongelige fotografer.
Udlændingestyrelsen bakker op om skolen og har indtil  

 nu  

 givet fire opholdstilladelser.
To kinesere er væk Forretningens indehaver, den  

 danske statsborger [K], driver bagest i butikslokale noget så fornemt som en  

 kongelig fotoskole ved navn [C].
Skolen har netop afsluttet et forløb for  

 fire  

 elever fra Kina.
To af dem er sporløst forsvundet, en af dem stjal oven i  

 købet  

 et dyrt fotoapparat fra [K].
De to andre på holdet er rejst hjem til Kina.
[C]s vicepræsident, [K],  

 synes alligevel, at forløbet har været så godt, at han nu for alvor vil satse  

 på at hente såkaldte trainees til Danmark.
Han forventer, at der i  

 begyndelsen  

 af året vil komme ti unge fra Kina for at deltage i hans forløb.
De skal hver  

 af med 40.000 kr. til ham for at arbejde i butikken og lære at fotografere.
- Hvor er de to henne, der  

 forsvandt fra dig? - Jeg ved det ikke, svarer  

[K].
Det er ikke mit ansvar, at folk forsvinder.
De var færdige med kurset.  

 Den  

 ene havde oven i købet nøgle til min lejlighed.
Præsidenten findes ikke - Når du er vicepræsident for  

 fotoskolen, hvem er så præsident? - Der er ikke nogen præsident.  

 Jeg er den eneste, bemærker den kinesiske fotograf, der også erkender, at han  

 er eneste medlem af en organisation, han kalder [D] i Danmark.
- Hvor meget betalte de fire  

 unge for dit kursus? - De betalte hver 28.000 kr.  

 til nogle firmaer, jeg har i Kina.
Når det nye hold kommer, skal eleverne  

 betale til mig her i Danmark, og jeg vil måske leje nogle lokaler i Bella  

 Center, hvor teorien skal foregå.
Det praktiske lærer de jo i min butik.
- Tjener de penge, mens de  

 arbejder hos dig i din butik? - Nej, det gør de ikke,  

 svarer vicepræsidenten for [C].
Udlændingestyrelsens egne ord Ekstra Bladet har bedt  

 Udlændingestyrelsen om en kommentar til den noget besynderlige royale  

 fotoskole  

 på [B].
Styrelsens informationschef, Morten Bo Laursen, bemærker:
- Vi kan oplyse, at styrelsen  

 i november 2004 udstedte tre opholdstilladelser til kinesiske statsborgere,  

 som  

 skulle gennemføre et kortere, lønnet, kombineret arbejds- og  

 uddannelsesforløb  

 hos [A] med henblik på efterfølgende at bruge uddannelsen under ansættelse i  

 en  

 kinesisk søstervirksomhed, som [A] har et tæt samarbejde med.
Der er ikke  

 tale  

 om opholdstilladelser til studerende ved en skole, men om opholdstilladelser  

 som trainee ved firmaet i Danmark. Artiklen er ledsaget af et  

 fotografi af [K], der står i sin butik, med følgende billedtekst:
Vicepræsidenten for [C],  

 kineserfotografen [K], er dansk statsborger.
I det nye år skal der virkelig  

 gang i hans virksomhed med at uddanne unge kinesere til kongelige  

 fotografer. 2. Parternes synspunkter 2.1. [K]s synspunkter [K] har generelt anført, at  

 artiklen er misvisende og direkte skadelig, både for hans personlige omdømme  

 og  

 for hans virksomhed.
Hans ord er blevet fordrejet til noget, der simpelthen  

 ikke passer.
Hvis hans ry sværtes til på denne måde, vil det både afskrække  

 kunder og skade hans mulighed for at lave forretning i Danmark og Kina.
Han  

 har  

 desuden anført følgende vedrørende enkelte passager i artiklen:
1. at billedet af hans butik  

 sammenholdt med artiklens overskrift og underrubrik på det kraftigste  

 insinuerer,  

 at han har været medvirkende til menneskesmugling, uanset at hverken politiet  

 eller Udlændingestyrelsen har anklaget ham herfor; 2. at det i underrubrikken  

 anførte ligeledes giver det klare indtryk, at han har foretaget noget  

 ulovligt  

 fra sin butik, navnlig salg af opholdstilladelser til unge kinesere; 3. at det ligeledes er  

 urigtigt som anført i selve artiklen, at han skulle have modtaget 28.000 kr.  

 for undervisning af de pågældende; 4. at artiklens gengivelse af  

 hans fremtidsplaner er urigtig, idet kommende kinesiske studerende ikke skal  

 arbejde i hans butik som anført i artiklen, men derimod deltage i et  

 uddannelsesforløb; 5. at han ikke har udtalt sig  

 som anført vedrørende de to sporløst forsvundne kinesere, idet  

 den ene af de  

 pågældende faktisk er blevet fanget af politiet; og 6. at han fejlagtigt citeres  

 for, at der ikke er nogen præsident for fotoskolen som sådan, når det, han  

 faktisk sagde, var, at skolen ikke har nogen præsident i Danmark, ligesom han  

 andetsteds i artiklen fejlagtigt citeres for, at han er det eneste medlem af  

[D], idet han også her har sagt, at han er det eneste medlem i Danmark.
 [K] har videre anført, at  

 artiklen søger at sammenblande hans personligt ejede fotoforretning, [A], med  

[C], der er et undervisningsprojekt, som har været under forberedelse i flere  

 år.
Der er udelukkende tale om,  

 at Udlændingestyrelsen har godkendt i alt fire kinesere som trainees til [A].  

 Der har i 2004 været i alt tre trainees og i 2005 kun én.
Artiklen giver det  

 indtryk, at der er tale om en kraftig stigning i antallet, hvilket ikke er  

 tilfældet.
På tidspunktet for Ekstra Bladets besøg var der således slet ingen  

 trainees.
Han har i dag kontakt med tre af de fire tidligere trainees, hvoraf  

 de to bor i Kina, og den tredje fortsat befinder sig i Danmark på et andet  

 opholdsgrundlag.
Den fjerde, som er blevet fundet af politiet, bor ifølge  

 folkeregisteret ved Roskilde.
Der er således ikke belæg for oplysningerne i  

 artiklen om, at to trainees skulle være forsvundet, og det er utilstedeligt  

 at  

 bruge disse forkerte oplysninger til at drage paralleller mellem hans  

 virksomhed og menneskesmugling.
De 28.000 kr., som nævnes i  

 artiklen, var et depositum der blev indbetalt som led i trainee-aftalen,  

 bl.a.  

 til sikkerhed for det meget dyre udstyr, de pågældende fik stillet til  

 rådighed.
Dette beløb sammenblandes helt ubegrundet med de andetsteds nævnte  

 40.000 kr., som er den anslåede pris for at deltage i det kommende  

 undervisningsprojekt.
2.2. Ekstra Bladets  

 synspunkter Ekstra Bladet har anført  

 følgende vedrørende de seks passager, [K] særligt har fremhævet i klagen:
1. Overskriften Her smugler  

 de mennesker skal forstås i sammenhæng med hele den  

 artikelserie, som Ekstra Bladet har bragt om det organiserede netværk af  

 kinesere, der står for menneskesmugling i Danmark.
Glosen her  

 angiver, at  

[K]s butik hører til de lokaliteter, hvor menneskesmuglingen foregår.  

 Formålet  

 med at besøge stedet var at foretage en journalistisk opklaring af, hvorledes  

 netværket fungere, og hvad [K]s rolle i det hele er, herunder at vise  

 læseren,  

 at [C] er et butikslokale på [B].
 2. Billedteksten og  

 underrubrikken under billedet hænger glimrende sammen. [K] gav under  

 interviewet  

 indtryk af, at der virkelig skal gang i opholdstilladelserne i det kommende  

 år.
3. De 28.000 kr. pr. elev til  

 kinesiske firmaer kontrolleret af [K] er oplyst af klageren selv.
Ekstra  

 Bladets medarbejdere spurgte gentagne gange til netop dette emne, og der  

 forelå  

 efter samtalen ikke usikkerhed om, at svaret var det, der gengives i  

 artiklen.
4. [K] er muligvis kommet på  

 andre tanker efter at have set sig citeret i Ekstra Bladet, men det fremgik  

 klart af hans udtalelser, at de nye elever (trainees) skulle have deres  

 praktiktid i butikken.
Muligvis ville [K] yderligere leje nogle lokaler i  

 Bella  

 Centret, hvor den teoretiske undervisning skulle foregå.
5. [K] blev gentagne gange af  

 Ekstra Bladets medarbejder spurgt, om han ville oplyse navnene på de 4  

 kinesere, der deltog i kurset.
Det afviste han.
Han blev yderligere spurgt,  

 om  

 han i det mindste ikke ville oplyse navnene på de to, der var forsvundet  

 sporløst.
Det ønskede han heller ikke.
Det er således nyt for Ekstra Bladet,  

 at  

 den ene skulle hedde [E], og at hun skulle være fanget af politiet.
6. [K] moredes sig selv over  

 spørgsmålet, da Ekstra Bladets medarbejder spurgte  

 ham, hvem der var præsident for [C].
Ingen findes registreret som sådan  

 hverken  

 i Danmark eller Kina.
Det samme gælder [D] Ekstra Bladet har videre  

 anført, at det må afvises, at artiklen giver et forkert billede af [K]s  

 virksomhed,  

 og at klagen synes skrevet af en person, der ikke var til stede under  

 interviewet.
Artikelserien har endvidere afdækket et betydeligt  

 samfundsproblem, idet det har vist sig, at mange kinesere kommer til Danmark  

 under falske forudsætninger og efter betaling af betydelige summer til  

 menneskesmuglerne.  

 Der er tale om et meget vanskeligt journalistisk arbejdsområde, men det må  

 afvises, at artiklen har tilsidesat reglerne for god presseskik.
 3. Pressenævnet afgørelse og  

 begrundelse:
 I sagens behandling har  

 følgende nævnsmedlemmer deltaget:
Niels Grubbe, Finn Rowold,  

 Kaare R.
Skou og Ole Askvig.
Pressenævnet har ikke  

 mulighed for at foretage en bevismæssig vurdering af de faktiske forhold,  

 hvorom parterne er uenige.
Nævnet kan af samme grund ikke tage stilling til,  

 om  

 det i artiklen bragte interview er gengivet korrekt.
 Uanset om interviewet er  

 gengivet korrekt finder Pressenævnet, at sammenstillingen af den bragte  

 overskrift og underrubrik samt foto af klagerens forretning, fremstår på en  

 krænkende måde, og at der ikke er dækning herfor i det bragte interview,  

 hvorfor nævnet udtaler sin kritik heraf.
 I medfør af medieansvarsloven  

 § 49 pålægges det herefter den ansvarshavende redaktør af Ekstra Bladet at  

 offentliggøre følgende:
 Kendelse fra Pressenævnet:
 Den 2. november 2005  

 bragte Ekstra Bladet en artikel under overskriften HER SMUGLER DE  

 MENNESKER  

 sammen med et foto af [K]s fotobutik. [K] har klaget til Pressenævnet, idet  

 han  

 mener, at god presseskik er tilsidesat.
 Pressenævnet afgørelse og  

 begrundelse:
Pressenævnet har ikke mulighed  

 for at foretage en bevismæssig vurdering af de faktiske forhold, hvorom  

 parterne er uenige.
Nævnet kan af samme grund ikke tage stilling til, om det  

 i  

 artiklen bragte interview er gengivet korrekt.
 Uanset om interviewet er  

 gengivet korrekt finder Pressenævnet, at sammenstillingen af den bragte  

 overskrift og underrubrik samt foto af klagerens forretning, fremstår på en  

 krænkende måde, og at der ikke er dækning herfor i det bragte interview,  

 hvorfor nævnet udtaler sin kritik heraf.
