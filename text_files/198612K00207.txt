Nr LSF 207 Forslag til Lov om ændring af forskellige skattelove (Skattepligt).
Fremsat af ministeren for skatter afgifter (Foigel) den 18. februar 1987 Vedtaget ved tredjebehandling den 22. maj 1987 Lov nr 309 af 25/05/1987 § 1 I lov om opkrævning af indkomst- og formueskat for personer m.v.
(kildeskat), jf. lovbekendtgørelse nr. 676 af 1. oktober 1986, som ændret ved lov nr. 697 af 17. oktober 1986, foretages følgende ændringer:
 1. § 1, nr. 2, affattes således:
»2. personer, der inden for de sidste 4 år har haft bopæl her i landet, medmindre de godtgør at være undergivet indkomstbeskatning til fremmed stat, Færøerne eller Grønland.
Det er dog en betingelse, at beskatningen ikke sker efter regler, der er åbenbart lempeligere end reglerne i Danmark.
Afgørelsen af, hvorvidt indkomstbeskatning til fremmed stat, Færøerne eller Grønland kan anses for åbenbart lempeligere end efter reglerne i Danmark, foretages på grundlag af en samlet vurdering.
Der henses tillige til, om en egentlig indkomstbeskatning foretages, om indkomstbeskatningen i princippet omfatter de samlede indtægter, uanset hvorfra de hidrører, og om indkomstbeskatningen sker efter reglerne for derboende personer,».
 2. I § 1 indsættes som nyt stykke:
»Stk. 2. Ministeren for skatter og afgifter kan bestemme, hvorvidt indkomstbeskatning til en fremmed stat, Færøerne eller Grønland opfylder betingelserne i stk. 1, nr. 2, 3. og 4. pkt.« 3. I § 2, stk. 1, litra b, indsættes efter »litra a)-g)»:  

 »og litra i)».
 4. § 2, stk. 1, litra d, affattes således:
»d) - udøver et erhverv med fast driftssted her i landet eller deltager i en erhvervsvirksomhed med fast driftssted her, eller - er berettiget til løbende ydelser hidrørende fra en sådan virksomhed eller fra afståelsen af en sådan virksomhed, når ydelserne ikke er udbytte, afdrag på et tilgodehavende, renter eller royalties, eller - har bortforpagtet en sådan virksomhed,».
 5. § 2, stk. 1, litra f, affattes således:
»f) oppebærer udbytteindtægter m.v., i hvilke der i henhold til § 65 skal foretages indeholdelse af udbytteskat, modtager udbytter i øvrigt omfattet af ligningslovens § 16 A, stk. 1, eller modtager afståelsessummer omfattet af ligningslovens § 16 B, stk. 2,».
 6. I § 2, stk. 1, litra g, ændres ».« til: »,».
 7. I § 2, stk. 1, indsættes som litra h:
 »h) oppebærer renter fra kilder her i landet som nævnt i stk.  

 6,».
 8. I § 2, stk. 1, indsættes som litra i:
»i) oppebærer royalty hidrørende fra kilder her i landet, jf. § 65 C, stk. 4.« 9. § 2, stk. 2, affattes således:
»Stk. 2. Indkomstskattepligten i medfør af stk. 1, litra a), b), d) og e), omfatter alene de deer nævnte indtægter, ligesom udgifter kun kan fratrækkes i det omfang, de vedrører disse indtægter.« 10. I § 2 indsættes som stk. 3-8:
»Stk. 3. Indkomstskattepligten i medfør af stk. 1, litra c), er endeligt opfyldt ved den i henhold til § 48 B foretagne indeholdelse af A-skat.
Stk. 4. Indkomstskattepligten i medfør af stk. 1, litra f), er endeligt opfyldt ved den i henhold til § 65 foretagne indeholdelse af udbytteskat eller den skat, som skal betales i henhold til § 65 A, stk. 2.
Stk. 5. Indkomstskattepligten i medfør af stk. 1, litra g), er endeligt opfyldt ved den i henhold til § 65 A, stk. 1, erlagte skat.
Stk. 6. Indkomstskattepligten i medfør af stk. 1, litra h), omfatter kun personer, som har været skattepligtige efter § 1 i een eller flere perioder på i alt mindst 5 år inden for de seneste 10 år før ophør af skattepligten efter § 1. Indkomstskatten beregnes som 30 pct. af renteindtægten.
Indkomstskattepligten er endeligt opfyldt ved den erlagte skat.
Reglerne i 1.-3. punktum gælder dog ikke for renter af fordringer, som er knyttet til et fast driftssted omfattet af stk. 1, litra d). Renter medregnes til den skattepligtige indkomst for det indkomstår, hvori de forfalder til betaling.
Ved indtræden eller ophør af indkomstskattepligt i medfør af stk. 1, litra h), finder ligningslovens § 5 B tilsvarende anvendelse.
Ministeren for skatter og afgifter kan fastsætte nærmere regler for påligningen og opkrævningen af renteskatten.
Stk. 7. Indkomstskattepligten i medfør af stk. 1, litra i), er endeligt opfyldt ved den i henhold til § 65 C foretagne indeholdelse af royaltyskat.
Stk. 8. Formueskattepligten omfatter alene formue, hvorfra de under stk. 1, litra d) og e), nævnte indtægter hidrører, ligesom gæld og andre byrder kun kan fratrækkes i det omfang, de hviler på denne formue.« 11. I § 40 indsættes som nyt 3. pkt.:
»Royaltyskat af royalty for personer m.v., som er skattepligtige efter § 2, stk. 1, litra i), opkræves efter reglerne i § 65 C.« 12. § 41, stk. 2, 3. pkt., affattes således:
»Skattepligtig indkomst, hvori der hverken skal indeholdes A-skat eller den i afsnit VI omhandlede udbytteskat eller royaltyskat, benævnes B-indkomst.« 13. I § 43, stk. 2, indsættes som litra i:
»i) Vederlag, der ikke er omfattet af litra a), som en person, der har været skattepligtig efter § 1, nr. 1, modtager fra en virksomhed her i landet som rådgiver, konsulent eller anden lignende medhjælp for virksomheden.
Det er dog en betingelse, at personen har eller på noget tidspunkt inden for de seneste 5 år forud for ophøret af den fulde skattepligt har haft direkte eller indirekte del i ledelsen af, kontrollen med eller kapitalen i den virksomhed, der udreder vederlaget.
Ved afgørelsen heraf henses, når den udbetalende virksomhed er et selskab m.v., til, om personen ejer eller har ejet 25 pct. eller mere af aktiekapitalen eller råder eller har rådet over mere end 50 pct. af stemmeværdien i selskabet.
Bestemmelserne i aktieavancebeskatningslovens § 4, stk. 3, finder tilsvarende anvendelse.
Er den udbetalende virksomhed personligt ejet, henses til, om den pågældende person ejer eller har ejet 25 pct. eller mere af egenkapitalen eller har eller har haft afgørende indflydelse i virksomheden.
De for aktionærer gældende kriterier finder tilsvarende anvendelse.« 14. I § 65, stk. 1, indsættes efter 1. pkt.:
»Indeholdelse med 30 pct. skal endvidere foretages i den samlede udbetaling eller godskrivning i forbindelse med selskabets opkøb af egne aktier m.v., jf. ligningslovens § 16 B, stk. 1.« 15. I § 65 A indsættes som stk. 2 og 3:
»Stk. 2. Af udbytter omfattet af ligningslovens § 16 A, stk. 1, som ikke omfattes af indeholdelsespligten i § 65, samt af afståelsessummer omfattet af ligningslovens § 16 B, stk. 2 eller 5, og som oppebæres af en person eller et dødsbo, som er skattepligtig efter § 2, stk. 1, litra f), eller af et selskab m.v., som er skattepligtigt efter selskabsskattelovens § 2, stk.
 1, litra c), betales der en endelig skat på 30 pct.
Stk. 3. Udgør den skattemæssige anskaffelsessum for aktierne eller anparterne opgjort efter virksomhedsomdannelseslovens § 4, stk.
2-4, et negativt beløb, forhøjes den i ligningslovens § 16 B nævnte afståelsessum med et beløb svarende til den negative værdi, når afståelsen er omfattet af § 2, stk. 1, litra f). Det samme gælder en i ligningslovens § 16 A nævnt udlodning, hvis udlodning sker i forbindelse med en nedsættelse af aktie- eller anpartskapitalen.« 16. Efter § 65 B indsættes:
»§ 65 C.
I forbindelse med enhver udbetaling eller godskrivning af royalty til en person eller et selskab m.v., der er skattepligtig efter § 2, stk. 1, litra i), eller selskabsskattelovens § 2, stk.
1, litra g), skal den, for hvis regning udbetalingen eller godskrivningen foretages, indeholde 30 pct. af den samlede royalty.
Pligten til at indeholde royaltyskat påhviler personer, dødsboer, selskaber, fonde, foreninger, institutioner m.v., der har hjemting her i landet.
Hvis den, for hvis regning udbetaling eller godskrivning foretages, ikke har hjemting her i landet og udbetalingen eller godskrivningen foretages af en dertil befuldmægtiget, der har hjemting her i landet, påhviler det den befuldmægtigede at foretage indeholdelse.
Bestemmelsen i § 46, stk. 3, finder tilsvarende anvendelse.
Det indeholdte beløb benævnes »royaltyskat«.
Stk. 2. Ministeren for skatter og afgifter eller den, ministeren bemyndiger dertil, kan fastsætte regler om, at der enten slet ikke skal foretages indeholdelse, eller at der skal foretages indeholdelse med en sats, der er mindre end 30 pct., hvis Danmark og den stat, hvor royaltymodtageren er hjemmehørende, i en dobbeltbeskatningsoverenskomst har aftalt, at royaltybetalinger fra kilder her i landet til modtagere i den pågældende stat ikke kan beskattes eller kun beskattes med en sats, der er lavere end 30 pct.
Stk. 3. Ministeren for skatter og afgifter eller den, ministeren bemyndiger dertil, kan fastsætte regler om, at indeholdelsespligten ikke påhviler den, for hvis regning udbetaling eller godskrivning af royalty foretages, såfremt udbetalingen eller godskrivningen ikke foretages direkte til royaltymodtageren, men til en person, et dødsbo, et selskab, en fond, en forening eller en institution m.v. med hjemting her i landet, der varetager royaltymodtagerens interesser.
I så fald pålægges indeholdelsespligten og de hertil knyttede pligter til indbetaling og indsendelse af oplysninger i stedet den nævnte person, dødsbo, selskab, fond, forening eller institution m.v.
Stk. 4. Til royalty henregnes betalinger af enhver art, der modtages som vederlag for anvendelsen af eller retten til at anvende ethvert patent, varemærke, mønster eller model, tegning, hemmelig formel eller fremstillingsmetode eller som vederlag for oplysninger om industrielle, kommercielle eller videnskabelige erfaringer.' 17. Efter § 66 indsættes:
»§ 66 A.
Royaltyskat forfalder til betaling ved udbetalingen eller godskrivningen af royalty og skal indbetales til det offentlige i den påfølgende måned inden for nærmere af ministeren for skatter og afgifter fastsatte frister.
Ved for sen indbetaling finder bestemmelsen i § 63, stk. 2, anvendelse.
Den, der foretager udbetalingen eller godskrivningen, skal samtidig med royaltyskattens indbetaling give oplysning herom i en af ministeren for skatter og afgifter foreskreven form.
Indsendelse af de nævnte oplysninger kan fremtvinges ved pålæg af daglige bøder, der fastsættes af ministeren for skatter og afgifter eller den, ministeren bemyndiger dertil.
 Stk. 2. Bestemmelserne i §§ 69 og 70 finder tilsvarende anvendelse.
Stk. 3. Enhver, der hæver eller får godskrevet royalty, kan, når han på fyldestgørende måde godtgør sin identitet, forlange, at den, der foretager udbetalingen eller godskrivningen, samtidig i en af ministeren for skatter og afgifter foreskreven form attesterer den stedfundne udbetaling eller godskrivning.« 18. I § 74, stk. 1, nr. 1, indsættes efter »udbytteskat«:  

 »m.v., royaltyskat«.
19. I § 74, stk. 1, nr. 3 og 4, ændres »eller § 66, stk. 3,»  

 til: », § 66, stk. 3, eller § 66 A, stk. 1,».
§ 2 I lov om indkomstbeskatning af aktieselskaber m.v., jf.
lovbekendtgørelse nr. 658 af 22. september 1986, foretages følgende ændringer:
 1. § 2, stk. 1, litra a, affattes således:
»a) - udøver et erhverv med fast driftssted her i landet eller deltager i en erhvervsvirksomhed med fast driftssted her, eller - er berettiget til løbende ydelser hidrørende fra en sådan virksomhed eller fra afståelsen af en sådan virksomhed, når ydelserne ikke er udbytte, afdrag på et tilgodehavende, renter eller royalties, eller - har bortforpagtet en sådan virksomhed,».
 2. § 2, stk. 1, litra c, affattes således:
»c) oppebærer udbytteindtægter m.v., i hvilke der i henhold til kildeskattelovens § 65 skal foretages indeholdelse af udbytteskat, modtager udbytter i øvrigt omfattet af ligningslovens § 16 A, stk.
1, eller modtager afståelsessummer omfattet af ligningslovens § 16 B, stk. 2 eller 5,».
 3. I § 2, stk. 1, litra e, ændres ».« til: »,».
 4. I § 2, stk. 1, indsættes som litra f:
»f) oppebærer indkomst som rådgiver, konsulent eller anden lignende medhjælp for en virksomhed her i landet.
Det er dog en betingelse, at en person, der er eller har været skattepligtig efter kildeskattelovens § 1, nr. 1, har direkte eller indirekte del i ledelsen af, kontrollen med eller kapitalen i det udenlandske selskab eller den udenlandske forening m.v. og har eller på noget tidspunkt inden for de seneste 5 år forud for ophøret af den fulde skattepligt har haft direkte eller indirekte del i ledelsen af, kontrollen med eller kapitalen i den virksomhed her i landet, der udreder vederlaget.
Ved afgørelsen heraf henses, når der er tale om et selskab m.v., til, om personen ejer eller har ejet 25 pct.
eller mere af aktiekapitalen eller råder eller har rådet over mere end 50 pct. af stemmeværdien i selskabet.
Bestemmelserne i aktieavancebeskatningslovens § 4, stk. 3, finder tilsvarende anvendelse.
Er den udbetalende virksomhed personligt ejet, henses til, om den pågældende person ejer eller har ejet 25 pct. eller mere af egenkapitalen eller har eller har haft afgørende indflydelse i virksomheden.
De for aktionærer gældende kriterier finder tilsvarende anvendelse,».
 5. I § 2, stk. 1, indsættes som litra g:
 »g) oppebærer royalty hidrørende fra kilder her i landet, jf.
kildeskattelovens § 65 C, stk. 4.« 6. § 2, stk. 2, affattes således:
»Stk. 2. Skattepligten i medfør af stk. 1, litra a), b) og f), omfatter alene indtægter fra de deer nævnte indkomstkilder.
Skattepligten i medfør af stk. 1, litra c), er endeligt opfyldt ved den i henhold til kildeskattelovens § 65 foretagne indeholdelse af udbytteskat eller den skat, der skal betales i henhold til kildeskattelovens § 65 A, stk. 2. Skattepligten i medfør af stk. 1, litra d), er endeligt opfyldt ved den i henhold til kildeskattelovens § 65 A, stk. 1, erlagte skat.
Skattepligten i medfør af stk. 1, litra e), er endeligt opfyldt ved den i henhold til kildeskattelovens § 65 B erlagte skat.
Skattepligten i medfør af stk. 1, litra g), er endeligt opfyldt ved den i henhold til kildeskattelovens § 65 C foretagne indeholdelse af royaltyskat.« 7. I § 6, stk. 1, 1. pkt., § 7, 1. pkt., § 9, stk. 1, og § 21 ændres »§ 2, stk. 1, litra a) og b)» til: »§ 2, stk. 1, litra a),  

 b) og f)».
 8. I § 24, stk. 2, indsættes efter 1. pkt.:
»Selskaber og foreninger m.v. som nævnt i § 2, stk. 1, litra c), der beskattes efter reglerne i kildeskattelovens § 65 A, stk. 2, ansættes i den kommune, i hvilken den virksomhed, hvorfra udbyttet eller afståelsessummen hidrører, er beliggende.
Selskaber og foreninger m.v. som nævnt i § 2, stk. 1, litra f), ansættes i den kommune, i hvilken den virksomhed, der udreder vederlaget, er beliggende.« 9. I § 26, stk. 1, indsættes efter »skattepligtige«: », og  

 som ikke er fritaget for pligten til at indgive selvangivelse i henhold til § 27, stk. 2«.
 10. I § 27 indsættes som nyt stk. 2:
»Stk. 2. Fritaget for pligten til at indgive selvangivelse er selskaber og foreninger m.v., der alene er skattepligtige efter § 2, stk. 1, litra c), d), e) eller g). Fritagelsen gælder dog ikke, hvis den skattepligtige har modtaget udbytter omfattet af ligningslovens § 16 A, stk. 1, i hvilke der ikke skal foretages indeholdelse af udbytteskat efter kildeskattelovens § 65, eller har modtaget afståelsessummer omfattet af ligningslovens § 16 B, stk. 2 eller stk. 5, eller har oppebåret royaltyindtægter, hvori der ikke er indeholdt royaltyskat.« Stk. 2 bliver herefter stk. 3.
§ 3 I lov nr. 151 af 19. marts 1986 om indkomstskat og formueskat for personer m.v. (personskatteloven) foretages følgende ændring:
I § 10, stk. 5, 2. pkt., ændres »§ 43, stk. 2, litra a), e) og  

 g)» til: »§ 43, stk. 2, litra a), e), g) og i)».
§ 4 Stk. 1. Loven træder i kraft dagen efter bekendtgørelsen i Lovtidende.
Stk. 2. Kildeskattelovens § 1, nr. 2, som affattet ved denne lovs § 1, nr. 1, har virkning for personer, der ophører med at have bopæl her i landet den 18. februar 1987 eller senere.
Stk. 3. Kildeskattelovens § 2, stk. 1, litra b), og § 43, stk. 2, litra i), som affattet ved denne lovs § 1, nr. 3 og 13, samt selskabsskattelovens § 2, stk. 1, litra f), som affattet ved denne lovs § 2, nr. 4, har virkning for indkomst, hvortil den skattepligtige erhverver endelig ret den 18. februar 1987 eller senere.
Stk. 4. Kildeskattelovens § 2, stk. 1, litra d), som affattet ved denne lovs § 1, nr. 4, og selskabsskattelovens § 2, stk. 1, litra a), som affattet ved denne lovs § 2, nr. 1, har virkning for ydelser og forpagtningsafgifter, hvortil den skattepligtige erhverver endelig ret den 18. februar 1987 eller senere.
Stk. 5. Kildeskattelovens § 2, stk. 1, litra f), som affattet ved denne lovs § 1, nr. 5, og selskabsskattelovens § 2, stk. 1, litra c), som affattet ved denne lovs § 2, nr. 2, har virkning for udbytteudlodninger og aktieafståelser m.v. foretaget den 18.
 februar 1987 eller senere.
Stk. 6. Kildeskattelovens § 2, stk. 1, litra h), og § 2, stk. 6, som affattet ved denne lovs § 1, nr. 7 og 10, har virkning for renter, som vedrører tiden efter 31. december 1987, uanset renternes forfaldstidspunkt, og som tilfalder personer, hvis skattepligt efter kildeskattelovens § 1 ophører den 18. februar 1987 eller senere.
Stk. 7. Kildeskattelovens § 2, stk. 1, litra i), § 2, stk. 7, § 40, 3. pkt., § 41, stk. 2, 3. pkt., § 65 C, stk. 1 og 2, § 66 A, § 74, stk. 1, nr. 1, 3 og 4, som affattet ved denne lovs § 1, nr. 8, 10, 11, 12, 16, 17, 18 og 19, samt selskabsskattelovens § 2, stk. 1, litra g), og § 2, stk. 2, 5. pkt., som affattet ved denne lovs § 2, nr. 5 og 6, har virkning for royalty, der forfalder til betaling eller godskrivning den 1. januar 1988 eller senere.
Stk. 8. Kildeskattelovens § 65 C, stk. 4, som affattet ved denne lovs § 1, nr. 16, har virkning fra den 18. februar 1987.
Stk. 9. Personer, der ikke er omfattet af kildeskattelovens § 1, dødsboer, der behandles i udlandet, og selskaber og foreninger m.v. som nævnt i selskabsskattelovens § 1, stk. 1 og 2, der har hjemsted i udlandet, er pligtige til at svare indkomstskat af royalty, som de pågældende i perioden 18. februar til 31. december 1987 oppebærer fra kilder her i landet i henhold til en kontrakt, som er indgået i samme periode.
Indkomstskatten beregnes til 30 pct. af royaltybeløbet.
Indkomstskattepligten er endeligt opfyldt ved den erlagte skat.
Reglerne i dette stykke gælder dog ikke for royalty, som er knyttet til et fast driftssted omfattet af kildeskattelovens § 2, stk. 1, litra d), eller selskabsskattelovens § 2, stk. 1, litra a). Ministeren for skatter og afgifter fastsætter de nærmere regler om selvangivelse af royalty omfattet af dette stykke samt om påligning og opkrævning af indkomstskatten heraf.
Oprindeligt fremsat lovforslag Blad nr 562 § 1 I lov om opkrævning af indkomst- og formueskat for personer m.v.
(Kildeskat), jf. lovbekendtgørelse nr. 676 af 1. oktober 1986, som ændret ved lov nr. 697 af 17. oktober 1986 foretages følgende ændringer:
 1. § 1, NR. 2, affattes således:
»2. personer, der inden for de sidste 4 år har haft bopæl her i landet, medmindre de godtgør at være undergivet indkomstbeskatning til fremmed stat, Færøerne eller Grønland.
Det er dog en betingelse, at beskatningen ikke sker efter regler, der er åbenbart lempeligere end reglerne i Danmark.
Afgørelsen af, hvorvidt indkomstbeskatning til fremmed stat, Færøerne eller Grønland kan anses for åbenbart lempeligere end efter reglerne i Danmark, foretages på grundlag af en samlet vurdering.
Der henses tillige til, om en egentlig indkomstbeskatning foretages, om indkomstbeskatningen i princippet omfatter de samlede indtægter, uanset hvorfra de hidrører, og om indkomstbeskatningen sker efter reglerne for derboende personer,».
2. I § 2, STK. 1, LITRA B), indsættes efter »litra a)-g)»:  

 »og litra i)».
 3. § 2, STK. 1, LITRA D), affattes således:
»d) udøver et erhverv med fast driftssted her i landet eller deltager i en erhvervsvirksomhed med fast driftssted her eller på anden måde er berettiget til ydelser, der beregnes i forhold til overskuddet eller omsætningen af en sådan virksomhed, eller har bortforpagtet en sådan virksomhed,».
 4. § 2, STK. 1, LITRA F), affattes således:
»f) oppebærer udbytteindtægter m.v., i hvilke der i henhold til § 65 skal foretages indeholdelse af udbytteskat, modtager udbytter i øvrigt omfattet af ligningslovens § 16 A, stk. 1, eller modtager afståelsessummer omfattet af ligningslovens § 16 B, stk. 2,».
 5. I § 2, STK. 1, LITRA G), ændres ».« til: »,».
 6. I § 2, STK. 1, indsættes som LITRA H):
 »h) oppebærer renter fra kilder her i landet som nævnt i stk.  

 6,».
 7. I § 2, STK. 1, indsættes som LITRA I):
»i) oppebærer royalty, hidrørende fra kilder her i landet, jf. § 65 C, stk. 2.«.
 8. § 2, STK. 2, affattes således:
»STK. 2. Indkomstskattepligten i medfør af stk. 1, litra a), b), d) og e), omfatter alene de deer nævnte indtægter, ligesom udgifter kun kan fratrækkes i det omfang, de vedrører disse indtægter.«.
 9. I § 2 indsættes som STK. 3-8:
»STK. 3. Indkomstskattepligten i medfør af stk. 1, litra c), er endeligt opfyldt ved den i henhold til § 48 B foretagne indeholdelse af A-skat.
Stk. 4. Indkomstskattepligten i medfør af stk. 1, litra f), er endeligt opfyldt ved den i henhold til § 65 foretagne indeholdelse af udbytteskat eller den skat, som skal betales i henhold til § 65 A, stk. 2.
Stk. 5. Indkomstskattepligten i medfør af stk. 1, litra g), er endeligt opfyldt ved den i henhold til § 65 A, stk. 1, erlagte skat.
Stk. 6. Indkomstskattepligten i medfør af stk. 1, litra h), omfatter kun personer, som har været skattepligtige efter § 1 i een eller flere perioder på i alt mindst 5 år inden for de seneste 10 år før ophør af skattepligten efter § 1. Indkomstskatten beregnes som 30 pct. af renteindtægten.
Indkomstskattepligten er endeligt opfyldt ved den erlagte skat.
Reglerne i 1.-3. punktum gælder dog ikke for renter af fordringer, som er knyttet til et fast driftssted omfattet af stk. 1, litra d). Renter medregnes til den skattepligtige indkomst for det indkomstår, hvori de forfalder til betaling.
Ved indtræden eller ophør af indkomstskattepligt i medfør af stk. 1, litra h), finder ligningslovens § 5 B tilsvarende anvendelse.
Ministeren for skatter og afgifter kan fastsætte nærmere regler for påligningen og opkrævningen af renteskatten.
Stk. 7. Indkomstskattepligten i medfør af stk. 1, litra i), er endeligt opfyldt ved den i henhold til § 65 C foretagne indeholdelse af royalty-skat.
Dette gælder dog ikke for royalty-betalinger vedrørende rettigheder, som er knyttet til et fast driftssted omfattet af stk. 1, litra d).
Stk. 8. Formueskattepligten omfatter alene formue, hvorfra de under stk. 1, litra d) og e), nævnte indtægter hidrører, ligesom gæld og andre byrder kun kan fratrækkes i det omfang, de hviler på denne formue.«.
 10. § 40, 2. PKT., affattes således:
»Udbytteskat af aktieudbytte m.v. og royalty-skat af royalty opkræves efter reglerne i afsnit VI.«.
 11. § 41, STK. 2, 3. PKT. affattes således:
»Skattepligtig indkomst, hvori der hverken skal indeholdes A-skat eller den i afsnit VI omhandlede udbytteskat eller royalty-skat, benævnes B-indkomst.«.
 12. I § 43, STK. 2, indsættes som LITRA I):
»i) Vederlag, der ikke er omfattet af litra a), som en person, der har været skattepligtig efter § 1, nr. 1, modtager fra en virksomhed her i landet som rådgiver, konsulent eller anden lignende medhjælp for virksomheden.
Det er dog en betingelse, at personen har eller på noget tidspunkt inden for de seneste 5 år forud for ophøret af den fulde skattepligt har haft direkte eller indirekte del i ledelsen af, kontrollen med eller kapitalen i den virksomhed, der udreder vederlaget.
Ved afgørelsen heraf henses, når den udbetalende virksomhed er et selskab m.v., til, om personen ejer eller har ejet 25 pct. eller mere af aktiekapitalen eller råder eller har rådet over mere end 50 pct. af stemmeværdien i selskabet.
Bestemmelserne i aktieavancebeskatningslovens § 4, stk. 3, finder tilsvarende anvendelse.
Er den udbetalende virksomhed personligt ejet, henses til, om den pågældende person ejer eller har ejet 25 pct. eller mere af egenkapitalen eller har eller har haft afgørende indflydelse i virksomheden.
De for aktionærer gældende kriterier finder tilsvarende anvendelse.«.
 13. I § 51 A, indsættes som nyt STK. 3:
»Stk. 3. Stk. 1 finder tilsvarende anvendelse, når det må forventes, at den skattepligtige vil erhverve royalty, hvori der skal indeholdes royalty-skat efter afsnit VI.«.
 Stk. 3 bliver herefter STK. 4.
 14. I § 60, STK. 1, indsættes som LITRA G):
 »g) De i § 67 B, stk. 1, 1. pkt., nævnte beløb.«.
 15. I § 60, STK. 2, ændres »stk. 1, litra c), d), e) og f)» til:
 »stk. 1, litra c), d), e), f) og g)».
 16. I § 65, STK. 1, indsættes efter 1. pkt.:
»Indeholdelse med 30 pct. skal endvidere foretages i den samlede udbetaling eller godskrivning i forbindelse med selskabets opkøb af egne aktier m.v., jf. ligningslovens § 16 B, stk. 1.«.
 17. I § 65 A, indsættes som STK. 2-3:
»Stk. 2. Af udbytter omfattet af ligningslovens § 16 A, stk. 1, som ikke omfattes af indeholdelsespligten i § 65, samt af afståelsessummer omfattet af ligningslovens § 16 B, stk. 2 eller 5, og som oppebæres af en person eller et dødsbo, som er skattepligtig efter § 2, stk. 1, litra f), eller af et selskab m.v., som er skattepligtig efter selskabsskattelovens § 2, stk. 1, litra c), betales der en endelig skat på 30 pct.
Stk. 3. Udgør den skattemæssige anskaffelsessum for aktierne eller anparterne opgjort efter virksomhedsomdannelseslovens § 4, stk.
2-4, et negativt beløb, forhøjes den i ligningslovens § 16 B nævnte afståelsessum med et beløb svarende til den negative værdi, når afståelsen er omfattet af § 2, stk. 1, litra f). Det samme gælder en i ligningslovens § 16 A nævnt udlodning, hvis udlodning sker i forbindelse med en nedsættelse af aktie- eller anpartskapitalen.«.
 18. Efter § 65 B indsættes:
»§ 65 C.
I forbindelse med enhver udbetaling eller godskrivning af royalty skal den, for hvis regning udbetalingen eller godskrivningen foretages, indeholde 30 pct. af den samlede royalty.
Pligten til at indeholde royalty-skat påhviler personer, dødsboer, selskaber, fonde, foreninger, institutioner m.v., der har hjemting her i landet.
Hvis den, for hvis regning udbetaling eller godskrivning foretages, ikke har hjemting her i landet, og udbetalingen eller godskrivningen foretages af en dertil befuldmægtiget, der har hjemting her i landet, påhviler det den befuldmægtigede at foretage indeholdelse.
Bestemmelsen i § 46, stk. 3, finder tilsvarende anvendelse.
Det indeholdte beløb benævnes »royalty-skat«.
Stk. 2. Til royalty henregnes betalinger af enhver art, der modtages som vederlag for anvendelsen af eller retten til at anvende enhver ophavsret til et litterært, kunstnerisk eller videnskabeligt arbejde, herunder spillefilm, ethvert patent, varemærke, mønster eller model, tegning, hemmelig formel eller fremstillingsmetode, eller som vederlag for oplysninger om industrielle, kommercielle eller videnskabelige erfaringer.'.
 19. Efter § 66 indsættes:
»§ 66 A.
Royalty-skat forfalder til betaling ved udbetalingen eller godskrivningen af royalty og skal indbetales til det offentlige i den påfølgende måned inden for nærmere af ministeren for skatter og afgifter fastsatte frister.
Ved for sen indbetaling finder bestemmelsen i § 63, stk. 2, anvendelse.
Den, der foretager udbetalingen eller godskrivningen, skal samtidig med royalty-skattens indbetaling give oplysning herom i en af ministeren for skatter og afgifter foreskreven form.
Indsendelse af de nævnte oplysninger kan fremtvinges ved pålæg af daglige bøder, der fastsættes af ministeren for skatter og afgifter eller den, ministeren bemyndiger dertil.
 Stk. 2. Bestemmelserne i §§ 69 og 70 finder tilsvarende anvendelse.«.
 20. Efter § 67 A indsættes:
»§ 67 B.
Er der ved ansættelsen af den skattepligtige indkomst for nogen, der er skattepligtig i medfør af § 1, medregnet royalty, hvori der efter § 65 C er indeholdt royalty-skat, modregnes der i den for vedkommende skattepligtige udskrevne slutskat et beløb svarende til 30 pct. af den medregnede royalty, jf. § 60, stk. 1, litra g). For et dødsbo foretages modregningen i den skat, der pålignes boet vedrørende det pågældende indkomstår.
I det omfang beløbet ikke kan anvendes til modregning i skat, der pålignes boet, udbetales det kontant, hvis det overstiger 25 kroner.
Stk. 2. Har nogen, der er skattepligtig efter § 1 i selskabsskatteloven eller efter lov om beskatning af fonde, visse foreninger og institutter m.v., erhvervet royalty, hvori der efter § 65 C er indeholdt royalty-skat, modregnes et beløb svarende til 30 pct. af den erhvervede royalty i den indkomstskat, der af den skattepligtige skal betales i det kalenderår, i hvilket royalty er erhvervet.
I det omfang beløbet ikke kan anvendes til sådan modregning, udbetales det kontant.
Endvidere kan ministeren for skatter og afgifter eller den, ministeren bemyndiger dertil, når særlige forhold taler derfor, bestemme, at der skal ske kontant udbetaling.
 Stk. 3. Har nogen, der er skattepligtig her i landet efter § 2, stk.
1, litra d), eller § 2, stk. 1, litra a), i selskabsskatteloven, erhvervet royalty, som indgår i overskuddet af virksomheden, og hvori der efter § 65 C er indeholdt royalty-skat, finder bestemmelserne i stk. 1 henholdsvis stk. 2 tilsvarende anvendelse.
Stk. 4. Har nogen, som ikke er skattepligtig her i landet, erhvervet royalty, hvori der efter § 65 C er indeholdt royalty-skat, udbetales der efter begæring den pågældende et beløb svarende til 30 pct. af den erhvervede royalty.
Stk. 5. Enhver, der hæver eller får godskrevet royalty, kan, når han på fyldestgørende måde godtgør sin identitet, forlange, at den, der foretager udbetalingen eller godskrivningen, samtidig i en af ministeren for skatter og afgifter foreskreven form attesterer den stedfundne udbetaling eller godskrivning.«.
21. I § 74, STK. 1, NR. 1, indsættes efter »udbytteskat«:  

 »m.v., royalty-skat«.
22. I § 74, STK. 1, NR. 3 OG 4, ændres »eller § 66, stk. 3,»  

 til: », § 66, stk. 3, eller § 66 A, stk. 1,».
§ 2 I lov om indkomstbeskatning af aktieselskaber m.v., jf.
lovbekendtgørelse nr. 658 af 22. september 1986 foretages følgende ændringer:
 1. § 2, STK. 1, LITRA A), affattes således:
»a) udøver et erhverv med fast driftssted her i landet eller deltager i en erhvervsvirksomhed med fast driftssted her eller på anden måde er berettiget til ydelser, der beregnes i forhold til overskuddet eller omsætningen af en sådan virksomhed, eller har bortforpagtet en sådan virksomhed,».
 2. § 2, STK. 1, LITRA C), affattes således:
»c) oppebærer udbytteindtægter m.v., i hvilke der i henhold til kildeskattelovens § 65 skal foretages indeholdelse af udbytteskat, modtager udbytter i øvrigt omfattet af ligningslovens § 16 A, stk.
1, eller modtager afståelsessummer omfattet af ligningslovens § 16 B, stk. 2 eller 5,».
 3. I § 2, STK. 1, LITRA E), ændres ».« til: »,».
 4. I § 2, STK. 1, indsættes som LITRA F):
»f) oppebærer indkomst som rådgiver, konsulent eller anden lignende medhjælp for en virksomhed her i landet.
Det er dog en betingelse, at en person, der er eller har været skattepligtig efter kildeskattelovens § 1, nr. 1, har direkte eller indirekte del i ledelsen af, kontrollen med eller kapitalen i det udenlandske selskab eller den udenlandske forening m.v. og har eller på noget tidspunkt inden for de seneste 5 år forud for ophøret af den fulde skattepligt har haft direkte eller indirekte del i ledelsen af, kontrollen med eller kapitalen i den virksomhed her i landet, der udreder vederlaget.
Ved afgørelsen heraf henses, når der er tale om et selskab m.v., til, om personen ejer eller har ejet 25 pct.
eller mere af aktiekapitalen eller råder eller har rådet over mere end 50 pct. af stemmeværdien i selskabet.
Bestemmelserne i aktieavancebeskatningslovens § 4, stk. 3, finder tilsvarende anvendelse.
Er den udbetalende virksomhed personligt ejet, henses til, om den pågældende person ejer eller har ejet 25 pct. eller mere af egenkapitalen eller har eller har haft afgørende indflydelse i virksomheden.
De for aktionærer gældende kriterier finder tilsvarende anvendelse,».
5. I § 2, STK. 1, indsættes som LITRA G): »g) oppebærer royalty, hidrørende fra kilder her i landet, jf. kildeskattelovens § 65 C, stk. 2.«.
 6. § 2, STK. 2, affattes således:
»STK. 2. Skattepligten i medfør af stk. 1, litra a), b) og f), omfatter alene indtægter fra de deer nævnte indkomstkilder.
Skattepligten i medfør af stk. 1, litra c), er endeligt opfyldt ved den i henhold til kildeskattelovens § 65 foretagne indeholdelse af udbytteskat eller den skat, der skal betales i henhold til kildeskattelovens § 65 A, stk. 2. Skattepligten i medfør af stk. 1, litra d), er endeligt opfyldt ved den i henhold til kildeskattelovens § 65 A, stk. 1, erlagte skat.
Skattepligten i medfør af stk. 1, litra e), er endeligt opfyldt ved den i henhold til kildeskattelovens § 65 B erlagte skat.
Skattepligten i medfør af stk. 1, litra g), er endeligt opfyldt ved den i henhold til kildeskattelovens § 65 C foretagne indeholdelse af royalty-skat.
Skattepligten i medfør af stk. 1, litra g), er dog ikke endeligt opfyldt, når den deer nævnte indkomstart er knyttet til et fast driftssted omfattet af stk. 1, litra a).«.
7. I § 6, STK. 1, 1. PKT., § 7, 1. PKT., § 9, STK. 1, OG § 21, ændres »§ 2, stk. 1, litra a) og b)» til: »§ 2, stk. 1, litra a),  

 b) og f)».
 8. I § 24, STK. 2, indsættes efter 1. pkt.:
»Selskaber og foreninger m.v. som nævnt i § 2, stk. 1, litra c), der beskattes efter reglerne i kildeskattelovens § 65 A, stk. 2, ansættes i den kommune, i hvilken den virksomhed, hvorfra udbyttet eller afståelsessummen hidrører, er beliggende.
Selskaber og foreninger m.v. som nævnt i § 2, stk. 1, litra f), ansættes i den kommune, i hvilken den virksomhed, der udreder vederlaget, er beliggende.«.
9. I § 26, STK. 1, indsættes efter »skattepligtige«: », og  

 som ikke er fritaget for pligten til at indgive selvangivelse i henhold til § 27, stk. 2«.
 10. I § 27 indsættes som nyt STK. 2:
»Stk. 2. Fritaget for pligten til at indgive selvangivelse er selskaber og foreninger m.v., der alene er skattepligtige efter § 2, stk. 1, litra c), d), e) eller g). Fritagelsen gælder dog ikke, hvis den skattepligtige har modtaget udbytter omfattet af ligningslovens § 16 A, stk. 1, i hvilke der ikke skal foretages indeholdelse af udbytteskat efter kildeskattelovens § 65, eller har modtaget afståelsessummer omfattet af ligningslovens § 16 B, stk. 2 eller stk. 5 eller har oppebåret royalty-indtægter, hvori der ikke er indeholdt royalty-skat.«.
 Stk. 2 bliver herefter STK. 3.
§ 3 I lov nr. 151 af 19. marts 1986 om indkomstskat og formueskat for personer m.v. (personskatteloven) foretages følgende ændring:
I § 10, STK. 5, 2. PKT., ændres »§ 43, stk. 2, litra a), e) og  

 g)» til: »§ 43, stk. 2, litra a), e), g) og i)».
§ 4 Stk. 1. Loven træder i kraft dagen efter bekendtgørelsen i Lovtidende.
Stk. 2. Kildeskattelovens § 1, nr. 2, som affattet ved denne lovs § 1, nr. 1, har virkning for personer, der ophører med at have bopæl her i landet den 18. februar 1987 eller senere.
Stk. 3. Kildeskattelovens § 2, stk. 1, litra b), og § 43, stk. 2, litra i), som affattet ved denne lovs § 1, nr. 2 og 12, samt selskabsskattelovens § 2, stk. 1, litra f), som affattet ved denne lovs § 2, nr. 4, har virkning for indkomst, hvortil den skattepligtige erhverver endelig ret den 18. februar 1987 eller senere.
Stk. 4. Kildeskattelovens § 2, stk. 1, litra d), som affattet ved denne lovs § 1, nr. 3, og selskabsskattelovens § 2, stk. 1, litra a), som affattet ved denne lovs § 2, nr. 1, har virkning for ydelser, der beregnes i forhold til omsætningen, og forpagtningsafgifter, hvortil den skattepligtige erhverver endelig ret den 18. februar 1987 eller senere.
Stk. 5. Kildeskattelovens § 2, stk. 1, litra f), som affattet ved denne lovs § 1, nr. 4, og selskabsskattelovens § 2, stk. 1, litra c), som affattet ved denne lovs § 2, nr. 2, har virkning for udbytteudlodninger og aktieafståelser m.v. foretaget den 18.
 februar 1987 eller senere.
Stk. 6. Kildeskattelovens § 2, stk. 1, litra h), og § 2, stk. 6, som affattet ved denne lovs § 1, nr. 6 og 9, har virkning for renter, som vedrører tiden efter 31. december 1987, uanset renternes forfaldstidspunkt, og som tilfalder personer, hvis skattepligt efter kildeskattelovens § 1 ophører den 18. februar 1987 eller senere.
Stk. 7. Kildeskattelovens § 2, stk. 1, litra i), § 2, stk. 7, § 40, 2. pkt., § 41, stk. 2, 3. pkt., § 51 A, stk. 3, § 60, stk. 1, litra g), § 60, stk. 2, § 65 C, stk. 1, § 66 A, § 67 B, § 74, stk.
1, nr. 1, 3 og 4, som affattet ved denne lovs § 1, nr. 7, 9, 10, 11, 13-15 og 18-22, samt selskabsskattelovens § 2, stk. 1, litra g), og § 2, stk. 2, 5. og 6. pkt., som affattet ved denne lovs § 2, nr. 5 og 6, har virkning for royalty, der forfalder til betaling eller godskrivning den 1. januar 1988 eller senere.
Stk. 8. Kildeskattelovens § 65 C, stk. 2, som affattet ved denne lovs § 1, nr. 18, har virkning fra den 18. februar 1987.
Stk. 9. Personer, der ikke er omfattet af kildeskattelovens § 1, dødsboer, der behandles i udlandet, og selskaber og foreninger m.v. som nævnt i selskabsskattelovens § 1, stk. 1 og 2, der har hjemsted i udlandet, er pligtige til at svare indkomstskat af royalty, som de pågældende i perioden 18. februar til 31. december 1987 oppebærer fra kilder her i landet i henhold til en kontrakt, som er indgået i samme periode.
Indkomstskatten beregnes til 30 pct. af royalty-beløbet.
Indkomstskattepligten er endeligt opfyldt ved den erlagte skat.
Reglerne i dette stykke gælder dog ikke for royalty, som er knyttet til et fast driftssted, omfattet af kildeskattelovens § 2, stk. 1, litra d), eller selskabsskattelovens § 2, stk. 1, litra a). Ministeren for skatter og afgifter fastsætter de nærmere regler om selvangivelse af royalty, omfattet af dette stykke, samt om påligning og opkrævning af indkomstskatten heraf.
BEMÆRKNINGER TIL LOVFORSLAGET 1. Lovforslaget er et led i aftalen af 19. juni 1985 mellem regeringspartierne (Det Konservative Folkeparti, Venstre, Centrum-Demokraterne og Kristeligt Folkeparti), Socialdemokratiet og Det Radikale Venstre om en skattereform.
Ifølge denne aftale skal der gennemføres regler, der modvirker skatteflugt.
Det skal ved disse regler tilstræbes, at indtægt, der optjenes her i landet, også beskattes her.
Det skal indgå heri, at også urealiserede avancer og skattekredit på indtægt, der er optjent her, bliver beskattet i forbindelse med fraflytning.
De ændrede regler skal tillige begrænse mulighederne for at undgå beskatning gennem udnyttelse af forskelle i de enkelte landes skatteregler.
2. Lovforslaget indebærer en stramning af den gældende regel i kildeskattelovens § 1, nr. 2, om ophør af fuld skattepligt.
Når en person, der har haft bopæl i Danmark i mindst 4 år, opgiver bopælen her i landet, fastholder den gældende regel personen under fuld dansk skattepligt i 4 år, medmindre personen godtgør, at han er undergivet indkomstbeskatning til et andet land, Færøerne eller Grønland efter reglerne for derboende personer.
Efter forslaget skal det være en betingelse, at indkomstbeskatningsreglerne i det andet land, Færøerne eller Grønland ikke er åbenbart lempeligere end reglerne i Danmark.
Lovforslaget indeholder nogle vejledende kriterier for bedømmelsen heraf.
Formålet med stramningen er at tydeliggøre den oprindelige mening med kildeskattelovens § 1, nr. 2, nemlig at forhindre skatteydere i, blot ved at opgive deres bopæl her i landet, at unddrage sig en dansk skat.
 § 1, stk. 2's nugældende ordlyd blev vedtaget ved lovens 2.
behandling den 15. marts 1967. I bemærkningerne til lovforslaget angives motiveringen bl.a. således: »Det må antages, at de foreslåede regler gør det vanskeligere for herboende at etablere sig som »udlandsdanskere«, dels fordi skattepligten ikke  

 ophører, blot fordi bopælen opgives, dels fordi Nationalbanken ikke kan antages at ville betragte en person som valutaudlænding, sålænge den fulde skattepligt til Danmark består.'.
3. Lovforslaget går endvidere ud på at udvide den begrænsede skattepligt for fysiske personer og juridiske personer (selskaber m.v.).
Lovforslaget udvider således den begrænsede skattepligt for fysiske og juridiske personer til - når visse betingelser er opfyldt - at omfatte vederlag, der modtages fra en virksomhed her i landet som rådgiver, konsulent eller lignende medhjælp for virksomheden.
Efter de gældende regler er der begrænset skattepligt for fysiske og juridiske personer, der udøver et erhverv med fast driftssted her i landet eller deltager i en erhvervsvirksomhed med fast driftssted her eller på anden måde er berettiget til andel i overskuddet af en sådan virksomhed.
Lovforslaget udvider denne begrænsede skattepligt til også at omfatte ydelser, der beregnes i forhold til omsætningen i en virksomhed, og forpagtningsafgifter, uanset hvorledes de beregnes.
Efter de gældende regler er der begrænset skattepligt for fysiske og juridiske personer, der oppebærer udloddede udbytteindtægter.
Lovforslaget udvider denne begrænsede skattepligt til også at omfatte såkaldt »maskeret udbytte eller udlodning«, og afståelsessummer ved salg af aktier m.v. til det selskab, der har udstedt aktierne, og - når visse betingelser er opfyldt - ved afståelse af aktier m.v. til et holdingselskab.
Lovforslaget udvider endvidere den begrænsede skattepligt for fysiske og juridiske personer til at omfatte royalty-indtægter fra kilder her i landet.
I den forbindelse indføres der en generel indeholdelsespligt for royalty-betalere med hjemting her i landet.
Indeholdelse skal foretages ved betaling til såvel fuldt som begrænset skattepligtige modtagere.
Lovforslaget udvider endelig den begrænsede skattepligt for fysiske personer til - når visse betingelser er opfyldt - at omfatte renteindtægter fra kilder her i landet.
Den begrænsede skattepligt skal således kun omfatte udenlandske fordringshavere, som tidligere har været fuldt skattepligtige til Danmark i en vis periode.
 4. Lov om opkrævning af indkomst- og formueskat for personer m.v.
(Kildeskat) er senest ændret ved lov nr. 697 af 17. oktober 1986, jf.
Folketingstidende 1986-87, sp. 74, 486, 757, 1076; Tillæg A, sp. 85, Tillæg B, sp. 53, og Tillæg C, sp. 193.
Lov om indkomstbeskatning af aktieselskaber m.v. er senest ændret ved lov nr. 335 af 4. juni 1986, jf.
Folketingstidende 1985-86, sp.
 10191, 10329, 11885, 12525; Tillæg A, sp. 5689, Tillæg B, sp.
 2045, 2257, Tillæg C, sp. 1081.
5. FORSLAGETS PROVENUMÆSSIGE KONSEKVENSER Det er vanskeligt at vurdere lovforslagets virkninger på provenuet af indkomstskatten m.v.
Det skyldes for det første, at der ikke foreligger de nødvendige statistiske oplysninger for den personkreds, der omfattes af lovkomplekset.
For det andet må det antages, at skatteyderne nok i en vis udstrækning vil ændre adfærd og forsøge at indrette sig, så de ikke opfylder de nye betingelser for beskatning.
På denne baggrund anslås lovforslagets årlige provenugevinster i 1987-prisniveau som vist i nedenstående oversigt.
Der er tale om skøn, der er behæftet med betydelig usikkerhed.
OVERSIGT OVER LOVFORSLAGETS PROVENUGEVINST Af det samlede merprovenu skønnes ca. 115-150 mill. kr. at vedrøre personer, mens de resterende 70-85 mill. kr. vedrører selskaber.
Statens andel af merprovenuet skønnes at andrage 145-180 mill. kr. og kommunernes andel skønnes at andrage 40-55 mill. kr.
De provenumæssige virkninger af de øvrige lovforslag, der fremsættes som led i lovkomplekset til modvirkning af skatteflugt, er nærmere omtalt i tilknytning til hvert enkelt lovforslag.
Det tilføjes, at merprovenuet af denne del af skattereformaftalen er medregnet i de samlede provenuvirkninger af skattereformen, jf. lovforslag L 106 (1985-86) oversigten side 13, punkt 8½.
6. FORSLAGETS ADMINISTRATIVE KONSEKVENSER Forslaget om stramning af den gældende regel i kildeskattelovens § 1, nr. 2, må antages at medføre et vist merarbejde i forbindelse med en ny vurdering af udenlandske skattesystemer.
Forslagene om udvidelse af den begrænsede skattepligt for fysiske og juridiske personer til at omfatte konsulenthonorarer, omsætningsbestemte ydelser og forpagtningsafgifter, udbytter og afståelsessummer samt royalties vil også give en vis meradministration.
Der vil således for de kommunale ligningsmyndigheder blive tale om en vis meradministration i forbindelse med udstedelse af friholdelseserklæringer eller tilbagebetaling af for meget erlagt skat i de tilfælde, hvor Danmark i henhold til en dobbeltbeskatningsoverenskomst indgået med en fremmed stat ikke eller kun i begrænset omfang kan beskatte betalinger til modtagere, som er hjemmehørende i en anden stat.
Forslaget om udvidelse af den begrænsede skattepligt for fysiske personer til at omfatte renter vil give en vis meradministration i forbindelse med påligning og opkrævning af renteskatten.
Ministeren for skatter og afgifter har efter ligningsloven bemyndigelse til at træffe bestemmelse om, hvilke myndigheder der skal varetage opgaverne i forbindelse med forskudsregistrering samt slutligning m.v.
BEMÆRKNINGER TIL DE ENKELTE PARAGRAFFER Til § 1 Til nr. 1 1. DE GÆLDENDE REGLER OM OPHØR AF FULD SKATTEPLIGT Efter nugældende bestemmelse i kildeskattelovens § 1, nr. 2, fastholdes den fulde skattepligt i 4 år, når bopæl i Danmark opgives, medmindre skatteyderen godtgør at være undergivet indkomstbeskatning til fremmed stat, Færøerne eller Grønland efter reglerne for derboende personer.
Bestemmelsen i § 1, nr. 2, finder dog kun anvendelse, når den tidligere bopæl her i landet har strakt sig over et sammenhængende tidsrum af mindst 4 år, jf. kildeskattelovens § 7, stk. 2.
Når denne betingelse er opfyldt, indebærer bestemmelsen i kildeskattelovens § 1, nr. 2, således, at skattepligten ophører med virkning fra det tidspunkt, hvor 4-års-perioden er udløbet, eller den tidligere dato, fra hvilken den pågældende ifølge attestation er undergivet indkomstbeskatning til fremmed stat, Færøerne eller Grønland efter reglerne for derboende personer.
Såfremt en person inden for 4-års-perioden flytter fra en stat, hvor den pågældende havde godtgjort at være underkastet fuld skattepligt til en anden stat, hvor han ikke beskattes i overensstemmelse med de opstillede betingelser, bliver han påny fuldt skattepligtig her til landet.
Ifølge bemærkningerne til den nuværende bestemmelse er det en forudsætning for skattepligtens ophør, at der er tale om en egentlig indkomstbeskatning til fremmed stat omfattende den pågældendes fulde indkomst.
Reglen blev herefter praktiseret på den måde, at det blev krævet, at der var tale om en egentlig indkomstskat til den pågældende stat, og at skattesystemet skulle være baseret på globalindkomstprincippet, dvs. at ALLE skatteyderens indkomster, uanset hvor de var indtjent, skulle indgå i beskatningsgrundlaget.
Endelig skulle skatten være af en vis ikke ubetydelig størrelse og gerne progressiv.
Landsskatteretten har imidlertid ikke fuldt ud fundet, at der var det nødvendige lovgrundlag for denne praksis.
Retten har således godkendt skattesystemer, der alene beskatter indtægt, der er indtjent i det pågældende land (territorialprincippet). Retten har også godkendt en forholdsvis lav proportionalbeskatning som tilstrækkelig for ophør af skattepligt til Danmark.
Som konsekvens af disse afgørelser har skattemyndighederne inden for de seneste år godkendt en række staters skattesystemer, selv om de ikke opfylder de oprindelige i praksis stillede krav, og bestemmelsens betydning som skatteflugtsværn er således svækket betydeligt.
2. LOVFORSLAGETS INDHOLD Lovforslaget tilsigter at opstille vejledende betingelser til de udenlandske skattesystemer, som oprindeligt blev stillet i praksis, og som var i overensstemmelse med intentionerne bag den gældende lovbestemmelse.
Den foreslåede ændring af kildeskattelovens § 1, nr. 2, angiver følgende vejledende kriterier:
a.
Den skattepligtige indkomst opgøres på grundlag af skatteyderens globalindkomst.
Det vil sige, at alle skatteyderens indkomster skal medtages, uanset om de hidrører fra den pågældende stat m.v.
 eller fra udlandet.
Systemer, der bygger på dette princip, vil kunne godkendes, uanset at der måtte gælde enkeltstående undtagelser fra princippet f.eks., at en bestemt indkomstkategori ikke medregnes efter sin art, medmindre den indføres i det pågældende land, eller at en indkomst i visse situationer skal være undtaget fra beskatning, når den stammer fra udlandet.
b.
Det gældende skattesystem er baseret på en egentlig indkomstbeskatning.
En begrænset indkomstskattepligt til den fremmede stat - eller en beskatning, der f.eks. blot går ud på, at alle derboende personer svarer en årlig afgift, uafhængig af størrelsen af den skattepligtige indkomst, vil ikke være tilstrækkelig.
c.
Den indkomstskat, der kan pålignes efter reglerne i det pågældende udland, skal være af en vis størrelse.
Det kan dog ikke kræves, at skatten nøje svarer til den danske skat, som skatteyderen skulle have betalt, såfremt han havde været fuldt skattepligtig her til landet.
d.
Indkomstbeskatningen skal ske efter de regler, der gælder for personer, der bor i den fremmede stat.
Til nr. 2 og 12 1. DE GÆLDENDE REGLER OM BEGRÆNSET SKATTEPLIGT AF KONSULENTHONORARER M.V.
Efter kildeskattelovens § 2, stk. 1, litra a, sammenholdt med § 43, stk. 1, er personer, der ikke er fuldt skattepligtige, begrænset skattepligtige af vederlag for personligt arbejde i tjenesteforhold, når vederlaget hidrører her fra landet - fra et firma med hjemting eller befuldmægtiget med hjemting her i landet - og hidrører fra virksomhed udført her i landet.
Efter § 2, stk. 1, litra b, sammenholdt med § 43, stk. 2, er personer, der ikke er fuldt skattepligtige, begrænset skattepligtige af bl.a. godtgørelse for medlemskab af eller som medhjælp for bestyrelser, udvalg, kommissioner, råd og lignende.
Det ses stadig oftere, at personer, der er fraflyttet Danmark, lader sig udbetale store beløb i såkaldte konsulenthonorarer fra deres herværende virksomhed.
Tilsvarende udbetalinger kan også forekomme fra virksomhed, som er afstået i tilknytning til fraflytningen, og hvori personen havde en væsentlig indflydelse.
Der er tale om vederlag for arbejde, som personen på konsulentbasis skal udføre for virksomheden, og som skal udføres i personens domicil i udlandet.
Da arbejdet ikke er udført i Danmark, foreligger der efter de gældende regler ikke begrænset skattepligt med hensyn til disse vederlag.
Udbetalingerne af konsulenthonoraret kan frembyde en nærliggende mulighed for at »tømme« en virksomhed, når konsulenten har eller har haft en væsentlig indflydelse på den virksomhed, der udbetaler honoraret.
2. LOVFORSLAGETS INDHOLD For at imødegå dette foreslås det, at den begrænsede skattepligt udvides til at omfatte disse vederlag.
Da et eventuelt misbrug begrænser sig til personer, der har eller har haft direkte eller indirekte del i ledelsen af, kontrollen med eller kapitalen i den udbetalende virksomhed, er det kun for denne personkreds, at den begrænsede skattepligt udvides.
Det er endvidere en betingelse, at de pågældende tidligere har været fuldt skattepligtige til Danmark på grund af bopæl her i landet.
Da begrebet »konsulent« ikke er noget entydigt begreb, er personkredsen afgrænset til fysiske personer, der fungerer som rådgiver, konsulent eller lignende medhjælp for virksomheden, og som ikke kan anses for omfattet af den begrænsede skattepligt efter kildeskattelovens § 2, stk. 1, litra b, sammenholdt med § 43, stk. 2, litra a, dvs. ikke er medlem af bestyrelser m.v. eller fungerer som medhjælp for disse.
Ved afgørelsen af, om direkte eller indirekte del i ledelsen af, kontrollen med eller kapitalen i virksomheden foreligger eller har foreligget, henses, når den udbetalende virksomhed er et selskab, til, om den pågældende ejer eller på noget tidspunkt inden for de sidste 5 år forud for ophøret af den fulde skattepligt har ejet 25 pct. eller mere af aktiekapitalen eller har rådet over mere end 50 pct. af stemmeværdien i selskabet.
Ved afgørelsen af, om den pågældende har ejet mindst 25 pct. af aktiekapitalen i et selskab eller rådet over mere end 50 pct. af stemmeværdien, medregnes aktier, der samtidig tilhørte den pågældendes ægtefælle, forældre og bedsteforældre samt børn og børnebørn og disses ægtefæller eller dødsboer efter de nævnte personer.
Stedbarns- og adoptivforhold sidestilles med ægte slægtskabsforhold.
Aktier, tilhørende en tidligere ægtefælle til den nævnte personkreds, og aktier, som en nuværende ægtefælle til den nævnte personkreds har afstået før ægteskabets indgåelse, medregnes dog ikke.
Endvidere medregnes aktier, som tilhørte selskaber, fonde m.v., hvorover den nævnte personkreds på grund af aktiebesiddelse, vedtægtsbestemmelse, aftale eller fælles ledelse har haft bestemmende indflydelse, jf. bestemmelserne om hovedaktionærer i aktieavancebeskatningslovens § 4, stk. 3.
Er den udbetalende virksomhed personligt ejet, henses der til, om den pågældende ejer eller på noget tidspunkt inden for de sidste 5 år forud for ophøret af den fulde skattepligt har ejet 25 pct. eller mere af egenkapitalen eller har eller har haft afgørende indflydelse i virksomheden.
Ved afgørelsen af, om den pågældende har ejet mindst 25 pct. af egenkapitalen eller har haft afgørende indflydelse i virksomheden, finder de foran vedrørende aktionærer nævnte kriterier tilsvarende anvendelse.
Efter lovforslaget skal honoraret anses for A-indkomst.
Der skal således i forbindelse med udbetalingen, ligesom i honorar for medlemskab af bestyrelser m.v. eller medhjælp for disse, foretages indeholdelse af foreløbig skat i det udbetalte beløb.
I de dobbeltbeskatningsoverenskomster, Danmark har indgået med fremmede stater, er det aftalt, at vederlag for personligt arbejde i tjenesteforhold, der oppebæres af en person hjemmehørende i en kontraherende stat, kun kan beskattes i denne stat, medmindre arbejdet udføres i den anden stat.
Er arbejdet udført deer, kan vederlaget, som oppebæres herfor, beskattes i denne anden stat.
Det er ligeledes aftalt, at indkomst ved frit erhverv eller ved andet arbejde af selvstændig karakter, der oppebæres af en person, der er hjemmehørende i en kontraherende stat, kun kan beskattes i denne stat, medmindre den pågældende har et fast sted, som til stadighed står til rådighed for ham i den anden kontraherende stat med henblik på udøvelsen af hans virksomhed.
Såfremt den pågældende har et sådant fast sted, kan indkomsten beskattes i denne anden stat, men kun i det omfang, den kan henføres til dette faste sted.
Det er endvidere typisk aftalt, at såkaldt »anden indkomst« kun  

 kan beskattes i den stat, hvor personen er hjemmehørende.
Dette indebærer, at Danmark, hvis konsulenten er hjemmehørende i et aftaleland, i reglen kun kan beskatte vederlag for personligt arbejde i tjenesteforhold, der er udført her i landet, eller indkomst ved frit erhverv, der kan henføres til et fast sted her i landet.
Til nr. 3 1. GÆLDENDE REGLER OM BEGRÆNSET SKATTEPLIGT VED BORTFORPAGTNING I henhold til kildeskattelovens § 2, stk. 1, litra d, er der begrænset skattepligt for personer, der udøver et erhverv med fast driftssted her i landet eller deltager i en erhvervsvirksomhed med fast driftssted her eller på anden måde er berettiget til andel i overskuddet af en sådan virksomhed.
Bortforpagtning af en virksomhed mod andel i overskuddet af virksomheden anses for at medføre begrænset skattepligt efter de gældende regler.
Derimod anses bortforpagtning af en virksomhed mod en fast forpagtningsafgift ikke for at medføre skattepligt, da bortforpagteren, når han modtager et fast beløb, ikke deltager i erhvervsrisikoen og derfor ikke »deltager i erhvervsvirksomhed« eller »modtager andel i overskud«.
Har en person betinget sig en ydelse, der er variabel efter omsætningens størrelse, medfører en sådan ydelse efter de gældende regler ikke begrænset skattepligt for den pågældende.
Dette er begrundet i, at ydelsen ikke kan anses for »ret til andel i overskuddet«.
2. LOVFORSLAGETS INDHOLD Ved lovforslaget udvides den begrænsede skattepligt til at omfatte omsætningsbestemte ydelser og forpagtningsafgifter af enhver art, hvad enten afgiften er fast eller variabel, f.eks. efter overskuddets eller omsætningens størrelse eller efter værdien af naturalier.
I de dobbeltbeskatningsoverenskomster, Danmark har indgået med fremmede stater, er det aftalt, at fortjeneste indvundet af et foretagende i en kontraherende stat kun kan beskattes i denne stat, medmindre foretagendet driver erhvervsvirksomhed i den anden kontraherende stat gennem et deer beliggende fast driftssted.
Såfremt foretagendet driver en sådan virksomhed, kan dets fortjeneste beskattes i denne anden stat, men dog kun for så vidt angår den del deraf, som kan henføres til dette faste driftssted.
Dette indebærer, at Danmark i henhold til de indgåede dobbeltbeskatningsoverenskomster kan have retten til at beskatte ydelser, der beregnes i forhold til omsætningen af en erhvervsvirksomhed her i landet, og afgift for bortforpagtning af en sådan virksomhed.
Efter § 10 i lov om særlig indkomstskat m.v. beskattes personer, der ikke er fuldt skattepligtige, kun af særlig indkomst, der hidrører fra afståelse af de formuegoder, der er nævnt i kildeskattelovens § 2, stk. 1, litra d og e, dvs. formuegoder, der er knyttet til virksomhed, der medfører begrænset skattepligt (f.eks.
driftsmidler, skibe, tidsbegrænsede rettigheder (patentret og lign.), rettigheder ifølge udbytte-, forpagtnings- eller lejekontrakter og aktier m.v., der hører til det faste driftssted), og fast ejendom.
I det omfang bortforpagteren ikke hidtil har været begrænset skattepligtig af indtægten ved bortforpagtning, har afståelse af formuegoder knyttet til den bortforpagtede virksomhed heller ikke været omfattet af reglerne i lov om særlig indkomstskat m.v.
Når bortforpagteren ved det foreliggende forslag gøres begrænset skattepligtig af indtægten ved bortforpagtning efter reglerne om fast driftssted, vil afståelse af de til den bortforpagtede virksomhed knyttede formuegoder blive omfattet af reglerne i lov om særlig indkomstskat m.v.
Til nr. 4, 16 og 17 GÆLDENDE REGLER OM UDBYTTEBESKATNING M.V.
1. Som skattepligtigt udbytte af aktier, anparter, andelsbeviser og lignende værdipapirer anses alt, hvad der af selskabet udloddes til aktionærer, anparts- eller andelshavere, med undtagelse af fondsaktier og friandele samt udlodning af likvidationsprovenu foretaget i det kalenderår, hvori selskabet endeligt opløses, jf.
 ligningslovens § 16 A.
Udbyttegivende selskaber skal efter kildeskattelovens § 65 indeholde udbytteskat på 30 pct. af det beløb, der udbetales eller godskrives aktionærerne som udbytte.
Udbytteskatten er en foreløbig indkomstskat, der af selskabet er indbetalt på aktionærernes vegne.
For aktionæren indgår udbytteskatten ved årsopgørelsen som betalt forskudsskat for det pågældende indkomstår.
Ved opgørelsen af den skattepligtige indkomst skal aktionæren medregne det fulde deklarerede udbytte, altså også den af selskabet tilbageholdte udbytteskat.
Den til udbytte fra danske selskaber knyttede skattegodtgørelse skal medregnes i den almindelige indkomst.
2. Det er enhver udlodning fra selskabet, der betragtes som udbytte, uanset hvilken betegnelse der anvendes, og uanset i hvilken form udlodningen finder sted.
Likvidationsudlodninger, som foretages forud for det kalenderår, hvori selskabet endeligt opløses, skal beskattes som udbytte, jf.
ligningslovens § 16 A, stk. 1, medmindre det i henhold til lov om særlig indkomstskat m.v. § 17, stk. 3, tillades, at fortjeneste eller tab ved udlodningen skattemæssigt behandles efter aktieavancebeskatningsreglerne.
Udlodninger til aktionærer i forbindelse med nedskrivning af aktiekapital i selskaber, som ikke er i likvidation, beskattes som udbytte, jf. ligningslovens § 16 A, stk. 1, medmindre det i henhold til ligningslovens § 16 A, stk. 2, tillades, at fortjeneste eller tab ved udlodningen skattemæssigt behandles efter aktieavancebeskatningsreglerne.
I en række tilfælde søges en udlodning, der i virkeligheden har karakter af udbytte, maskeret, enten for at sikre selskabet fradragsret for det udloddede beløb, eller for at undgå beskatning hos modtageren.
Der kan f.eks. være tale om, at det skattemæssigt anses som en »maskeret« udlodning, når der er tale om vederlagsfri brug af selskabets ejendele, overdragelse af formuegenstande til selskabet til overpris, erhvervelse af formuegenstande fra selskabet til underpris eller ved særlige rabatordninger for aktionærerne.
Der er knyttet skattegodtgørelse til maskerede udlodninger fra danske selskaber, når modtageren er skattepligtig her til landet af disse udlodninger.
3. Personer, der ikke er fuldt skattepligtige her til landet, er efter kildeskattelovens § 2, stk. 1, litra f, begrænset skattepligtige af udbytteindtægter m.v., i hvilke der efter kildeskattelovens § 65 skal indeholdes udbytteskat.
En lignende begrænset skattepligtsregel gælder for selskaber, foreninger m.v., som har hjemsted i udlandet, jf.
 selskabsskattelovens § 2, stk. 1, litra c.
4. Udbytteskatten er for fuldt skattepligtige aktionærer alene en foreløbig skat.
Ved den endelige skatteberegning for de pågældende indkomstår modregnes den i aktionærens indkomstskat.
Udbytteskatten på 30 pct. er derimod endelig over for den udenlandske udbyttemodtager, medmindre Danmark har indgået en dobbeltbeskatningsoverenskomst med det land, hvor modtageren er hjemmehørende.
I så fald kan den pågældende ofte få skatten helt eller delvis refunderet.
Desuden hjemler visse dobbeltbeskatningsoverenskomster den begrænset skattepligtige ret til dansk skattegodtgørelse.
Ved udvidelse af den begrænsede skattepligt for udbytter sker der derfor en tilsvarende udvidelse af retten til dansk skattegodtgørelse, hvor en dobbeltbeskatningsoverenskomst indeholder en bestemmelse herom.
TILFÆLDE, HVOR DER EFTER DE GÆLDENDE REGLER IKKE OPSTÅR BEGRÆNSET SKATTEPLIGT VED UDLODNING AF UDBYTTER M.V.
Den begrænsede skattepligt opstår efter de gældende regler kun i de tilfælde, hvor det udloddende danske selskab er forpligtet til at indeholde udbytteskat efter kildeskattelovens § 65, som derfor er den egentlige »styrende« bestemmelse for den begrænsede skattepligt.
I en række tilfælde er det imidlertid muligt at udlodde selskabets kapital til aktionærerne, uden at der indtræder indeholdelsespligt efter § 65. Dette gælder i følgende situationer:
a) Udlodninger i forbindelse med nedsættelse af aktiekapital, når der gives dispensation efter ligningslovens § 16 A, stk. 2.
b) Udlodning ved tilbagesalg af aktier til det udstedende selskab, efter ligningslovens § 16 B, stk. 1, samt ved dispensation efter § 16 B, stk. 6.
c) Ved »holdingstiftelse« efter reglerne i ligningslovens § 16  

 B, stk. 2-5.
d) Likvidationsudlodninger forud for det kalenderår, hvor selskabet endeligt opløses, når der gives dispensation efter § 17, stk. 3, i lov om særlig indkomstskat m.v.
 e) I tilfælde hvor der konstateres maskeret udbytte.
Endelig kan det nævnes, at likvidationsudlodninger i det kalenderår, hvori selskabet endeligt opløses, behandles efter aktieavancebeskatningsreglerne.
LOVFORSLAGETS INDHOLD 1. Kildeskattelovens § 2, stk. 1, litra f, og selskabsskattelovens § 2, stk. 1, litra c, om begrÆnset skattepligt af udbytter m.v.
Kildeskattelovens § 2, stk. 1, litra f, og selskabsskattelovens § 2, stk. 1, litra c, indeholder de gældende regler om begrænset skattepligt af udbytter, i hvilke der i henhold til kildeskattelovens § 65 skal foretages indeholdelse af udbytteskat.
I lovforslagets § 1, nr. 4, og § 2, nr. 2, foreslås det at udvide disse regler til også at omfatte udbytter, der vel er omfattet af ligningslovens § 16 A, men hvori der ikke skal indeholdes udbytteskat.
Udvidelsen omfatter navnlig såkaldt »maskeret udbytte eller udlodning«.
Endvidere foreslås reglerne udvidet til at omfatte afståelsessummer, omfattet af ligningslovens § 16 B, stk.
 1, 2 eller 5.
Efter LIGNINGSLOVENS § 16 A, STK. 1, skal ALT, hvad selskabet udlodder, bortset fra fondsaktier samt udlodning af likvidationsprovenu i selskabets opløsningsår, regnes som udbytte.
Selskabets udstedelse af fondsaktier er ikke skattepligtig indkomst for aktionæren.
Fondsaktier udstedes især, når der i et selskab er opsamlet store reserver.
Ved at overføre en del af selskabets midler fra reservefondskonti til aktiekapitalkonto, tilvejebringes et mere rimeligt forhold mellem aktiekapital og reserver.
Der tilgår imidlertid ikke aktionærerne nogen økonomisk fordel herved, da de i forvejen gennem deres aktiebesiddelse ejer hele selskabets formue, herunder også reserverne.
Udlodning af fondsaktier vil derfor heller ikke medføre begrænset skattepligt.
Ved forslaget udvides også den begrænsede skattepligt for VISSE AFSTÅELSESSUMMER OMFATTET AF LIGNINGSLOVENS § 16 B:
§ 16 B, stk. 1. Salgssummer ved salg af aktier til det udstedende selskab medregnes efter ligningslovens § 16 B, stk. 1, til den skattepligtige indkomst på samme måde som udbytte.
Det er HELE SALGSSUMMEN, som skal medregnes ved indkomstopgørelsen.
Bestemmelsen tilsigter at forhindre, at aktionærer omgår udbyttebeskatningen ved at lade selskabet opkøbe selskabets aktier over en årrække.
Der er knyttet skattegodtgørelse til disse salgssummer (bortset fra tilfælde, hvor det udloddende selskab m.v. ikke er skattepligtigt, og tilfælde, hvor aktionæren ikke er fuldt skattepligtig her til landet), men de er ikke omfattet af indeholdelsespligten efter kildeskattelovens § 65, hvorfor de heller ikke er omfattet af den begrænsede skattepligt for udbytter.
I praksis har der vist sig et behov for at udstrække den begrænsede skattepligt til også at omfatte den situation, som § 16 B, stk. 1, regulerer.
Som et konkret eksempel herpå kan nævnes, at en dansk hovedaktionær ved fraflytning til udlandet fik udloddet sit danske selskabs reserver gennem tilbagesalg af en betydelig del af sine aktier uden dansk beskatning og med bevarelsen af den fulde indflydelse i selskabet.
Da hele afståelsessummen efter § 16 B, stk. 1, behandles som udbytte, er det derfor udbyttebeskatningsreglerne, som skal - og kan - anvendes i denne situation, også over for udenlandske aktionærer ved den foreslåede udvidelse af den begrænsede skattepligt.
Det foreslås nu endvidere, at også disse afståelsessummer bliver omfattet af indeholdelsespligten i § 65, jf. lovforslagets § 1, nr. 16. Dette gælder for tilbagekøb fra ALLE SELSKABSAKTIONÆRERNE.
For fuldt skattepligtige aktionærer betyder indeholdelsen alene, at der betales en foreløbig skat, der sammen med skattegodtgørelsen modregnes i aktionærens endelige skattetilsvar for det pågældende indkomstår, hvor hele afståelsessummen indtægtsføres.
Hvis den fuldt skattepligtige aktionær opnår dispensation efter ligningslovens § 16 B, stk. 6, skal selskabet alligevel indeholde 30 pct. i udbetalingen til aktionæren.
Den pågældende aktionær vil herefter blive beskattet efter aktieavancebeskatningsreglerne med hensyn til afståelsessummen og vil få modregnet de 30 pct.
 kildeskat, som selskabet har indeholdt.
For begrænset skattepligtige aktionærer vil den indeholdte kildeskat på 30 pct. udgøre en endelig skat.
Hvis Danmark har en dobbeltbeskatningsoverenskomst med den stat, hvor aktionæren er hjemmehørende, vil aktionæren typisk have krav på en hel eller delvis refusion af den tilbageholdte kildeskat, jf. pkt. 4 i afsnittet om de gældende regler om udbyttebeskatning m.v.
LIGNINGSLOVENS § 16 B, STK. 2 OG 3. I § 16 B, stk. 2 og 3, findes hovedreglen for den såkaldte »HOLDINGSTIFTELSE«.
Disse regler er gennemført, fordi aktiebesiddere gennem stiftelse af holdingselskaber kunne opnå, at store kontante udlodninger fra virksomheden alene blev beskattet efter aktieavancebeskatningslovens ofte lempelige regler, men alligevel fortsætte med en uændret indflydelse i det selskab, hvor aktierne var afstået.
I stedet behandles udlodningerne nu som udbytte (med tilhørende skattegodtgørelse), men uden indeholdelsespligt, når betingelserne i ligningslovens § 16 B, stk. 2-5, er opfyldt.
Hvis aktionæren flytter til udlandet, vil der i dag ikke være hjemmel til at beskatte udlodningen (dvs. afståelsessummen), som modtages fra det holdingselskab, som køber aktierne af aktionæren.
Af hensyn til de øvrige forslag om begrænset skattepligt for udbytter m.v., er det også nødvendigt at gennemføre en begrænset skattepligt i denne situation.
Den begrænsede skattepligt forudsætter dog, at holdingselskabet er skattemæssigt hjemmehørende i Danmark, dvs. at »kilden« for det beløb, som beskattes, er i Danmark.
Den begrænsede skattepligt efter § 16 B, stk. 2, kan ikke gennemføres som en egentlig kildebeskatning, da det ofte kun ved en efterfølgende ligning er muligt at konstatere, om betingelserne for beskatning efter § 16 B, stk. 2-5, er til stede.
§ 16 B, STK. 5, 1. pkt., vedrører selskabers skattepligt i forbindelse med afståelse af aktier til et holdingselskab, når en person eller dennes ægtefælle ved afståelsen havde en væsentlig indflydelse i det selskab, der afstår aktierne, og på samme tidspunkt havde en væsentlig indflydelse i holdingselskabet.
Efter forslaget indføres der også begrænset skattepligt i denne situation.
Den begrænsede skattepligt forudsætter også i dette tilfælde, at holdingselskabet er skattemæssigt hjemmehørende i Danmark.
Tilsvarende begrænset skattepligt foreslås med hensyn til situationen omfattet af § 16 B, stk. 5, 2. pkt., hvor aktierne afstås til en person eller dennes ægtefælle, som ved afståelsen havde en væsentlig indflydelse i det selskab, der afstår aktierne.
Den pågældende person skal derfor også være skattepligtig her til landet, før den begrænsede skattepligt for selskabet indtræder.
2. LOVFORSLAGETS AFFATTELSE AF KILDESKATTELOVENS § 65 A, STK. 2 Sædvanligvis kan det først ved den efterfølgende ligning konstateres, om der er opstået begrænset skattepligt som følge af en »maskeret udlodning« eller i forbindelse med salg af aktier og hermed følgende »holdingstiftelse« efter ligningslovens § 16 B, stk. 2 eller 5. I disse situationer kan der derfor ikke ske indeholdelse af udbytteskat efter kildeskattelovens § 65. Den indeholdte skat efter denne bestemmelse udgør 30 pct. og er endelig over for begrænset skattepligtige.
Det foreslås nu, at samme procentsats ved begrænset skattepligt skal anvendes på udbytteindkomst m.v., som ikke er omfattet af indeholdelsespligten i kildeskattelovens § 65. Alle former for udbytteindkomster m.v., som fremover er omfattet af den begrænsede skattepligt, vil derfor blive beskattet med 30 pct. bruttoskat, i lighed med det der idag er gældende for udbytteindkomster omfattet af den begrænsede skattepligt.
Eventuelt vil denne procentsats blive nedsat, såfremt Danmark i en dobbeltbeskatningsoverenskomst med fremmed stat, Færøerne eller Grønland har aftalt en lavere kildestatsbeskatning af udbytter.
Reglerne om holdingstiftelse i ligningslovens § 16 B, stk. 2 eller 5, finder ikke anvendelse på dødsboer.
Dette gælder såvel fuldt som begrænset skattepligtige dødsboer.
3. LOVFORSLAGETS AFFATTELSE AF KILDESKATTELOVENS § 65 A, STK. 3 I § 65 A, stk. 3, foreslås en særlig regel vedrørende beregningsgrundlaget for skatten efter ligningslovens § 16 A og § 16 B i de tilfælde, hvor aktierne eller anparterne er erhvervet i forbindelse med anvendelsen af loven om skattefri virksomhedsomdannelse.
Det foreslås for begrænset skattepligtige efter kildeskattelovens § 2, stk. 1, liftra f), at, hvis den skattemæssige anskaffelsessum for aktierne eller anparterne, opgjort efter virksomhedsomdannelseslovens § 4, stk. 2-4, udgør et negativt beløb, så forhøjes afståelsessummen efter ligningslovens § 16 B med et beløb svarende til den negative værdi.
Det samme foreslås at skulle gælde en udlodning omfattet af § 16 A, hvis udlodningen sker i forbindelse med en nedsættelse af aktie - eller anpartskapitalen.
Den foreslåede bestemmelse svarer til bestemmelsen i virksomhedsomdannelseslovens § 4, stk. 5. Denne lov gælder dog alene for fuldt skattepligtige personer og dødsboer.
4. DISPENSATION EFTER LIGNINGSLOVENS § 16 A, STK. 2, § 16 B, STK. 6, OG § 17, STK. 3, I LOV OM SÆRLIG INDKOMSTSKAT M.V.
Hovedbestemmelserne i ligningslovens § 16 A og 16 B har karakter af værnsregler, som bl.a. skal sikre imod omgåelse.
Reglerne er derfor ret vidtgående og kan i visse tilfælde medføre en utilsigtet streng beskatning, bl.a. fordi det er hele afståelsessummen, der beskattes, og ikke alene differencen mellem denne og anskaffelsessummen for aktierne m.v.
Der er derfor i lovgivningen mulighed for at give dispensation i visse særlige situationer.
I samtlige dispensationstilfælde vil der i forbindelse med vedtagelsen af dette lovforslag ske en opstramning af gældende praksis på området.
Denne kan kort beskrives således:
Efter LIGNINGSLOVENS § 16 A, STK. 2, kan der opnås tilladelse til, at beløb, som udloddes i forbindelse med nedsættelse af indskudskapitalen i et selskab (som ikke er i likvidation), i stedet for beskatning som udbytte behandles efter reglerne om aktieavancebeskatning.
Når nedskrivningen behandles efter § 16 A, STK. 1, vil der opstå begrænset skattepligt, idet selskabet er pligtig til at indeholde udbytteskat.
Den begrænsede skattepligt bortfalder imidlertid, når der gives dispensation efter samme bestemmelses stk. 2, hvor beløbet behandles som en aktieavance.
I dispensationspraksis lægges der afgørende vægt på, at kapitalnedsættelsen er begrundet i selskabets erhvervsmæssige forhold.
Der gives ikke dispensation, hvis det må antages, at nedskrivningen skal kompensere for, at der ikke er udbetalt udbytte.
Der lægges sædvanligvis ikke vægt på, om en eller flere af aktionærerne er bosat i udlandet.
Det indgår dog i vurderingen, om der efter en helhedsbedømmelse må anses at foreligge en omgåelse af udbyttebeskatningen.
DISPENSATION EFTER § 16 B, STK. 6. Ved dispensation efter § 16 B, stk. 6, skal fortjeneste eller tab ved aktieafståelsen også behandles efter aktieavancebeskatningslovens regler.
Dispensation ved tilbagesalg af aktier til det udstedende selskab vil normalt forudsætte, at aktionæren har afstået alle sine aktier i det pågældende selskab.
Ved dispensation i forbindelse med »holding- stiftelse« lægges  

 der bl.a. vægt på, at en aktiebesidder ikke gennem  

 »holdingstiftelse« kan tage midler ud af selskabet på fordelagtige vilkår, selv om den pågældende i realiteten bevarer sin indflydelse i selskabet.
 DISPENSATION EFTER § 17, STK. 3, I LOV OM SÆRLIG INDKOMSTSKAT M.V.
Hvis der foretages udlodning fra et likviderende selskab af likvidationsprovenu forud for det kalenderår, hvori opløsningen finder sted - enten fordi udlodningen sker i flere forskellige år, eller fordi selskabet først kan anses for endeligt opløst året efter, at udlodningen har fundet sted - sidestilles udlodningen med udbytte, og beskatning hos aktionærerne skal ske som almindelig indkomst af den fulde udlodning, dvs. uden fradrag af anskaffelsessum.
Efter § 17, stk. 3, i lov om særlig indkomstskat m.v. kan det dog tillades, at udlodningen ikke medregnes i modtagerens skattepligtige indkomst, men i stedet behandles efter aktieavancebeskatningslovens regler.
 Dispensation gives kun, hvor særlige forhold taler derfor.
Som ovenfor nævnt vil der i samtlige dispensationstilfælde i forbindelse med vedtagelsen af dette lovforslag ske en opstramning, således at ikke alene selskabets forhold undersøges nøje, men at det også meget nøje overvejes, om der skal gives dispensation i tilfælde, hvor dette medfører, at en beskatning hos aktionærerne helt eller delvis undgås hos aktionærer, som er hjemmehørende i udlandet.
I den forbindelse vil både aktionærens individuelle forhold spille ind - f.eks. besiddelsestiden af aktierne og indflydelsen i selskabet - og også mere generelle forhold kan få betydning.
Udenlandske aktionærer vil dog ikke generelt blive afskåret fra dispensation, hvilket kunne virke urimeligt i visse situationer, f.eks. i tilfælde, hvor selskabet har ført en rimelig udbyttepolitik, og hvor aktionæren er uden bestemmende indflydelse på selskabets forhold.
Til nr. 6 og 9 (stk. 6) 1. GÆLDENDE REGLER OM BEGRÆNSET SKATTEPLIGT AF RENTER Danmark beskatter ikke renter, som skyldnere her i landet betaler til fordringshavere i udlandet.
Til gengæld vil den udenlandske fordringshaver typisk blive beskattet i sit hjemland af renteindtægterne fra danske skyldnere, idet de fleste lande har regler, hvorefter fuldt skattepligtige personer bliver beskattet af alle indtægter, herunder renteindtægter, hvad enten de hidrører fra kilder i det pågældende land eller fra kilder i udlandet.
På tilsvarende måde bestemmer de danske regler, at fuldt skattepligtige personer her i landet bliver beskattet af renteindtægter, hvad enten de hidrører fra danske kilder eller udenlandske kilder (global- indkomstprincippet).
En del andre stater har regler, hvorefter de beskatter bl.a. renter med kilde i de pågældende stater, selv om renterne betales til fordringshavere i udlandet.
På tilsvarende måde kan Danmark indføre regler om beskatning af renter, som skyldnere her i landet betaler til fordringshavere i udlandet.
Nye regler herom vil minde om de gældende bestemmelser, hvorefter Danmark beskatter personer og selskaber m.fl. i udlandet af en række ydelser (f.eks. aktieudbytte), som de modtager fra kilder her i landet.
De gældende regler om denne begrænsede skattepligt findes i kildeskattelovens § 2 og selskabsskattelovens § 2.
Danmark har i henhold til reglerne i de fleste af Danmarks dobbeltbeskatningsaftaler med fremmede stater ret til at beskatte renter med kilde her i landet.
I disse overenskomster er det som regel aftalt, at kildestaten kan beskatte renter, som en skyldner i denne stat betaler til en fordringshaver, som er hjemmehørende i den anden stat (bopælsstaten). Mens bopælsstaten efter dobbeltbeskatningsaftalerne har ret til at beskatte udenlandske renter efter denne stats almindelige regler om beskatning af renter, begrænser aftalerne typisk kildestatens ret til at beskatte renter til 10-15 pct. af bruttorenten.
2. FORSLAGETS INDHOLD På linie med, at en del fremmede stater beskatter renter med kilde i disse stater til udenlandske fordringshavere, foreslås det, at Danmark gennemfører regler om dansk beskatning af visse renter med kilde her i landet til fordringshavere, der er hjemmehørende i udlandet, Færøerne eller Grønland.
Herved kan Danmark udnytte den ret til kildestatsbeskatning af renter, som Danmark har efter de fleste dobbeltbeskatningsaftaler.
En generel dansk kildebeskatning af renter, som betales til fordringshavere i udlandet, kan dog få uheldige virkninger for mulighederne for låntagningen i udlandet, herunder optagelsen af erhvervslån.
Det kan nemlig frygtes, at denne beskatning vil medføre rentestigning og dermed en vanskeliggørelse og fordyrelse af låntagningen i udlandet.
Det foreslås derfor kun at gennemføre en dansk beskatning af renter, som skyldnere her i landet betaler til udenlandske fordringshavere, som tidligere har været fuldt skattepligtige til Danmark.
En sådan beskatning vil også imødegå de uheldige virkninger af samspillet mellem de gældende danske skatteregler og skattelovgivningen i bestemte fremmede stater.
Efter de gældende danske skatteregler sker der som nævnt ingen dansk beskatning af renter, som skyldnere her i landet betaler til fordringshavere i udlandet.
Enkelte fremmede stater har regler om delvis eller hel skattefrihed for renter, som modtages fra kilder i udlandet.
Ved at flytte til en af disse stater kan en dansk fordringshaver altså opnå, at renteindtægterne slet ikke bliver beskattet.
Det skal være en betingelse for skattepligten, at fordringshaveren tidligere har været fuldt skattepligtig til Danmark.
Den foreslåede udvidelse af den begrænsede indkomstskattepligt skal dog ikke omfatte personer, som alene har været fuldt skattepligtige til Danmark i en kortere periode, og som derefter flytter til udlandet igen.
Skattepligten skal således alene omfatte personer, som har været skattepligtige efter kildeskattelovens § 1 i en eller flere perioder på i alt mindst 5 år inden for de seneste 10 år før ophør af skattepligten efter denne regel.
For at forenkle administrationen foreslås det, at denne begrænsede skattepligt udformes som en bruttoskat.
Ved opgørelsen af de skattepligtige renteindtægter skal udenlandske fordringshavere altså ikke have fradrag for udgifter i forbindelse med erhvervelsen af de skattepligtige renter, ligesom der ikke skal indrømmes personfradrag ved skatteberegningen.
Der må tages hensyn hertil ved fastsættelsen af den sats, hvormed renterne skal beskattes.
Udenlandske personer og selskaber, som er aktionærer i danske aktieselskaber m.v., er også begrænset skattepligtige til Danmark af udbytte, som de modtager fra Danmark.
Indkomstskatten udgør 30 pct. af udbyttets bruttobeløb.
På denne baggrund foreslås det at beskatte de udenlandske fordringshavere, som er omfattet af lovforslaget, med 30 pct. af bruttobeløbet af de renter, de modtager fra skyldnere her i landet.
Der er dog tilfælde, hvor Danmark og den stat, hvor den udenlandske fordringshaver er hjemmehørende, har aftalt, at kildestaten enten slet ikke eller kun i begrænset omfang må beskatte renter, som betales af skyldnere i denne stat til fordringshavere i den anden stat.
I disse tilfælde må den foreslåede 30 pct. bruttobeskatning bortfalde eller nedsættes i overensstemmelse med reglerne i aftalen.
GENNEMGANG AF ENKELTE BESTEMMELSER I FORSLAGET OM RENTER 1. KILDESKATTELOVENS § 2, STK. 1, LITRA H (LOVFORSLAGETS § 1, NR. 6) Kildeskattelovens § 2, stk. 1, indeholder regler om omfanget af den begrænsede skattepligt for personer, der ikke omfattes af reglerne i § 1 om fuld skattepligt.
Det foreslås at udvide denne bestemmelse med et nyt litra h om renter, som skyldnere her i landet betaler til fordringshavere, der er hjemmehørende i udlandet, Færøerne eller Grønland.
2. KILDESKATTELOVENS § 2, STK. 6 (LOVFORSLAGETS § 1, NR. 9) Som anført i bemærkningerne til nr. 8 og 9 foreslås det af hensyn til overskueligheden at dele bestemmelsen i § 2, stk. 2, op som § 2, stk. 2-5, og 8.
Det foreslås at indsætte et stk. 6, som nærmere afgrænser indholdet af den begrænsede skattepligt for renter.
1. punktum Det foreslås som nævnt, at den begrænsede skattepligt for renter her fra landet kun skal omfatte fordringshavere, som tidligere har været fuldt skattepligtige til Danmark i en vis periode.
Formålet med denne begrænsning er at undgå uheldige virkninger af en generel dansk beskatning af alle renter, som betales til fordringshavere i udlandet.
I 1. punktum er skattepligten afgrænset til at omfatte personer, som har været skattepligtige efter kildeskattelovens § 1 i en eller flere perioder på sammenlagt mindst 5 år inden for de seneste 10 år inden ophør af skattepligten efter § 1.
Det skal bemærkes, at tidspunktet for ophør af en persons skattepligt efter § 1 ikke altid falder sammen med det tidspunkt, hvor den pågældende opgiver sin bopæl i Danmark og flytter til udlandet.
Der henvises herom til lovforslagets § 1, nr. 1, og bemærkningerne hertil.
2. punktum Renteindtægter, som personer i udlandet, Færøerne eller Grønland oppebærer fra danske skyldnere, skal bruttobeskattes med 30 pct.
Dette gælder dog (som nævnt nedenfor under 4. punktum) ikke i de tilfælde, hvor renterne er knyttet til virksomhed med fast driftssted her i landet.
Hvis fordringshaveren er hjemmehørende i en stat, hvormed Danmark har indgået en dobbeltbeskatningsaftale, må skattesatsen på 30 pct.
dog typisk nedsættes.
I dobbeltbeskatningsaftalerne er det som regel aftalt, at aftalestaterne deler beskatningsretten til renteindtægter således, at kildestaten (den stat, hvorfra renterne hidrører) kun kan beskatte renterne under visse begrænsninger.
Opkrævningen af skatten af begrænset skattepligtige renter skal ikke - som ved udbyttebetaling til udenlandske aktionærer - ske ved, at den person, som betaler renterne til den udenlandske fordringshaver, skal indeholde den danske skat.
Derimod skal den udenlandske fordringshaver betale skatten efter opkrævninger fra de danske skattemyndigheder.
Ved beregningen af den skat, som opkræves, skal der i hvert enkelt tilfælde tages hensyn til regler om nedsat kildestatsbeskatning af renter i en eventuel dobbeltbeskatningsaftale med den stat, hvor fordringshaveren er hjemmehørende.
3. punktum Indkomstskattepligten er endeligt opfyldt ved 30 pct.'s bruttoskatten efter 2. punktum.
Dette medfører følgende:
Ved opgørelsen af den skattepligtige renteindtægt skal udenlandske fordringshavere således ikke have fradrag for udgifter i forbindelse med erhvervelsen af de skattepligtige renter.
Forslaget om bruttobeskatning skal også medføre, at underskud ved anden begrænset skattepligtig virksomhed ikke skal kunne fradrages i begrænset skattepligtige renteindtægter.
 Endvidere skal der ikke ydes personfradrag ved skatteberegningen, jf.
 personskattelovens § 10, stk. 5.
4. punktum Efter den gældende regel i kildeskattelovens § 2, stk. 1, litra d, omfatter dansk begrænset skattepligt en person (hjemmehørende i udlandet, Færøerne eller Grønland), som udøver erhverv med fast driftssted her i landet eller deltager i en erhvervsvirksomhed med fast driftssted her eller på anden måde er berettiget til andel i overskuddet af en sådan virksomhed.
Renteindtægter, som er knyttet til sådan virksomhed, indgår ved opgørelsen af virksomhedens overskud og er således allerede efter gældende regler omfattet af begrænset skattepligt.
Gennemførelsen af de foreslåede særlige regler om begrænset skattepligt for renter skal ikke ændre omfanget af skattepligten i disse tilfælde.
Renter med tilknytning til virksomhed, der udøves fra et fast driftssted her i landet, er således fortsat omfattet af reglen i kildeskattelovens § 2, stk. 1, litra d.
5.-7. punktum Efter den gældende praksis for personer, som er fuldt skattepligtige til Danmark, skal renteindtægter medregnes ved opgørelsen af den skattepligtige indkomst for det indkomstår, hvori renterne forfalder til betaling.
Dette gælder, selv om renterne helt eller delvis vedrører en anden periode end dette indkomstår.
Hvis f.eks.
en fordringshaver (med kalenderårsregnskab) den 1. februar 1989 modtager renter for perioden 1. februar 1988 til 31. januar 1989, skal den pågældende medregne disse renter i den skattepligtige indkomst for 1989, selv om den største del af renterne vedrører 1988.
Dette forfaldsprincip skal også gælde for fordringshavere i udlandet, Færøerne eller Grønland, som bliver begrænset skattepligtige af renter her fra landet.
Der skal imidlertid gælde undtagelser i forbindelse med indtræden og ophør af den begrænsede skattepligt.
Dette skyldes, at ligningsloven har regler om undtagelse fra forfaldsprincippet i særlige tilfælde.
For renteindtægter findes der en særregel i ligningslovens § 5 B om bagudforfaldne renter ved ophør af fuld skattepligt.
I et lovforslag, der ligeledes fremsættes for at begrænse mulighederne for skatteflugt, foreslås det, at særreglen om periodisering skal omfatte både bagudforfaldne og forudforfaldne renter og både indtræden og ophør af fuld skattepligt, jf. den nu foreslåede § 5 B i ligningsloven.
Indtræden af begrænset skattepligt af renter er som regel knyttet til den skattepligtiges flytning fra Danmark til udlandet og det dertil knyttede ophør af fuld skattepligt.
For at undgå, at renteindtægter bliver omfattet af dansk beskatning to gange, må den nye affattelse af § 5 B om periodisering af renter ved ophør af fuld skattepligt kombineres med tilsvarende regler om periodisering af renter ved den samtidige indtræden af begrænset skattepligt af renter.
Såfremt den begrænsede skattepligt af renter ophører ved tilbageflytning til Danmark og dermed ny fuld skattepligt, er periodisering nødvendig for at undgå to gange dansk beskatning af renteindtægter, idet der skal foretages periodisering af renter ved indtræden af fuld skattepligt, jf. den nu foreslåede § 5 B i ligningsloven.
De nærmere regler om administration af påligningen og opkrævningen af renteskatten vil blive fastsat i en bekendtgørelse.
TIL NR. 7, 9 (STK. 7), 10, 11 OG 13-15 SAMT 18-22 1. GÆLDENDE REGLER OM BEGRÆNSET SKATTEPLIGT AF ROYALTY-INDTÆGT Danmark beskatter ikke indtægter i form af royalties, som personer eller selskaber, hjemmehørende i udlandet, modtager fra kilder her i landet.
Derimod har mange andre stater regler, hvorefter de beskatter royalty-betalinger fra kilder i de pågældende stater til modtagere i udlandet.
2. FORSLAGETS INDHOLD Det foreslås, at også Danmark gennemfører regler om dansk kildestatsbeskatning af royalty-betalinger fra kilder her i landet til personer eller selskaber, som er hjemmehørende i udlandet.
Herved opnås samtidig, at Danmark ikke længere kan benyttes som led i visse såkaldte stepping-stone-arrangementer til at omgå andre staters skattelovgivning.
Disse arrangementer går ud på, at royalty-betalinger fra en stat kanaliseres gennem Danmark og videre til en tredje stat med lav beskatning med den virkning, at beskatning i den førstnævnte stat ikke foretages i henhold til en dobbeltbeskatningsaftale mellem denne stat og Danmark.
Den manglende beskatning i den førstnævnte stat opvejes nu af den foreslåede danske beskatning.
Royalty (§ 65 C, stk. 2) foreslås defineret i overensstemmelse med definitionen i artikel 12 i OECDs model til dobbeltbeskatningsaftaler, dog med en undtagelse.
OECDs definition slutter med (vederlag) »for anvendelsen af eller retten til at anvende industrielt, kommercielt eller videnskabeligt udstyr, eller for oplysninger om industrielle, kommercielle eller videnskabelige erfaringer«.
Det foreslås at udelade »anvendelsen af eller retten til at anvende industrielt, kommercielt eller videnskabeligt udstyr«, idet dette udtryk selvstændigt stort set kun omfatter anvendelsen af containere, fordi anden anvendelse af nyudviklede maskiner m.v. er dækket af »oplysninger om industrielle, kommercielle eller videnskabelige erfaringer«.
Definitionen i OECD-modellen forventes ændret tilsvarende ved den første revision af OECD-modellen.
Royalty omfatter de i definitionen nævnte vederlag, hvad enten vederlaget erlægges som en løbende ydelse eller som en sum een gang for alle.
Den række betalinger, som er omfattet af den foreslåede royalty-skat, er i det væsentligste den samme som nævnt i skattekontrollovens § 7, stk. 1, nr. 4, om oplysningspligt vedrørende royalties.
Det foreslås, at den ny begrænsede skattepligt af royalties udformes som en bruttoskat.
Herved opnås en begrænsning af det administrative merarbejde ved beskatningen, idet royalty-modtageren ikke skal have fradrag for udgifter, f.eks. i forbindelse med erhvervelsen af den rettighed, som royalty-indtægten er knyttet til.
Der skal endvidere ikke indrømmes personfradrag ved skatteberegningen.
Der foreslås en bruttoskattesats på 30 pct.
Den samme sats gælder allerede for begrænset skattepligt af udbytte og ved arbejdsudleje, og satsen foreslås også at skulle gælde for begrænset skattepligt af visse renter, jf. bemærkningerne til § 1, nr. 6. Ved fastsættelsen af skattesatsen er der også taget hensyn til, at der ikke indrømmes fradrag ved beskatningen.
I en del tilfælde må den foreslåede beskatning på 30 pct. dog enten nedsættes eller helt bortfalde, jf. nedenfor.
Med virkning fra den 1. januar 1988 skal den foreslåede skat på royalty opkræves ved indeholdelse.
Den, der udbetaler eller godskriver royalty, skal derfor holde 30 pct. af brutto-royalty-beløbet tilbage.
Royalty-modtageren i udlandet vil således kun modtage 70 pct. af royalty-beløbet og har derved betalt den danske skat.
Royalty-betaleren skal derefter indbetale de indeholdte 30 pct. til skattemyndighederne.
Reglerne om indeholdelse af royalty-skat er i vidt omfang udformet på samme måde som reglerne om indeholdelse af udbytteskat.
Indeholdelsespligten er gjort generel, således at der skal indeholdes royalty-skat af alle royalty-betalinger, uanset om de sker til en fuldt eller en begrænset skattepligtig.
For fuldt skattepligtige vil royalty-skatten være en foreløbig skat, der godskrives den skattepligtige ved årsopgørelsen, i lighed med hvad der gælder for udbytteskat.
Dette samme gælder i de tilfælde, hvor royalty-indtægten indgår i overskuddet af en virksomhed med fast driftssted her i landet for en udenlandsk person eller selskab m.v., som er begrænset skattepligtig heraf, jfr. nedenfor.
For andre begrænset skattepligtige vil royalty-skatten være en i princippet endelig skat.
Herved fritages royalty-betaleren for at skulle afgøre, om betalingen sker til en fuldt eller en begrænset skattepligtig.
Den indeholdelsespligtige er den person eller det selskab m.v., for hvis regning udbetaling eller godskrivning foretages.
Der er dog kun indeholdelsespligt, hvis den pågældende har hjemting her i landet.
Såfremt den, for hvis regning udbetaling eller godskrivning foretages, ikke har hjemting her i landet, men udbetaling eller godskrivning foretages af en befuldmægtiget med hjemting her i landet, har den befuldmægtigede pligt til at indeholde royalty-skatten.
De regler, som allerede gælder for udbytte med hensyn til indeholdelse, indberetning, hæftelse og inddrivelse samt virkninger af undladelse af at opfylde indeholdelsespligten m.v., skal altså også gælde for royalty.
I de fleste af de dobbeltbeskatningsoverenskomster, Danmark har indgået med fremmede stater, er det imidlertid aftalt, at den stat, hvorfra et royalty-beløb hidrører (kildestaten), enten slet ikke eller kun i begrænset omfang kan beskatte royalty-betalinger til modtagere, som er hjemmehørende i den anden stat (bopælsstaten).
OECDs model til dobbeltbeskatningsoverens- komster anbefaler således, at beskatningen af royalties udelukkende skal ske i den stat, hvori den retmæssige ejer er hjemmehørende.
FNs model til dobbeltbeskatningsoverenskomster mellem udviklingslande og industrilande anbefaler derimod, at kildestaten og bopælsstaten deler beskatningsretten.
I de tilfælde, hvor Danmark og den stat, hvor royaltymodtageren er hjemmehørende, har aftalt, at kildestaten enten slet ikke eller kun i begrænset omfang må beskatte royalty-beløb til personer eller selskaber i den anden stat, må den foreslåede 30 pct.
bruttobeskatning bortfalde eller nedsættes i overensstemmelse med reglerne i overenskomsten.
Bortfaldet eller nedsættelsen af den danske royalty-beskatning skal foretages på den måde, at den udenlandske royalty-modtager ansøger de danske skattemyndigheder om hel eller delvis tilbagebetaling af den indeholdte royalty-skat.
Efter de gældende regler i kildeskattelovens § 2, stk. 1, litra d, (og selskabsskattelovens § 2, stk. 1, litra a) omfatter dansk begrænset skattepligt personer og selskaber (hjemmehørende i udlandet, Færøerne eller Grønland), som udøver erhverv med fast driftssted her i landet.
Royalty, som er knyttet til en sådan virksomhed, indgår ved opgørelsen af virksomhedens overskud og er således allerede i dag omfattet af begrænset skattepligt.
Gennemførelsen af lovforslaget skal ikke ændre omfanget af skattepligt i disse tilfælde.
Den foreslåede generelle udvidelse af den begrænsede skattepligt for personer og selskaber m.v., som er hjemmehørende i udlandet, til at omfatte royalty fra kilder her i landet skal først have virkning for beløb, som forfalder til betaling eller godskrivning den 1. januar 1988 eller senere.
Endvidere skal den foreslåede ordning med indeholdelse af royalty-skat først have virkning for royalty-beløb, som forfalder til betaling eller godskrivning den 1. januar 1988 eller senere.
Det foreslås dog, at den begrænsede skattepligt allerede skal have virkning fra datoen for lovforslagets fremsættelse, for så vidt angår royalty-beløb, som betales eller godskrives til personer eller selskaber m.v. i udlandet i henhold til en kontrakt indgået efter datoen for lovforslagets fremsættelse.
Der må derfor fastsættes særlige regler for beskatningen af royalty, der i disse tilfælde betales eller godskrives til modtagere i udlandet i perioden fra lovforslagets fremsættelse til 31.
december 1987. Disse regler findes i lovforslagets ikraftrædelsesbestemmelse § 4, stk. 9.
Det foreslås her, at den danske skat af royalty-betalinger i denne periode opkræves på den måde, at modtagerne indsender selvangivelse over de modtagne beløb, hvorefter de danske skattemyndigheder beregner og opkræver skatten.
Skatten skal beregnes som 30 pct. af brutto-royalty-beløbet.
Ministeren for skatter og afgifter skal fastsætte de nærmere regler herom i en bekendtgørelse.
 TIL NR. 8 OG 9 Det foreslås, at den gældende bestemmelse i § 2, stk.
 2, opdeles således:
Bestemmelsen i stk. 2, 1. pkt., om indkomstskattepligten i medfør af stk. 1, litra a, b, d og e, bliver stk. 2, bestemmelsen i stk. 2, 2. pkt., om indkomstskattepligten i medfør af stk. 1, litra c, bliver stk. 3, bestemmelsen i stk. 2, 3. pkt., om indkomstskattepligten i medfør af stk. 1, litra f, bliver stk. 4, bestemmelsen i stk. 2, 4. pkt., om indkomstskattepligten i medfør af stk. 1, litra g, bliver stk. 5, og bestemmelsen i stk. 2, 5.
 pkt., om formueskatten bliver stk. 8.
Ændringen, der alene er af redaktionel karakter, foreslås af hensyn til overskueligheden.
Det foreslås endvidere, at der indsættes et stk. 6 om indkomstskattepligten i medfør af den foreslåede bestemmelse i stk. 1, litra h, (renter) og et stk. 7 om indkomstskattepligten i medfør af den foreslåede bestemmelse i stk. 1, litra i, (royalties). Der henvises til bemærkningerne ovenfor vedrørende disse bestemmelser.
TIL NR. 21-22 Ændringerne er konsekvenser af de i nr. 4 og 7 foreslåede ændringer.
TIL § 2 Til nr. 1 (Forpagtningsafgift m.v.) Bestemmelsen udvider den begrænsede skattepligt for selskaber m.v.
til at omfatte omsætningsbestemte ydelser og forpagtningsafgifter, uanset hvorledes de beregnes.
Bestemmelsen svarer til ændringen for fysiske personer i § 1, nr. 3, i det foreliggende lovforslag.
 Der henvises til bemærkningerne ovenfor til dette punkt.
TIL NR. 2 (UDBYTTER) Bestemmelsen udvider den begrænsede skattepligt for selskaber m.v.
til at omfatte udbytter, der er omfattet af ligningslovens § 16 A, stk. 1, og hvori der ikke indeholdes udbytteskat, og afståelsessummer omfattet af ligningslovens § 16 B, stk. 1, 2 eller 5.
Bestemmelsen svarer til ændringen for fysiske personer i § 1, nr. 4, i det foreliggende lovforslag.
 Der henvises til bemærkningerne ovenfor til dette punkt.
TIL NR. 4 (KONSULENTHONORARER) For at imødegå, at en konsulent, for at undgå skattepligt til Danmark, sælger sine tjenesteydelser gennem et udenlandsk selskab, foreslås det, at den begrænsede skattepligt for selskaber på visse betingelser udvides til at omfatte konsulenthonorarer.
I modsætning til bestemmelserne i § 1, nr. 2 og 12, omfatter bestemmelserne i § 2, nr. 4, 6 (1. punktum) og 7 også honorarer, der, om de udbetales til en fysisk person, ville være omfattet af kildeskattelovens § 43, stk. 2, litra a, om medhjælp for bestyrelser m.v.
Forslaget følger forslaget til ændring af kildeskatteloven, hvorefter konsulenthonorarer, der udbetales til en person, der har eller har haft direkte eller indirekte del i ledelsen af, kontrollen med eller kapitalen i den virksomhed, der udreder honoraret, gøres begrænset skattepligtig, når personen har været fuldt skattepligtig efter kildeskattelovens § 1, nr. 1.
Efter forslaget til ændring af selskabsskatteloven er det en betingelse for, at det udenlandske selskab bliver begrænset skattepligtig af konsulenthonoraret, at personen tillige har direkte eller indirekte del af ledelsen af, kontrollen med eller kapitalen i det udenlandske selskab.
Endelig omfatter den foreslåede udvidelse også udenlandske selskaber m.v., hvor personen fortsat er fuldt skattepligtig efter kildeskattelovens § 1, nr. 1.
Ved afgørelsen af, om personen har direkte eller indirekte del i ledelsen af, kontrollen med eller kapitalen i det udenlandske selskab m.v., henses til, om han ejer mindst 25 pct. af aktiekapitalen eller råder over mere end 50 pct. af stemmeværdien i selskabet.
Hvad angår betingelsen om, at personen har eller har haft direkte eller indirekte del i ledelsen af, kontrollen med eller kapitalen i den virksomhed her i landet, der udreder vederlaget, anvendes de samme kriterier, som når vederlaget udbetales til en fysisk person.
Der henvises til bemærkningerne ovenfor til lovforslagets § 1, nr. 2 og 12.
Forslaget medfører ikke ændring i den hidtidige praksis, hvor det i visse tilfælde kan lægges til grund, at det er personen, som er den umiddelbart berettigede til at oppebære konsulenthonoraret, og at beskatningen derfor sker hos den pågældende som A-indkomst.
 Ændringen omfatter også selskaber m.v. på Færøerne og i Grønland.
TIL NR. 5 (ROYALTIES) Bestemmelsen udvider den begrænsede skattepligt for selskaber m.v.
til at omfatte royalty-betalinger fra kilder her i landet til selskaber m.v., som er hjemmehørende i udlandet.
Bestemmelsen svarer til den foreslåede bestemmelse for fysiske personer i § 1, nr. 7, i det foreliggende lovforslag.
 Der henvises til bemærkningerne ovenfor til dette punkt.
 Den i NR. 6 foreslåede tilføjelse til selskabsskattelovens § 2, stk.
2, om skattepligten i medfør af stk. 1, litra g, svarer til bestemmelsen for fysiske personer i § 1, nr. 9, (stk. 7) i det foreliggende lovforslag.
Der henvises til bemærkningerne ovenfor til dette punkt.
TIL NR. 6 (STK. 2, 1. PKT.) OG NR. 7 Ændringerne er konsekvenser af den i nr. 4 foreslåede ændring.
TIL NR. 8 Ændringen er en konsekvens af de i nr. 2 og nr. 4 foreslåede ændringer.
TIL NR. 9-10 Samtidig med fremsættelsen af dette lovforslag har ministeren for skatter og afgifter fremsat forslag til lov om ændring af skattekontrolloven (Indsendelse og opbevaring af regnskabsmateriale), hvori bl.a. skattekontrollovens § 2, stk. 7, foreslås ændret.
Ved de foreslåede ændringer af selskabsskattelovens §§ 26 og 27 tages der højde for, at selskaber, der er fritaget for selvangivelsespligt efter skattekontrolloven, ligeledes er fritaget for pligt til at indgive selvangivelse efter selskabsskatteloven.
TIL § 3 Ændringen er en konsekvens af de i § 1, nr. 2 og 10, foreslåede ændringer i kildeskatteloven.
Personer, der bliver begrænset skattepligtige af konsulenthonorarer, sikres herved mulighed for under særlige omstændigheder at få indrømmet personfradrag.
TIL § 4 Det foreslås, at loven træder i kraft dagen efter bekendtgørelsen i Lovtidende.
Det foreslås i stk. 2, at den foreslåede bestemmelse i § 1, nr. 1, om stramning af den gældende regel i kildeskattelovens § 1, nr. 2, skal have virkning for personer, der opgiver deres bopæl her i landet på fremsættelsesdagen eller senere.
Det vil sige, at personer, der har opgivet deres bopæl her i landet inden fremsættelsesdagen, men som fortsat er skattepligtige i medfør af bestemmelsen i kildeskattelovens § 1, nr. 2, vil kunne opnå ophør af skattepligt efter § 1, nr. 2, blot de opfylder de nugældende betingelser herfor.
Det foreslås i stk. 3, at den foreslåede udvidelse af den begrænsede skattepligt for fysiske og juridiske personer til at omfatte konsulenthonorarer skal have virkning for indkomst, hvortil den skattepligtige erhverver endelig ret på fremsættelsesdagen eller senere.
Ligeledes foreslås det i stk. 4, at den foreslåede udvidelse af den begrænsede skattepligt for fysiske og juridiske personer til at omfatte ydelser, der beregnes i forhold til omsætningen, og forpagtningsafgifter, skal have virkning for ydelser eller forpagtningsafgifter, hvortil den skattepligtige erhverver endelig ret på fremsættelsesdagen eller senere.
Spørgsmålet om, hvorvidt en skattepligtig helt eller delvist har erhvervet endelig ret til et konsulenthonorar, en ydelse eller en forpagtningsafgift forud for det tidspunkt, hvor loven får virkning, afgøres i overensstemmelse med praksis på dette område.
Det foreslås i stk. 5, at loven skal have virkning for udbytteudlodninger, der foretages på fremsættelsesdagen eller senere.
For deklareret udbytte vil dette betyde, at datoen for den generalforsamling, hvor udbyttet fastsættes, bliver afgørende.
For ikke deklareret (typisk maskeret) udbyttes vedkommende, skal der ske en nærmere vurdering af, på hvilket tidspunkt udlodningen må anses for foretaget.
Ved overdragelse af formuegenstande til selskabet til overpris eller erhvervelse af formuegenstande fra selskabet til underpris må overdragelsestidspunktet som udgangspunkt lægges til grund.
I visse tilfælde må der dog ske en skønsmæssig fordeling af udbyttet, som skal henføres til det tidspunkt, hvor loven får virkning.
Dette gælder bl.a. i de tilfælde, hvor aktionæren i indkomstårets løb har benyttet selskabets ejendele vederlagsfrit.
Der kan f.eks.
være tale om hel eller delvis fribolig, fri benyttelse af selskabets biler eller fri telefon.
Det foreslås i stk. 6, at den foreslåede udvidelse af den begrænsede skattepligt for fysiske personer til at omfatte renter fra kilder her i landet skal omfatte renter, der vedrører perioden efter 31.
december 1987, uanset hvornår de forfalder, og som tilfalder personer, hvis skattepligt efter kildeskattelovens § 1 ophører på fremsættelsesdagen eller senere.
Det foreslås i stk. 7, at den generelle udvidelse af begrænset skattepligt for personer og selskaber m.v. til at omfatte royalty samt den ny indeholdelsespligt vedrørende royalty skal have virkning for royalty, der forfalder til betaling eller godskrivning 1. januar 1988 eller senere.
Det foreslås i stk. 9, at royalty som i overgangsperioden fra lovforslagets fremsættelse til 31. december 1987 betales til modtagere i udlandet, skal være omfattet af begrænset skattepligt, hvis royalty-beløbet betales i henhold til en kontrakt, som er indgået efter datoen for lovforslagets fremsættelse.
Definitionen af royalty i kildeskattelovens § 65 C, stk. 2, skal derfor efter stk. 8 også have virkning fra datoen for lovforslagets fremsættelse.
Om den særlige skattepligt for royalty i overgangsperioden henvises til bemærkningerne ovenfor om royalty-beskatningen for fysiske personer (§ 1, nr. 7 m.fl.).
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om opkrævning af indkomst- og formueskat for personer m.v.
(Kildeskat), jf. lovbekendtgørelse nr. 676 af 1. oktober 1986, som ændret ved lov nr. 697 af 17. oktober 1986 foretages følgende ændringer:
 1. § 1, NR. 2, affattes således:
»2. personer, der inden for de sidste 4 år har haft bopæl her i landet, medmindre de godtgør at være undergivet indkomstbeskatning til fremmed stat, Færøerne eller Grønland.
Det er dog en betingelse, at beskatningen ikke sker efter regler, der er åbenbart lempeligere end reglerne i Danmark.
Afgørelsen af, hvorvidt indkomstbeskatning til fremmed stat, Færøerne eller Grønland kan anses for åbenbart lempeligere end efter reglerne i Danmark, foretages på grundlag af en samlet vurdering.
Der henses tillige til, om en egentlig indkomstbeskatning foretages, om indkomstbeskatningen i princippet omfatter de samlede indtægter, uanset hvorfra de hidrører, og om indkomstbeskatningen sker efter reglerne for derboende personer,».
--/ § 1. Pligt til at svare indkomst- og formueskat til staten i  

 overensstemmelse med reglerne i denne lov påhviler: 1. - - 2. personer, der  

 inden for de sidste 4 år har haft bopæl her i landet, medmindre de godtgør at  

 være undergivet indkomstbeskatning til fremmed stat, Færøerne eller Grønland  

 efter reglerne for derboende personer, 3.-6. - - /-- 2. I § 2, STK. 1, LITRA B), indsættes efter »litra a)-g)»:  

 »og litra i)».
 3. § 2, STK. 1, LITRA D), affattes således:
»d) udøver et erhverv med fast driftssted her i landet eller deltager i en erhvervsvirksomhed med fast driftssted her eller på anden måde er berettiget til ydelser, der beregnes i forhold til overskuddet eller omsætningen af en sådan virksomhed, eller har bortforpagtet en sådan virksomhed,».
 4. § 2, STK. 1, LITRA F), affattes således:
»f) oppebærer udbytteindtægter m.v., i hvilke der i henhold til § 65 skal foretages indeholdelse af udbytteskat, modtager udbytter i øvrigt omfattet af ligningslovens § 16 A, stk. 1, eller modtager afståelsessummer omfattet af ligningslovens § 16 B, stk. 2,».
 5. I § 2, STK. 1, LITRA G), ændres ».« til: »,».
 6. I § 2, STK. 1, indsættes som LITRA H):
 »h) oppebærer renter fra kilder her i landet som nævnt i stk.  

 6,».
 7. I § 2, STK. 1, indsættes som LITRA I):
»i) oppebærer royalty hidrørende fra kilder her i landet, jf. § 65 C, stk. 2.«.
 8. § 2, STK. 2, affattes således:
»STK. 2. Indkomstskattepligten i medfør af stk. 1, litra a), b), d) og e), omfatter alene de deer nævnte indtægter, ligesom udgifter kun kan fratrækkes i det omfang, de vedrører disse indtægter.«.
 9. I § 2 indsættes som STK. 3-8:
»STK. 3. Indkomstskattepligten i medfør af stk. 1, litra c), er endeligt opfyldt ved den i henhold til § 48 B foretagne indeholdelse af A-skat.
Stk. 4. Indkomstskattepligten i medfør af stk. 1, litra f), er endeligt opfyldt ved den i henhold til § 65 foretagne indeholdelse af udbytteskat eller den skat, som skal betales i henhold til § 65 A, stk. 2.
Stk. 5. Indkomstskattepligten i medfør af stk. 1, litra g), er endeligt opfyldt ved den i henhold til § 65 A, stk. 1, erlagte skat.
Stk. 6. Indkomstskattepligten i medfør af stk. 1, litra h), omfatter kun personer, som har været skattepligtige efter § 1 i een eller flere perioder på i alt mindst 5 år inden for de seneste 10 år før ophør af skattepligten efter § 1. Indkomstskatten beregnes som 30 pct. af renteindtægten.
Indkomstskattepligten er endeligt opfyldt ved den erlagte skat.
Reglerne i 1.-3. punktum gælder dog ikke for renter af fordringer, som er knyttet til et fast driftssted omfattet af stk. 1, litra d). Renter medregnes til den skattepligtige indkomst for det indkomstår, hvori de forfalder til betaling.
Ved indtræden eller ophør af indkomstskattepligt i medfør af stk. 1, litra h), finder ligningslovens § 5 B tilsvarende anvendelse.
Ministeren for skatter og afgifter kan fastsætte nærmere regler for påligningen og opkrævningen af renteskatten.
Stk. 7. Indkomstskattepligten i medfør af stk. 1, litra i), er endeligt opfyldt ved den i henhold til § 65 C foretagne indeholdelse af royalty-skat.
Dette gælder dog ikke for royalty-betalinger vedrørende rettigheder, som er knyttet til et fast driftssted omfattet af stk. 1, litra d).
Stk. 8. Formueskattepligten omfatter alene formue, hvorfra de under stk. 1, litra d) og e), nævnte indtægter hidrører, ligesom gæld og andre byrder kun kan fratrækkes i det omfang, de hviler på denne formue.«.
--/ § 2. Pligt til at svare indkomst- og formueskat til staten påhviler  

 endvidere personer, der ikke omfattes af bestemmelserne i § 1, og dødsboer,  

 der behandles i udlandet, for så vidt de pågældende personer eller dødsboer  

 a) oppebærer indkomst her fra landet af den i § 43, stk. 1, nævnte art  

 hidrørende fra virksomhed udført her i landet, b) oppebærer indkomst her fra  

 landet, der i medfør af § 43, Stk. 2, litra a)-g), skal henregnes til A-indkomst, c) oppebærer indkomst  

 hidrørende fra virksomhed udført her i landet, der i medfør af § 43, stk. 2,  

 litra h), skal henregnes til A-indkomst, d) udøver et erhverv med fast  

 driftssted her i landet eller deltager i en erhvervsvirksomhed med fast  

 driftssted her eller på anden måde er berettiget til andel i overskuddet af  

 en sådan virksomhed, e) ejer fast ejendom her i landet eller nyder indtægter  

 af samme eller af her i landet oprettet familiefideikommis (jf. lov nr. 139  

 af 1. maj 1954 § 2, stk. 1), herunder kapital båndlagt i overensstemmelse med  

 reglerne i § 4 i lov nr. 563 af 4. oktober 1919 eller i § 6 i lov nr. 139 af  

 1. maj 1954, f) oppebærer udbytteindtægter, i hvilke der i henhold til § 65  

 skal foretages indeholdelse af udbytteskat, g) i henhold til en med en  

 fremmed stat, Færøerne eller Grønland indgået overenskomst til undgåelse af  

 dobbeltbeskatning oppebærer skattegodtgørelse som nævnt i  

 selskabsskattelovens § 17 A knyttet til de i litra f) nævnte  

 udbytteindtægter.
Stk. 2. Indkomstskattepligten i medfør af stk. 1, litra a), b), d) og e),  

 omfatter alene de deer nævnte indtægter, ligesom udgifter kun kan fratrækkes  

 i det omfang, de vedrører disse indtægter.
Indkomstskattepligten i medfør af Stk. 1, litra c), er endeligt opfyldt ved den i henhold til § 48 B foretagne indeholdelse af A-skat.
Indkomstskattepligten i medfør af  

 stk. 1, litra f), er endeligt opfyldt ved den i henhold til § 65 foretagne  

 indeholdelse af udbytteskat.
Indkomstskattepligten i medfør af stk. 1, litra  

 g), er endeligt opfyldt ved den i henhold til § 65 A erlagte skat.  

 Formueskattepligten omfatter alene formue, hvorfra de under litra d) og e)  

 nævnte indtægter hidrører, ligesom gæld og andre byrder kun kan fratrækkes i  

 det omfang, de hviler på denne formue.
/-- § 10. § 40, 2. PKT., affattes således:
»Udbytteskat af aktieudbytte m.v. og royalty-skat af royalty opkræves efter reglerne i afsnit VI.«.
--/ § 40. Opkrævning af indkomst- og formueskat til staten, virksomhedsskat,  

 kommunal og amtskommunal indkomstskat samt kirkelige afgifter sker for  

 personer i overensstemmelse med reglerne i dette afsnit.
Udbytteskat af  

 aktieudbytte m. v. opkræves efter reglerne i afsnit VI.
/-- 11. § 41, STK. 2, 3. PKT. affattes således:
»Skattepligtig indkomst, hvori der hverken skal indeholdes A-skat eller den i afsnit VI omhandlede udbytteskat eller royalty-skat, benævnes B-indkomst.«.
--/ § 41. - - Stk. 2. Foreløbige beløb, der tilsvares ved indeholdelse efter reglerne i  

 §§ 43-49, benævnes »A-skat«, og foreløbige beløb, der tilsvares i  

 henhold til skattebillet, benævnes »B-skat«.
Skattepligtig  

 indkomst, hvori A-skat skal indeholdes, benævnes »A-indkomst«.  

 Skattepligtig indkomst, hvori der hverken skal indeholdes A-skat eller den i  

 afsnit VI omhandlede udbytteskat, benævnes »B-indkomst«.
/-- 12. I § 43, STK. 2, indsættes som LITRA I):
»i) Vederlag, der ikke er omfattet af litra a), som en person, der har været skattepligtig efter § 1, nr. 1, modtager fra en virksomhed her i landet som rådgiver, konsulent eller anden lignende medhjælp for virksomheden.
Det er dog en betingelse, at personen har eller på noget tidspunkt inden for de seneste 5 år forud for ophøret af den fulde skattepligt har haft direkte eller indirekte del i ledelsen af, kontrollen med eller kapitalen i den virksomhed, der udreder vederlaget.
Ved afgørelsen heraf henses, når den udbetalende virksomhed er et selskab m.v., til, om personen ejer eller har ejet 25 pct. eller mere af aktiekapitalen eller råder eller har rådet over mere end 50 pct. af stemmeværdien i selskabet.
Bestemmelserne i aktieavancebeskatningslovens § 4, stk. 3, finder tilsvarende anvendelse.
Er den udbetalende virksomhed personligt ejet, henses til, om den pågældende person ejer eller har ejet 25 pct. eller mere af egenkapitalen eller har eller har haft afgørende indflydelse i virksomheden.
De for aktionærer gældende kriterier finder tilsvarende anvendelse.«.
--/ § 43. Til A-indkomst henregnes enhver form for vederlag i penge samt i  

 forbindelse hermed ydet fri kost og logi for personligt arbejde i  

 tjenesteforhold, herunder løn, feriegodtgørelse, honorar, tantieme,  

 provision, drikkepenge og lignende ydelser.
Stk. 2. Til A-indkomst kan endvidere efter ministeren for skatter og  

 afgifters nærmere bestemmelse henregnes nedennævnte indkomstarter: a)  

 Godtgørelse for medlemskab af eller som medhjælp for bestyrelser, udvalg,  

 kommissioner, råd og lignende. b)-h) - - /-- 13. I § 51 A, indsættes som nyt STK. 3:
»Stk. 3. Stk. 1 finder tilsvarende anvendelse, når det må forventes, at den skattepligtige vil erhverve royalty, hvori der skal indeholdes royalty-skat efter afsnit VI.«.
 Stk. 3 bliver herefter STK. 4.
--/ § 51 A.
Må der forventes, at den skattepligtige vil erhverve aktieudbytte  

 m.v., hvori der indeholdes udbytteskat efter afsnit VI, tages der ved  

 fastsættelsen af grundlaget for opkrævning af A-skat eller B-skat hensyn  

 hertil, således at den samlede foreløbige skat så vidt muligt kommer til at  

 svare til den forventede slutskat.
Selv om den skattepligtige ikke i øvrigt  

 skal svare B-skat, kan et eventuelt yderligere beløb af foreløbig skat  

 opkræves ved skattebillet.
 Stk. 2. Stk. 1 finder tilsvarende anvendelse, når det må forventes, at den  

 skattepligtige vil erhverve aktieudbytte m.v., hvortil der indrømmes  

 skattegodtgørelse som nævnt i § 67 A, stk. 1.
 Stk. 3. Stk. 1, 1. pkt., finder tilsvarende anvendelse, når det må  

 forventes, at den skattepligtige vil foretage indskud eller hæve på en  

 virksomheds konto for opsparet overskud, jf. virksomhedsskattelovens § 10,  

 stk. 2-3, og § 13, stk. 1.
/-- 14. I § 60, STK. 1, indsættes som LITRA G:
 »g) De i § 67 B, stk. 1, 1. pkt., nævnte beløb.«.
 15. I § 60, STK. 2, ændres »stk. 1, litra c), d), e) og f)» til:
 »stk. 1, litra c), d), e), f) og g)».
--/ § 60. I den slutskat, der for et år udskrives for den skattepligtige, med  

 tillæg af eventuel overført restskat m.v. efter § 61, stk. 3, og efter  

 fradrag af eventuel skattegodtgørelse som nævnt i § 67 A, stk. 1, modregnes  

 nedennævnte beløb vedrørende samme år: a) Foreløbige skattebeløb, som er  

 indeholdt i A-indkomst, der skal medregnes ved den skattepligtiges ansættelse  

 til slutskat. b) Foreløbige skattebeløb, som har skullet indbetales efter § 68. c) Foreløbige skattebeløb, som har skullet betales i henhold til  

 skattebillet. d) De i § 67, stk. 1, 1. pkt., nævnte beløb. e) Beløb, som den  

 skattepligtige har indbetalt i henhold til § 59. f) Beløb efter virksomhedsskattelovens § 10, stk. 3, 2.- 4. pkt., og  

 § 13, stk. 1, 3.- 4. pkt.
 Stk. 2. For personer, der anvender et andet indkomstår end kalenderåret,  

 modregnes de i stk. 1, litra c), d), e) og f) nævnte beløb samt a) foreløbige  

 skattebeløb, som i løbet af det kalenderår, som indkomståret træder i stedet  

 for, er indeholdt i A-indkomst, b) foreløbige skattebeløb, som i løbet af det  

 kalenderår, som indkomståret træder i stedet for, har skullet indbetales  

 efter § 68.
Stk. 3-4. - - /-- 16. I § 65, STK. 1, indsættes efter 1. pkt.:
»Indeholdelse med 30 pct. skal endvidere foretages i den samlede udbetaling eller godskrivning i forbindelse med selskabets opkøb af egne aktier m.v., jf. ligningslovens § 16 B, stk. 1.«.
--/ § 65. I forbindelse med enhver vedtagelse om udbetaling eller godskrivning  

 af udbytte af aktier eller andele i her i landet hjemmehørende  

 indregistrerede aktieselskaber eller andre selskaber, i hvilke ingen af  

 deltagerne hæfter personligt for selskabets forpligtelser, og som fordeler  

 overskuddet i forhold til deltagernes i selskabet indskudte kapital, skal  

 vedkommende selskab, medmindre andet er fastsat i medfør af stk. 4,  

 indeholdte 30 pct. af det samlede udbytte.
Til udbytte henregnes alt, hvad  

 der af selskabet udloddes til aktionærer eller andelshavere, med undtagelse  

 af friaktier og friandele samt udlodning af likvidationsprovenu foretaget i  

 det kalenderår, hvori selskabet endeligt opløses.
Bestemmelsen i § 46, stk.  

 3, finder tilsvarende anvendelse.
Det indeholdte beløb benævnes  

 »udbytteskat«.
Stk. 2-4. - - /-- 17. I § 65 A, indsættes som STK. 2-3:
»Stk. 2. Af udbytter omfattet af ligningslovens § 16 A, stk. 1, som ikke omfattes af indeholdelsespligten i § 65, samt af afståelsessummer omfattet af ligningslovens § 16 B, stk. 2 eller 5, og som oppebæres af en person eller et dødsbo, som er skattepligtig efter § 2, stk. 1, litra f), eller af et selskab m.v., som er skattepligtig efter selskabsskattelovens § 2, stk. 1, litra c), betales der en endelig skat på 30 pct.
Stk. 3. Udgør den skattemæssige anskaffelsessum for aktierne eller anparterne opgjort efter virksomhedsomdannelseslovens § 4, stk.
2-4, et negativt beløb, forhøjes den i ligningslovens § 16 B nævnte afståelsessum med et beløb svarende til den negative værdi, når afståelsen er omfattet af § 2, stk. 1, litra f). Det samme gælder en i ligningslovens § 16 A nævnt udlodning, hvis udlodning sker i forbindelse med en nedsættelse af aktie- eller anpartskapitalen.«.
--/ § 65 A.
Af skattegodtgørelse, jf. selskabsskattelovens § 17 A, der i  

 henhold til en med en fremmed stat, Færøerne eller Grønland indgået  

 overenskomst til undgåelse af dobbeltbeskatning ydes til en person eller et  

 selskab i denne stat m.v., jf. § 2, stk. 1, litra g), og selskabsskattelovens  

 § 2, stk. 1, litra d), svares der en skat på 30 pct.
/-- 18. Efter § 65 B indsættes:
»§ 65 C.
I forbindelse med enhver udbetaling eller godskrivning af royalty skal den, for hvis regning udbetalingen eller godskrivningen foretages, indeholde 30 pct. af den samlede royalty.
Pligten til at indeholde royalty-skat påhviler personer, dødsboer, selskaber, fonde, foreninger, institutioner m.v., der har hjemting her i landet.
Hvis den, for hvis regning udbetaling eller godskrivning foretages, ikke har hjemting her i landet, og udbetalingen eller godskrivningen foretages af en dertil befuldmægtiget, der har hjemting her i landet, påhviler det den befuldmægtigede at foretage indeholdelse.
Bestemmelsen i § 46, stk. 3, finder tilsvarende anvendelse.
Det indeholdte beløb benævnes »royalty-skat«.
Stk. 2. Til royalty henregnes betalinger af enhver art, der modtages som vederlag for anvendelsen af eller retten til at anvende enhver ophavsret til et litterært, kunstnerisk eller videnskabeligt arbejde, herunder spillefilm, ethvert patent, varemærke, mønster eller model, tegning, hemmelig formel eller fremstillingsmetode, eller som vederlag for oplysninger om industrielle, kommercielle eller videnskabelige erfaringer.'.
 19. Efter § 66 indsættes:
»§ 66 A.
Royalty-skat forfalder til betaling ved udbetalingen eller godskrivningen af royalty og skal indbetales til det offentlige i den påfølgende måned inden for nærmere af ministeren for skatter og afgifter fastsatte frister.
Ved for sen indbetaling finder bestemmelsen i § 63, stk. 2, anvendelse.
Den, der foretager udbetalingen eller godskrivningen, skal samtidig med royalty-skattens indbetaling give oplysning herom i en af ministeren for skatter og afgifter foreskreven form.
Indsendelse af de nævnte oplysninger kan fremtvinges ved pålæg af daglige bøder, der fastsættes af ministeren for skatter og afgifter eller den, ministeren bemyndiger dertil.
 Stk. 2. Bestemmelserne i § 69 finder tilsvarende anvendelse.«.
 20. Efter § 67 A indsættes:
»§ 67 B.
Er der ved ansættelsen af den skattepligtige indkomst for nogen, der er skattepligtig i medfør af § 1, medregnet royalty, hvori der efter § 65 C er indeholdt royalty-skat, modregnes der i den for vedkommende skattepligtige udskrevne slutskat et beløb svarende til 30 pct. af den medregnede royalty, jf. § 60, stk. 1, litra g). For et dødsbo foretages modregningen i den skat, der pålignes boet vedrørende det pågældende indkomstår.
I det omfang beløbet ikke kan anvendes til modregning i skat, der pålignes boet, udbetales det kontant, hvis det overstiger 25 kroner.
Stk. 2. Har nogen, der er skattepligtig efter § 1 i selskabsskatteloven eller efter lov om beskatning af fonde, visse foreninger og institutter m.v., erhvervet royalty, hvori der efter § 65 C er indeholdt royalty-skat, modregnes et beløb svarende til 30 pct. af den erhvervede royalty i den indkomstskat, der af den skattepligtige skal betales i det kalenderår, i hvilket royalty er erhvervet.
I det omfang beløbet ikke kan anvendes til sådan modregning, udbetales det kontant.
Endvidere kan ministeren for skatter og afgifter eller den, ministeren bemyndiger dertil, når særlige forhold taler derfor, bestemme, at der skal ske kontant udbetaling.
 Stk. 3. Har nogen, der er skattepligtig her i landet efter § 2, stk.
1, litra d), eller § 2, stk. 1, litra a), i selskabsskatteloven, erhvervet royalty, som indgår i overskuddet af virksomheden, og hvori der efter § 65 C er indeholdt royalty-skat, finder bestemmelserne i stk. 1 henholdsvis stk. 2 tilsvarende anvendelse.
Stk. 4. Har nogen, som ikke er skattepligtig her i landet, erhvervet royalty, hvori der efter § 65 C er indeholdt royalty-skat, udbetales der efter begæring den pågældende et beløb svarende til 30 pct. af den erhvervede royalty.
Stk. 5. Enhver, der hæver eller får godskrevet royalty, kan, når han på fyldestgørende måde godtgør sin identitet, forlange, at den, der foretager udbetalingen eller godskrivningen, samtidig i en af ministeren for skatter og afgifter foreskreven form attesterer den stedfundne udbetaling eller godskrivning.«.
21. I § 74, STK. 1, NR. 1, indsættes efter »udbytteskat«:  

 »m.v., royalty-skat«.
22. I § 74, STK. 1, NR. 3 OG 4, ændres »eller § 66, stk. 3,»  

 til: », § 66, stk. 3, eller § 66 A, stk. 1,».
--/ § 74. Med bøde straffes den, der fortsætligt eller ved grov uagtsomhed 1) undlader at opfylde pligt til at foretage indeholdelse af A-skat,  

 udbytteskat eller skat som nævnt i § 65 B, stk. 1, 2) undlader at indbetale indeholdte skattebeløb i rette tid, 3) undlader rettidigt at afgive de i § 57, stk. 1, eller § 66, stk. 3,  

 omhandlede oplysninger, 4) afgiver urigtige eller vildledende oplysninger om de i § 57, stk. 1,  

 eller § 66, stk. 3, omhandlede forhold.
Stk. 2. - - /-- § 2 I lov om indkomstbeskatning af aktieselskaber m.v., jf.
lovbekendtgørelse nr. 658 af 22. september 1986, som ændret ved lov nr. 000 af 00 1987 foretages følgende ændringer:
 1. § 2, STK. 1, LITRA A), affattes således:
»a) udøver et erhverv med fast driftssted her i landet eller deltager i en erhvervsvirksomhed med fast driftssted her eller på anden måde er berettiget til ydelser, der beregnes i forhold til overskuddet eller omsætningen af en sådan virksomhed, eller har bortforpagtet en sådan virksomhed,».
 2. § 2, STK. 1, LITRA C), affattes således:
»c) oppebærer udbytteindtægter m.v., i hvilke der i henhold til kildeskattelovens § 65 skal foretages indeholdelse af udbytteskat, modtager udbytter i øvrigt omfattet af ligningslovens § 16 A, stk.
1, eller modtager afståelsessummer omfattet af ligningslovens § 16 B, stk. 2 eller 5,».
 3. I § 2, STK. 1, LITRA E), ændres ».« til: »,».
 4. I § 2, STK. 1, indsættes som LITRA F):
»f) oppebærer indkomst som rådgiver, konsulent eller anden lignende medhjælp for virksomhed her i landet.
Det er dog en betingelse, at en person, der er eller har været skattepligtig efter kildeskattelovens § 1, nr. 1, har direkte eller indirekte del i ledelsen af, kontrollen med eller kapitalen i det udenlandske selskab eller den udenlandske forening m.v. og har eller på noget tidspunkt inden for de seneste 5 år forud for ophøret af den fulde skattepligt har haft direkte eller indirekte del i ledelsen af, kontrollen med eller kapitalen i den virksomhed her i landet, der udreder vederlaget.
Ved afgørelsen heraf henses, når der er tale om et selskab m.v., til, om personen ejer eller har ejet 25 pct.
eller mere af aktiekapitalen eller råder eller har rådet over mere end 50 pct. af stemmeværdien i selskabet.
Bestemmelserne i aktieavancebeskatningslovens § 4, stk. 3, finder tilsvarende anvendelse.
Er den udbetalende virksomhed personligt ejet, henses til, om den pågældende person ejer eller har ejet 25 pct. eller mere af egenkapitalen eller har eller har haft afgørende indflydelse i virksomheden.
De for aktionærer gældende kriterier finder tilsvarende anvendelse,».
 5. I § 2, STK. 1, indsættes som LITRA G):
 »g) oppebærer royalty hidrørende fra kilder her i landet, jf.
 kildeskattelovens § 65 C, stk. 2.«.
 6. § 2, STK. 2, affattes således:
»STK. 2. Skattepligten i medfør af stk. 1, litra a), b) og f), omfatter alene indtægter fra de deer nævnte indkomstkilder.
Skattepligten i medfør af stk. 1, litra c), er endeligt opfyldt ved den i henhold til kildeskattelovens § 65 foretagne indeholdelse af udbytteskat eller den skat, der skal betales i henhold til kildeskattelovens § 65 A, stk. 2. Skattepligten i medfør af stk. 1, litra d), er endeligt opfyldt ved den i henhold til kildeskattelovens § 65 A, stk. 1, erlagte skat.
Skattepligten i medfør af stk. 1, litra e), er endeligt opfyldt ved den i henhold til kildeskattelovens § 65 B erlagte skat.
Skattepligten i medfør af stk. 1, litra g), er endeligt opfyldt ved den i henhold til kildeskattelovens § 65 C foretagne indeholdelse af royalty-skat.
Skattepligten i medfør af stk. 1, litra g), er dog ikke endeligt opfyldt, når den deer nævnte indkomstart er knyttet til et fast driftssted omfattet af stk. 1, litra a).«.
--/ § 2. Skattepligt i henhold til denne lov påhviler endvidere selskaber og  

 foreninger m.v. som nævnt i § 1, stk. 1 og 2, der har hjemsted i udlandet,  

 for så vidt de a) udøver et erhverv med fast driftssted her i landet eller  

 deltager i en erhvervsvirksomhed med fast driftssted her eller på anden måde  

 er berettiget til andel i overskuddet af en sådan virksomhed, b) i egenskab  

 af ejer, medejer, brugs- eller indtægtsnyder oppebærer indtægt af en her i  

 landet beliggende fast ejendom, c) oppebærer udbytteindtægter, i hvilke der i  

 henhold til kildeskattelovens § 65 skal foretages indeholdelse af  

 udbytteskat, d) i henhold til en med en fremmed stat, Færøerne eller Grønland  

 indgået overenskomst til undgåelse af dobbeltbeskatning oppebærer  

 skattegodtgørelse som nævnt i § 17 A knyttet til de i litra c) nævnte  

 udbytteindtægter, og hvoraf der svares skat i henhold til kildeskattelovens §  

 65 A, e) oppebærer indkomst her fra landet, der i medfør af kildeskattelovens  

 § 43, stk. 2, litra h), skulle henregnes til A-indkomst, hvis den udbetaltes  

 til en person.
Stk. 2. Skattepligten i medfør af stk. 1, litra a) og b), omfatter alene  

 indtægter fra de deer nævnte indkomstkilder.
Skattepligten i medfør af stk.  

 1, litra c), er endeligt opfyldt ved den foretagne indeholdelse af  

 udbytteskat.
Skattepligten i medfør af stk. 1, litra d), er endeligt opfyldt  

 ved den i henhold til kildeskattelovens § 65 A erlagte skat.
Skattepligten i  

 medfør af stk. 1, litra e), er endeligt opfyldt ved den i henhold til  

 kildeskattelovens § 65 B erlagte skat.
Stk. 3-4. - - /-- 7. I § 6, STK. 1, 1. PKT., § 7, 1. PKT., § 9, STK. 1, OG § 21, ændres »§ 2, stk. 1, litra a) og b)» til: »§ 2, stk. 1, litra a),  

 b) og f)».
--/ § 6. Skattepligten for udenlandske selskaber og foreninger m.v., der i  

 medfør af § 2, stk. 1, litra a) og b), undergives begrænset skattepligt her i  

 landet, indtræder med det skatteår, som følger umiddelbart efter udløbet af  

 den første periode, for hvilken der aflægges regnskab for den her i landet  

 skattepligtige indkomst.
Ansættelsen omfatter indkomsten i hele perioden uden  

 hensyn til dens længde.
Stk. 2-3. - - § 7. Når udenlandske selskaber og foreninger m.v., der i medfør af § 2,  

 stk. 1, litra a) og b), undergives begrænset skattepligt her i landet,  

 opløses eller ophører med at drive skattepligtig virksomhed her i landet,  

 vedbliver skattepligten til udløbet af det skatteår, i hvilket opløsningen  

 eller ophøret af den skattepligtige virksomhed har fundet sted.
Vedkommende  

 selskab eller forening m.v. skal desuden for samme skatteår ansættes  

 ekstraordinært til indkomstskat af indtægten for tiden fra udløbet af det  

 regnskabsår, som er lagt til grund ved den ordinære skatteansættelse for det  

 pågældende skatteår, og indtil opløsningen eller ophøret af den  

 skattepligtige virksomhed.
Reglerne i § 5, stk. 2 og 3, finder tilsvarende  

 anvendelse på de her omhandlede selskaber og foreninger m.v.
 § 9. De i § 1, stk. 1, nr. 6, og § 2, stk. 1, litra a) og b), nævnte  

 selskaber og foreninger m.v. kan ved opgørelsen af den skattepligtige  

 indkomst kun fratrække udgifter, som vedrører de indkomstkilder, hvis  

 indtægter er skattepligtige.
Stk. 2-3. - - § 21. Indkomstskatten for de i § 2, stk. 1, litra a) og b), nævnte  

 udenlandske selskaber og foreninger udgør 50 pct. af den skattepligtige  

 indkomst.
/-- 8. I § 24, STK. 2, indsættes efter 1. pkt.:
»Selskaber og foreninger m.v. som nævnt i § 2, stk. 1, litra c), der beskattes efter reglerne i kildeskattelovens § 65 A, stk. 2, ansættes i den kommune, i hvilken den virksomhed, hvorfra udbyttet eller afståelsessummen hidrører, er beliggende.
Selskaber og foreninger m.v. som nævnt i § 2, stk. 1, litra f), ansættes i den kommune, i hvilken den virksomhed, der udreder vederlaget, er beliggende.«.
--/ § 24. - - Stk. 2. Selskaber og foreninger m.v. som nævnt i § 2, stk. 1, litra a) og  

 b), ansættes i den kommune, i hvilken den skattepligtige virksomhed er  

 beliggende.
Stk. 3. - - /-- 9. I § 26, STK. 1, indsættes efter »skattepligtige«:
», og som ikke er fritaget for pligten til at indgive selvangivelse i henhold til § 27, stk. 2«.
--/ § 26. Snarest efter den 1. april udsender vedkommende ligningskommission  

 selvangivelsesskema til alle selskaber og foreninger m.v., der kan anses for  

 skattepligtige.
Stk. 2. - - /-- 10. I § 27 indsættes som nyt STK. 2:
»Stk. 2. Fritaget for pligten til at indgive selvangivelse er selskaber og foreninger m.v., der alene er skattepligtige efter § 2, stk. 1, litra c), d), e) eller g). Fritagelsen gælder dog ikke, hvis den skattepligtige har modtaget udbytter omfattet af ligningslovens § 16 A, stk. 1, i hvilke der ikke skal foretages indeholdelse af udbytteskat efter kildeskattelovens § 65, eller har modtaget afståelsessummer omfattet af ligningslovens § 16 B, stk. 2 eller stk. 5 eller har oppebåret royalty-indtægter, hvori der ikke er indeholdt royalty-skat.«.
 Stk. 2 bliver herefter STK. 3.
--/ § 27. De i denne lov omhandlede selskaber og foreninger m.v. skal indsende  

 selvangivelse senest den 30. april.
Såfremt det indkomstår, der danner  

 grundlag for selvangivelsen, udløber i det kalenderår, hvori selvangivelsen  

 skal indgives, er fristen dog 31. maj.
Selvangivelsen skal indgives til den  

 ligningskommission, der skal foretage ansættelsen, jfr. § 24.
 Stk. 2. Ligningskommissionen, i Københavns og Frederiksberg kommuner  

 vedkommende skattedirektorat, kan, hvor særlige omstændigheder taler derfor,  

 indrømme udsættelse med indgivelse af selvangivelsen, for så vidt sådan  

 udsættelse er forenelig med ligningsarbejdets tilrettelæggelse og rettidige  

 tilendebringelse.
/-- § 3 I lov nr. 151 af 19. marts 1986 om indkomstskat og formueskat for personer m.v. (personskatteloven) foretages følgende ændring:
I § 10, STK. 5, 2. PKT., ændres »§ 43, stk. 2, litra a), e) og  

 g)» til »§ 43, stk. 2, litra a), e), g) og i)».
--/ § 10. - - Stk. 5. For personer, som er skattepligtige efter kildeskattelovens § 2,  

 nedsættes de beregnede skatter med skatteværdien af et personfradrag efter  

 reglerne i stk. 1-3, hvis de skattepligtige indtægter er omfattet af  

 kildeskattelovens § 43, stk. 1 eller stk. 2, litra b, c, d og f.
Når ganske  

 særlige omstændigheder taler derfor, kan ministeren for skatter og afgifter  

 indrømme personfradrag efter reglerne i stk. 1-3, hvis de skattepligtige  

 indtægter er omfattet af kildeskattelovens § 43, stk. 2, litra a, e og g.
Det  

 samme gælder, hvis de skattepligtige indtægter er omfattet af  

 kildeskattelovens § 2, stk. 1, litra d og e.
