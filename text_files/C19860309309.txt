 Til arbejdsformidlingskontorerne.
 Vedrørende afdelingen for uddannelsesaftaler.
 De danske Landboforeninger og Husmandsforeninger har anmodet direktoratet  

 for erhvervsuddannelser om at dispensere fra reglerne om tilskud, jfr. § 2 i  

 AER-ændringslov nr. 586 af 19. december 1985, således at der til oprettelse  

 af praktikpladser for landbrugselever, der har påbegyndt deres uddannelse  

 inden udgangen af 1985, ydes tilskud efter reglerne for uddannelsesaftaler,  

 der er indgået før den 1. januar 1986, uanset om nye delaftaler ved  

 pladsskift indgås efter den 31. december 1985.
 Direktoratet skal i denne anledning meddele, at der ikke er hjemmel til at  

 dispensere fra de i ovennævnte lov fastsatte skæringstidspunkter for indgåede  

 uddannelsesaftaler i relation til tilskudsbestemmelserne, idet et tilskud  

 ikke er knyttet til en elev, men kan udløses ved oprettelse af en  

 praktikplads.
 Dette betyder, at delaftaler, der indgås efter den 31. december 1985 med  

 landbrugselever, der allerede har gennemgået en del af deres uddannelse hos  

 en anden landmand, bliver omfattet af reglerne om tilskud i henhold til  

 AER-bekendtgørelse nr. 629 af 20. december 1985.
Ved ny delaftale mellem samme landmand og samme elev betragtes den nye  

 delaftale alene som en forlængelse af uddannelsesforholdet, såfremt aftalen  

 sammenlagt ikke overstiger den i medhjælperloven fastsatte maksimale varighed  

 på 12 måneder.
Den nye delaftale skal dog være indgået senest ved udløbet af  

 den oprindelige aftale.
 P.D.V.
 E.B.
