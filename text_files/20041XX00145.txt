Skriftlig fremsættelse (1. december 2004) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 ændring af lov om røgfri miljøer i offentlige lokaler, transportmidler og  

 lignende (Obligatorisk skiltning om rygepolitik på offentlige tilgængelige  

 serveringssteder) (Lovforslag nr.
L 132).
 Formålet med lovforslaget er at bidrage til at forebygge og  

 begrænse gener ved passiv rygning på serveringssteder, dvs. restauranter,  

 cafeer, m.v.
 Lovforslaget skal sikre at den enkelte  på et oplyst  

 grundlag  får mulighed for at vælge et serveringssted til eller fra  

 også på  

 baggrund af serveringsstedets rygepolitik.
 Lovforslaget er udformet som et ændringsforslag til Lov om  

 røgfri miljøer i offentlige lokaler, transportmidler og lignende - lov nr.  

 436  

 af 14. juni 1995, som ændret ved lov nr. 1313 af 20. december 2000.
Lovforslaget fastsætter, at indendørs serveringssteder,  

 hvortil offentligheden har adgang, ved synlig skiltning skal informere om  

 deres  

 rygepolitik på indgangspartier eller ved indgange til serveringsstedet.
Ved  

 et  

 serveringssted forstås erhvervsvirksomhed med servering af spise- eller  

 drikkevarer til nydelse på eller ved salgsstedet.
Kravet om skiltning gælder  

 ikke, hvis arrangementet  hvor serveringen finder sted - har karakter  

 af en  

 enkeltstående begivenhed eller er ganske ubetydelig i forhold til den primære  

 erhvervsmæssige virksomhed.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale lovforslaget  

 til  

 Folketingets velvillige behandling.
