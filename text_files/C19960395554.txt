 Beskatning af kost og logi i henhold til § 41 i Arbejdsministeriets  

 bekendtgørelse nr. 1155 af 20. december 1995 om adgang, deltagerstøtte,  

 depositum m.m. ved deltagelse i arbejdsmarkedsuddannelser (som pr. 1.  

 januar 1996 erstatter bekendtgørelse nr. 1048 af 17. december 1993. Se  

 eventuelt kursistmeddelelse nr. 14/95).
 Efter aftale med Skatteministeriet gælder følgende punkter 1-3:
1. Uddannelsesstedet tilbyder kost og/eller logi (fri  

 kost og/eller logi) jf. § 41, stk. 3 Uddannelsesstedet afholder udgiften til kost og logi enten ved  

 indkvartering og forplejning på uddannelsesstedet eller et andet sted, hvor  

 kursisterne vederlagsfrit modtager forplejning og/eller indkvartering.
 Værdien af kost og logi er skattepligtig, jf. statsskattelovens § 4. Der  

 skal ikke indeholdes A-skat efter reglerne i kildeskatteloven.
Modtageren skal selv angive værdien i sin selvangivelse, men hvis værdien  

 kan anses for uvæsentlig for den pågældende, kan der ses bort fra den.
Om  

 værdien kan anses for uvæsentlig må afgøres konkret.
 I den samlede vurdering heraf kan det bl.a. indgå, om kurset er  

 kortvarigt, fx højst 3 uger, og om den pågældende er forsørger og derfor  

 opretholder andet logi og anden husførelse under kurset.
 Hvis værdien ikke kan anses for uvæsentlig, kan den normalt fastsættes  

 efter Ligningsrådets sats, som i 1994 er 1.867 kr. pr. måned eller 60 kr. pr.  

 dag.
2. Tilskud til dokumenterede udgifter til kost og logi  

 jf. § 41, stk. 2 Udgiften til kost og/eller logi afholdes i første omgang af kursisten, men  

 refunderes af uddannelsesstedet mod dokumentation.
Der kan dog max. udbetales  

 et beløb svarende til statens regler for tjenesterejser (reducerede satser).
 Det refunderede beløb er skattepligtigt efter samme regler som overfor  

 under nr. 1.
3. Tilskud til udokumenterede udgifter til kost og  

 logi jf. § 41, stk. 2 Der udbetales faste tilskud til udgifterne til kost og logi efter statens  

 regler om tjenesterejser (reducerede satser), som afholdes for kursistens  

 egen regning, således at et eventuelt overskydende beløb kan beholdes, og et  

 eventuelt underskud må betales af egne midler.
 Det udbetalte beløb er skattepligtigt, og der skal indeholdes A-skat efter  

 § 20, nr. 12, i kildeskattebekendtgørelsen (nr. 795 af 1. oktober 1993), jf.  

 § 43, stk. 2, i kildeskatteloven.
4. Generelt Uddannelsesstederne skal indholde A-skat af tilskud til udokumenterede  

 udgifter, der ydes fra og med 1. januar 1996.
 Tilskud, der ydes til udokumenterede udgifter til kost og logi, før 1.  

 januar 1996, skal selvangives af kursisten.
Efter det af Skatteministeriet oplyste, er det Skatteministeriets  

 opfattelse, at der ved fri kost og logi og refusion af dokumenterede udgifter  

 ikke kan siges at være tale om tilskud til kost og logi, der udbetales i  

 henhold til kapitel 7 i lov om arbejdsmarkedsuddannelser.
Ovennævnte  

 kildeskattebekendtgørelses § 20, nr. 12 om A-indkomst, omfatter derfor alene  

 tilskud til udokumenterede udgifter til kost og logi.
Fri kost og logi samt  

 tilskud til dokumenterede udgifter til kost og logi er således B-indkomst.
 Ovennævnte kildeskattebekendtgørelse er i øvrigt afløst af bekendtgørelse  

 nr. 768 af 19. september 1995. Der er dog ikke herved sket ændringer i  

 formuleringen af § 20, nr. 12.
Uddannelsesstederne og kursisterne skal rette eventuelle spørgsmål  

 vedrørende beskatning af kost og logi - herunder om værdien af kost og logi  

 kan anses for uvæsentlig for kursisten - til de regionale told- og  

 skatteregioner.
Spørgsmål herudover kan rettes til fuldmægtig Mette Elmann  

 Christensen (lokal 322).
