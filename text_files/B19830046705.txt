 I medfør af § 19, stk. 4, og § 33, stk. 3, i lov nr. 195 af 26. maj 1965  

 om saltvandsfiskeri, således som denne er ændret senest ved lov nr. 209 af  

 16. maj 1978, bestemmes:
§ 1.  Ved Von å's udløb i Stadil fjord fastsættes et  

 ændret fredningsbælte, der i bredden ved åens udløb er 300 m og efter en  

 længde af 1.200 m er 200 m i bredden.
Fredningsbæltet er begrænset af  

 følgende retningslinjer:
 Mod øst og vest:
 Linjer afmærket med 2 båker på hver side af Von å.
 Mod nord:
 En linje i Stadil fjord afmærket med 2 båker udsat i båkelinjerne.
 Stk. 2.  Båkerne består af gule pæle med gule kryds.
 Stk. 3.  Der fastsættes ingen gennemstrækning til  

 fredningsbæltet.
 Stk. 4.  En kortskitse visende fredningsbæltet og dets  

 afmærkning er trykt som bilag til bekendtgørelsen.
 § 2.  Overtrædelse af § 1, stk. 1 straffes med bøde.
 § 3.  Bekendtgørelsen træder i kraft den 1. november  

 1983 og samtidig ophæves fredningsbæltet ved Hover å.
