INDHOLDSFORTEGNELSE INDLEDNING 1. ÅRSOMVURDERINGEN GENERELT 1.1. Betingelse 1.2. Grundlaget 2. ALMINDELIGE RETNINGSLINIER FOR ÅRSOMVURDERINGEN 2.1. Vurderingsregler 2.2. Omvurderingsgrund 2.2.1. Forbedringer 2.2.2. Matrikuleret areal afhændet eller tillagt 2.2.3. Arealændring som følge af omdeling eller skelforandring 2.2.4. Udskilt areal ansat efter § 4 eller særskilt vurderet 2.2.5. Eksproprierede arealer 2.2.6. Værdistigning på grund af offentlige foranstaltninger 2.2.7. Værdiforringelse på grund af brand, nedrivning m.v.
2.2.8. Værdiforringelse på grund af offentlige foranstaltninger 2.2.9. Nye ejendomme 2.2.10. Begæring om omvurdering 2.2.11. Nødvendiggørelse af ny ansættelse 2.3. Regler for vurderingsrådets ansættelser 2.4. Ejendommens benyttelse 2.5. § 4 og § 4 A vurderinger 2.6. Ejendomsværdien 2.7. Regler for ansættelse af ejendomsværdi 2.8. Regler for ansættelse af grundværdi 2.9. Regler for ansættelse af fradrag i grundværdien for forbedringer 2.10. Fordeling af ejendomsværdi og grundværdi 2.11. Ejerboligfordeli ng 2.12. Skovfordeling 3. UDTAGELSE AF EJENDOMME TIL ÅRSOMVURDERING 3.1. Regler for udtagelse 3.2. Henvendelse til visse ejere 4.FREMGANGSMÅDEN VED VURDERINGENS FORETAGELSE M.V.
4.1. Vurderingsarbejdets påbegyndelse 4.2. Efterprøvelse af BBR oplysninger 4.3. Udfyldelse af basiskort 4.4. Aflevering af basiskort 4.5. Regulering af ansættelserne 4.6. Ejermeddelelser 4.7. Vurderingsfortegnelser 4.8. Optælling af vurderingsresultatet 4.9. Opbevaring af basiskort 4.10 Berigtigelse af fejl og mangler 4.11. Indberetning af fejl og mangler i BBR 4.12. Jordrentepligtige ejendomme Årsomvurderingen pr. 1. januar 1988 I henhold til § 2 i lov om vurdering af landets faste ejendomme, jf.  

 lovbekendtgørelse nr. 437 af 14. august 1984, skal der foretages  

 årsomvurdering pr. 1. januar 1988.
 I henhold til § 2 A skal der på samme tidspunkt for de ejendomme, der ikke  

 er omfattet af årsomvurderingen, foretages en regulering af ansættelserne og  

 fordelingerne efter § 33 under hensyn til den ændring i prisforholdene, der  

 er sket siden 18. alm. vurdering pr. 1. januar 1986. Nærmere orientering om  

 årsreguleringens gennemførelse vil blive givet i et selvstændigt cirkulære.
 Til gennemførelse af årsomvurderingen skal man i medfør af  

 skattestyrelseslovens § 14, stk. 1, jf. lovbekendtgørelse nr. 573 af 14.  

 november 1984, meddele følgende anvisninger, der er godkendt af  

 ligningsrådet.
1. ÅRSOMVURDERINGEN GENERELT 1.1. Betingelse Årsomvurderingen omfatter de ejendomme, for hvilke der foreligger  

 omvurderingsgrund, jf. nedenfor punkt 2.2.
1.2. Grundlaget Vurderingerne foretages i medfør af vurderingslovens § 39 af  

 vurderingsrådet på grundlag af oplysninger fra ejendomsstamregistret,  

 bygnings- og boligregistret, fra andre registre med oplysning om fast  

 ejendom, fra de indkomne udfyldte skemaer og ud fra vurderingsrådets  

 personlige kendskab til ejendomme.
 Der er ikke foretaget ændringer i den tekniske fremgangsmåde eller  

 reglerne for årsomvurderingen pr. 1. januar 1988 i forhold til  

 årsomvurderingen pr. 1. januar 1987.
2. ALMINDELIGE RETNINGSLINIER FOR ÅRSOMVURDERINGEN 2.1. Vurderingsregler Reglerne for, hvilke ejendomme der skal optages til årsomvurdering,  

 gennemgås under punkt 2.2.
 De særlige vurderingsregler, der gælder for årsomvurderinger, er behandlet  

 under punkterne 2.3. og 2.4.
De øvrige vurderingsregler, som ganske svarer til reglerne ved 18. alm.  

 vurdering pr. 1. januar 1986, er behandlet i vurderingsvejledningens  

 (»Den grønne bog«) kapitel 1. Dette kapitel er optrykt i  

 »Meddelelser fra Statsskattedirektoratet og ligningsrådet - 2. hæfte,  

 november 1980«.
Anvisninger heri vil med de afvigelser og tilføjelser,  

 der fremgår af punkterne 2.6. - 2.12. nedenfor, kunne lægges til grund ved  

 årsomvurderingen pr. 1. januar 1988.
2.2. Omvurderingsgrund Ved årsomvurderingen medtages de ejendomme, for hvilke, der siden  

 ejendommens sidste vurdering er indtrådt omvurderingsgrund.
 Ifølge vurderingslovens § 2, stk. 2, skal der foretages omvurdering:
 2.2.1. af ejendomme, for hvilke, der er afholdt bekostninger til  

 forbedringer af grunden eller bygninger eller til nybygninger, når  

 bekostningen (heri medregnet værdien af ejers eget arbejde og egne  

 materialer) udgør mindst 5% af den hidtidige ejendomsværdi og mindst 25.000  

 kr.
Samtlige de før 1. januar 1988 afholdte udgifter til nybygninger, om- og  

 tilbygninger, nye installationer, grundforbedringer m.v. medregnes, selv om  

 arbejdet ikke er afsluttet pr. 1. januar, og selv om regnskabet endnu ikke er  

 afsluttet og arbejdet betalt, idet det er ejendommens tilstand pr. 1. januar  

 1988, der skal lægges til grund ved vurderingen.
Under bekostninger medtages  

 også offentlige tilskud og udgifter afholdt af lejere.
Almindelige  

 vedligeholdelsesudgifter medregnes ikke ved afgørelsen af, om  

 omvurderingsgrund foreligger.
 2.2.2. af ejendomme, fra hvilke der er afhændet, eller til hvilke der er  

 lagt et særskilt matrikuleret areal, når erhvervelsesdokumentet er blevet  

 tinglyst som adkomst.
 For hver frasolgt parcel må vurderingsrådet undersøge, om den skal  

 vurderes selvstændigt eller sammen med en anden køberen tilhørende ejendom.
 2.2.3. af ejendomme, ved hvilke der uden forandring af matrikelbetegnelsen  

 er sket arealændringer som følge af omdeling eller skelforandring, for så  

 vidt ændringen har påviselig virkning på grundværdien.
Der foreligger omvurderingsgrund, hvis der er en påviselig forskel mellem  

 den ansættelse af enten ejendomsværdien eller grundværdien, der ville  

 fremkomme ved en vurdering, hvor der tages hensyn til arealændringen, og en  

 tilsvarende vurdering, hvor der ses bort fra arealændringen.
Ved denne  

 vurdering må der ikke tages hensyn til andre forhold end selve  

 arealændringen.
Da der i almindelighed indgår en enhedspris i beregningen af  

 grundværdien, vil selv en lille arealændring bevirke en forandring i denne.  

 Der foreligger omvurderingsgrund, hvis grundværdien som følge af  

 arealændringen ændres med 100 kr. eller mere.
 2.2.4. af ejendomme, hvorfra der siden ejendommens sidste vurdering er  

 udskilt areal, når dette er blevet ansat ved en vurdering i henhold til § 4,  

 stk. 1, eller når arealet ved årsomvurderingen i overensstemmelse med  

 reglerne i § 8, stk. 3, skal vurderes som en selvstændig ejendom.
 2.2.5. af ejendomme, fra hvilke der er eksproprieret areal, eller til  

 hvilke der er lagt eksproprieret areal, for så vidt arealændringen har  

 påviselig indvirkning på ejendomsværdien eller grundværdien, samt af  

 ejendomme, der er omfattet af en foreløbig kendelse i henhold til lov om  

 jordfordeling mellem landejendomme.
 Arealændringer som følge af ekspropriation regnes fra  

 ekspropriationsdatoen, og ejendommen skal medtages ved årsomvurderingen, selv  

 om der endnu ikke er sket berigtigelse af matriklens arealangivelse.  

 Bestemmelsen omhandler ekspropriation af areal fra en ejendom, og  

 ekspropriation af en ejendom i dens helhed er derfor ikke omvurderingsgrund.
 Arealændringer som følge af foreløbige jordfordelingskendelser regnes fra  

 datoen for den foreløbige kendelse.
 Om forståelsen af udtrykket »påviselig indvirkning på ejendomsværdien  

 og grundværdien« henvises til det ovenfor under punkt 2.2.3. anførte.
 2.2.6. af ejendomme, for hvilke ejendomsværdien eller grundværdien må  

 antages at være steget som følge af offentlige foranstaltninger, såsom anlæg  

 af jernbaner, offentlige gader, pladser samt af ejendomme, der uden at være  

 omfattet af § 4 A, overføres fra landzone til byzone, eller fra hvilke, der  

 er meddelt dispensation til udstykning eller bebyggelse i landzone.
 Omvurdering vil kunne undlades, hvis der kun er tale om en ringe  

 værdistigning.
 Ændringer eller vedtagelse af nye kommuneplaner, lokalplaner eller  

 tilsvarende planer er ikke omvurderingsgrund efter denne bestemmelse, med  

 mindre der sker overførelse fra landzone til byzone eller meddeles  

 dispensation til udstykning eller bebyggelse i landzone.
 2.2.7. af ejendomme, der har lidt væsentlig skade ved brand, storm eller  

 lignende, eller hvis forskelsværdi må antages at være gået væsentlig ned som  

 følge af nedrivning af bygninger.
 Ejendomme, hvis areal er formindsket som følge af bortskylning, skal  

 optages til omvurdering i henhold til denne bestemmelse.
 2.2.8. af ejendomme, der på grund af offentlige foranstaltninger er  

 undergået værdiforringelse, og hvor der ved forlig eller ved kendelse fra  

 vedkommende myndighed er tillagt ejeren erstatning herfor, samt af ejendomme,  

 der overføres fra byzone eller sommerhusområde til landzone.
 Som eksempler på de nævnte offentlige foranstaltninger kan nævnes  

 naturfredningskendelser, ekspropriationer, der medfører, at en bygning må  

 flyttes eller nedrives, og pålægning af oversigtsservitutter eller lignende.
 En gennemført fredning, som har medført nedgang i ejendommens værdi, er  

 efter praksis også omvurderingsgrund, selv om ejeren har givet afkald på  

 erstatning.
 2.2.9. af nye ejendomme, herunder ejendomme, som er opstået ved  

 opfyldning, ved en ejendoms opdeling i ejerlejligheder eller ved opførelse af  

 bygning på lejet grund.
Nye ejendomme fremkommer ved udstykning og frasalg ved tinglyst skøde af  

 en eller flere parceller af en selvstændig ejendom.
Udstykning alene uden  

 efterfølgende salg af de udstykkede parceller betinger således ikke  

 omvurdering.
Nye ejendomme fremkommer også ved opførelse af nye bygninger på lejet  

 grund, ved opfyldning, inddæmning, opgrøde og lignende.
Skal et areal, der er  

 opstået på denne måde, ifølge de gældende bestemmelser vurderes under en  

 bestående ejendom, må denne - inkl. det nyopståede areal - medtages ved  

 årsomvurderingen.
 En ejendom anses for opdelt i ejerlejligheder, når der er sket anmeldelse  

 herom til tinglysningsmyndighederne, med mindre anmeldelsen afvises, jf.  

 vurderingslovens § 8, stk. 2. Hver ejerlejlighed skal vurderes som en  

 selvstændig ejendom, uanset om lejligheden er solgt eller ej.
 2.2.10. af ejendommen, som ejeren eller den bruger, hvem det ifølge  

 lovgivningen påhviler at udrede skatterne af ejendommen, begærer optaget til  

 omvurdering.
En skriftlig, men i øvrigt formløs, anmodning fra ejer om omvurdering  

 anses for tilstrækkelig.
Anmodningen skal fremsættes inden 1. januar 1988.
 Udgifterne ved omvurdering efter begæring kan kun afholdes af det  

 offentlige, hvis ejendomsværdien eller grundværdien ansættes mindst 10%  

 lavere end ved den nærmest forudgående vurdering.
 2.2.11. Når forandringer med hensyn til en ejendom ifølge nærværende lovs  

 bestemmelser nødvendiggør en ny ansættelse.
Dette er tilfældet, hvor en ejendom eller en del af en ejendom, der hidtil  

 har været undtaget fra vurdering, ikke mere opfylder betingelserne for  

 undtagelse, eller hvor der på en ejendom, som er eksproprieret i sin helhed,  

 nu påbegyndes vej- eller jernbaneanlæg, således at ejendommen helt eller  

 delvis skal undtages fra vurdering.
Tinglysning af ændringer af  

 fordelingstallene i ejerlejlighedsejendomme er ligeledes omvurderingsgrund  

 efter denne bestemmelse, men kun for så vidt angår de berørte  

 ejerlejligheder.
Endvidere skal ejendomme, for hvilke der i henhold til byfornyelseslovens  

 § 73, stk. 10, er nedlagt benyttelsesforbud, medtages ved den førstkommende  

 årsomvurdering efter kondemneringsbeslutningen, jf. § 73, stk. 10, i  

 lovbekendtgørelse nr. 342 af 10. juli 1985. Der skal ved ansættelsen tages  

 hensyn til den indskrænkning i ejendommens udnyttelsesmuligheder, der følger  

 af forbudet.
Ejendommen skal vurderes, uanset om forbudet har indflydelse på  

 ejendommens værdi eller ej.
 2.3. Regler for vurderingsrådets ansættelser I henhold til  

 vurderingslovens § 3 skal vurderingen foretages efter ejendommens faktiske og  

 retlige tilstand pr. 1. januar 1988. Ejendommens faktiske tilstand omfatter  

 også det forhold, at ejendommen er ude af drift.
 Vurderingslovens § 3 fastsætter endvidere, at vurderingen skal foretages  

 på grundlag af prisforholdene pr. 1. januar 1988.
 Af administrative hensyn, herunder nødvendigheden af ved  

 Statsskattedirektoratets foranstaltning at foretage en samlet maskinel  

 årsregulering i henhold til vurderingslovens § 2 A af ansættelserne m.v. ved  

 18. alm. vurdering af samtlige landets faste ejendomme, har man fastsat  

 følgende procedure:
 Vurderingsrådets ansættelser foretages på grundlag af prisforholdene pr.  

 1. januar 1986. Der vil tilgå vurderingsrådet oplysning om reguleringssatser  

 fastsat af ligningsrådet i henhold til vurderingslovens § 2 A inden  

 vurderingen afsluttes.
 Det er således muligt for vurderingsrådet i overensstemmelse med  

 princippet i vurderingslovens § 3 at skønne over, om den foretagne ansættelse  

 pr. 1. januar 1986 efter gennemførelsen af den maskinelle regulering vil  

 svare til prisforholdene pr. 1. januar 1988.
 Efter at vurderingen er afsluttet, vil Statsskattedirektorartet  

 foranstalte regulering som nævnt ovenfor.
Vurderingsrådet kan i forbindelse med dets ansættelse efter prisforholdene  

 pr. 1. januar 1986 anvende de normtal m.v., der blev udarbejdet til brug ved  

 18. alm. vurdering.
Ved ansættelsen af grundværdien for landbrugsjord  

 anvendes de vejledende enhedspriser, som fastsattes af ligningsrådet ved 18.  

 alm. vurdering.
Såfremt prisudviklingen siden 1. januar 1986 for en ejendom afviger  

 væsentligt fra gennemsnittet fra andre ejendomme med samme benyttelse og  

 geografiske beliggenhed, kan vurderingsrådet være nødt til at foretage  

 ansættelsen pr. 1. januar 1986 i et andet værdiniveau end det, som ligger til  

 grund for ansættelsen ved 18. alm. vurdering.
Dette indebærer, at  

 vurderingsrådet skal ansætte værdien, således at den endelige værdi efter  

 Statsskattedirektoratets regulering svarer til værdien pr. 1. januar 1988.
Ved årsomvurderingen må alene medtages de ejendomme, for hvilke  

 omvurderingsgrund foreligger pr. 1. januar 1988. En ejendom må således ikke  

 medtages alene for at rette fejl ved en tidligere vurdering.
En sådan fejl må  

 rettes ved skyldrådets revision af den pågældende vurdering.
2.4. Ejendommens benyttelse De afgørelser om ejendommens benyttelse, som vurderingsrådene i henhold  

 til § 33, stk. 1, træffer i forbindelse med vurderingen, har betydning for  

 årsreguleringerne.
Ejeren kan derfor i henhold til vurderingslovens § 33 A  

 begære, at vurderingsrådet træffer en fornyet afgørelse om ejendommens  

 benyttelse, såfremt han godtgør, at ejendommens benyttelse er ændret i  

 forhold til den benyttelse, ejendommen blev henført til ved den seneste  

 vurdering.
Begæring skal være indgivet senest den 31. december 1987 for at få  

 virkning for årsreguleringen pr. 1. januar 1988. Vurderingsrådets afgørelse i  

 henhold til § 33 A kan påklages til skyldrådet efter de sædvanlige regler.  

 Klagefristen er 4 uger fra datoen for meddelelsen om afgørelsen.
Det bemærkes, at ændring i en ejendoms benyttelse ikke er  

 årsomvurderingsgrund.
Vurderingsrådet har kun beføjelse til at ændre den  

 registrerede benyttelse i forbindelse med en vurdering af ejendommen, samt  

 når ejeren i henhold til § 33 A har indgivet begæring om en fornyet afgørelse  

 om ejendommens benyttelse.
Indgivelse af begæring i henhold til § 33 A medfører udelukkende, at  

 vurderingsrådet skal træffe afgørelse om, hvorvidt ejendommens benyttelse er  

 ændret i forhold til den benyttelse, ejendommen blev henført til ved den  

 seneste vurdering.
Ejendommen må kun medtages ved omvurderingen, såfremt  

 dette udtrykkeligt er begæret af ejeren, jf. § 2, stk. 2, nr. 10, eller der  

 foreligger anden omvurderingsgrund.
2.5. § 4 og § 4 A vurderinger Ved § 4- og § 4 A-vurderinger i perioden 1. januar 1988 til 31. december  

 1988 skal vurderingsrådenes ansættelser foretages på grundlag af  

 prisforholdene pr. 1. januar 1988.
 Ved § 4 A-vurderinger lægges ejendommens tilstand på tidspunktet for  

 zoneinddragelsen til grund for ansættelsen, ligesom det er dette tidspunkt,  

 der er afgørende for, hvilket prisniveau, der skal anvendes ved ansættelsen.
Ved § 4-vurderinger er det tidspunktet for vurderingens foretagelse, der  

 er afgørende for, hvilken tilstand og hvilke prisforhold, der skal lægges til  

 grund for vurderingen.
Der erindres i den forbindelse om, at vurderingen skal  

 foretages uden ufornødent ophold efter begæringens modtagelse.
2.6. Ejendomsværdien Med hensyn til hvad der skal forstås ved selvstændige ejendomme, samt  

 hvilke ejendomme der skal undtages eller kan forbigås ved vurderingen,  

 henvises til vurderingsvejledningen, siderne 73-86 samt  

 Statsskattedirektoratets cirkulære af 7. oktober 1985 om 18. alm. vurdering  

 pr. 1. januar 1986, punkt 4.
 Om afgrænsningen af fast ejendom med sædvanligt tilbehør henvises til  

 vurderingsvejledningen, siderne 69-73. Det bemærkes dog, at ligningsrådet har  

 vedtaget, at fundamenter og bærende stålkonstruktioner til maskiner, kedler  

 m.v. ikke skal medtages ved vurderingen i de tilfælde, hvor fundamentet eller  

 stålkonstruktionen er opbygget specielt til det pågældende driftsmiddel, og  

 således må betragtes som en del af eller som tilbehør til dette.
 Det bemærkes ligeledes, at ligningsrådet har vedtaget en ændret  

 afgrænsning imellem sædvanligt tilbehør til den faste ejendom  

 (installationer) og løsøre (inventar), jf. pkt. 5 i SD-cirkulære 1985-28 af  

 7. oktober 1985 om 18.- alm. vurdering.
2.7. Regler for ansættelse af ejendomsværdi Reglerne for ansættelse af ejendomsværdien for de ejendomme, der er  

 optaget til årsomvurderingen, er uændrede i forhold til 18. alm. vurdering.  

 Der henvises herom til vurderingsvejledningen, siderne 92-116, samt cirkulære  

 om 18. alm. vurdering punkt 5.
 Statsskattedirektoratet udarbejder forslag til ansættelse af ejendomsværdi  

 for de ejendomsgrupper, som ved 18. alm. vurdering fik udarbejdet forslag.  

 Forslagene udarbejdes efter prisniveauet pr. 1. januar 1986, jf. punkt 2.3.
2.8. Regler for ansættelse af grundværdi Reglerne for ansættelse af grundværdien for de ejendomme, der er optaget  

 til årsomvurderingen, er uændrede i forhold til 18. alm. vurdering.
Der  

 henvises herom til vurderingsvejledningen, siderne 117-145 samt til  

 cirkulæret om 18. alm. vurdering, punkt 6.
For ejendomme, der benyttes til landbrug, gartneri, planteskole eller  

 frugtplantage, og som på vurderingstidspunktet er beliggende i landzone, skal  

 grundværdiansættelsen ske efter reglerne i vurderingslovens § 14, stk. 1-4,  

 jf. stk. 5 (»bondegårdsreglen«), og der ansættes et differencebeløb  

 i henhold til § 14, stk. 6. De nærmere retningslinier for  

 grundværdiansættelsen for landbrugsejendomme m.v. findes i den vejledning om  

 ansættelse af landbrugsejendomme (nr. 4), der udsendtes ved 18. alm.  

 vurdering, samt i cirkulæret om 18. alm. vurdering punkt 6d, 6e og 6f.  

 Bestemmelserne om grundværdiansættelsen for ejerlejligheder findes i  

 vurderingslovens § 16 A.
Der henvises herom til cirkulæret om 18. alm.  

 vurdering, punkt 8.
2.9. Regler for ansættelse af fradrag i grundværdien for forbedringer Reglerne om ansættelse af fradrag i grundværdien for forbedringer er  

 ligeledes uændrede i forhold til 18. alm. vurdering.
Der henvises til  

 vurderingsvejledningen, siderne 146-161, samt til cirkulæret om 18. alm.  

 vurdering, punkt 7.
2.10 Fordeling af ejendomsværdi og grundværdi I henhold til vurderingslovens § 33, stk. 4, skal vurderingsrådet i  

 forbindelse med vurderingen af ejendomme, der benyttes til landbrug,  

 gartneri, planteskole eller frugtplantage, foretage en fordeling af  

 ejendomsværdien og grundværdien på henholdsvis stuehuset med tilhørende grund  

 og have og på den øvrige ejendom.
Om de nærmere retningslinier for denne  

 fordeling henvises til cirkulæret om 18. alm. vurdering, punkt 10.
2.11. Ejerboligfordeling For ejendomme, som indeholder en eller to selvstændige lejligheder, og som  

 benyttes erhvervsmæssigt i væsentligt omfang, samt for tofamiliehuse skal der  

 i henhold til vurderingslovens § 33, stk. 5 og 6, foretages en fordeling af  

 de ejendomsværdien på ejerens bolig og på den øvrige ejendom.
Om de nærmere  

 regler for disse fordelinger henvises til Statsskattedirektoratets cirkulære  

 af 10. august 1979 om fordeling af ejendomsværdien på ejerboligen og den  

 øvrige ejendom for tofamiliehuse og beboelses- og erhvervsejendomme,  

 cirkulæret om 18. alm. vurdering, punkt 11, samt Statsskattedirektoratets  

 vejledning af november 1979 om ejerboligfordeling.
2.12. Skovfordeling I henhold til vurderingslovens § 33, stk. 7, skal vurderingsrådet i  

 forbindelse med vurderingen af ejendomme med mindst 25 ha skov, som ejes af  

 andre end stat og kommune, foretage en fordeling af ejendomsværdien på den  

 del af ejendommen, der benyttes til skov, og på den øvrige del af ejendommen.  

 Om de nærmere regler for skovfordelingerne henvises til  

 Statsskattedirektoratets cirkulære af 10. juli 1981 om fordeling af  

 ejendomsværdien for ejendomme med skov.
3. UDTAGELSE AF EJENDOMME TIL ÅRSOMVURDERING 3.1. Regler for udtagelse Udtagelse foretages af vurderingsformanden og vurderingssekretariatet,  

 bl.a. ved hjælp af ejendomsstamregistret og bygnings- og boligregistrets  

 oplysninger.
De udtagne ejendomme indberettes til de kommunale edb- centraler  

 til udskrivning af basiskort.
For de udtagne ejendomme kan tillige  

 indberettes notatlinier til ejendomsstatregistret om specielle forhold, der  

 har ført til udtagelsen.
 Ved undersøgelsen af, hvilke ejendomme der skal optages til omvurdering i  

 henhold til vurderingslovens § 2, stk. 2, nr. 6-8, 10 og 11, benyttes bl.a.  

 de meddelelser, der i årets løb er tilsendt vurderingsrådet om gennemførte  

 fredninger, pålæg af fredskovspligt samt meddelte dispensationer til  

 udstykning eller bebyggelse i landzone.
 Hvis de foreliggende meddelelser om reguleringer m.v. i henhold til de  

 anførte planer giver vurderingsrådet anledning til tvivl, f.eks. om arealets  

 størrelse i tilfælde, hvor kun en del af et matrikelnummer er omfattet af  

 reguleringen, eller tvivl om en ejendoms zonemæssige placering skal  

 vurderingsrådet søge nærmere oplysninger ved henvendelse til den pågældende  

 kommune.
 Vurderingssekretariatet udtager de ejendomme, for hvilke der efter de  

 oplysninger, der foreligger for sekretariatet, kan blive tale om omvurdering  

 i henhold til vurderingslovens § 2, stk. 2, nr. 1-5 og 9, samt  

 byfornyelseslovens § 73, stk. 10.
 Vurderingsformanden afgør endeligt, hvilke ejendomme, der skal optages til  

 omvurdering, og om de nyudstykkede parceller skal vurderes særskilt eller  

 sammen med en anden ejendom.
 Det understreges, at vurderingsformanden ved afgørelsen af, hvilke  

 ejendomme, der skal vurderes som selvstændige ejendomme, nøje må holde sig  

 til de regler, der gælder herfor i henhold til vurderingslovens §§8 og 11.  

 Det må herunder påses, at bestemmelserne i landbrugslovens § 2 og  

 udstykningslovens §§ 1 og 2 om landbrugsejendomme iagttages.
3.2. Henvendelse til visse ejere Bortset fra de nedenfor nævnte undtagelser vil der ikke ske henvendelse  

 til ejerne i forbindelse med forberedelsen af vurderingen.
a.
Til ejere af ejendomme, for hvilke der er registreret et påbegyndt, men  

 ikke afsluttet byggeri, eller for hvilke der er registreret et afsluttet  

 byggeri af en sådan art, at der ikke udarbejdes vurderingsforslag, kan  

 udsendes et byggeomkostningsskema, hvori ejeren anmodes om at oplyse de  

 afholdte byggeomkostninger.
b.
Til ejere af skove og plantager med et areal på 25 ha og derover samt  

 ejere af frugtplantager med et areal på 2 ha og derover udsendes de til  

 vurderingen af disse ejendomme beregnede skemaer, hvori ejeren anmodes om at  

 anføre oplysninger om beplantningens art, omfang, alder m.v.
Byggeomkostningsskemaerne leveres fra de kommunale edb-centraler til  

 vurderingssekretariaterne senest den 8. februar 1988, påført  

 tilbagesendelsesadressen og de nødvendige identifikationer.
Skemaer til ejere  

 af skove, plantager og frugtplantager kan rekvireres ved henvendelse til  

 Statsskattedirektoratets vurderingsafdeling.
 Udsendelse af skemaerne varetages af vurderingssekretariatet.
Udsendelse af skemaerne til ejerne skal ske senest 5 dage efter  

 modtagelsen fra edb-centralen.
For ejernes tilbagesendelse af skemaerne  

 gælder en frist på 14 dage.
 4. FREMGANGSMÅDEN VED VURDERINGENS FORETAGELSE M.V.
4.1. Vurderingsarbejdets påbegyndelse Vurderingsrådenes arbejde med årsomvurderingen i de enkelte  

 vurderingskredse skal indledes med afholdelse af et orienterende møde med  

 deltagelse af vurderingsformanden, vurderingsmændene i kredsen og  

 vurderingssekretariatet.
Ved dette møde aftales den nærmere fremgangsmåde ved  

 vurderingen.
I vurderingskredse, der består af flere kommuner, må der  

 afholdes et møde i hver kommune.
Vurderingsarbejdet kan påbegyndes straks efter at vurderingssekretariatet  

 har klargjort baseskortene.
For de ovenfor i punkt 3.2. a og b nævnte  

 ejendomme kan vurderingsarbejdet dog først påbegyndes, når de udsendte  

 skemaer af ejerne er tilbagesendt i udfyldt stand.
4.2. Efterprøvelse af BBR-oplysninger Da vurderingen bl.a. foretages på grundlag af oplysninger i bygnings- og  

 boligregistret, er det af væsentlig betydning, at disse er korrekte.
Det er  

 derfor påkrævet, at vurderingsrådene ved årsomvurderingen søger bygnings- og  

 boligoplysningerne efterprøvet for alle de ejendomme, hvor der i forbindelse  

 med vurderingen er skabt formodning om, at vurderingsgrundlaget er behæftet  

 med fejl eller mangler.
Denne efterprøvelse må i almindelighed ske ved  

 besigtigelse.
4.3. Udfyldelse af basiskort Arbejdsgrundlaget for vurderingen af den enkelte ejendom vil senest den  

 25. februar 1988 foreligge i vurderingssekretariatet i form af et basiskort.
I søjlen vedrørende »gammel ansættelse« er anført  

 vurderingsrådets ansættelse ved 18. alm. vurdering.
For forslagsejendomme er  

 endvidere anført de indberettede fravigelseskoder samt en ændringsprocent,  

 som angiver, hvorledes ansættelsen afveg fra det beregnede forslag til  

 ejendomsværdi ved 18. alm. vurdering.
I søjlen vedrørende »forslag/ny ansættelse« er anført normtal,  

 sammenvejet etageareal, usikkerhedskoder m.v. samt forslag til ejendomsværdi  

 efter samme retningslinier som ved 18. alm. vurdering.
Normtal m.v. og  

 forslag til ejendomsværdi er angivet i prisniveauet pr. 1. januar 1986.  

 Forslaget til ejendomsværdi er beregnet efter ejendommens status i bygnings-  

 og boligregistret pr. 1. januar 1988.
 For ejendomme med en uafsluttet byggesag er forslaget beregnet på grundlag  

 af ejendommens tilstand inden påbegyndelsen af byggeriet.
For de ejendomme, hvor basiskortet indeholder et forslag til  

 ejendomsværdi, skal vurderingsrådet tage stilling til, om det kan godkende  

 forslaget.
Hvis forslaget ændres, skal der anføres en fravigelseskode, der  

 angiver årsagen til ændringen.
Vurderingsforslagssystemet er beskrebet i  

 Statsskattedirektoratets meddelelser om 18. alm. vurdering nr. 8.
 Det skal understreges, at vurderingsrådenes ansættelser, ligesom de  

 beregnede forslag, foretages i prisniveauet pr. 1. januar 1986.
4.4. Aflevering af basiskort Når vurderingen er foretaget, afleveres samtlige basiskort samt de fra  

 ejerne modtagne skemaer til vurderingssekretariatet.
Af hensyn til den  

 rettidige bearbejdelse af vurderingsmaterialet og overførelsen af  

 vurderingsresultatet til databehandling må materialet afleveres etapevis.
En  

 halvdel skal afleveres senest den 13. april 1988 og den anden halvdel senest  

 den 27. april 1988.
4.5. Regulering af ansættelserne Vurderingsrådenes ansættelser reguleres ved Statsskattedirektoratets  

 foranstaltning til prisniveauet pr. 1. januar 1988. Reguleringssatserne, som  

 specificeres efter ejendommens art og geografiske beliggenhed fastsættes af  

 ligningsrådet.
4.6. Ejermeddelelser Meddelelserne til ejerne om vurderingsresultatet (formular V 12) vil  

 indeholde de samme oplysninger om ejendommene som vurderingsfortegnelsen.  

 Meddelelserne bliver kuverteret og afsendt inden den 15. juni 1988.
 På ejermeddelelsen er som afsender anført vurderingsrådet under  

 vurderingssekretariatets adresse.
Ejermeddelelsen indeholder endvidere oplysninger om klagereglerne.
Der  

 udsendes ikke i forbindelse med årsomvurderingen ejermeddelelse vedrørende  

 indførte § 4 og § 4 A-vurderinger samt udgåede ejendomme.
 Udsendelse af meddelelse til ejerne om de afgørelser om ejendommens  

 benyttelse, som vurderingsrådet efter begæring af ejeren har truffet i  

 henhold til § 33 A, foretages af vurderingsrådet/vurderingssekretariatet.  

 Blanketter til brug ved meddelelsen vil blive fremsendt til  

 vurderingssekretariatet.
4.7. Vurderingsfortegnelser Den i vurderingslovens § 40, stk. 2 anførte bestemmelse om udsendelse af  

 fortegnelse over årsregulerede og årsomvurderede ejendomme samt ejendomme  

 vurderet i henhold til § 4 eller § 4 A i perioden siden sidste  

 årsregulering/årsomvurdering må alene anses at tjene hensynet til kommunens  

 administration.
I den udstrækning dette hensyn tilgodeses af den  

 terminaladgang til vurderingsoplysninger, som er etableret i flertallet af  

 kommunerne, vil kommunerne kunne undlade at lade fortegnelsen udskrive.
4.8. Optælling af vurderingsresultatet Ifølge aftale med Kommunedata og Københavns kommunes edb-central foretager  

 disse en optælling af vurderingsresultatet - bortset fra de indførte § 4 og §  

 4 A-vurderinger - med henblik på en beregning af honoraret til  

 vurderingsmændene.
4.9. Opbevaring af basiskort Basiskortet med tilhørende bilag opbevares som hidtil i  

 vurderingssekretariaterne, hvorfra originalen eller fotokopier kan rekvireres  

 af Statsskattedirektoratet og skyldrådene til brug ved klage- og  

 revisionsbehandling m.v.
4.10. Berigtigelse af fejl og mangler Når meddelelse til ejer om resultat af vurderingen er udsendt, kan  

 vurderingsrådet ikke på egen hånd foretage ændringer af ansættelserne  

 begrundet i, at vurderingsskønnet anses for at være urigtigt.
Der må i  

 sådanne tilfælde gives indberetning til skyldrådet med indstilling om  

 fornøden ændring af den urigtige ansættelse.
 Andre rettelser af de ansættelser, der er anført på basiskortene, samt  

 tilføjelser hertil kan vurderingsrådene foretage på egen hånd indtil udgangen  

 af 1988. Dette gælder både de fejl og mangler, som kommunen henleder  

 opmærksomheden på, og de fejl som vurderingsrådet på anden måde bliver  

 bekendt med, herunder fejl der konstateres efter henvendelse fra ejer ved  

 klage til skyldrådet.
Om eksempler på sådanne fejl og mangler samt om berigtigelsesformen  

 henvises til Statsskattedirektoratets cirkulæreskrivelse af 3. juni 1986 om  

 afslutningen af 18. alm. vurdering.
Der skal ikke gives offentligheden adgang  

 til oplysninger om årsomvurderingsresultatet.
4.11. Indberetning om fejl og mangler i BBR Snarest efter vurderingens afslutning foretager vurderingssekretariatet  

 indberetning til kommunens BBR-myndighed om de formodede fejl og mangler i  

 bygnings- og boligregistret, som vurderingsrådet er blevet opmærksom på i  

 forbindelse med årsomvurderingen.
 Såfremt BBR-myndigheden tilbageviser indberetningen af en formodet fejl  

 under henvisning til, at de registrerede BBR-oplysninger er korrekte, må  

 vurderingssekretariatet underrette vurderingsrådet om dette forhold, således  

 at rådet kan overveje, om der må foretages berigtigelse af ejendommens  

 ansættelse.
4.12. Jordrentepligtige ejendomme Vedrørende ejendomme, der helt eller delvis er jordrentepligtige, henvises  

 om selve vurderingen til vurderingsvejledningen, siderne 185-186.
 Om den praktiske fremgangsmåde ved behandlingen af jordrentepligtige  

 ejendomme henvises til Statsskattedirektoratets cirkulære om 18. alm.  

 vurdering, punkt 13.
 Der skal ikke ved årsomvurderingen foretages særskilt ansættelse af  

 jordrentesvarelse (1919-brug).
