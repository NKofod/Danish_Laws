 Ifølge kgl. anordning af 19. august 1953 om bestemmelser for forøgelse af  

 forsvarets fredsstyrker § 4, stk. 2, skal der, når mobiliseringordre er  

 udsendt, for at henlede den almindelige opmærksomhed herpå, ringes uafbrudt i  

 3 timer med samtlige landets kirkeklokker.
 Det er pålagt politimestrene (politidirektøren i København) at drage  

 omsorg for, at der i tilfælde af mobilisering udbringes tilsigelse til  

 klokkeringning til kirkebetjeningen ved de enkelte kirker.
Det påhviler herefter ringerne ved de anerkendte trossamfunds kirker at  

 ringe med klokkerne uafbrudt i 3 timer ved mobilisering, så snart tilsigelse  

 herom modtages fra politiet.
Ringningen skal udføres kraftigt, af og til  

 afbrudt af korte perioder, hvori der slås enkelte slag på klokken.
Man skal anmode om, at ringerne ved de anerkendte trossamfunds kirker  

 gøres bekendt med den dem ifølge foranstående påhvilende pligt til i  

 mobiliseringstilfælde at udføre den foreskrevne klokkeringning.
Et antal  

 eksemplarer af nærværende cirkulære vedlægges til dette brug.
 Kirkeministeriet, den 30. december 1971.
 P.M.V.
 Arne Truelsen.
