Meddelelse om køretøjers indretning og udstyr mv. nr. 1836  

  

 Dispensationspraksis for Euro 2 luftforureningsbestemmelser for nye  

 motorcykler  

 og knallerter samt overgangsbestemmelser for national godkendelse 1. juli 2004  

 træder Euro 2 luftforureningsbestemmelserne  

1)  

  i kraft for nye  

 motorcykler og knallerter.
Euro 2 bestemmelserne sigter efter at sænke  

 køretøjernes forurening, og medfører som hovedregel at køretøjerne udstyres  

 med  

 2-vejs katalysator.
 I forbindelse  

 med indførelsen af Euro 2 er der i henhold til 2002/24/EF besluttet at give  

 dispensationer under følgende vilkår:
 Der gives dispensation i ét år for motorcykler og  

 knallerter der er produceret mindst tre måneder før ikrafttrædelsen, dvs.  

 inden  

 1. april 2004, og som er hjemtaget til Danmark inden denne dato.
 Importørerne  

 er som fabrikantens repræsentant forpligtet til at koordinere  

 dispensationsansøgningen for restkøretøjer.
 Importørerne  

 indsender samlede stelnummerlister fordelt på mærke af hhv. motorcykler,  

 registreringspligtige knallerter og ikke registreringspligtige knallerter med  

 erklæring om at køretøjerne er produceret og hjemtaget til Danmark inden 1.  

 april 2004.  

  

 Færdselsstyrelsen vil på baggrund af listerne udstede dispensation.  

 Stelnummerlisterne (17 cifre) bedes, om muligt, indsendt elektronisk.
 For køretøjer  

 der registreres uden syn anmodes om, at køretøjets typeattest påføres:  

 kode 38  

 Dispensation for luftforurening i rubrikken Supplerende  

 data.
 Hvis  

 køretøjerne registreres efter syn medbringes dispensationen til syn.
 Ved salg af  

 EF-typegodkendt ikke registreringspligtig knallert udleveres en kopi af  

 dispensationen til den kommende ejer.
 Hvis  

 køretøjerne godkendes ved syn medbringes dispensationen.
 Dansk  

 standardtypegodkendte motorcykler og registreringspligtige knallerter er  

 indtil  

 17. juni 2004 omfattet af dispensation i forbindelse med det obligatoriske  

 krav  

 om EF-typegodkendelse.  

  

 Fra 18. juni 2004 kan køretøjerne kun indregistreres  

 efter godkendelse ved syn, hvor der skal medbringes udfyldt dataerklæring  

  

 (dog uden erklæring for opfyldelse af Euro 2 krav, som overstreges). Efter  

 den  

 1. juli 2004 skal der desuden medbringes en dispensation for bestemmelserne  

 om  

 luftforurening.
 Dansk  

 standardtypegodkendte ikke-registreringspligtige knallerter er indtil 17.  

 juni  

 2004 omfattet af dispensation i forbindelse med det obligatoriske krav om  

 EF-typegodkendelse.  

  

 Fra 18. juni 2004 kan køretøjerne kun godkendes som  

 enkeltkøretøjer ved syn på baggrund af den danske standardtypegodkendelse som  

 medbringes.  

  

 Efter den 1. juli 2004 skal der desuden medbringes en dispensation for  

 bestemmelserne om luftforurening.
 Synsrapport,  

 hvoraf det fremgår, at knallerten er ikke-registreringspligtig og omfattet af  

 dispensation for luftforurening skal udleveres til ejeren og medbringes under  

 kørsel.
 Færdselsstyrelsen  

 har således dispenseret fra bekendtgørelsen om registrering og syn af  

 køretøjer, der fastsætter at en ikke-registreringspligtig knallert alene kan  

 synes og ibrugtages på grundlag af en EF-overensstemmelseserklæring.
 På grund af  

 de særlige forhold med uindregistrerede motorcykler hos private tillader  

 Færdselsstyrelsen undtagelsesvis, at der dispenseres for privatejede  

 køretøjer,  

 idet indførelsen af Euro 2 er den første skærpelse, der påvirker muligheden  

 for  

 at indregistrere (gemte) fabriksnye ikke tidligere indregistrerede  

 motorcykler.
 Privatejede  

 motorcykler kan indregistreres efter godkendelse ved syn, hvor der skal  

 medbringes udfyldt dataerklæring (dog uden erklæring for opfyldelse af Euro 2  

 krav, som overstreges), hvor Statens Bilinspektion på baggrund af  

 dokumentation  

 (kvittering) for anskaffelse før 1. april 2004  

 giver dispensation for luftforurening.
 Jf.  

 EU-reglerne er dispensationen er begrænset til 1 år, dvs. køretøjer der ikke  

 opfylder bestemmelserne kan kun opnå dispensation frem til 30. juni 2005,  

 hvor  

 køretøjerne senest skal være registreret.  

  

 Efter denne dato vil det ikke være muligt at  

 indregistrere køretøjer der ikke opfylder bestemmelserne.
 For køretøjer  

 der fremstilles til syn vil Statens Bilinspektion afkrydse  

 anmeldelsesblanketten, således at det af registreringsattesten vil fremgå at  

 der er meddelt dispensation for luftforurening.
I forbindelse  

 med næste skærpelse (Euro 3 i 2007/8) vil der gives dispensation udfra den  

 almindeligt anvendte dispensationspraksis for køretøjer, hvor alene  

 restkøretøjer vil omfattes, svarende til 10% af seneste års tilsvarende  

 nyindregistrerede køretøjer, eller alternativt 10 køretøjer.
Der vil ikke  

 gives  

 dispensation for privatejede køretøjer.
Færdselsstyrelsen, den 11. juni 2004 Ib Rasmussen 1)  

 Detailforskrifter for køretøjer, afsnit 7.06.030 og 7.06.040 (2002/51/EF,  

 herunder grænseværdier i bilag 2 punkt 2.2.1.1.5 linie A). Reglerne blev  

 varslet i Detailforskrifter for køretøjer fra 1. april 2003.
