Betænkning afgivet af Skatteudvalget den  

 5. maj 1999 Betænkning over Forslag til lov om  

 ændring af registreringsafgiftsloven og ligningsloven Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget en skriftlig og mundtlig  

 henvendelse fra De Danske Bilimportører.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Dansk Folkepartis, Det Radikale Venstres, Fremskridtspartiets og Kristeligt  

 Folkepartis medlemmer af udvalget) lovforslaget til vedtagelse med de  

 stillede ændringsforslag.
 Et mindretal inden for flertallet (Fremskridtspartiets  

 medlem af udvalget) finder dog, at lovforslaget langtfra er  

 tilstrækkeligt i forhold til EU-medholdeligheden og alt for  

 bureaukratisk.
 Et mindretal (Venstres, Det Konservative  

 Folkepartis og Centrum-Demokraternes medlemmer af udvalget) vil stemme  

 hverken for eller imod lovforslaget ved 3. behandling.
 Mindretallet støtter intentionen om, at den danske  

 lovgivning skal være i overensstemmelse med EF-traktatens regler om  

 arbejdskraftens frie bevægelighed og om fri udveksling af  

 tjenesteydelser.
Mindretallet kan imidlertid ikke stemme for lovforslaget i  

 den foreliggende udformning.
Ordningen, hvorefter registreringsafgiften  

 betales med 1 pct. pr. påbegyndt måned med tillæg af 1,5  

 pct.s rente pr. påbegyndt kvartal af den registreringsafgift, der  

 henstår som saldo, samt muligheden for at kunne betale en afgift pr.  

 dag på 60 kr. er alt for bureaukratisk.
Hertil kommer, at  

 dobbeltbeskatningen i de tilfælde, hvor værdien af fri firmabil  

 vil kunne beskattes i såvel Danmark som i det land, hvor den herboende  

 har arbejde, skal løses i medfør af  

 dobbeltbeskatningsaftalerne, hvorefter der vil blive givet fradrag i den  

 danske skat af den skat, der måtte være betalt i udlandet.
 Mindretallet opfordrer på den baggrund regeringen  

 til at tage lovforslaget tilbage og i stedet fremsætte et lovforslag,  

 som skaber den nødvendige overensstemmelse mellem den danske  

 lovgivning og EU-retten på en enkel, forståelig og ubureaukratisk  

 måde, og således at der ikke efter et sådant lovforslags  

 vedtagelse kan rejses nogen form for tvivl om EU-medholdeligheden.
 Et andet mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

forkastelse ved 3. behandling.
Ændringsforslag Af	skatteministeren, tiltrådt af et flertal (S, DF,  

 RV, FP og KRF):
Til § 1 1) Efter nr. 3 indsættes som nyt nummer:
»01. I § 3, stk. 5, som bliver stk. 4, ændres »stk. 4« til:  

»stk. 3«.« 2) Efter nr. 4 indsættes som nyt nummer:
»02. I § 4, stk. 6, ændres »§ 3, stk. 4,« til: »§ 3,  

 stk. 3,«.« Bemærkninger Til nr. 1 og 2 Der er tale om konsekvensændringer som følge  

 af, at den nuværende bestemmelse i § 3, stk. 1, foreslås  

 ophævet, og de øvrige stykker i § 3 derfor rykker op.
Disse  

 konsekvensændringer er beklageligvis blevet overset i forbindelse med  

 lovforslagets udarbejdelse og høring.
