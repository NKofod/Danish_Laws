(Til landets læger) I medfør af § 2 og 5 i Sundhedsministeriets bekendtgørelse af 18.
 september 1992 om livstestamenter, fastsættes:
Livstestamenter § 1.  Ved et livstestamente forstås en skriftlig  

 erklæring, i hvilken en person tilkendegiver, at der ikke ønskes  

 livsforlængende behandling i en situation, hvor personen er uafvendeligt  

 døende eller i en situation, hvor uhelbredelige og svært invaliderende  

 lidelser har medført, at personen varigt vil være ude af stand til at tage  

 vare på sig selv fysisk og mentalt.
 Stk. 2.  Ved livsforlængende behandling forstås  

 behandling, hvor der ikke er udsigt til helbredelse, bedring eller lindring,  

 men alene til en vis livsforlængelse, jf. lægelovens § 6, stk. 4.
 Stk. 3.  Sundhedsministeriet har i bekendtgørelse af 18.  

 september 1992 om livstestamenter fastsat regler om livstestamenters  

 oprettelse, udformning, registrering, tilbagekaldelse mv.
 § 2.  Sundhedsstyrelsen har udarbejdet en formular,  

 som skal anvendes i forbindelse med oprettelse og registrering af et  

 livstestamente.
Stk. 2.  Livstestamenteformularen indeholder følgende  

 muligheder for at tilkendegive sine ønsker, § 3.  Et livstestamente får først virkning fra det  

 tidspunkt, hvor en patient ikke længere er habil og således ude af stand til  

 at udøve sin selvbestemmelsesret, og en læge har konstateret, at patienten  

 befinder sig i en tilstand beskrevet i livstestamenteformularen, jf. § 2,  

 stk. 2, nr. 1) og 2).
Livstestamenteregistret på Rigshospitalet § 4.  Der er på Rigshospitalet oprettet et  

 livstestamenteregister, hvor den enkelte borger har mulighed for at lade et  

 livstestamente registrere, jf.
Sundhedsministeriets bekendtgørelse af 18.  

 september 1992 om livstestamenter § 6.
Lægens vurdering § 5.  Lægen skal altid foretage en vurdering af  

 patientens tilstand og udsigterne til bedring samt mulighederne for  

 behandling.
 Stk. 2.  Lægen vurderer, om patienten er uafvendeligt  

 døende, jf. livstestamenteformularens pkt. 1), eller om patienten befinder  

 sig i en tilstand, hvor uhelbredelige og svært invaliderende lidelser har  

 medført, at personen varigt vil være ude af stand til at tage vare på sig  

 selv fysisk og mentalt, jf. livstestamenteformularens pkt. 2).
 Stk. 3.  I alle tilfælde, hvor en patient er i en  

 tilstand beskrevet i livstestamenteformularen, jf. § 2, stk. 2, nr. 1) og 2)  

 skal lægen undersøge, om der er registreret et livstestamente i  

 livstestamenteregistret, jf. dog § 7, stk. 1, om tilbagekaldelse.
Lægens pligter Forudgående tilkendegivelse (livstestamente) § 6.  Har patienten fået registreret et  

 livstestamente, skal lægen, for så vidt testator ikke ønsker livsforlængende  

 behandling i en situation, hvor den pågældende er uafvendeligt døende  

 (formularens pkt. 1), respektere dette ønske.
 Stk. 2.  Indeholder et livstestamente andre ønsker end  

 nævnt i stk. 1, er disse ønsker vejledende for lægen, og skal således indgå i  

 lægens overvejelser om den videre behandling.
Aktuel tilkendegivelse § 7.  Et livstestamente kan tilbagekaldes ved en  

 utvetydig tilkendegivelse i forbindelse med en aktuel sygdomssituation, jf.  

 Sundhedsministeriets bekendtgørelse af 18. september 1992 om livstestamenter  

 § 7, stk. 2.
Stk. 2.  En patient kan også jf. lægelovens § 6, stk. 3,  

 1. pkt., i forbindelse med en aktuel sygdomssituation, tilkendegive, at  

 livsforlængende behandling ikke ønskes.
Lægen vil herefter være forpligtet  

 til at følge patientens ønsker.
Denne pligt gælder også, hvor inhabilitet  

 eventuelt senere indtræder hos patienten, fx bevidstløshed.
Ingen tilkendegivelse § 8.  Såfremt der ikke er registreret et  

 livstestamente, og patienten ikke i forbindelse med den aktuelle  

 sygdomssituation har tilkendegivet sine ønsker om behandling, jf. § 7, stk.  

 2, kan lægen efter at have vurderet, at patienten er uafvendeligt døende,  

 træffe beslutning om at undlade at påbegynde eller fortsætte  

 foranstaltninger, som kun kan udskyde tidspunktet for dødens indtræden, jf.  

 lægelovens § 6, stk. 5, 1. pkt.
 Stk. 2.  Under samme omstændigheder kan lægen indgive de  

 smertestillende, beroligende eller lignende midler, som er nødvendige for at  

 lindre patientens tilstand, selv om dette kan medføre fremskyndelse af  

 dødstidspunktet, jf. lægelovens § 6, stk. 5, 2. pkt.
Journalføring § 9.  Der skal i hvert enkelt tilfælde i  

 patientjournalen føres nøjagtige optegnelser over lægens vurdering af  

 patientens tilstand og grundlaget herfor.
 Stk. 2.  Der skal ligeledes i patientjournalen føres  

 nøjagtige optegnelser over, hvem der har rettet henvendelse til  

 livstestamenteregistret, herunder hvornår henvendelsen fandt sted samt  

 resultatet heraf.
 Stk. 3.  Der skal tillige i patientjournalen føres  

 nøjagtige optegnelser over tilkendegivelser i øvrigt fra patienten.
Ansvar § 10.  Ansvaret for, at bestemmelserne i cirkulæret er  

 opfyldt, påhviler den for behandlingen ansvarlige læge.
 § 11.  Sundhedsstyrelsen har udarbejdet vejledning af  

 september 1992 om lægers forpligtelser i relation til indholdet af  

 livstestamenter mv.
Ikrafttræden § 12.  Cirkulæret træder i kraft den 1. oktober 1992.
