 I tilslutning til udenrigsministeriets bekendtgørelse nr. 83 af 24. juli  

 1975 og efterfølgende bekendtgørelser, senest nr. 102 af 5. november 1981,  

 Lovtidende C, meddeles det, at Cypern den 13. januar 1983 har tiltrådt den i  

 Haag den 1. juni 1970 vedtagne konvention om anerkendelse af skilsmisser og  

 separationer.
 Ved ratifikationen har Cypern taget forbehold over for artikel 19, stk. 1.
Danmark har ved en erklæring af 21. marts 1983 i overensstemmelse med  

 konventionens artikel 28, stk. 4, meddelt sin godkendelse af Cyperns  

 tiltrædelse af konventionen.
Godkendelsen har fået virkning i forholdet  

 mellem Danmark og Cypern den 21. maj 1983.
 Storbritannien har i tilslutning til sin tidligere ratifikation, jfr.  

 udenrigsministeriets bekendtgørelse nr. 83 af 24. juli 1975, i  

 overensstemmelse med konventionens artikel 29, stk. 2, den 19. august 1982  

 afgivet erklæring om, at konventionens gyldighed udvides til at omfatte  

 Bermuda.
Ved afgivelsen af erklæringen har Storbritannien i overensstemmelse med  

 bestemmelserne i konventionens artikler 24 og 25 forbeholdt sig ret til for  

 Bermudas vedkommende ikke at anvende konventionen på skilsmisser og  

 separationer opnået før den 1. august 1977, som er datoen for konventionens  

 ikrafttræden i forhold til Bermuda.
Konventionens bestemmelser vil i praksis  

 blive anvendt på skilsmisser eller separationer opnået på eller efter  

 sidstnævnte dato.
Danmark har ved en erklæring den 17. februar 1983 i overensstemmelse med  

 konventionens artikel 29, stk. 3, meddelt sin godkendelse af konventionens  

 udvidelse til at omfatte Bermuda.
Godkendelsen har fået virkning i forholdet  

 mellem Danmark og Bermuda fra den 19. april 1983.
Udenrigsministeriet, den 14. oktober  

 1983 F.M.
