Nr BTL 127 Betænkning over Forslag til lov om ændring af lov om en aktiv  

 arbejdsmarkedspolitik og lov om arbejdsløshedsforsikring m.v. (Tilmelding af  

 kontanthjælpsmodtagere, aktivering ved raskmelding)   

 Nr L 127 1997-98. 1. samling Afgivet af Arbejdsmarkedsudvalget Afgivet: 19971210 Udvalget har behandlet lovforslaget i et møde.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse uændret.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
En del af mindretallet (Enhedslistens medlem af udvalget) kan ikke støtte  

 negativ særbehandling af personer, der har været langtidssyge.
Hvis der havde  

 været tale om fremrykkede tilbud for raskmeldte ledige, der efter den lediges  

 vurdering ville fremme den lediges tilbagevenden til almindeligt arbejde,  

 ville det være et fremskridt.
Som det fremstår nu, må det karakteriseres som  

 et »siciliansk tilbud«, der ikke kan afslås uden tab af dagpenge  

 som konsekvens.
 Dansk Folkeparti havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde og har herunder stillet  

 spørgsmål til arbejdsministeren, som denne har besvaret skriftligt.
To af  

 udvalgets spørgsmål og arbejdsministerens svar herpå er optrykt som bilag til  

 betænkningen.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse med det stillede ændringsforslag.
Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse.
Mindretallet kan  

 dog stemme for det stillede ændringsforslag.
Æ n d r i n g s f o r s l a g Af arbejdsministeren, tiltrådt af udvalget:
Til § 1 1) I det under nr. 3 foreslåede § 38, stk. 3, ændres  

 »kontanthjælpsmodtagere, der alene har ledighed som problem« til:  

 »personer, der får kontanthjælp alene på grund af ledighed«.
B e m æ r k n i n g e r Til nr. 1 Ændringen er redaktionel og skal ses i lyset af de tilsvarende  

 bestemmelser om tilmelding af kontanthjælpsmodtagere i det samtidig fremsatte  

 lovforslag om ændring af lov om social bistand og lov om aktiv  

 socialpolitik.(Rådighedsvurdering) (L 122).
 Dansk Folkeparti havde ikke medlemmer i udvalget.
Bilag To af udvalgets spørgsmål til arbejdsministeren og dennes svar  

 herpå Spørgsmål nr. 1:
Hvad forhindrer de lokale arbejdsmarkedsråd i at udnytte de nuværende  

 regler om en fremrykket indsats for særlige grupper til at hjælpe arbejdsløse  

 med en længerevarende sygdomsperiode i gang igen? Svar:
 Forslaget er et led i opfølgningen af aftalen om finansloven for 1998. Det  

 indgår i aftalen, at den pågældende gruppe skal have forlænget den periode,  

 hvor der er ret og pligt til aktivering.
 Med forslaget sikres, at de pågældende får ret og pligt til at modtage  

 tilbud om aktivering, uanset at dagpengeperioden ikke er opbrugt.
 Spørgsmål nr. 3:
Hvordan stilles mennesker, som i deres sidste job var under den såkaldte §  

 28 (lov om dagpenge ved sygdom og fødsel) vedrørende kronisk syge? Er de også omfattet af loven om skærpet rådighed efter 3 sygeperioder? Svar:
 Som det fremgår af bemærkningerne til L 127, vil der i  

 rådighedsbekendtgørelsen blive tilføjet en bestemmelse, hvorefter  

 arbejdsløshedskassen skal foretage en skærpet rådighedsvurdering, hvis et  

 medlem 3 gange har meldt sig syg i forbindelse med formidling af arbejde,  

 tilbud om aktivering e.l.
 Bestemmelsen ændrer ikke på de situationer, hvor arbejdsløshedskassen  

 allerede i dag skal foretage en rådighedsvurdering.
 Bestemmelsen vil omfatte alle ledige dagpengemodtagere og dermed også  

 ledige, der i deres seneste job var omfattet af § 28 i lov om dagpenge ved  

 sygdom og fødsel.
En evt. kronisk sygdom, som ikke ved medlemmets anmodning om dagpenge i  

 forbindelse med ledighedens indtræden rejser tvivl om medlemmets rådighed,  

 vil ikke umiddelbart i sig selv medføre en negativ rådighedsvurdering ved  

 f.eks. 3 sygemeldinger forud for aktivering m.v.
Omvendt vil kassen efter de  

 gældende regler altid skulle foretage en rådighedsvurdering, hvis den bliver  

 i tvivl om medlemmets rådighed, f.eks. fordi der kommer nye relevante  

 oplysninger om medlemmets kroniske sygdom.
Jeg vil gerne benytte lejligheden til at understrege, at den foreslåede  

 bestemmelse i praksis vil betyde, at det, at et medlem 3 gange har meldt sig  

 syg i forbindelse med formidling af arbejde eller aktivering m.v., i sig selv  

 skal og bør rejse tvivl om medlemmets rådighed og derfor udløse en  

 rådighedsvurdering.
I denne rådighedsvurdering vil arbejdsløshedskassen på  

 sædvanlig vis skulle inddrage relevante oplysninger om medlemmets tidligere  

 sygdomsforløb - herunder evt. kroniske sygdomme - og årsagen til de seneste  

 sygemeldinger m.v.
På baggrund af disse informationer skal kassen så vurdere, om medlemmet  

 fortsat kan anses for at stå til rådighed.
Hvis kassen vurderer, at medlemmet  

 står fuldt til rådighed for arbejdsmarkedet, fortsætter medlemmet i sit  

 dagpengeforløb som hidtil.
