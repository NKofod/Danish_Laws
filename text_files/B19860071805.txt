 I medfør af § 22, stk. 3 og 4, § 23, § 30, § 45, stk. 1 og 2, og § 61 i  

 lov nr. 212 af 23. maj 1979 om kemiske stoffer og produkter, som ændret ved  

 lov nr. 68 af 20. februar 1980 og § 1, stk. 1, i lov nr. 178 af 24. maj 1972  

 om bortskaffelse m.v. af olie- og kemikalieaffald samt § 6 og § 83, stk. 2 og  

 3 i lov nr. 372 af 13. juni 1973 om miljøbeskyttelse, jfr. lovbekendtgørelse  

 nr. 85 af 8. marts 1985, fastsættes:
Bekendtgørelsens område § 1.  Ved anvendelsen af denne bekendtgørelse skal  

 følgende definitioner lægges til grund:
a.
PCB: Polychlorerede biphenyler med mere end 2 chloratomer samt  

 præparater indeholdende mere end 0,005 vægtpct. svarende til 50 ppm  

 polychlorerede biphenyler.
b.
PCT: Polychlorerede terphenyler samt præparater indeholdende mere end  

 0,005 vægtpct. svarende til 50 ppm polychlorerede terphenyler.
 § 2.  Bekendtgørelsen finder ikke anvendelse på PCB og  

 PCT samt genstande/ apparater indeholdende PCB eller PCT, som er fremstillet  

 i udlandet og kun føres gennem landet som transitgods, og som ikke er  

 genstand for behandling eller bearbejdning.
Import og salg § 3.  Import og salg af PCB og PCT samt genstande/  

 apparater, der indeholder PCB eller PCT, er forbudt efter 31. oktober 1986.
Anvendelsesbegrænsninger § 4.  Transformatorer og kondensatorer, der indeholder  

 PCB eller PCT, og som har en totalvægt på mere end eller lig med 1 kg eller  

 en effekt på mere end eller lig med 2 kVAr (kilo-volt-ampere-reaktiv) må  

 anvendes indtil udløbet af deres levetid, dog kun indtil 1. januar 1995.
 Stk. 2.  Transformatorer og kondensatorer, der  

 indeholder PCB eller PCT, og som ikke er omfattet af stk. 1, må anvendes  

 indtil udløbet af deres levetid.
 § 5.  PCB og PCT kan uanset bestemmelserne i § 3  

 anvendes til forsknings- og analyseformål.
Opbevaring og mærkning § 6.  Transformatorer og kondensatorer omfattet af §  

 4, stk. 1 skal placeres fritliggende eller i en ubrændbar bygning, der alene  

 indeholder ikke olieholdigt el-udstyr, eller placeres i en BS-60 adskilt  

 brandsektion, der ligeledes alene indeholder ikke olieholdigt el-udstyr.
Stk. 2.  Transformatorer og kondensatorer omfattet af  

 stk. 1 skal bære tydelig mærkning med »Indeholder PCB/ PCT.
Ved brand  

 udvikles sundhedsskadelige dampe.« Stk. 3.  Bygninger og lokaler, som indeholder de af stk.  

 1 omfattede transformatorer eller kondensatorer, skal forsynes med skilte,  

 der angiver, at der findes PCB- eller PCT-holdige transformatorer eller  

 kondensatorer i bygningen eller lokalet.
Skiltene skal anbringes ved alle  

 indgange til bygningen eller lokalet.
Bortskaffelse § 7.  PCB og PCT samt brugte genstande/ apparater med  

 et indhold af PCB eller PCT skal bortskaffes i overensstemmelse med reglerne  

 om olie- og kemikalieaffald.
Tilsyn og kontrol § 8.  Tilsyn og kontrol med overholdelsen af  

 bestemmelserne i denne bekendtgørelse udøves af Miljøstyrelsen.
Klage og dispensation § 9.  Såfremt hensyn til sundheden eller miljøet ikke  

 taler imod, kan Miljøstyrelsen i særlige tilfælde tillade, at reglerne i  

 denne bekendtgørelse fraviges.
 Stk. 2.  Miljøstyrelsens afgørelse efter stk. 1 kan ikke  

 påklages til anden administrativ myndighed.
Straf og ikrafttræden § 10.  Overtrædelse af reglerne i bekendtgørelsens §  

 3, 4, 6 og 7 straffes med bøde.
 Stk. 2.  For overtrædelse, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådan bødeansvar.
 § 11.  Bekendtgørelsen træder i kraft 1. november  

 1986. Samtidig ophæves bekendtgørelse nr. 18 af 15. januar 1976 om  

 begrænsning af indførslen og anvendelsen af PCB og PCT, som ændret ved  

 bekendtgørelse nr. 572 af 26. november 1976.
 Stk. 2.  Reglerne i § 6 om opbevaring og mærkning træder  

 dog først i kraft den 1. april 1987.
