 Fra og med ultimo januar 1986 vil følgende bestemmelser vedrørende  

 månedsbalance med bilag/månedsstatistik m.v. være gældende:
I.
Generelle bestemmelser:
1. Til tilsynet skal indtil videre alene indsendes  

 siderne F.A. 1-5 og 14. Siderne indsendes enten i form af den i  

 regnskabsbekendtgørelsen anvendte fællesform, eller i form af eget materiale,  

 såfremt det indeholder de samme oplysninger og er opstillet på samme måde som  

 fællesformen.
Der skal specielt gøres opmærksom på, at eget materiale skal  

 indeholde de ud for hvert beløb anførte »feltcifre«.
Det er  

 endvidere en betingelse, at materialet er i A4 format.
 2. Til I/S Datacentralen indsendes på magnetbånd  

 siderne F.A. 1-13. Specifikationer til magnetbåndenes indhold er tidligere  

 sendt direkte til de berørte datacentraler og pengeinstitutter.
 3. Materialet til tilsynet skal som hidtil sendes  

 senest 7. arbejdsdag efter udløbet af den foregående måned (kvartal), således  

 at det er tilsynet i hænde senest den 8. arbejdsdag.
 Materialet til I/S Datacentralen skal sendes senest 8. arbejdsdag efter  

 udløbet af den foregående måned, således at det er centralen i hænde senest  

 den 9. arbejdsdag.
4. I de månedsbalancer, der indsendes pr. 31. januar  

 1986 og indtil årsregnskabet er godkendt i banken respektive andelskassen på  

 generalforsamlingen og i sparekassen på repræsentantskabsmødet, må der ikke  

 være foretaget overskudsfordeling.
Vindings- og tabskontoen skal, indtil  

 årsregnskabet er godkendt, posteres i månedsbalancen under »7. Renter og  

 provision (netto) m.v.«.
 5. For sparekasser, der i henhold til  

 regnskabsbekendtgørelsens § 6 kun indsender balance/statistik kvartalsvis,  

 skal F.A. 1-14 sendes til tilsynet enten på fællesformen eller på eget  

 materiale, der overholder de under pkt. 1 nævnte krav.
 6. Andelskasser, der indgår i en sammenslutning af  

 andelskasser omfattet af kapitel 4D i lov om banker og sparekasser m.v., skal  

 ikke indsende månedsbalancer.
 7. For andelskasser, der ikke er omfattet af pkt. 6,  

 og som samtidig ved regnskabsårets udløb havde en arbejdende kapital på under  

 25 mill.kr., gælder samme regler som for sparekasser med en arbejdende  

 kapital på under 25 mill.kr. ved regnskabsårets udløb (se pkt. 5).
 8. Andelskasser, der ikke er omfattet af pkt. 6 eller  

 pkt. 7, indsender månedsbalancer i overensstemmelse med de bestemmelser, der  

 er gældende for øvrige pengeinstitutter med en arbejdende kapital på over 25  

 mill.kr. ved regnskabsårets udløb.
II.
Vedr. de enkelte sider og poster skal følgende iagttages:
1. F.A.1 (»Udlån«) og F.A.8  

 (»Udlån«) Udlån til andelskasser føres under post 3 (»Tilgodehavender i  

 indenlandske banker og sparekasser«) på F.A.1 respektive F.A.6.
2. F.A.2 (»Indlån«) og F.A.9  

 (»Indlån«) Indlån fra andelskasser føres under post 3 (»Gæld til indenlandske  

 banker og sparekasser«) på F.A.2 resepktive F.A.10.
 3. F.A.4, post 2. »Anfordringstilgodehavender i  

 Danmarks Nationalbank«.
 Beløb deponeret i Nationalbanken - i henhold til reglerne af 6. juni 1985  

 om særlige indskud - kan betragtes som anfordringstilgodehavende.
 4. F.A.4, post 3. »Fuldt ud sikre og likvide  

 anfordringstilgodehavender i indenlandske banker og sparekasser.«:
 Posten skal kun indeholde posterne 3.1.1. Anfordring og 3.2.1. Anfordring  

 på side F.A. 6.
 5. F.A.4, post 5. »Sikre letsælgelige  

 (børsnoterede) ubelånte værdipapirer.«:
 I det omfang pengeinstituttet har ansvarlig indskudskapital i  

 pengeinstitutter og andre virksomheder, som er børsnoterede, skal disse  

 medtages. (Bogført på side F.A.7, posterne 7.5, 7.6. og 7.7).  

 Pengeinstituttet kan endvidere under denne post medregne kursværdien af  

 ubelånte indlånsbeviser udstedt af Nationalbanken.
 6. F.A.5. »Belånte egne aktier til  

 kursværdi«:
 Linierne 6-10 skal ikke udfyldes, da 2. pkt og 3. pkt. i BSL § 24, stk. 3,  

 er udgået ved ændringen af bank- og sparekasseloven den 24. april 1985.
 7. F.A.5. »Bogført værdi af erhvervede aktie-,  

 andels- eller garantibeviser ...«:
 Ved beregningen af denne post skal kun posterne 7.1., 7.2., 7.3. og 7.4.  

 på side F.A.7 medregnes.
 8. F.A.6. »Tilgodehavender i Danmarks  

 Nationalbank«.
 Pengeinstituttets beholdning af indlånsbeviser udstedt af Nationalbanken  

 posteres under debetpost 2.4. (»Andet«) opgjort til  

 transaktionskursen.
For så vidt angår belånte indlånsbeviser skal disse anføres på F.A.9 post  

 2.3. (»Gæld til Danmarks Nationalbank.
Andet«).
 9. F.A.6 »Tilgodehavender i indenlandske banker  

 og sparekasser«.
Pengeinstituttets tilgodehavender i indenlandske pengeinstitutter (banker,  

 sparekasser og andelskasser) fordelt efter opsigelsesperiodens længde føres  

 under post 3 på underposterne 3.1.1. til 3.1.4. Linierne 13-16 respektive  

 29-32 skal således ikke udfyldes.
Linie 35 (»Total for  

 hovedposten«) skal stadigvæk udfyldes.
 10. F.A.7. »Ad debetpost 5.1. (indenlandske  

 mellemværender).«:
 Subtotalerne skal stemme overens med subtotalerne på F.A.14. Der skal  

 gøres opmærksom på, at beløb på skema F.A.14 skal angives i tusinde kr.,  

 medens beløb på skema F.A.7 skal være angivet i hele kr.
 11. F.A.10. »Gæld til indenlandske banker og  

 sparekasser«.
Pengeinstituttets gæld til indenlandske pengeinstitutter (banker,  

 sparekasser og andelskasser) fordelt efter opsigelsesperiodens længde føres  

 under post 3 på underposterne 3.1.1. til 3.1.4. Linierne 5-8 respektive 23-26  

 skal således ikke udfyldes.
Linie 37 (»Total for hovedposten«) skal  

 stadigvæk udfyldes.
 12. F.A. 11, post 8. »Ansvarlig  

 indskudskapital.«:
 Beløbet der kan ligestilles med egenkapitalen - post 8.2. - skal svare til  

 beløbet under »Netto« eller »40 pct. af bankens eller  

 sparekassens egenkapital andrager« side F.A.4 nederst.
12.a. »FA 12 (Ad. debet- og kreditposterne 3 og 4:) Pengeinstituttets indenlandske mellemværender fordelt efter løbetid med  

 alle øvrige pengeinstitutter (banker, sparekasser samt andelskasser) posteres  

 i søjle 1 (linierne 1-10). Linierne 11 til 30 skal således ikke  

 udfyldes.« 13. F.A.14 (»Beholdning af danske  

 statsgældsbeviser og statsobligationer til bogført værdi«).
Som tidligere anført skal beløb på skema F.A.14 angives i tusinde kr.
De  

 enkelte papirer i beholdningen skal bogføres til transaktionskursen.
 A jourførte F.A.14-skemaer udsendes gennem bank- og sparekasseforeninger.
 14. Det skal endvidere understreges, at eventuelle  

 rettelser til balancen skal specificeres i »statistikken« -  

 skemaerne F.A.6 til F.A.13.
 Ved indberetning af rettelser til månedsbalance/månedsstatistik bedes  

 vedlagte rettelsesskema (bilag 1) anvendt.
 Til a jourføring af tilsynets registrering af datacentraler og  

 kontaktpersoner, skal man anmode de andelskasser, som ikke indgår i en  

 sammenslutning af andelskasser (jfr. afsnit I, pkt. 7) om, at vedlagte skema  

 (bilag 2) udfyldes og indsendes til tilsynet i 2 eksemplarer inden udgangen  

 af januar 1986. Dette gælder dog ikke andelskasser med under 25 mill.kr. i  

 arbejdende kapital.
