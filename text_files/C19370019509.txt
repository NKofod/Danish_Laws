 Af en Justitsministeriet forelagt Sag fremgaar, at en Person, der havde  

 ført Motorvogn i spirituspaavirket Tilstand og derunder havde paakørt et  

 modgaaende Automobil samt foraarsaget anden Skade, ved en den 2. April 1937  

 afsagt Underretsdom for Overtrædelse af Motorlovens §§ 6, stk. 1 og 2, 29,  

 Stk. 1, og 24, Stk. 1 samt Bekendtgørelse Nr. 192 af 30. juni 1932 § 17 er  

 anset med Straf af Hæfte i 14 dage, hvorhos Retten til at være Fører af  

 Motorkøretøj frakendtes ham for et Tidsrum af 1 Aar.
Domfældte tilpligtedes derhos at udrede Erstatning for den ved Paakørslen  

 forvoldte Skade, og den idømte Erstatning blev udredet af det  

 Forsikringsselskab, i hvilket Domfældte havde tegnet lovpligtig  

 Ansvarsforsikring.
Derimod blev der ikke i Dommen truffet Bestemmelse om,  

 hvorvidt Forsikringsselskabet, der ikke var indtraadt som Part i Sagen, havde  

 Regres mod Forsikringstageren.
 Justitaministeriet har i denne Anledning i SKrivelse af 19. Oktober 1937  

 til Rigsadvokaten udtalt, at Ministeriet er af den Formening, at Motorlovens  

 § 40, Stk. 9 maa forstaas saaledes, at det paahviler Retten at paakende  

 Regresspørgsmålet i alle Tilfælde, hvor en Forsikringstager, der har forvoldt  

 en Skade, i Medfør af Motorloven dømmes til at betale Erstatning, uden Hensyn  

 til, at vedkommmende Frosikringsselskab ikke er indtraadt som Part i Sagen og  

 derfor ikke samtidig dømmes til at betale Erstatning.
 Ved at underrette d'Hrr. om foranstaaende skal jeg efter Ministeriets  

 Anmodning bede Dem fremtidig drage Omsorg for, at Dommene i saadanne Sager  

 paaankes til Landsretterne, saafremt Underretterne ikke har paakendt  

 Regresspørgsmaalet i Tilfælde, hvor det i Overensstemmelse med det foran  

 udtalte maa antages at have paahvilet dem.
 Rigsadvokaten, København den 30. November 1937.
F.
Pihl.
