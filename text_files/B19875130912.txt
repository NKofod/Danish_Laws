MÅLETEKNISK DIREKTIV STATENS METROLOGIRÅD I henhold til Industriministeriets bekendtgørelse nr. 647 af 8. december  

 1982 om udstedelse og gennemførelse af måletekniske bestemmelser m.v. § 10  

 fastsættes følgende:
 1. Til brug for eksport af måleinstrumenter,  

 måleapparater, kan fabrikanten på begæring få udstedt et certifikat på  

 måleinstrumentets overensstemmelse med kravene i International Organization  

 of Legal Metrology (OIML)»s rekommandationer i henhold til efterfølgende  

 bestemmelser.
 2.  Ansøgning.
 Fabrikanten sender ansøgningen med de oplysninger, der kræves i den  

 pågældende OIML-rekommandation, til et af Statens Metrologiråd bemyndiget  

 laboratorium på pågældende prøvningsområde.
 3. Fremsendelse af instrumenter til laboratoriet for  

 afprøvning aftales med laboratoriet.
 4.  Bemyndigelse.
 Laboratorier, der er autoriseret af Statens Tekniske Prøvenævn på  

 relevante prøvningsområder, kan bemyndiges af Statens Metrologiråd til på  

 Rådets vegne at udstede certifikater for måleudstyrs overensstemmelse med  

 krav i OIML-rekommandationer.
5. Et bemyndiget laboratorium kan lade afprøvninger,  

 som det ikke selv er autoriseret til at udføre, foretage på andre af Statens  

 Tekniske Prøvenævn autoriserede laboratorier.
Resultatet af sådanne  

 afprøvninger skal rapporteres som autoriseret prøvning.
6.  Certifikat.
Certifikatet skal indeholde følgende  

 oplysninger: a.
Entydigt identifikationsnummer. b.
Laboratoriets navn og  

 adresse. c.
Fabrikantens navn og adresse. d.
Identifikation af  

 måleinstrumentet (benævnelse, type, fabrikationsnummer m.v.). e.
Nummer og  

 udgivelsesdato på OIML-rekommandationen. f.
De punkter i  

 OIML-rekommandationen, afprøvningen omfatter.
Svarer disse til  

 typeprøvningskravene, anføres dette i parentes. g.
Angivelse af de  

 prøvningsmetoder, der er anvendt ved eftervisning af kravenes afholdelse fx  

 OIML-rekommandation nr. ..... pkt. ....., IEC nr. ....., ISO nr. ..... o.s.v.  

 Er der udviklet specialmetoder anføres dette samt en anmærkning om, at  

 dokumentation for disse kan rekvireres fra laboratoriet. h.
Nummer på den  

 autoriserede rapport for afprøvningen. j. angivelse af krav der eventuelt er  

 blevet prøvet på andre autoriserede laboratorier. k.
Dato for sådanne  

 afprøvninger. l.
Laboratoriets (laboratoriernes) navn og adresse, samt  

 autorisationsnummer. m.
Nummer på den (de) autoriserede rapporter fra  

 underleverandørerne af prøvningerne. n.
Dato og underskrift af  

 underskriftberettigede for bemyndigelsen.
 7. Certifikatet skal udføres som anvist i bilaget:
 8. Det bemyndigede laboratorium fremsender en kopi af  

 udstedte certifikater til Teknologistyrelsen.
 9. Et bemyndiget laboratorium er forpligtet til uden  

 forsinkelse at tage skridt til at tilbagekalde eller korrigere udstedte  

 certifikater, dersom en efterfølgende kontrol af grundlaget for  

 certifikaterne viser fejl i prøvningsresultaterne m.v.
