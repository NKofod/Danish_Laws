 1. Praktiserende Arkitekters Råd har med virkning fra  

 1.2.1989 opsagt Specialnorm for bygningsarbejder, arkitekter, og Specialnorm  

 for planlægning.
Dette indebærer, at de gældende regler for arkitektbistand og herunder  

 reglerne for honorering af bistanden er opsagt.
Fortsat anvendelse af opsagte  

 regler 2. I medfør af § 2 og § 8 i lov nr. 228 af 19.5.1971  

 om statens byggevirksomhed mv. bestemmes det herved, at de opsagte regler  

 indtil videre skal anvendes som hidtil i statsligt og statsstøttet byggeri.  

 Ved meddelelse af tilsagn i henhold til lov om sanering, lov om byfornyelse  

 og lov om boliger for ældre og personer med handicap påhviler det  

 kommunalbestyrelsen at stille vilkår om, at de opsagte regler indtil videre  

 skal anvendes som hidtil.
Tilsvarende vilkår vil blive stillet ved tilsagn i  

 henhold til lov om boligbyggeri.
Særlig om honorar efter byggeudgift 3. Honorar efter regning bør fortsat kun anvendes, når  

 der er en særlig begrundelse herfor.
Området for regningsarbejde må således  

 ikke udvides som følge af den omtalte opsigelse af regler.
Honorar efter  

 byggeudgift skal fortsat være reglen for ydelserne dispositionsforslag,  

 projektforslag, forprojekt, hovedprojekt og projektopfølgning.
Som alternativ  

 til honorar efter byggeudgift kan anbefales fast honorar, forudsat at dette  

 ikke er højere end tilsvarende honorar efter byggeudgift.
Basisprocenter 4. Byggestyrelsen vil fortsat udsende meddelelse om  

 regulering af basisprocenter. Øvrige regler om teknisk rådgivning 5. Praktiserende Arkitekters Råd anerkender fortsat  

 ABR.
Disse finder således anvendelse som hidtil.
Det samme gælder Specialnorm  

 for have- og landskabsarbejder, landskabsarkitekter.
Ingeniørbistand 6. Byggestyrelsen har tidligere udsendt  

 cirkulæreskrivelser af 18.3.1988, 11.7.1988 og 3.10.1988 om  

 ingeniørhonorarer.
Disse gælder fortsat.
