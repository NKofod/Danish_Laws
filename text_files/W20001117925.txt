Kendelse fra Pressenævnet i sag nr.  

 22/2000 [K] har klaget til Pressenævnet over, at Radio  

 Fladså har afvist at bringe et genmæle i anledning af to  

 radioudsendelser, der blev bragt i Radio Fladså den 3. og 4. februar  

 2000.
 Klageren er kommunalbestyrelsesmedlem for SF i  

 Fladså Kommune og medlem af kulturudvalget.
 I forbindelse med en konflikt på SFO-området,  

 hvor pædagogerne nedlagde arbejdet, bragte Radio Fladså et  

 interview med formanden for kulturudvalget  Flemming  Bjerregaard.
 Det fremgår bl.a. af radioudsendelsen, der blev  

 bragt den 3. og 4. februar 2000, at:
"Speak: Programmet i aften ser således ud:  

 SFO striden fortsætter.
Den overenskomststridige  

 arbejdsnedlæggelse vil betyde en bod.
Pengene stryger Kommunernes  

 Landsforening og ikke Fladså Kommune.
Og SF løber fra en  

 enstemmig beslutning i kulturudvalget.
De kan også høre om, at  

 borgmester   Ole  Steffensen har været på tur med trafikudvalget  

 fra Folketinget.
Det drejede sig om Femern Belt Broen.
Kulturudvalgsformand   Flemming  Bjerregaard, er der  

 stadig fodslag i kulturudvalget angående besparelserne på  

 SFO-ordningen m.h.t. pædagogerne? Flemming  Bjerregaard: Ja, det er der.
Fordi  

 så sent som på sidste udvalgsmøde havde vi det lige oppe  

 og vende en gang.
Fordi der var lidt tvivl om rundt omkring, om udvalget var  

 blevet orientering om, at der var sendt forhandlingsoplæg videre til  

 forvaltningen om, at de måtte forhandle dispensationstimerne nedsat til  

 75 timer.
Og der havde vi en drøftelse af, og det var sådan, at  

 på forrige udvalgsmøde, der havde jeg det oppe til orientering  

 og sagde, at nu skal vi have de her 1,1 mio. udmøntet, og KL havde  

 så kigget på vores dispensionstimer på Bøverup  

 Børnecenter og fundet ud af, at det var urimeligt højt.
Og det  

 er så også, som flere medlemmer gav udtryk for, det er jo langt  

 over, hvad der står i grundlaget for institutionen.
Det er altså  

 vokset til 100 og nogen og 70 timer, og nu sætter de det ned til 75.
Speak: Jamen  Flemming  Bjerregaard, når man  

 læser Næstved Tidende fra den 1. februar, så skriver en af  

 dine medlemmer i udvalget, [K], at hun føler sig ikke velorienteret.  

 Hvordan hænger det så sammen? F.B.: Ja lige netop med hensyn til om vi skulle  

 sende det ud til høring, hvad det er i øjeblikket med de 75  

 timer, jamen der var hun orienteret.
Det som hun klager lidt over, og det  

 forstår jeg endda godt, det er det beregningsgrundlag, hun har  

 fået udleveret, det er et for gammelt beregningsgrundlag.
Og det andet  

 det er, at vi så ikke har kendskab til, og det var også det, der  

 kom frem på mødet nede i Kornmagasinet, så det  

 forstår jeg godt, at hun vil præcisere.
Men udvalget er ikke  

 uenige i, at vi holder fælles fodslag.
Speak: Vil det så sige, at [K] er enig med  

 dig i, at der skal ske nogen besparelser? F.B.: Det ved jeg ikke, men hun er enig i, at det  

 skulle sendes ud til høring.
Forstået på den måde,  

 at vi gav forvaltningen fuldmagt til at forhandle de 75 timer, det er hun  

 enig i.
Om, når vi nu skal diskutere det på næste  

 udvalgsmøde, om det skal være de 75 timer, kan jeg jo ikke sige,  

 om hun er enig med mig i.
Men det håber jeg da, at hun bliver.
Speak: Det der også lyder lidt mærkeligt,  

  Flemming  Bjerregaard, det er, at [K] i sit læserbrev skriver om, at  

 hun nu beder om sagsindsigt.
Har hun ikke haft sagsindsigt da? F.B.: Jo, det har hun da.
Speak: Hun er jo medlem af udvalget? F.B.: Jo, hun har jo adgang til alle de papirer,  

 hun overhovedet har lyst til.
Men det er så hendes måde at  

 formulere sig på, at hun vil have lov til at se sagen i sin fulde  

 helhed.
Og det har hun selvfølgelig både ret og pligt til at  

 gøre.
Speak: Men har hun ikke haft den i sin fulde  

 helhed? F.B.: Det skriver hun jo ikke, at hun har.
Speak: Normalt plejer en sag jo at ligge fremme i  

 en mappe til gennemsyn inden udvalgsmødet? F.B.: Jo, men nu skal du høre.
Det er  

 sådan, at vi havde det oppe til drøftelse, om forvaltningen  

 kunne få den fuldmagt til at forhandle de 75 timer, det sagde de ja  

 til, da lå der ikke nogen papirer på det tidspunkt.
Speak: Sagde [K] også ja til det? F.B.: Ja, det gjorde hun.
Det gjorde hele udvalget,  

 der var til stede.
Ja, der var hun også til stede, ja.
Speak: Nå, så er det jo altså  

 lidt mærkeligt, at hun så bagefter hører det om, at nu vil  

 man til at se på sagen? F.B.: Ja, det kan du sige, men det er jo en  

 følge af, at der kommer den ulovlige arbejdsnedlæggelse.
Men  

 hvis sagen havde kørt sin gang, så var der kommet  

 høringssvar tilbage, og så havde hele sagsmappen ligget der,  

 så alle havde kunnet orientere sig, inden de siger ja.
Og det er jo  

 så også det, der kommer til at ske.
Eller nej til det.
De kan jo  

 også sige nej jo." Klageren har krævet, at Radio Fladså skal  

 bringe følgende genmæle:
"I Radio Fladsås udsendelser den 3. og 4. februar  

 2000 blev det hævdet, at SF var løbet fra en enstemmig  

 beslutning i Kulturudvalget.
SF må på det kraftigste tage afstand  

 fra denne påstand.
Kommunalbestyrelsen vedtog i budget 2000 besparelser  

 på SFO-området.
Det står SF selvfølgelig ved.
De var  

 blevet til efter sædvanlige demokratiske spilleregler.
Derudover findes ingen beslutningsreferater eller  

 dagsordner om ændring af timer til SFO-området.
Men der er et nyt  

 administrationsgrundlag til høring.
Det skal der i nær fremtid  

 træffes beslutning om".
 Klageren har til brug for sagens behandling oplyst, at  

 Fladså kommunalbestyrelse vedtog en besparelse på 1,1 mio. kroner  

 på SFO området i budget 2000, og at SF stemte for forslaget.  

 Besparelsen resulterede i, at belastningsgraden i institutionerne blev  

 hævet, at morgenåbningen blev reduceret, og at indskolingstimerne  

 blev reduceret.
Klageren har anført, at når det i  

 indledningen til udsendelsen påstås, at SF løber fra  

 enstemming beslutning i kulturudvalget, kan det være besparelsen  

 på 1,1 mio. kroner, som der hentydes til, men den beslutning har man  

 bakket op hele tiden.
Men der kan også være tale om en henvisning  

 til de 75 dispensationstimer.
Der forelå imidlertid slet ingen  

 beslutning herom.
Klageren var uenig i oplægget på 75 timer, men  

 det var alene et administrativt oplæg, der var sendt til høring.  

 Indledningen til udsendelsen er således usand, idet der ikke var nogen  

 beslutning, intet dagsordenspunkt eller nogen sagsmappe om de 75  

 dispensationstimer på dette tidspunkt.
 Klageren kan ikke acceptere, at hun bliver udnævnt  

 til at være uhæderlig ved at løbe fra en beslutning, og  

 derfor har hun krævet genmælet.
Klageren har endvidere anført, at radioen i stedet  

 for et genmæle har tilbudt hende et interview, men da hun kan regne ud,  

 at et sådant interview ikke rent tidsmæssigt hænger sammen  

 med, hvornår næste udvalgsmøde afholdes, har hun  

 afslået dette tilbud.
Endvidere forventer hun ikke en fair behandling  

 under et eventuelt interview fra  Knud  Lind, og hun er derfor ikke  

 interesseret i et interview.
Indklagede har afvist at bringe klagerens genmæle  

 under henvisning til, at udsendelsens overskrift beroede på en helt  

 klar redaktionel vurdering udfra et læserbrev, som klageren havde  

 forfattet.
Klagerens læserbrev blev brugt som en vinkel i det  

 efterfølgende interview af kulturudvalgsformanden.
Radioens opgave var  

 netop at få afdækket, om der stadig var fuld enighed i  

 kulturudvalget om besparelserne på pædagogtimerne samt at  

 foreholde kulturudvalgsformanden klagerens læserbrev.
 Det fremgik bl.a. af klagerens læserbrev, der blev  

 bragt i Næstved Tidende den 1. februar 2000 med overskriften  

 "Virkelighedens verden   lys over land", at:
"Når jeg nu   uden for mødernes dagsorden  

 erfarer, at tallet er ca. firdoblet, og at det papir jeg agerer ud fra, ikke  

 er det, der bruges på institutionerne, så føler jeg mig  

 ikke velorienteret.
Derfor har jeg bedt om sagsindsigt.
Jeg vil gerne stå ved beslutninger.
Men her er ingen  

 beslutning om, at dispensationstimerne i fremtiden skal være 75. Her er  

 et administrativt oplæg, som er ude til høring, og som skal  

 realitetsbehandles, når vi alle kender de relevante papirer og  

 kendsgerninger." Indklagede har endvidere anført, at sætningen  

 "SF løber fra enstemmig beslutning i kulturudvalget" alene var brugt i  

 annonceringen af udsendelsen, og at den var ment som et  

 spørgsmål, der skulle skærpe interessen for udsendelsen.
I  

 selve udsendelsen, hvor formanden for kulturudvalget blev interviewet, blev  

 det også stillet som et spørgsmål, som formanden fik lov  

 til at svare på og kommentere.
Indklagede har tillige anført, at det var et enigt  

 udvalg, der på kulturudvalgsmødet den 10. januar 2000 sagde ja  

 til, at forvaltningen kunne forhandle besparelserne med BUPL og  

 pædagogerne til 75 dispensationstimer.
Hvis hun ikke havde været  

 enig heri på mødet den 10. januar 2000, kunne hun have  

 krævet afstemning og afgivet et særstandpunkt til sagen.
Tallet  

 på 75 timer var klageren imidlertid ikke enig i efterfølgende,  

 hvilket fremgår af hendes læserbrev.
På denne baggrund er  

 det indklagedes opfattelse, at der var fuld dækning for den vurdering,  

 der dannede baggrund for udsendelsens overskrift, og man er på denne  

 baggrund ikke indstillet på at bringe klagerens genmæle.
 Indklagede har endvidere anført, at der er tale om  

 en bagatelagtig skade, og at klageren derfor heller ikke af denne grund har  

 krav på at få bragt sit genmæle.
 Endelig har indklagede anført, at man har tilbudt  

 klageren at komme til orde i radioen og give sin version af, hvad der er sket  

 i Kulturudvalget på SFO området.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou og Kirsten Dyregaard.
 Pressenævnet udtaler:
Det fremgår af sagen, at kulturudvalget på  

 mødet den 10. januar 2000 uden indvendinger fra klageren, der er  

 medlem af kulturudvalget, sendte et oplæg på 75  

 dispensationstimer til høring.
Under henvisning hertil finder  

 Pressenævnet, at indklagede ikke har bragt sådanne faktisk  

 forkerte oplysninger, som efter medieansvarslovens § 36 berettiger til et  

 genmæle.
 Afsagt den 12. april 2000.
