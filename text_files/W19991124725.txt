 Der blev klaget over, at lægen til trods for kvindens svækkede  

 tilstand alene behandlede med medicin i stedet for at foranledige kvinden  

 indlagt på sygehus.
Klager over behandling og diagnostik af  

 symptomer fra lungerne Patientklagenævnet fandt, at lægen ikke havde  

 udvist manglende omhu og samvittighedsfuldhed ved sin behandling af kvinden.  

 Nævnet lagde herved vægt på, at lægen ved lytten til  

 lungerne fandt pibelyde på begge lunger og rallelyde nederst på  

 venstre lunge.
Nævnet lagde videre vægt på, at det af  

 journaludskriften fra lægen fremgik, at lægen havde udskrevet en  

 henvisningsseddel med henblik på indlæggelse af kvinden, og at  

 det ligeledes af journalen fremgik, at kvinden meget nødigt ville  

 indlægges.
Nævnet oplyste, at indlæggelse, bortset fra  

 tilfælde omtalt i psykiatriloven, kun foretages med patientens accept.  

 Nævnet fandt herefter, at lægen havde handlet i overensstemmelse  

 med almindelig anerkendt praksis.
Nævnet oplyste videre, at svært  

 kronisk lungesyge patienter er i risiko for at udvikle akutte  

 hjertekomplikationer, og at nævnet ikke kunne udelukke, at kvindens  

 tilstand blev forværret yderligere i tidsrummet, efter at lægen  

 havde aflagt et sygebesøg.
