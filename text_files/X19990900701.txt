God revisorskik Den 28. januar 1998 afsagde Revisornævnet i sagen j.  

 nr. 97-58.592   Advokat John Have som kurator i J.T.P.
Bygge og Anlæg  

 ApS under konkurs og Kompas af 30. april 1993 ApS under konkurs mod  

 Statsautoriseret revisor Henrik Nordland - sålydende KENDELSE:
Ved kendelse afsagt den 5. februar 1997 af  

 Disciplinærnævnet for Statsautoriserede Revisorer (sag nr.  

 S-21/1995) blev statsautoriseret revisor Henrik Nordland på baggrund af  

 en klage fra Advokat John Have som kurator i J.T.P.
Bygge og Anlæg ApS  

 under konkurs og Kompas af 30. april 1993 ApS under konkurs frifundet for at  

 have tilsidesat de pligter, som stillingen som revisor medfører.
 Ved skrivelse af 17. april 1997 har klager i medfør  

 af lov om statsautoriserede revisorer § 18 b rettidigt indbragt kendelsen for  

 Revisornævnet med påstand om, at Disciplinærnævnets  

 afgørelse ændres, således at indklagede  

 pålægges disciplinæransvar for at have tilsidesat god  

 revisorskik.
 Indklagede er ved Revisornævnets skrivelse af 5. maj  

 1997 opfordret til at fremkomme med en udtalelse, jf. § 7, stk. 1, i  

 bekendtgørelse om Revisornævnet.
 Sagen er behandlet på et møde i  

 Revisornævnet den 4. december 1997 med deltagelse af formanden og 4  

 medlemmer, jf. lov om statsautoriserede revisorer § 19, stk. 3, 1. pkt.
 Klagerens advokat anførte blandt andet i  

 indbringelsesskrivelsen:
 "                     .
Det er klagerens opfattelse, at indklagede fra starten  

 nægtede at bistå med oplysninger, og at indklagede ved at henvise  

 til sin påståede tavshedspligt og anmode om afhøring i  

 skifteretten forsøgte at sinke, besværliggøre, fordyre og  

 om muligt umuliggøre likvidators og senere kurators  

 undersøgelser.
Klageren hæfter sig i den forbindelse ved, at  

 indklagede end ikke besvarede den del af spørgsmålene, der klart  

 ikke var undergivet tavshedspligt Klageren er enig i, at konkurslovens § 100, jf. § 105 ikke  

 finder anvendelse under en likvidation.
Som udgangspunkt er likvidator at  

 sidestille med en efterfølgende bestyrelse og/eller direktion.
 Det forhold, at der ikke findes lovregler, der  

 pålægger en fratrådt revisor at besvare  

 spørgsmål, er ikke ensbetydende med, at det er i  

 overensstemmelse med god revisorskik ikke at besvare spørgsmål  

 fra en senere ledelse.
 .
 Udgangspunktet for god revisorskik må være, at  

 en revisor mod rimelig betaling bistår sin tidligere klient med at  

 løse de problemer, der efterfølgende måtte opstå  

 vedrørende den periode, hvor den pågældende var revisor  

           ..
 ..
Efter klagerens opfattelse bør revisorer  

 udøve deres tavshedsret med varsomhed specielt i  

 tvangsopløsningstilfælde, hvor væsentlige offentlige og  

 kreditormæssige interesser taler for, at selskabets forhold bør  

 kunne klarlægges, og hvor likvidators mulighed for at fremskaffe  

 pålidelige oplysninger fra anden side ofte vil være  

 begrænset ..
Det forhold, at den fratrådte revisor havde eller  

 siden har fået andre klienter med modstridende interesser, ses  

 således ikke at kunne være til hinder for, at revisor besvarer  

 spørgsmål fra sin tidligere klient (selskabet) om forhold, som  

 revisor er blevet bekendt med gennem sit arbejde for selskabet og som har  

 dannet baggrund for de regnskaber m.v., revisor har udarbejdet for  

 selskabet ..
 De stillede spørgsmål har alle nær  

 relation til de regnskaber indklagede havde udarbejdet for selskaberne og  

 (måske bortset fra sidste afsnit i spørgsmål 4  

 vedrørende Kompas af 30. april 1995 ApS) ses ingen af  

 spørgsmålene at kunne krænke den påståede  

 tavshedspligt overfor indklagedes aktuelle klient                 ..
 Det fastholdes derfor, at indklagede har handlet i strid  

 med god revisorskik ved overhovedet ikke at ville besvare  

 spørgsmål fra likvidator.
Konkurslovens § 100 jf. § 105 fastslår, at en  

 fratrådt revisor er forpligtet til at meddele såvel Skifteretten  

 som bostyret alle fornødne oplysninger til behandling af boet.
Det  

 fastholdes derfor, at det er i strid med god revisorskik, at henvise ethvert  

 spørgsmål, uanset indhold, til besvarelse i Skifteretten .
Selv om man lagde til grund, at et eller flere af kurators  

 spørgsmål måske kunne give anledning til tvivl om  

 rækkeviden af en eventuelt tavshedspligt, ses dette ikke at kunne  

 bevirke, at indklagede skulle være berettiget til at henvise  

 besvarelsen af alle kurators spørgsmål til Skifteretten.
Det  

 gøres i den forbindelse gældende, at i hvert fald langt den  

 overvejende del af kurators spørgsmål klart og utvivlsomt kunne  

 besvares af indklagede, uden at han herved  overtrådte en eventuel  

 tavshedspligt overfor sin aktuelle klient.
Det ses således ikke,  

 hvorledes en statsaut. revisor skulle kunne være i "berettiget  

 tvivl" om hvorvidt hans tavshedspligt overfor eneanpartshaveren skulle  

 forhindre ham i at besvare førnævnte spørgsmål i  

 skrivelserne af 11. maj 1995 (bilag 8) og 11. maj 1995 (bilag 9) .
For behandlingen af konkursboer er det særdeles  

 besværligt, forsinkende og fordyrende at skulle afhøre revisor i  

 skifteretten for at få besvaret relevante spørgsmål,  

 specielt når revisor er bosiddende i en anden retskreds.  

 Fremgangsmåden indebærer samtidig en nærliggende risiko,  

 for at kreditorerne lider tab, derved at eventuelle krav ikke kan  

 retsforfølges i rette tid.
Fremgangsmåden er endvidere  

 ressourcebelastende for skifteretterne og omkostningsfordyrende for de, der  

 skal betale for bobehandlingen.
 Det er derfor ikke uden grund, at det i konkurslovens §  

 100 jf. § 105 er fastslået, at revisor er forpligtet til at besvare  

 spørgsmål såvel overfor bostyret som overfor  

 skifteretten.
Statsautoriserede revisorer bør derfor som  

 udgangspunkt besvare kurators spørgsmål og kun kræve  

 skifterettens afgørelse, hvis der om konkrete spørgsmål  

 er berettiget tvivl." Klagerens advokat har i indlæg af 8. juli 1997  

 blandt andet anført:
" Det er for klagerne vigtigt at få  

 fastslået - at god revisorskik tilsiger, at et selskabs tidligere revisor som  

 udgangspunkt besvarer spørgsmål fra en af skifteretten udpeget  

 likvidator, - at god revisorskik tilsiger, at et selskabs tidligere revisor som  

 udgangspunkt besvarer spørgsmål fra en af skifteretten udpeget  

 bobestyrer, at det er i strid med god revisorskik at vægre sig ved at besvare  

 spørgsmål fra en bobestyrer før i skifteretten, medmindre de pågældende  

 spørgsmål konkret giver anledning til at søge  

 skifterettens afgørelse med hensyn til vidnepligt m.v. og - at det er i strid med god revisorskik generelt at nægte at besvare  

 spørgsmål fra en bobestyrer før i skifteretten.
 Det er videre vigtigt for konkursboerne at få  

 fastslået, at reglerne om tavshedspligt ikke afskærer et selskabs  

 tidligere revisor fra at besvare spørgsmål fra en likvidator  

 eller bobestyrer om selskabets forhold, hvor revisor er kommet i besiddelse  

 oplysningerne under sit arbejde for selskabet, uanset om revisor samtidig var  

 eller efterfølgende er blevet revisor for selskabets anpartshavere,  

 aktionærer, bestyrelsesmedlemmer, direktører, medkontrahenter  

 eller andre.
.. " Indklagede har i sit indlæg til Revisornævnet  

 af 20. juni 1997 blandt andet anført:
 "                    .
 Retsstillingen vedrørende revisors oplysningspligt  

 er væsentlig forskellig for et selskab under likvidation og et selskab  

 under konkurs       .
Når et selskab er under konkursbehandling,  

 består der en generel oplysningspligt efter konkurslovens § 100, jf. §  

 105. I denne situation vil der kunne opstå situationer, hvor revisor  

 må foretage en afvejning mellem forpligtelsen til at opfylde denne  

 oplysningspligt og den generelle strafbelagte tavshedspligt.
I denne  

 forbindelse henvises fortsat til, at reglerne om revisors tavshedspligt ikke  

 er entydigt defineret i lovgivningen.
Bestemmelserne om tavshedspligt i lov  

 om statsautoriserede revisorer § 17, aktieselskabslovens § 160 og  

 årsregnskabslovens § 61 l er formuleret i generelle vendinger, der i  

 realiteten  forudsætter, at der i hvert enkelt tilfælde foretages  

 en konkret afvejning af, om hensynet til hemmeligholdelse af oplysningerne  

 eller hensynet til videregivelse vejer tungest.
 Der er som nævnt ikke i lovgivningen retningslinier  

 for, hvorledes denne afvejning skal foretages, og det er klart, at en del af  

 de oplysninger, som revisor sidder inde med, befinder sig i en gråzone  

 af tavshedspligtens område.             .
 I en situation, hvor det er tvivlsomt, om der kan  

 opstå konflikt med den øvrige lovgivning, og hvor det kan  

 være svært at overskue konsekvenserne af kurators  

 forespørgsel, finder jeg, at det generelt må anses for  

 berettiget at henvise kurator til at lade retten tage stilling til  

 spørgsmålet om udlevering af oplysninger i forbindelse med en  

 indkaldelse til at afgive vidneafhøring i skifteretten  .
 .
Afslutningsvis finder jeg anledning til at bemærke,  

 at Revisornævnets afgørelse i denne sag vil kunne få  

 vidtrækkende betydning.
Forholdet mellem revisors strafbelagte  

 tavshedspligt i henholdsvis straffeloven og revisorlovene på den ene  

 side og oplysningspligten i speciallovene på den anden side er et  

 uafklaret juridisk problem.
Det kan ikke være op til den enkelte  

 revisor på et konkret grundlag at skulle tage stilling til et  

 spørgsmål, som ikke er endelig afklaret i den juridiske  

 litteratur eller retspraksis.
Efter det danske retssystem overlades det  

 sædvanligvis til domstolene at træffe afgørelse i  

 sådanne konkrete tvivlstilfælde.
Konkurslovens system er i  

 overensstemmelse hermed.
Det er et almindeligt led i retssikkerheden, at den  

 enkelte person selvstændigt må afgøre, hvorvidt han  

 befinder sig i en konfliktsituation, hvor det er nødvendigt at  

 afgørelsen overlades til domstolene.
Kun i helt ekstreme  

 tilfælde er det acceptabelt at tale om "misbrug af  

 systemet".
Der er ingen tvivl om, at mange revisorer i fremtiden vil  

 komme til at befinde sig i en tilsvarende situation mellem konfliktende  

 retsregler.
Såfremt Revisornævnet måtte finde, at det  

 strider mod god revisorskik at henvise spørgsmålet om pligten  

 til at udlevere oplysninger, der er underlagt tavshedspligt, til  

 skifteretten, efterlades revisorerne i en usikker situation på et  

 usikkert retsområde.
Revisorerne vil være tvunget til selv at  

 tage stilling til en retskonflikt, hvor selv lovgiver har opgivet at  

 fastlægge præcise grænser.
Dette vil formentlig i mange  

 tilfælde medføre betydelige udgifter for revisorerne til  

 advokatbistand med henblik på i hvert enkelt tilfælde at  

 afdække deres retsstilling." Indklagede har i indlæg af 25. august  1997 blandt  

 andet anført:
 "                     ..
at   en klage for Disciplinærnævnet skal  

 være rettet mod en bestemt revisors konkrete adfærd, at   det er en betingelse for idømmelse af  

 disciplinærsanktioner, at der er udvist skyld i form af  

  forsæt eller uagtsomhed, at   lagesagens omfang ikke kan udvides i anden instans  

 (det vil sige for Revisornævnet), og at.   advokat John Have i sin klage til  

 Disciplinærnævnet for Statsautoriserede Revisorer alene har gjort  

 gældende:
a)    at jeg i strid med god revisorskik har undladt at opfylde mine  

 forpligtelser efter kon-                kurslovens § 105, jf. § 100, til at  

 meddele bostyret fornødne oplysninger, og b)  at jeg har undladt at efterkomme tidligere klienters anmodninger om  

 nærmere              oplysninger om den bistand, jeg har ydet og om de  

 regnskaber, jeg har udarbejdet og   revideret.
De fire problemstillinger, der rejses af advokat John  

 Have, er derfor ikke relevante for nærværende sag.
Det  

 afgørende i den foreliggende sag er, hvorvidt min handlemåde har  

 været i strid med god revisorskik.
 .
For god ordens skyld bemærkes endvidere, at  

 nærværende sag vedrører spørgsmålet om,  

 hvorvidt det er i strid med god revisorskik   under de givne omstændige  

   at overlade til skifteretten at fastlægge afgrænsningen mellem  

 revisors tavshedspligt og oplysningspligt, medens sagen for Vestre Landsret  

 vedrørte spørgsmålet om, hvorvidt en advokat kunne  

 påberåbe sig tavshedspligt i henhold til retsplejelovens § 170,  

 uanset at skifteretten havde pålagt advokaten at afgive forklaring  

  ." Ingen af parterne gav møde i sagen.
 Sagen er herefter afgjort på det foreliggende,  

 skriftlige grundlag.
 Revisornævnets bemærkninger:
 Indklagede har ikke i kraft af nogen retsregel været  

 forpligtet til at efterkomme de anmodninger om oplysninger, som klageren  

 fremsatte i sin egen egenskab af likvidator.
Det fremgår af registreringstilførsler af 1.  

 juni 1993 vedrørende de to selskaber, at det revisionsaktieselskab,  

 som indklagede er ansat i, fratrådte som revisor.
At indklagede  

 herefter i 1995 som fratrådt revisor undlod at besvare likvidators  

 henvendelser er ikke i strid med god revisorskik.
Revisornævnet  

 tiltræder derfor, at indklagede er frifundet på dette punkt.
Det følger direkte af konkurslovens § 105, jf. §  

 100, at det påhviler også en fratrådt revisor at meddele  

 ikke kun skifteretten, men også bostyret "alle fornødne  

 oplysninger til behandling af boet". En besvarelse af en kurators  

 ønske om oplysninger om et konkursramt selskabs forhold er  

 således ikke "uberettiget", jf. lov om statsautoriserede  

 revisorer § 17, jf. straffelovens § 152, eller "ubeføjet",  

 jf. aktieselskabslovens § 160, ligesom kurator ikke er  

 "uvedkommende", jf. årsregnskabslovens § 61 l.
Det er i denne  

 sammenhæng uden betydning, at indklagede stadig var revisor for den  

 tidligere eneanpartshaver og direktør, som selv var omfattet af  

 pligten til at meddele kurator oplysninger i medfør af konkurslovens §  

 105, jf. § 100.
 Kun hvor der konkret foreligger særlige  

 omstændigheder, kan det være berettiget at anmode om  

 skifterettens stillingtagen til, om et spørgsmål skal  

 besvares.
 Revisornævnet finder, at det er i strid med god  

 revisorskik, som gjort af indklagede i denne sag, generelt at undlade at  

 meddele en kurator ønskede oplysninger om et konkursramt selskabs  

 forhold.
 Sanktionen findes efter omstændighederne at kunne  

 fastsættes til en advarsel.
 I medfør af Bekendtgørelsen om  

 Revisornævnet § 11, stk 3, er det bestemt, at kendelsen skal  

 offentliggøres.
 Thi bestemmes:
 Disciplinærnævnets kendelse, hvorved  

 statsautoriseret revisor Henrik Nordland blev frifundet, ændres  

 således, at Henrik Nordland tildeles en advarsel.
Bilag Ved skrivelse modtaget den 27. september 1995 indgav advokat John Have som  

 kurator i J.T.P.
Bygge og Anlæg ApS under konkurs og Kompas af 30 april  

 1993 ApS under konkurs klage over statsautoriseret revisor Henrik  

 Nordland.
 Erhvervs- og Selskabsstyrelsen har oplyst, at revisor Henrik Nordland blev  

 meddelt beskikkelse som statsautoriseret revisor den 4. februar 1983.
Klageren har oplyst, at Christian Gadegaard & Søn, Fredericia  

 ApS (nu Kompas af 30. april 1993 ApS) var moderselskab for bl.a.
ApS  

 Christian Gadegaard, Kolding (nu J.T.P.
Bygge og Anlæg ApS).
Frem til den 30. april 1993 var vognmand Kaj Gadegaard direktør i  

 begge selskaber, ligesom Revisionsfirmaet Schøbel & Marholt var  

 registreret som revisor i selskaberne.
Revisionen blev forestået af  

 indklagede.
 Indklagede har revideret selskabernes årsregnskaber for 1992/93 med  

 balance 30. april 1993. Det fremgår af regnskaberne, at moderselskabet  

 denne dato havde en positiv egenkapital på 13.203.969 kr., og  

 datterselskabet en positiv egenkapital på 2.794.136 kr.
Pr. 30. april 1993 blev anparterne i moderselskabet og dermed indirekte i  

 datterselskaberne solgt.
Bruno Andersen blev registreret som ny  

 direktør i selskaberne, der ændrede navn til henholdsvis Kompas  

 af 30. april 1993 ApS (moderselskabet) og J.T.P.
Bygge og Anlæg ApS  

 (datterselskabet).
Efter anmodning fra Erhvervs- og Selskabsstyrelsen tog Sø- og  

 Handelsrettens skifteret den 5. februar 1995 J.T.P.
Bygge og Anlæg ApS  

 under likvidationsbehandling.
Selskabet blev erklæret konkurs den 10.  

 maj 1995.
Ligeledes efter anmodning fra Erhvervs- og Selskabsstyrelsen tog  

 Sø- og Handelsrettens skifteret den 10. april 1995 Kompas af 30. april  

 1993 ApS under likvidationsbehandling.
Dette selskab blev erklæret  

 konkurs den 4. august 1995.
 Begge selskaber var uden aktiver, da de blev taget under  

 likvidationsbehandling, og havde gæld til Told- og Skattevæsenet.
Klageren har oplyst, at han som likvidator og senere midlertidig bestyrer  

 og kurator har forsøgt at undersøge selskabernes forhold,  

 blandt andet for at finde ud af, hvorledes selskabernes aktiver er blevet  

 anvendt.
Han har rettet henvendelse til selskabernes tidligere  

 direktør Kaj Gadegaard, der har videresendt alle breve til indklagede.  

 Klageren har endvidere rettet henvendelse til indklagede.
 Den 15. maj 1995 skrev indklagede til klageren vedrørende J.T.P.  

 Bygge og Anlæg ApS i likvidation, at han alene var i besiddelse af  

 interne arbejdspapirer, hvorfor han ikke så sig i stand til at  

 efterkomme anmodningen om fremsendelse af materiale.
Den 1. juni 1995 skrev indklagede til klageren vedrørende J.T.P.  

 Bygge og Anlæg ApS under konkurs, at han ikke var bekendt med, at der  

 skulle eksistere en generel oplysningspligt for revisor over for en tidligere  

 klient.
Indklagede anførte endvidere, at han i den udstrækning  

 en sådan forpligtelse eksisterede, var indstillet på at opfylde  

 den, idet han dog forudsatte, at en eventuel tavshedspligt om forhold, der  

 vedrører andre end den tidligere klient, ikke herved blev  

 overtrådt.
 Den 24. august 1995 skrev indklagede til klageren vedrørende Kompas  

 af 30. april 1993 ApS under konkurs, at han anså det for mest  

 hensigtsmæssigt, at han (på samme måde, som det havde  

 været tilfældet med det andet selskab) blev indkaldt til  

 skifteretten for afgivelse af forklaring, da anmodningerne om oplysninger og  

 kopier af dokumenter efter hans opfattelse gik videre end oplysningspligten i  

 konkurslovens § 100, og da han ikke ønskede at overtræde sin  

 tavshedspligt om forhold, der vedrører andre.
Klageren foranledigede indklagede indkaldt til at afgive forklaring for  

 skifteretten om hans kendskab til selskabernes forhold.
Forklaringerne fandt  

 sted i skifteretten i Kolding den 18. august og 18. oktober 1995.
Klageren har gjort gældende, at det er i strid med god  

 revisorskik ikke at besvare relevante spørgsmål fra bostyret og  

 at undlade at meddele bostyret fornødne oplysninger til behandling af  

 boet.
Det bestrides i den forbindelse, at god revisorskik skulle være  

 opfyldt derved, at revisor efter indkaldelse afgiver forklaring for  

 skifteretten.
Særligt i tvangsopløsningssager taler væsentlige  

 offentlige og kreditormæssige interesser for, at revisor ikke kan  

 forholde sig tavs med hensyn til sin viden om selskabets forhold.
Likvidators  

 muligheder for at fremskaffe pålidelige oplysninger fra anden side vil  

 ofte være begrænsede.
Efter konkurslovens § 100, jf. § 105, påhviler det et selskabs  

 tidligere revisor at meddele såvel skifteretten som bostyret alle  

 fornødne oplysninger til behandling af boet.
Disse regler er ikke i  

 modstrid med reglerne om revisors tavshedspligt, da revisor ikke kan  

 afkræves oplysninger, som han er blevet bekendt med ved sit arbejde for  

 andre klienter.
 Efter konkurslovens § 103 kan tvangsmidler bringes i anvendelse ved  

 overtrædelse af forpligtelsen til at meddele skifteretten oplysninger.  

 Overtrædelse af forpligtelsen til at meddele bostyret oplysninger er  

 kun sanktioneret på den indirekte måde, at tvangsmidler kan  

 iværksættes efter indkaldelse til skifteretten.
At kræve alle spørgsmål stillet gennem skifteretten er  

 i strid med konkurslovens regler.
For behandlingen af konkursboer er det  

 særdeles besværligt, forsinkende og fordyrende at skulle  

 afhøre revisor i skifteretten for at få besvaret relevante  

 spørgsmål.
Fremgangsmåden indebærer samtidig en  

 nærliggende risiko for, at kreditorerne lider tab, derved at eventuelle  

 krav ikke kan retsforfølges i rette tid.
Fremgangsmåden er  

 endvidere ressourcebelastende for skifteretterne og omkostningsfordyrende for  

 statskassen, der i praksis må betale omkostningerne ved behandlingen af  

 boer af den omhandlende type.
 Udover at gøre gældende, at indklagedes adfærd er i  

 strid med konkurslovens regler, har klageren gjort gældende, at den er  

 i strid med de forpligtelser, der påhviler en revisor over for sine  

 klienter.
Indklagede har været revisor for de konkursramte selskaber og har  

 modtaget vederlag herfor.
Der har bestået en klientrelation mellem  

 selskaberne og indklagede.
Det forhold, at anparterne er blevet overdraget,  

 og at selskaberne har fået ny ledelse, ændrer ikke herved.  

 Når et selskab træder i likvidation og tages under  

 konkursbehandling, udgør likvidator, henholdsvis kurator selskabets  

 lovlige ledelse.
Henvendelser fra likvidator og kurator er derfor at betragte  

 som henvendelser fra en tidligere klient.
 En tidligere klient har krav på at få besvaret relevante  

 spørgsmål vedrørende den bistand, revisor har ydet og  

 vedrørende de regnskaber, revisor har udarbejdet og revideret.
Reglerne om tavshedspligt er irrelevante.
En revisor har ikke  

 tavshedspligt over for sin klient, men over for trediemand.
De oplysninger,  

 klageren som likvidator og kurator har anmodet indklagede om at fremkomme  

 med, vedrører selskabernes forhold.
Der er tale om oplysninger, som  

 indklagede er kommet i besiddelse af i forbindelse med sit arbejde for  

 selskabet, og som han har anvendt, blandt andet i forbindelse med arbejdet  

 med selskabets regnskaber.
Det bestrides, at indklagede skulle krænke  

 sin tavshedspligt over for andre klienter ved at videregive sådanne  

 oplysninger.
Der er i relation til tavshedspligten blot tale om, at revisor  

 over for selskabets nye ledelse genopfrisker selskabets egen viden.
At  

 oplysningerne tillige vedrører en anden klients forhold er uden  

 betydning.
Der er ikke tale om afgivelse af ikke-offentliggjorte oplysninger (internt  

 materiale), idet oplysningerne var eller burde være selskabets  

 daværende ledelse bekendte.
De ønskede oplysninger  

 vedrører selskabernes forhold (og måske tillige trediemands  

 forhold).
 En revisor, der udfører arbejde såvel for et selskab som for  

 selskabets hovedaktionær, og som under sit arbejde konstaterer  

 sådanne modsætningsforhold mellem selskabets og  

 hovedaktionærens interesser, at en senere videregivelse af oplysninger  

 om selskabets forhold vil kunne skabe væsentlig problemer for  

 hovedaktionæren, bør måske overveje at anbefale, at der  

 anvendes to revisorer.
En revisor, der modtager en forespørgsel fra en kurator, bør  

 så vidt muligt besvare denne direkte over for kurator og kun  

 kræve skifterettens stillingtagen til spørgsmål, hvor der  

 konkret kan være berettiget tvivl.
Ingen af de spørgsmål,  

 der er stillet indklagede i sagen, er af skifteretten blevet anset som  

 stridende mod revisors tavshedspligt.
Indklagede rejste ikke konkrete  

 indsigelser over for skifteretten og har ikke kæret skifterettens  

 afgørelse.
 Problemet i sagen er ikke, at indklagede i konkrete tilfælde har  

 overladt det til skifteretten at træffe afgørelse om, hvorvidt  

 oplysningerne er omfattet af hans tavshedspligt over for en anden klient, men  

 derimod det forhold, at indklagede generelt har nægtet over for kurator  

 at besvare spørgsmål vedrørende selskaberne.
Indklagede har generelt om revisorers tavshedspligt bemærket,  

 at det forhold, at revisorer er underlagt tavshedspligt om klientforhold, er  

 af afgørende betydning for klienternes tillid til revisorerne og for  

 opfyldelsen af revisors funktion som uafhængigt kontrolorgan.  

 Tavshedspligten er ikke uden betydning for nærværende sag, idet  

 tavshedspligten her aktualiseres af, at de forlangte oplysninger også  

 vedrører trediemand.
Lovgivningens bestemmelser om tavshedspligt er  

 alene formuleret i generelle vendinger.
En del af de oplysninger, revisor  

 sidder inde med, befinder sig i en gråzone af tavshedspligtens  

 område, hvor der kan være retlig tvivl, og hvor revisor i  

 tilfælde af en fejlvurdering risikerer at blive mødt med  

 strafferetlige sanktioner.
I de tilfælde, hvor der ikke i lovgivningen  

 er pålagt revisor en oplysningspligt, har revisor som alle andre ret  

 til at forholde sig tavs.
 Den konkrete klagesags problemer er af indklagede formuleret  

 således:
 1) Har en fratrådt revisor pligt til at meddele en senere likvidator  

 ikke-offentliggjorte oplysninger (internt materiale), der dels  

 vedrører selskabets forhold, dels trediemands forhold.
 2) Har en fratrådt revisor i medfør af konkurslovens § 105,  

 jf. § 100, pligt til at meddele bostyret sådanne oplysninger, der dels  

 vedrører selskabets forhold, dels trediemands forhold.
 Ad 1:
 En fratrådt revisors pligter i forhold til likvidator adskiller sig  

 ikke fra en fratrådt revisors pligter over for selskabsledelsen i  

 øvrigt.
Når revisor fratræder, ophører hans pligter over for  

 selskabet.
Eneste undtagelse fra denne hovedregel vedrører pligten til  

 at meddele den efterfølgende revisor grunden til fratrædelsen,  

 idet det udtrykkeligt er foreskrevet, at denne oplysning kan gives uanset  

 straffelovens regler om tavshedspligt, jf. årsregnskabslovens § 61e,  

 stk. 4, og lov om statsautoriserede revisorer § 17. Der findes ikke  

 lovbestemmelser, der pålægger revisor oplysningspligt over for  

 likvidator.
 Ved henvendelser fra tidligere klienter kan revisor vælge, om han  

 vil udlevere oplysningerne eller lade være.
Formålet med klagerens henvendelser var at finde oplysninger, der  

 kunne begrunde krav fra selskabet.
Indklagede fandt det nødvendigt at  

 iagttage sin tavshedspligt i forhold til sin klient Kaj Gadegaard, idet  

 sådanne krav eventuelt kunne blive rejst mod ham.
 Den kan på ingen måde anses for værende i strid med god  

 revisorskik at henholde sig til sin tavshedsret under disse  

 omstændigheder, hvor væsentlige personlige, økonomiske og  

 forretningsmæssige hensyn til trediemand gjorde sig gældende.
 Ad 2:
Bestemmelserne i konkurslovens § 105, jf. § 100, foreskriver en  

 oplysningspligt for en fratrådt revisor for så vidt angår  

 "fornødne oplysninger til behandling af boet". Begrebet  

 "fornødne oplysninger" er ikke klart, men kan næppe  

 udstrækkes til også at omfatte oplysninger vedrørende  

 trediemand.
Der foreligger en konflikt mellem konkurslovens bestemmelse om  

 oplysningspligt og bestemmelsen i lov om statsautoriserede revisorer § 17 om  

 tavshedspligt.
Det kan ikke være op til revisorerne at skulle tage stilling til et  

 spørgsmål, som ikke er endeligt afklaret i retspraksis  eller i  

 den juridiske litteratur.
I det omfang, der er tvivl om, hvilke oplysninger,  

 der kan kræves i medfør af bestemmelsen i konkursloven, må  

 det anses for berettiget, at revisor kræver rettens stillingtagen til  

 spørgsmålene i forbindelse med en vidneafhøring i  

 skifteretten.
Det kan ikke anses for stridende med god revisorskik, at man  

 foranlediger, at et spørgsmål om en lovhjemmels rækkevidde  

 forelægges for domstolene.
At konkurslovens udgangspunkt er i  

 overensstemmelse hermed underbygges af, at lovens sanktionsmuligheder  

 først kan tages i brug, når skifteretten har været  

 involveret.
Der kan endvidere peges på, at en generel gennembrydning af revisors  

 tavshedspligt vil kunne medføre, at oplysningerne altid i  

 første omgang - i stedet for at blive søgt indhentet hos  

 klienten - vil blive indhentet hos revisor.
Dette vil medføre et ikke  

 ubetydeligt merarbejde for revisor, som han ikke vil kunne kræve  

 honoreret af boet.
Oplysningspligten kan ikke udstrækkes til at  

 udføre arbejde for boet.
 Disciplinærnævnet skal udtale:
 Pligten til at meddele bostyret alle fornødne oplysninger til  

 behandling af boet påhviler efter konkurslovens § 100, jf. § 105,  

 også en fratrådt revisor for et nu konkursramt selskab.  

 Oplysningspligten er imidlertid kun foreskrevet, når konkurs er  

 indtrådt, og gælder således ikke i en eventuel  

 forudgående likvidationsfase.
Indklagede har derfor ikke tilsidesat nogen i lovgivningen foreskreven  

 oplysningspligt ved ikke at efterkomme de anmodninger om oplysninger, som  

 klageren har fremsat i sin egenskab af likvidator.
Indklagede findes ej  

 heller efter almindelige principper for god revisorskik at have haft pligt  

 til at besvare likvidators henvendelser - i hvert fald ikke i et  

 tilfælde som det foreliggende, hvor der var forsvundet væsentlige  

 midler fra selskabet, og hvor indklagede stadig var revisor for den tidligere  

 eneanpartshaver og således undergivet tavshedspligt i forhold til  

 denne.
 Hvad dernæst angår de anmodninger, som klageren fremsatte som  

 midlertidig bestyrer efter konkursernes indtræden, finder nævnet  

 - som også antaget af skifteretten - at indklagede i medfør af  

 konkurslovens § 100, jf. § 105, har haft pligt til at besvare klagerens  

 henvendelser, idet indklagedes tavshedspligt i forhold til den tidligere  

 eneanpartshaver og aktuelle klient i hvert fald måtte vige, når  

 denne som tidligere direktør for de nu konkursramte selskaber  

 også var undergivet oplysningspligt efter de samme bestemmelser over  

 for bostyret.
Nævnet finder imidlertid, at der i det foreliggende tilfælde  

 har været berettiget tvivl hos indklagede om forholdet mellem hans  

 tavshedspligt over for eneanpartshaveren og hans oplysningspligt over for  

 konkursboerne.
I en sådan situation kan det derfor ikke give anledning  

 til kritik, at indklagede ønskede at overlade det til skifteretten at  

 foretage den endelige afvejning mellem de modstående hensyn,  

 således at indklagede ved at meddele de ønskede oplysninger ikke  

 kunne udsættes for klager, erstatningsansvar el. lign. fra sin aktuelle  

 klients side.
Nævnet finder således ikke, at indklagede har  

 handlet i strid med god revisorskik ved at vægre sig ved at besvare  

 bobestyrerens spørgsmål før i skifteretten.
Nævnet  

 frifinder derfor indklagede.
 T h i  b e s t e m m e s :
 Indklagede, statsautoriseret revisor Henrik Norland, frifindes.
