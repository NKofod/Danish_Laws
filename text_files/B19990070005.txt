Bekendtgørelse om tilskud til kommuner  

 til medfinansiering af EU-projekter I medfør af § 30, stk. 1, i lov om kommunal udligning og  

 generelle tilskud til kommuner og amtskommuner, jf. lovbekendtgørelse  

 nr. 488 af 18. juni 1999, fastsættes:
Ansøgningsprocedure § 1. Indenrigsministeriet giver to gange om  

 året meddelelse om tilskud til kommuner til medfinansiering af  

 EU-projekter, jf. § 19 a i lov om kommunal udligning og generelle  

 tilskud til kommuner og amtskommuner.
Stk. 2. En kommunes ansøgning om tilskud til kommunens  

 medfinansiering af et EU-projekt i kommunen kan indsendes til  

 Indenrigsministeriet både før og efter indgivelse af  

 ansøgning til den instans, der yder tilskud fra de regionale  

 EU-støtteordninger.
Ansøgninger, der indsendes efter at  

 gennemførelsen af projektet er påbegyndt, vil dog ikke kunne  

 komme i betragtning.
Stk. 3. Indenrigsministeriet kan afgive forhåndstilsagn  

 om, at projektet vil kunne opnå støtte fra Indenrigsministeriet,  

 såfremt det godkendes til at modtage EU-tilskud.
Er projektet ikke  

 igangsat inden to år efter afgivelsen af forhåndstilsagnet  

 bortfalder tilsagnet om tilskud.
Indenrigsministeriet kan efter  

 ansøgning fra kommunen forlænge fristen for bortfald af tilsagn  

 om tilskud.
 Stk. 4. Ansøgningen til Indenrigsministeriet skal i det  

 væsentlige være af samme detaljeringsgrad som ansøgningen  

 til den instans, der yder tilskud fra de regionale  

 EU-støtteordninger.
 Stk. 5. For at komme i betragtning ved den første  

 årlige tildeling af tilskud skal ansøgning indsendes til  

 Indenrigsministeriet senest 1. marts i det pågældende år.  

 For at komme i betragtning ved den anden årlige tildeling af tilskud  

 skal ansøgning indsendes til Indenrigsministeriet senest 1. oktober i  

 det pågældende år.
Udbetaling § 2. Tilskud, som Indenrigsministeriet har givet  

 tilsagn om, kan udbetales til kommunen, når kommunen har modtaget og  

 accepteret tilsagnsskrivelse om projekttilskud fra den myndighed, der yder  

 tilskuddet fra de regionale EU-støtteordninger.
Stk. 2. Kommunen tilsender Indenrigsministeriet en anmodning  

 om tilskuddets udbetaling.
Anmodningen vedlægges en erklæring om,  

 at projektet er igangsat.
Endvidere vedlægges en kopi af  

 tilsagnsskrivelsen fra den myndighed, der yder tilskuddet fra de regionale  

 EU-støtteordninger, kopi af kommunens skriftlige accept af tilsagnet  

 samt kopi af revisorerklæring såfremt en sådan  

 erklæring er påkrævet over for denne myndighed.
 Stk. 3. Indenrigsministeriet skal af kommunen straks  

 underrettes, såfremt projektændringer giver anledning til  

 underretning af den myndighed, der har ydet tilskuddet fra de regionale  

 EU-støtteordninger.
 Stk. 4. Kommunen skal straks underrette Indenrigsministeriet,  

 såfremt de instanser der yder tilskud fra de regionale  

 EU-støtteordninger, i deres tilsyn med projektet, finder anledning til  

 bemærkninger.
 Stk. 5. Ved projektets afslutning tilsender kommunen  

 Indenrigsministeriet en redegørelse for projektets forløb samt  

 projektregnskab.
Tilbagebetaling § 3. Såfremt et projekt ikke  

 gennemføres, tilbagebetales tilskuddet til Indenrigsministeriet.  

 Tilbagebetaling skal endvidere ske, såfremt den myndighed, der har ydet  

 tilskuddet fra de regionale EU-støtteordninger, vurderer, at et  

 allerede udbetalt tilskud kan kræves tilbagebetalt helt eller delvist.  

 Tilbagebetalingsbeløbet til Indenrigsministeriet fastsættes som  

 en proportional andel af tilbagebetalingen til den myndighed, der har ydet  

 tilskuddet fra de regionale EU-støtteordninger.
Overgangsbestemmelser og ikrafttræden § 4. Bekendtgørelsen træder i kraft  

 den 15. september 1999 og har virkning fra og med tilskudsåret  

 1999.
Stk. 2. For tilskudsåret 1999 vil der uanset  

 bestemmelserne i § 1, stk. 1 og 5, alene blive givet meddelelse om  

 tilskud én gang.
Ansøgning vedrørende tilskud for 1999  

 indgives senest 1. oktober 1999.
