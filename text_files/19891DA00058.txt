Nr BTB 58 Betænkning over Forslag til folketingsbeslutning om lovgivning på  

 vildtområdet   

 Nr B 58 1989-90, 1. samling Afgivet af Landbrugs- og Fiskeriudvalget Afgivet: 19900523 Udvalget har behandlet beslutningsforslaget i en række møder og har  

 herunder stillet spørgsmål til justitsministeren og landbrugsministeren, som  

 disse har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danmarks Hareavlerforening af 1986, Danske Husmandsforeninger, Foreningen af Danske Vildtfugleopdrættere, Pedersen, Allan, vildteksportør, Tårs, og Petersen, Peter, Løgumkloster.
 Der er af et flertal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til vedtagelse med  

 det stillede ændringsforslag.
 Flertallet støtter gennemførelsen af beslutningsforslaget i  

 indholdsmæssigt uændret form, men stiller ændringsforslag om, at fristen for  

 fremsættelse af lovforslag, der skal sikre gennemførelsen af  

 beslutningsforslagets retningslinjer, ændres således, at lovforslag skal  

 fremsættes i folketingsåret 1990-91.
 Et mindretal (Fremskridtspartiets medlem af udvalget) indstiller  

 lovforslaget til forkastelse.
Ændringsforslag Af et flertal (udvalget med undtagelse af FP), tiltrådt af  

landbrugsministeren:
Til indledningen 1) Indledningen affattes således:
 »Folketinget pålægger regeringen at fremsætte lovforslag i  

 folketingsåret 1990-91 om en dyreværnsmæssigt forsvarlig lovgivning på  

 vildtområdet efter følgende retningslinjer:».
