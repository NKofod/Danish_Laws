 I tilslutning til Udenrigsministeriets bekendtgørelse nr. 22 af 27. maj  

 1961, og efterfølgende bekendtgørelser, senest nr. 114 af 1. december 1981,  

 Lovtidende C, meddeles, at Tyrkiet med virkning fra den 20. marts 1990 har  

 ratificeret den europæiske bosættelseskonvention med tilhørende protokol.
 Tyrkiet forbeholder sig ret til at fortolke artikel 21, stk. 1  

 således, at begrebet »tilsvarende omstændigheder« omfattter  

 skatteydere, der i henhold til anvendelsen af almindelig skattelov og  

 skatteregler, befinder sig i overvejende tilsvarende omstændigheder både  

 efter loven og i virkeligheden.
 Tyrkiet anser sig ikke for at være bundet af bestemmelserne i art.  

 31, stk 1., og erklærer, at tvister mellem de kontraherende parter med hensyn  

 til forståelsen eller anvendelsen af denne konvention kun kan forelægges den  

 Internationale Domstol, såfremt alle parter samtykker heri.
 Tyrkiet har i henhold til artiklerne 6, 13 og 14 afleveret  

 fortegnelser over den nationale lovgivnings begrænsninger med hensyn til  

 adgang til at udøve ejendomsrettigheder, offentlige hverv og drive  

 erhvervsvirksomhed.
 Desuden har Italien meddelt at have trukket sit forbehold over for  

 art. 19 tilbage.
Udenrigsministeriet, den 8. august 1996 F.M.
