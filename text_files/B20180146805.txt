Bekendtgørelse om indførsel af fødevarer med særlige restriktioner og om straffebestemmelser for overtrædelse af diverse EU-retsakter1) I medfør af § 37, § 67 og § 70, stk. 3, i lov om hold af dyr, jf. lovbekendtgørelse nr. 998 af 2. juli 2018, og § 29, § 37, stk. 2 og 3, § 39, stk. 1, § 41, § 49, stk. 1, § 50, § 51, § 52, stk. 1 og 2, og § 60, stk. 3, i lov om fødevarer, jf. lovbekendtgørelse nr. 999 af 2. juli 2018, fastsættes efter bemyndigelse i henhold til § 7, nr. 1 og 3, i bekendtgørelse nr. 1592 af 15. december 2017 om Fødevarestyrelsens opgaver og beføjelser:
Afsnit I Bekendtgørelsens område, definitioner og generelle krav Kapitel 1 Område § 1. Bekendtgørelsen omfatter indførsel til Danmark samt indførsel via Danmark til et andet samhandelsland af fødevarer pålagt særlige restriktioner.
Stk. 2. Bekendtgørelsen omfatter ikke de i Afsnit IV-V anførte ikke-animalske fødevarer, der er indført via andre EU-medlemsstater og frigivet til fri omsætning.
Hvis disse fødevarer herefter overgår til fri omsætning i Danmark, er fødevarerne omfattet af bestemmelserne i bekendtgørelse om visse forureninger i fødevarer og relevante EU-retsakter på området.
 Stk. 3. Undtaget fra stk. 1 er vareprøver.
Kapitel 2 Definitioner § 2. I denne bekendtgørelse forstås ved:
1) Samhandel: Modtagelse i Danmark af fødevarer, som a) er produceret i et andet samhandelsland, eller b) har oprindelse i tredjelande, og som efter officiel kontrol er frigivet og videresælges fra modtagervirksomheden i et andet samhandelsland.
2) Samhandelsland: Et EU-land, Norge, Island, Liechtenstein og Andorra.
Schweiz er samhandelsland for animalske produkter og for produkter omfattet af forordning (EU) 2015/175 (guargummi fra Indien) og forordning (EU) 2016/6 (fødevarer fra Japan), som ændret ved gennemførelsesforordning (EU) 2017/2058. Færøerne og Grønland er samhandelsland for fiskevarer og muslinger m.m.
Disse lande tilsammen betegnes samhandelsområdet.
Følgende områder er dog ikke med i samhandelsområdet:
 a) Ceuta og Melilla i Spanien.
 b) Oversøiske territorier og departementer i Frankrig.
 c) Guernsey og Jersey i Storbritannien.
 3) Import: Indførsel af fødevarer fra tredjelande.
 4) Tredjelande: Lande uden for samhandelsområdet, jf. nr. 2.
 5) Fiskevarer: Alle saltvands- og ferskvandsdyr (bortset fra levende toskallede bløddyr, levende pighuder, levende sækdyr og levende havsnegle samt alle pattedyr, krybdyr og frøer), hvad enten de er vildtlevende eller opdrættede, samt alle spiselige former, dele og produkter af disse dyr.
 6) Toskallede bløddyr: Bløddyr af klassen Lamellibranchiata, der filtrerer føden, inden den optages.
 7) Fisk: Hvirveldyr af overklassen Pisces.
 8) Krebsdyr: Leddyr af underrækken Crustacea.
 9) Akvakulturprodukter: Produkter fremstillet af opdrættede fisk, bløddyr eller krebsdyr, uanset deres udviklingstrin.
10) Sammensatte fødevarer: Fødevarer, der indeholder både forarbejdede animalske fødevarer og vegetabilske fødevarer, hvor forarbejdningen af den animalske ingrediens er en integreret del af fremstillingen af den færdige sammensatte fødevare.
Af bilag 1, del 1, i bekendtgørelse om indførsel af animalske fødevarer og om straffebestemmelser for overtrædelse af relaterede EU-retsakter (veterinærkontrolbekendtgørelsen for animalske fødevarer), fremgår hvilke sammensatte fødevarer, der skal til veterinærkontrol.
11) Sending: Hvor ikke andet gælder ifølge EU-lovgivningen, forstås ved en sending en mængde af en fødevare af samme type og forarbejdningsgrad, som fremgår af det dokument, som ledsager det.
Det skal endvidere hidrøre fra samme afsender, transporteres med samme transportmiddel og være bestemt til en og samme modtager.
Endelig skal det præsenteres samlet for kontrol (veterinærkontrol, hvis det drejer sig om animalske fødevarer).
 12) Den ansvarlige for sendingen: Importøren eller en person eller virksomhed, som, bemyndiget af importøren, foretager transport eller oplagring af en specifik sending.
 13) Udpeget indgangssted (DPE): Kontrolsted, hvor den offentlige kontrol af visse ikke-animalske fødevarer og visse ikke-animalske foderstoffer fra tredjelande finder sted, jf. definition i artikel 3, litra b), i forordning (EF) nr. 669/2009 om gennemførelse af Europa-Parlamentets og Rådets forordning (EF) nr. 882/2004 for så vidt angår en mere intensiv offentlig kontrol af visse foderstoffer og fødevarer af ikke-animalsk oprindelse og om ændring af beslutning 2006/504/EF, senest ændret ved Kommissionens gennemførelsesforordning (EU) 2018/1660 om særlige betingelser for import af visse fødevarer af ikke-animalsk oprindelse fra visse tredjelande som følge af risikoen for forurening med restkoncentrationer af pesticider, om ændring af forordning (EF) nr. 669/2009 og om ophævelse af gennemførelsesforordning (EU) nr. 885/2014.
 14) CED: Det to-sidede fælles importdokument, jf. forordning (EF) nr. 669/2009. Del 1 er til importørens forhåndsanmeldelse, mens del 2 er forbeholdt fødevarekontrolenhedens dokumentation for officiel kontrol og afgørelse om sendingens lovlighed.
15) CVED: Det to-sidede fælles veterinærdokument, jf.
Kommissionens forordning (EF) nr. 136/2004 om procedurer for EF-grænsekontrolstedernes veterinærkontrol af tredjelandsprodukter, og som angiver, at der ankommer en sending til veterinærkontrol.
Del 1 er til importørens forhåndsanmeldelse, mens del 2 er forbeholdt grænsekontrollens dokumentation for veterinærkontrol og afgørelse om sendingens lovlighed.
 16) Grænsedyrlæge: En af Fødevarestyrelsen ansat embedsdyrlæge ved et grænsekontrolsted.
 17) Grænsekontrollen: Grænsedyrlægen eller særligt uddannede officielle personer, udpeget af Fødevarestyrelsen, der er ansvarlige for at gennemføre veterinærkontrol af fiskevarer og levende muslinger m.m. bestemt til konsum på grænsekontrolstederne i de havne, hvor produkterne importeres.
 18) Den kompetente myndighed: Fødevarestyrelsen eller andre landes tilsvarende autoriteter på fødevare- og veterinærområdet.
19) Vareprøve: Fødevarer udelukkende bestemt til a) undersøgelser eller analyser i fødevarevirksomheder eller laboratorier m.v., b) afprøvning af maskiner m.m., c) fremvisning på udstillinger eller d) brug i ambassader og konsulater.
Kapitel 3 Generelle krav § 3. Ved indførsel af animalske fødevarer skal bestemmelserne i denne bekendtgørelse læses i sammenhæng med veterinærkontrolbekendtgørelsen for animalske fødevarer.
Ved uoverensstemmelse mellem disse to regelsæt, er det reglerne i nærværende bekendtgørelse, der skal anvendes.
Stk. 2. Privates indførsel af animalske fødevarer kan være begrænset af importrestriktioner.
Der henvises til bestemmelserne i veterinærkontrolbekendtgørelsen for animalske fødevarer.
 § 4. Det er forbudt at tage sendinger omfattet af denne bekendtgørelse, og som er tilbageholdt af Fødevarestyrelsen, i anvendelse eller overdrage dem, før Fødevarestyrelsen meddeler tilladelse hertil.
Stk. 2. Anbrud af den kompetente myndigheds officielle forsegling må kun foretages efter forudgående aftale med Fødevarestyrelsen.
Fødevarestyrelsen kan fastsætte de nærmere vilkår for aftalen.
 Stk. 3. Den ansvarlige for sendingen skal sende CVED eller CED til toldmyndighederne ved grænsekontrolstedet henholdsvis ved det udpegede indgangssted efter endt officiel fødevarekontrol.
Stk. 4. Den ansvarlige for sendingen skal over for Fødevarestyrelsen dokumentere, at afviste sendinger er returneret til tredjeland henholdsvis destrueret i EU.
Dokumentation for returnering skal være erklæring fra toldmyndighederne ved det sted, hvor sendingen føres ud af EU.
Dokumentation for destruktion skal være en vejeseddel fra forbrændingsanlægget eller anden dokumentation efter aftale med Fødevarestyrelsen.
 Stk. 5. Alle omkostninger efter denne bekendtgørelse forbundet med kontrol og eventuelle foranstaltninger, der træffes i tilfælde af manglende opfyldelse af kravene, afholdes af den ansvarlige for sendingen.
Afsnit II Animalske fødevarer - de enkelte restriktioner Kapitel 4 Albanien Kolera § 5. Det er forbudt at importere følgende produkter, der har oprindelse i eller er afsendt fra Albanien, jf. beslutning 2004/225/EF om beskyttelsesforanstaltninger over for bestemte levende dyr og animalske produkter, der har oprindelse i eller kommer fra Albanien:
 1) Toskallede bløddyr, pighuder, sækdyr og havsnegle.
 2) Levende fisk og levende toskallede bløddyr, pighuder, sækdyr og havsnegle, der transporteres i vand.
Histamin § 6. Det er forbudt at importere sendinger af fiskevarer bestemt til konsum fra Albanien tilhørende familierne Scombridae, Clupeidae, Coryfenidae, Pomatomidae og Scombresosidae, jf. beslutning 2007/642/EF om beredskabsforanstaltninger vedrørende fiskevarer importeret fra Albanien og bestemt til konsum.
 Stk. 2. Stk. 1 gælder ikke, hvis de nævnte sendinger er ledsaget af resultaterne af en analytisk undersøgelse foretaget i Albanien eller af et udenlandsk akkrediteret laboratorium før afsendelsen, der viser, at grænseværdierne for histamin i forordning (EF) nr. 2073/2005 om mikrobiologiske kriterier for fødevarer, som senest ændret ved forordning (EU) 2017/1495.
 Stk. 3. De i stk. 2 nævnte undersøgelser skal foretages efter den prøveudtagnings- og analysemetode, der er omhandlet i forordning (EF) nr. 2073/2005, som senest ændret ved forordning (EU) 2017/1495.
 Stk. 4. Sendinger af de i stk. 1 nævnte fødevarer, som ikke er ledsaget af de i stk. 2 omhandlede resultaterne, må kun importeres, hvis prøver udtaget af sendingerne på grænsekontrolstedet til laboratorieanalyse viser, at de overholder grænseværdierne for histamin i forordning (EF) nr. 2073/2005, som senest ændret ved forordning (EU) 2017/1495. Grænsekontrollen udtager offentlige prøver af hver sending til laboratorieanalyse for påvisning af histamin.
 Stk. 5. De i stk. 4 nævnte sendinger skal tilbageholdes på grænsekontrolstedet eller på et af grænsedyrlægen anvist lager, indtil grænsedyrlægen med baggrund i analyseresultaterne afviser sendingen eller meddeler tilladelse til, at sendingen må importeres.
 Stk. 6. Fødevarestyrelsen fastsætter de nærmere vilkår for foranstaltninger truffet efter stk. 6, herunder for den dokumentation, som den ansvarlige for sendingen skal fremlægge.
Kapitel 5 Bulgarien Afrikansk svinepest § 7. Importører af fersk svinekød, tilberedt svinekød og svinekødsprodukter, der består af eller indeholder svinekød fra de i del II i bilaget til gennemførelsesafgørelse 2014/709/EU om dyresundhedsmæssige foranstaltninger til bekæmpelse af afrikansk svinepest i visse medlemsstater og om ophævelse af gennemførelsesafgørelse 2014/178/EU nævnte områder i Bulgarien, skal sikre sig, at disse fødevarer overholder betingelserne i artikel 13 i gennemførelsesafgørelse 2014/709/EU.
Gennemførelsesafgørelsen er senest ændret ved gennemførelsesafgørelse (EU) 2018/1689.
Klassisk svinepest § 8. Importører af fersk svinekød samt tilberedt kød og kødprodukter bestående af eller indeholdende svinekød fra Bulgarien, skal sikre sig, at disse fødevarer 1) overholder betingelserne i artikel 4 i afgørelse 2013/764/EU om dyresundhedsmæssige foranstaltninger til bekæmpelse af klassisk svinepest i visse medlemsstater, som ændret ved gennemførelsesafgørelse (EU) 2016/1898 om ændring af gennemførelsesafgørelse 2013/764/EU om dyresundhedsmæssige foranstaltninger til bekæmpelse af klassisk svinepest i visse medlemsstater, og 2) ved indførslen er ledsaget af et officielt certifikat, hvori det påtegnes, at »Dette produkt er i overensstemmelse med Kommissionens gennemførelsesafgørelse 2013/764/EU om dyresundhedsmæssige foranstaltninger til bekæmpelse af klassisk svinepest i visse medlemsstater«.
Kapitel 6 Estland Afrikansk svinepest § 9. Importører af fersk svinekød, tilberedt svinekød og svinekødprodukter, der består af eller indeholder svinekød fra de i del II i bilaget til gennemførelsesafgørelse 2014/709/EU nævnte områder i Estland, skal sikre sig, at disse fødevarer overholder betingelserne i artikel 13 i gennemførelsesafgørelse 2014/709/EU.
Gennemførelsesafgørelsen er senest ændret ved gennemførelsesafgørelse (EU) 2018/1689.
Kapitel 7 Republikken Guinea Fiskevarer § 10. Det er forbudt at importere fisk og fiskevarer, herunder toskallede bløddyr bestemt til konsum fra Republikken Guinea, jf. beslutning 2007/82/EF om beredskabsforanstaltninger, som suspenderer importen fra Republikken Guinea af fiskevarer bestemt til konsum.
Kapitel 8 Indien Veterinære lægemidler § 11. Det er forbudt at importere akvakulturprodukter bestemt til konsum fra Indien, jf. gennemførelsesafgørelse 2010/381/EU om beredskabsforanstaltninger vedrørende sendinger af akvakulturprodukter importeret fra Indien og bestemt til konsum, senest ændret ved gennemførelsesafgørelse (EU) 2016/1774.
Stk. 2. Stk. 1 gælder ikke for sendinger, der ved importen er ledsaget af resultaterne af de analytiske tests, foretaget på oprindelsesstedet for at sikre, at de ikke udgør nogen risiko for menneskers sundhed.
De analytiske tests skal være udført på officielle prøver med særligt henblik på at påvise forekomst af chloramphenicol, tetracycklin, oxytetracyklin, chlortetracyklin og metabolitter af nitrofuraner.
De pågældende prøver skal være blevet analyseret under anvendelse af analysemetoder, der er i overensstemmelse med artikel 3 og 4 i beslutning 2002/657/EF om gennemførelsesbestemmelser til Rådets direktiv 96/23/EF for så vidt angår analysemetoders ydeevne og fortolkning af resultater.
 Stk. 3. Sendinger af akvakulturprodukter bestemt til konsum fra Indien, som ikke er ledsaget af de i stk. 2 nævnte resultater af analytiske tests, må kun importeres, hvis prøver udtaget af sendingerne på grænsekontrolstedet til laboratorieanalyse for chloramphenicol, tetracycklin, oxytetracyklin, chlortetracyklin og metabolitter af nitrofuraner viser, at sendingerne er i overensstemmelse med forordning (EF) nr. 470/2009.
 Stk. 4. Grænsekontrollen udtager officielle mistankeprøver af mindst 50 % af de i stk. 2 omhandlede sendinger til laboratorieanalyse for påvisning af restkoncentrationer af farmakologisk virksomme stoffer, som defineret i artikel 2, litra a, i forordning (EF) nr. 470/2009, navnlig af chloramphenicol, tetracycklin, oxytetracyklin, chlortetracyklin og metabolitter af nitrofuraner.
 Stk. 5. Den i stk. 3 og 4 nævnte prøveudtagning skal foretages på grænsekontrolstedet.
 Stk. 6. De i stk. 3 og 4 omhandlede sendinger skal tilbageholdes på grænsekontrolstedet eller på et af grænsedyrlægen anvist lager, indtil grænsedyrlægen med baggrund i analyseresultaterne afviser sendingen eller meddeler tilladelse til, at sendingen må importeres.
 Stk. 7. Fødevarestyrelsen fastsætter de nærmere vilkår for foranstaltninger truffet efter stk. 6, herunder for den dokumentation, som den ansvarlige for sendingen skal fremlægge.
Kapitel 9 Italien Afrikansk svinepest § 12. Importører af fersk svinekød, tilberedt svinekød og svinekødprodukter, der består af eller indeholder svinekød fra hele Sardiniens område i Italien, skal sikre sig, at disse fødevarer overholder betingelserne i artikel 13 i gennemførelsesafgørelse 2014/709/EU, som senest ændret ved gennemførelsesafgørelse (EU) 2018/1689.
Kapitel 10 Japan Radioaktive stoffer § 13. Fødevarestyrelsen foretager kontrol og håndhævelse af animalske fødevarer i overensstemmelse med bestemmelserne i forordning (EU) 2016/6 om særlige importbetingelser for foder og fødevarer, der har oprindelse i eller er afsendt fra Japan efter ulykken på atomkraftværket i Fukushima, og om ophævelse af gennemførelsesforordning (EU) nr. 322/2014, som ændret ved gennemførelsesforordning (EU) 2017/2058 om ændring af gennemførelsesforordning (EU) 2016/6 om særlige importbetingelser for foder og fødevarer, der har oprindelse i eller er afsendt fra Japan efter ulykken på atomkraftværket i Fukushima.
 Stk. 2. Den ansvarlige for sendingen skal sikre sig, at fødevarer, der er ulovlige iht. til forordning (EU) 2016/6, som ændret ved gennemførelsesforordning (EU) 2017/2058, destrueres eller returneres til oprindelseslandet i henhold til artikel 13 i forordning (EU) 2016/6.
 Stk. 3. Fødevarestyrelsen fastsætter nærmere vilkår for foranstaltninger truffet efter stk. 2, herunder for den dokumentation, som den ansvarlige for sendingen skal fremlægge.
Kapitel 11 Kina Veterinære lægemidler § 14. Det er forbudt at importere animalske fødevarer med oprindelse i eller afsendt fra Kina, jf. beslutning 2002/994/EF om beskyttelsesforanstaltninger over for animalske produkter importeret fra Kina, som senest ændret ved gennemførelsesafgørelse (EU) 2015/1068.
 Stk. 2. Stk. 1 gælder ikke for følgende:
 1) Gelatine.
2) Fiskevarer, bortset fra a) akvakulturprodukter, b) pillede eller forarbejdede rejer, og c) krebs af arten Procambrus clarkii, der er fanget i naturligt ferskvand ved fiskeri.
 3) Stoffer, der anvendes som fødevaretilsætningsstoffer, jf. forordning (EF) nr. 1333/2008 om fødevaretilsætningsstoffer, som senest ændret ved forordning (EU) 2018/682.
 4) Stoffer, der anvendes som eller i kosttilskud, jf. direktiv 2002/46/EF om indbyrdes tilnærmelse af medlemsstaternes lovgivninger om kosttilskud.
 Stk. 3. Stk. 1 gælder ikke for følgende fødevarer, hvis hver sending ledsages af en erklæring fra de kompetente kinesiske myndigheder, hvoraf det skal fremgå, at sendingen inden eksporten er blevet underkastet en kemisk test for at sikre, at de pågældende fødevarer ikke udgør nogen risiko for menneskers sundhed, herunder at resultaterne af de analytiske undersøgelser viser, at sendingen ikke indeholder chloramphenicol samt metabolitter af nitrofuraner:
 1) Akvakulturprodukter.
 2) Pillede eller forarbejdede rejer.
 3) Krebs af arten Procambrus clarkii, der er fanget i naturligt ferskvand ved fiskeri.
 4) Tarme.
 5) Kaninkød.
 6) Fjerkrækødprodukter.
 7) Æg og ægprodukter.
 8) Honning.
 9) Gelée royale.
 10) Propolis og bipollen.
 Stk. 4. For sendinger af akvakulturprodukter til konsum skal det desuden fremgå af den i stk. 3 nævnte erklæring fra de kompetente kinesiske myndigheder, at sendingen inden eksporten er blevet underkastet en kemisk test for at sikre, at de pågældende fødevarer ikke udgør nogen risiko for menneskers sundhed, herunder at resultaterne af de analytiske undersøgelser viser, at sendingen ikke indeholder malakitgrønt, krystalviolet eller deres metabolitter.
Ikke EU-godkendt GMO § 15. Den ansvarlige for en sending sammensatte produkter med indhold af de risprodukter, der er opført i bilag I til gennemførelsesafgørelse 2011/884/EU om beredskabsforanstaltninger vedrørende ikke tilladt genetisk modificeret ris i risprodukter med oprindelse i Kina og om ophævelse af beslutning 2008/289/EF, som ændret ved gennemførelsesafgørelse 2013/287/EU, og som har oprindelse i eller er afsendt fra Kina, skal sikre sig, at sendingen opfylder kravene i afgørelse 2011/884/EU.
 Stk. 2. Fødevarestyrelsen foretager kontrol og håndhævelse i overensstemmelse med bestemmelserne i gennemførelsesafgørelse 2011/884/EU, som ændret ved gennemførelsesafgørelse 2013/287/EU, af de i stk. 1 omhandlede fødevarer.
 Stk. 3. Den ansvarlige for sendingen skal sikre sig, at sendingen ikke opdeles, før alle offentlige kontroller er udført af de kompetente myndigheder.
 Stk. 4. I tilfælde af efterfølgende opdeling efter offentlig kontrol, jf. stk. 2, skal den ansvarlige for hver delsending sikre sig, at en attesteret kopi af sundhedscertifikatet og analyserapporten ledsager de enkelte dele af den opdelte sending til og med engrosleddet.
 Stk. 5. Hvis Fødevarestyrelsens kontrol af en sending omfattet af stk. 1 viser, at sendingen ikke opfylder gennemførelsesafgørelse 2011/884/EU, skal den ansvarlige for sendingen sørge for, at sendingen destrueres eller returneres.
 Stk. 6. Fødevarestyrelsen fastsætter de nærmere vilkår for foranstaltninger truffet efter stk. 5, herunder for den dokumentation, som den ansvarlige for sendingen skal fremlægge.
Kapitel 12 Kroatien Klassisk svinepest § 16. Importører af fersk svinekød samt tilberedt kød og kødprodukter bestående af eller indeholdende svinekød fra regionerne Karlovac, Sisak-Moslavina, Slavonski Brod-Posavina og Vukovar-Srijem i Kroatien skal sikre sig, at disse fødevarer 1) overholder betingelserne i artikel 4 i afgørelse 2013/764/EU, som ændret ved gennemførelsesafgørelse (EU 2016/1898, og 2) ved indførslen er ledsaget af et officielt certifikat, hvori det påtegnes, at »Dette produkt er i overensstemmelse med Kommissionens gennemførelsesafgørelse 2013/764/EU af 13. december 2013 om dyresundhedsmæssige foranstaltninger til bekæmpelse af klassisk svinepest i visse medlemsstater.« Kapitel 13 Letland Afrikansk svinepest § 17. Importører af fersk svinekød, tilberedt svinekød og svinekødprodukter, der består af eller indeholder svinekød, fra de i del II og del III i bilag til gennemførelsesafgørelse 2014/709/EU nævnte områder i Letland, skal sikre sig, at disse fødevarer overholder betingelserne i artikel 13 i gennemførelsesafgørelse 2014/709/EU.
Gennemførelsesafgørelse 2014/709/EU er senest ændret ved gennemførelsesafgørelse (EU) 2018/1689.
Klassisk svinepest § 18. Importører af fersk svinekød samt tilberedt kød og kødprodukter bestående af eller indeholdende svinekød fra de i nr. 3 i bilaget til afgørelse 2013/764/EU, som ændret ved gennemførelsesafgørelse (EU 2016/1898, nævnte områder i Letland skal sikre sig, at disse fødevarer 1) overholder betingelserne i artikel 4 i afgørelse 2013/764/EU, som ændret ved gennemførelsesafgørelse (EU) 2016/1898, og 2) ved indførslen er ledsaget af et officielt certifikat, hvori det påtegnes, at »Dette produkt er i overensstemmelse med Kommissionens gennemførelsesafgørelse 2013/764/EU af 13. december 2013 om dyresundhedsmæssige foranstaltninger til bekæmpelse af klassisk svinepest i visse medlemsstater.« Kapitel 14 Litauen Afrikansk svinepest § 19. Importører af fersk svinekød, tilberedt svinekød og svinekødprodukter, der består af eller indeholder svinekød, fra de i del II og del III i bilaget til gennemførelsesafgørelse 2014/709/EU nævnte områder i Litauen, skal sikre sig, at disse fødevarer overholder betingelserne i artikel 13 i gennemførelsesafgørelse 2014/709/EU.
Gennemførelsesafgørelse 2014/709/EU er senest ændret ved gennemførelsesafgørelse (EU) 2018/1689.
Kapitel 15 Mexico Hormoner § 20. Grænsedyrlægen udtager prøver af alle sendinger fersk kød og kødprodukter af dyr af hestefamilien med oprindelse i eller afsendt fra Mexico, jf. beslutning 2006/27/EF om særlige betingelser for kød og kødprodukter af dyr af hestefamilien importeret fra Mexico og bestemt til konsum.
Prøverne udtages til kontrol for indhold for stoffer med hormonal virkning og beta-agonister, der anvendes som vækstfremmere.
 Stk. 2. Den i stk. 1 nævnte særlige kontrol skal foretages på grænsekontrolstedet.
 Stk. 3. De i stk. 1 nævnte sendinger skal tilbageholdes på grænsekontrolstedet eller på et af grænsedyrlægen anvist lager, indtil grænsedyrlægen med baggrund i analyseresultaterne afviser sendingen eller meddeler tilladelse til, at sendingen må importeres.
 Stk. 4. Fødevarestyrelsen fastsætter de nærmere vilkår for foranstaltninger truffet efter stk. 3, herunder for den dokumentation, som den ansvarlige for sendingen skal fremlægge.
Kapitel 16 Peru Hepatitis A § 21. Det er forbudt at importere toskallede bløddyr fra Peru, som er bestemt til konsum, jf. beslutning 2008/866/EF om beredskabsforanstaltninger, som suspenderer importen fra Peru af visse toskallede bløddyr bestemt til konsum, senest ændret ved afgørelse (EU) 2017/1840.
 Stk. 2. Det er dog tilladt at importere følgende toskallede bløddyr fra Peru:
 1) Pectinidae, på betingelse af at organerne er fjernet, og at de hidrører fra akvakulturbrug.
 2) Toskallede bløddyr, på betingelse af, at de er blevet underkastet varmebehandling i henhold til afsnit VII, kapitel II, del A, punkt 5, litra b), i bilag III til forordning (EF) nr. 853/2004 om særlige hygiejnebestemmelser for animalske fødevarer.
Kapitel 17 Polen Afrikansk svinepest § 22. Importører af fersk svinekød, tilberedt svinekød og svinekødprodukter, der består af eller indeholder svinekød, fra de i del II og del III i bilaget til gennemførelsesafgørelse 2014/709/EU nævnte områder i Polen, skal sikre sig, at disse fødevarer overholder betingelserne i artikel 13 i gennemførelsesafgørelse 2014/709/EU.
Gennemførelsesafgørelse 2014/709/EU er senest ændret ved gennemførelsesafgørelse (EU) 2018/1689.
Kapitel 18 Rumænien Afrikansk svinepest § 23. Importører af fersk svinekød, tilberedt svinekød og svinekødprodukter, der består af eller indeholder svinekød, fra de i del III i bilaget til gennemførelsesafgørelse 2014/709/EU nævnte områder i Rumænien, skal sikre sig, at disse fødevarer overholder betingelserne i artikel 13 i gennemførelsesafgørelse 2014/709/EU.
Gennemførelsesafgørelse 2014/709/EU er senest ændret ved gennemførelsesafgørelse (EU) 2018/1689.
Klassisk svinepest § 24. Importører af fersk svinekød samt tilberedt kød og kødprodukter bestående af eller indeholdende svinekød fra Rumænien skal sikre sig, at disse fødevarer 1) overholder betingelserne i artikel 4 i afgørelse 2013/764/EU, som ændret ved gennemførelsesafgørelse (EU) 2016/1898, og 2) ved indførslen er ledsaget af et officielt certifikat, hvori det påtegnes, at »Dette produkt er i overensstemmelse med Kommissionens gennemførelsesafgørelse 2013/764/EU af 13. december 2013 om dyresundhedsmæssige foranstaltninger til bekæmpelse af klassisk svinepest i visse medlemsstater.« Kapitel 19 Schweiz Aviær influenza, subtype H5N1 § 25. I henhold til afgørelse 2013/657/EU om visse beskyttelsesforanstaltninger over for højpatogen aviær influenza af subtype H5N1 til anvendelse i tilfælde af udbrud af denne sygdom i Schweiz, og om ophævelse af beslutning 2009/494/EF, senest ændret ved afgørelse (EU) 2017/2410, skal indførsel af fersk kød, hakket kød, tilberedt kød og maskinsepareret kød af vildtlevende fjervildt samt kødprodukter, som består af eller indeholder kød af vildtlevende fjervildt med oprindelse i eller afsendt fra alle områder i Schweiz, forbydes i tilfælde af udbrud af højpatogen aviær influenza i vilde fugle eller hos fjerkræ i Schweiz, hvor de schweiziske kompetente myndigheder officielt anvender beskyttelsesforanstaltninger, der er ligestillet med de, der er fastsat i beslutning 2006/415/EF om visse beskyttelsesforanstaltninger over for højpatogen aviær influenza af subtype H5N1 hos fjerkræ i Fællesskabet og om ophævelse af beslutning 2006/135/EF og beslutning 2006/563/EF om visse beskyttelsesforanstaltninger over for højpatogen aviær influenza af subtype H5N1 hos vilde fugle i Fællesskabet og om ophævelse af beslutning 2006/115/EF.
 Stk. 2. Stk. 1 gælder ikke for kødprodukter, når det i kødprodukterne anvendte kød har gennemgået en af følgende behandlinger:
 1) Behandling i hermetisk lukket beholder til Fo-værdi på mindst 3,00 (helkonserves).
 2) Varmebehandling til der opnås mindst 70 oC overalt i kødet under kødproduktets forarbejdning.
Kapitel 20 Tjekkiet Afrikansk svinepest § 26. Importører af fersk svinekød, tilberedt svinekød og svinekødprodukter, der består af eller indeholder svinekød fra de i del II i bilaget til gennemførelsesafgørelse 2014/709/EU nævnte områder i Tjekkiet, skal sikre sig, at disse fødevarer overholder betingelserne i artikel 13 i gennemførelsesafgørelse 2014/709/EU.
Gennemførelsesafgørelse 2014/709/EU er senest ændret ved gennemførelsesafgørelse (EU) 2018/1635.
Kapitel 21 Thailand Antimikrobielle stoffer, nitrofuraner og deres metabolitter § 27. Grænsekontrollen udtager prøver af alle sendinger af krebsdyr, fjerkrækød eller fødevarer fremstillet af eller med krebsdyr eller fjerkrækød, der ledsages af et sundhedscertifikat udstedt før den 21. september 2002 med oprindelse i eller afsendt fra Thailand, jf. beslutning 2002/251/EF om beskyttelsesforanstaltninger over for fjerkrækød og visse fiskerivarer og akvakulturprodukter til konsum importeret fra Thailand, senest ændret ved beslutning 2003/895/EF.
Prøverne udtages til systematisk kontrol for indhold af antimikrobielle stoffer, navnlig nitrofuraner og deres metabolitter for at sikre, at de pågældende produkter ikke er sundhedsfarlige for mennesker.
 Stk. 2. Den i stk. 1 nævnte særlige kontrol skal foretages på grænsekontrolstedet.
 Stk. 3. De i stk. 1 nævnte sendinger skal tilbageholdes på grænsekontrolstedet eller på et af grænsedyrlægen anvist lager, indtil grænsekontrollen med baggrund i analyseresultaterne afviser sendingen eller meddeler tilladelse til, at sendingen må importeres.
 Stk. 4. Fødevarestyrelsen fastsætter de nærmere vilkår for foranstaltninger truffet efter stk. 3, herunder for den dokumentation som den ansvarlige for sendingen skal fremlægge.
Kapitel 22 Tyrkiet Escherichia coli og marine biotoksiner § 28. Det er forbudt at importere levende og kølede toskallede bløddyr fra Tyrkiet, jf. forordning (EU) 743/2013 om beskyttelsesforanstaltninger over for import fra Tyrkiet af toskallede bløddyr bestemt til konsum, senest ændret ved gennemførelsesforordning (EU) 2017/2369.
 Stk. 2. Grænsekontrollen foretager kontrol og håndhævelse af samtlige sendinger af frosne og forarbejdede toskallede bløddyr med oprindelse i Tyrkiet iht. artikel 3, nr. 1-4, i forordning (EU) nr. 743/2013 om beskyttelsesforanstaltninger over for import fra Tyrkiet af toskallede bløddyr bestemt til konsum.
 Stk. 3. Kontrollen gennemføres på grænsekontrolstedet.
 Stk. 4. De i stk. 2 nævnte sendinger skal tilbageholdes på dette grænsekontrolsted eller på et af grænsedyrlægen anvist lager, indtil grænsekontrollen med baggrund i analyseresultaterne afviser sendingen eller meddeler tilladelse til, at sendingen må importeres.
 Stk. 5. Fødevarestyrelsen fastsætter de nærmere vilkår for foranstaltninger truffet efter stk. 4, herunder for den dokumentation som den ansvarlige for sendingen skal fremlægge.
Kapitel 23 Ungarn Afrikansk svinepest § 29. Importører af fersk svinekød, tilberedt svinekød og svinekødprodukter, der består af eller indeholder svinekød fra de i del II i bilaget til gennemførelsesafgørelse 2014/709/EU nævnte områder i Ungarn, skal sikre sig, at disse fødevarer overholder betingelserne i artikel 13 i gennemførelsesafgørelse 2014/709/EU.
Gennemførelsesafgørelse 2014/709/EU er senest ændret ved gennemførelsesafgørelse (EU) 2018/1689.
Kapitel 24 Visse lande Radioaktive stoffer § 30. Importører af de i bilag 1 omhandlede animalske fødevarer fra de i stk. 2 omhandlede tredjelande skal sikre, at hver sending fødevarer er ledsaget af et eksportcertifikat udstedt af den kompetente myndighed i det pågældende tredjeland, jf. forordning (EF) nr. 733/2008 om betingelser for indførsel af landbrugsprodukter med oprindelse i tredjelande som følge af ulykken på kernekraftværket i Tjernoby.
Eksportcertifikatet skal attestere, at fødevarerne ikke overstiger den kumulerede cæsium 134- og 137-radioaktivitet på:
 1) 370 Bq/kg for mælk og mejeriprodukter.
 2) 600 Bq/kg for andre animalske fødevarer.
 3) 370 Bq/kg for fødevarer, der er bestemt til særlig ernæring til spædbørn i de første fire til seks måneder af deres liv, og som er emballeret i detailpakninger mærket med fødevarer til spædbørn.
 Stk. 2. Tredjelande nævnt i stk. 1 er: Albanien, Bosnien-Herzegovina, Hviderusland, Den Tidligere Jugoslaviske Republik Makedonien, Liechtenstein, Moldova, Montenegro, Norge, Rusland, Serbien, Schweiz, Tyrkiet eller Ukraine.
 Stk. 3. Hvis fødevarerne ikke er ledsaget af det krævede eksportcertifikat eller eksportcertifikatet ikke indeholder de krævede attestationer, udtager grænsekontrollen mistankeprøver af sendingen til analyse for radioaktivitet.
 Stk. 4. Fødevarer, der ikke er ledsaget af det krævede eksportcertifikat, jf. stk. 3, skal tilbageholdes på grænsekontrolstedet eller på et af grænsedyrlægen anvist lager, indtil grænsekontrollen med baggrund i analyseresultaterne afviser sendingen eller meddeler tilladelse til, at sendingen må importeres.
 Stk. 5. Fødevarestyrelsen fastsætter de nærmere vilkår for foranstaltninger truffet efter stk. 4, herunder for den dokumentation, som den ansvarlige for sendingen skal fremlægge.
Afsnit III Ikke-animalske fødevarer - fællesbestemmelser Kapitel 25 Forhåndsanmeldelse m.v.
 § 31. Importøren skal forhåndsanmelde fødevarer af ikke-animalsk oprindelse, der er omfattet af afsnit IV, bortset fra §§ 34 og 39, og afsnit V til Fødevarestyrelsen.
 Stk. 2. Forhåndsanmeldelsen skal være Fødevarestyrelsen i hænde senest én arbejdsdag forud for sendingens fysiske ankomst til samhandelsområdet, jf. dog stk. 3. Én arbejdsdag beregnes fra modtagelsen af anmeldelsen inden for Fødevarestyrelsens normale åbningstid.
Stk. 3. Den ansvarlige for sendingen skal sikre sig, at forhåndsmeddelelse af produkter fra Japan, jf. § 37, gives senest to arbejdsdage forud for sendingens fysiske ankomst.
De to arbejdsdage beregnes fra modtagelsen af ansøgningen inden for Fødevarestyrelsens normale åbningstid.
Stk. 4. Forhåndsanmeldelsen skal ske på et CED.
CED'et skal udfyldes på dansk, eller med Fødevarestyrelsens accept på engelsk.
CED skal være korrekt udfyldt og uden rettelser.
Hvis det fremsendte CED er med rettelser eller ikke er korrekt udfyldt, skal den ansvarlige for sendingen rettidigt indsende et nyt CED uden rettelser.
 Stk. 5. Fødevarestyrelsen kan modtage forhåndsanmeldelse elektronisk, men Fødevarestyrelsen skal for produkter omhandlet i §§ 35, 36, 37, 38, 40, 41, 43, 44 og 45 have det originale CED til rådighed i forbindelse med kontrollen.
Stk. 6. Hvis en sending ankommer før det tidspunkt, der er anført på CED, kan Fødevarestyrelsen acceptere forhåndsanmeldelsen som rettidig, forudsat 1) at forhåndsanmeldelsen er ledsaget af den nødvendige dokumentation for, at det forventede ankomsttidspunkt var som angivet, 2) at sendingen ikke er frigivet til fri omsætning, og 3) at sendingen ikke er forsøgt importeret uden kontrol.
 Stk. 7. For sendinger, der skal ledsages af ledsagedokumenter, skal importøren over for Fødevarestyrelsen anmelde sendingens faktiske ankomst, da Fødevarestyrelsen først herefter kan påbegynde kontrollen af sendingen.
Kapitel 26 Tilbageholdte og ikke-frigivne sendinger § 32. Den ansvarlige for sendingen skal sikre sig, at en ikke-færdigkontrolleret sending, herunder en sending, der er tilbageholdt af myndighederne på et midlertidigt godkendt kontrolsted i afventning af analyseresultatet, ikke tages i anvendelse eller overdrages til andre.
 Stk. 2. Sendinger, der videresendes fra et udpeget indgangssted (DPE) med henblik på identitetskontrol og fysisk kontrol, eller i afventning af analyseresultat for sendingen, må ikke tages i anvendelse eller overdrages til andre, før Fødevarestyrelsen har afsluttet kontrollen og godkendt sendingen til fri omsætning.
 Stk. 3. Den ansvarlige for sendingen skal sikre sig, at videresendelse fra Danmark til et andet samhandelsland af sendinger, der endnu ikke er godkendt til fri omsætning af myndighederne, sker i transportmidler eller beholdere, der er forseglet af Fødevarestyrelsen.
Kapitel 27 Privat indførsel § 33. Reglerne i afsnit III-V finder ikke anvendelse på sendinger af fødevarer, som udelukkende er bestemt til en privatpersons eget forbrug eller anvendelse.
I tilfælde af tvivl ligger bevisbyrden hos modtageren af sendingen.
Afsnit IV Ikke-animalske fødevarer - de enkelte restriktioner Kapitel 28 Bangladesh Salmonella § 34. Det er forbudt at importere fødevarer, der indeholder eller består af betelblade (blade af Piper betle) med oprindelse i eller afsendt fra Bangladesh, jf. afgørelse 2014/88/EU om midlertidig suspension af importen fra Bangladesh af fødevarer, der indeholder eller består af betelblade (blade af Piper betle), som ændret ved gennemførelsesafgørelse (EU) 2018/935.
Kapitel 29 Indien Pentachlorphenol § 35. Fødevarestyrelsen foretager kontrol og håndhævelse i overensstemmelse med bestemmelserne i forordning (EU) 2015/175 om særlige betingelser vedrørende import af guargummi med oprindelse i eller afsendt fra Indien som følge af risikoen for forurening med pentachlorphenol og dioxiner af fødevarer omfattet af forordningen.
 Stk. 2. Fødevarestyrelsen fastsætter de nærmere vilkår for foranstaltninger truffet efter artikel 11 i forordning (EU) 2015/175, herunder for den dokumentation, som den ansvarlige for sendingen skal fremlægge.
Salmonella § 36. Fødevarestyrelsen foretager kontrol og håndhævelse af sesamfrø henholdsvis betelblade (blade af Piper betle) fra Indien i overensstemmelse med bestemmelserne i gennemførelsesforordning (EU) 2017/186 om særlige betingelser for indførsel til Unionen af sendinger fra visse tredjelande på grund af mikrobiologisk kontaminering og om ændring af forordning (EF) nr. 669/2009.
 Stk. 2. Bestemmelserne i gennemførelsesforordning (EU) 2017/186 gælder for import af følgende fødevarer med oprindelse i eller afsendt fra Indien:
 1) Sesamfrø (friske eller kølede) med KN kode 1207 40 90.
 2) Betelblade (blade af Piper betle) med KN kode ex 1404 90 00 og med taric-underopdeling 10.
Kapitel 30 Japan Radioaktive stoffer § 37. Fødevarestyrelsen foretager kontrol og håndhævelse i overensstemmelse med bestemmelserne i forordning (EU) 2016/6 om særlige importbetingelser for foder og fødevarer, der har oprindelse i eller er afsendt fra Japan efter ulykken på atomkraftværket i Fukushima, og om ophævelse af gennemførelsesforordning (EU) nr. 322/2014, som ændret ved gennemførelsesforordning (EU) 2017/2058.
 Stk. 2. Den ansvarlige for sendingen skal sikre sig, at fødevarer, der er ulovlige iht. til forordning (EU) 2016/6, som ændret ved gennemførelsesforordning (EU) 2017/2058, destrueres eller returneres til oprindelseslandet i henhold til artikel 13 i forordning (EU) 2016/6.
 Stk. 3. Fødevarestyrelsen fastsætter de nærmere vilkår for foranstaltninger truffet efter stk. 2, herunder for den dokumentation, som den ansvarlige for sendingen skal fremlægge.
Kapitel 31 Kina Ikke EU-godkendt GMO § 38. Den ansvarlige for en sending risprodukter, der er opført i bilag I til gennemførelsesafgørelse 2011/884/EU om beredskabsforanstaltninger vedrørende ikke tilladt genetisk modificeret ris i risprodukter med oprindelse i Kina og om ophævelse af beslutning 2008/289/EF, som ændret ved gennemførelsesafgørelse 2013/287/EU, og som har oprindelse i eller er afsendt fra Kina, skal sikre sig, at sendingen opfylder kravene i afgørelse 2011/884/EU.
 Stk. 2. Fødevarestyrelsen foretager kontrol og håndhævelse i overensstemmelse med bestemmelserne i afgørelse 2011/884/EU, som ændret ved gennemførelsesafgørelse 2013/287/EU, af de i stk. 1 omhandlede fødevarer.
 Stk. 3. Den ansvarlige for sendingen skal sikre sig, at sendingen ikke opdeles, før alle offentlige kontroller er udført af de kompetente myndigheder.
 Stk. 4. I tilfælde af efterfølgende opdeling efter offentlig kontrol, jf. stk. 2, skal den ansvarlige for hver delsending sikre sig, at en attesteret kopi af sundhedscertifikatet og analyserapporten ledsager de enkelte dele af den opdelte sending til og med engrosleddet.
 Stk. 5. Hvis Fødevarestyrelsens kontrol af en sending omfattet af stk. 1 viser, at sendingen ikke opfylder afgørelse 2011/884/EU, skal den ansvarlige for sendingen sørge for, at sendingen destrueres eller returneres.
 Stk. 6. Fødevarestyrelsen fastsætter de nærmere vilkår for foranstaltninger truffet efter stk. 5, herunder for den dokumentation, som den ansvarlige for sendingen skal fremlægge.
Kapitel 32 Nigeria Pesticider § 39. Det er forbudt at importere tørrede bønner med KN-kode 0713 39 00 med oprindelse i eller afsendt fra Nigeria, jf. forordning (EU) 2015/943 om beredskabsforanstaltninger, som suspenderer importen fra Nigeria af tørrede bønner, og om ændring af bilag I til forordning (EF) nr. 669/2009.
Kapitel 33 Diverse tredjelande Aflatoksiner § 40. Fødevarestyrelsen foretager kontrol og håndhævelse i overensstemmelse med bestemmelserne i forordning (EU) nr. 884/2014 om indførelse af særlige betingelser for import af visse foderstoffer og fødevarer fra visse tredjelande som følge af risiko for aflatoksinforurening og om ophævelse af forordning (EF) nr. 1152/2009, som senest ændret ved gennemførelsesforordning (EU) 2016/2106, af de fødevarer, der er nævnt i bilag I til forordning (EU) nr. 884/2014.
Restkoncentrationer af pesticider § 41. Fødevarestyrelsen foretager kontrol og håndhævelse i overensstemmelse med bestemmelserne i forordning (EU) 2018/1660 af 7. november 2018 om særlige betingelser for import af visse fødevarer af ikke-animalsk oprindelse fra visse tredjelande som følge af risikoen for forurening med restkoncentrationer af pesticider, om ændring af forordning (EF) nr. 669/2009 og om ophævelse af gennemførelsesforordning (EU) nr. 885/2014 af de fødevarer, der er nævnt i bilag I til forordning (EU) 2018/1660.
Kapitel 34 Samtlige tredjelande Patogener § 42. Fødevarestyrelsen foretager kontrol og håndhævelse i overensstemmelse med bestemmelserne i forordning (EU) nr. 211/2013 om certifikatkrav for import til Unionen af spirer og frø beregnet til produktion af spirer, som ændret ved forordning (EU) nr. 704/2014.
 Stk. 2. Importører af spirer og frø beregnet til produktion af spirer skal opbevare de originale certifikater, der ledsager disse sendinger, så længe fødevaren er på virksomheden, dog mindst ét år.
Kapitel 35 Diverse lande Radioaktive stoffer § 43. Denne bestemmelse gælder for import fra en række tredjelande af de svampe til konsum, der fremgår af bilag I til forordning (EF) nr. 1635/2006 om gennemførelsesbestemmelser til Rådets forordning (EØF) nr. 737/90 om betingelser for indførsel af landbrugsprodukter med oprindelse i tredjelande som følge af ulykken på kernekraftværket i Tjernobyl.
 Stk. 2. Fødevarestyrelsen foretager kontrol, herunder stikprøvevis prøveudtagning til laboratorieanalyser, af sendinger af de i stk. 1 omhandlede svampe fra de i stk. 3 omhandlede tredjelande i overensstemmelse med bestemmelserne i forordning (EF) nr. 1635/2006.
 Stk. 3. Tredjelande nævnt i stk. 1 er: Albanien, Bosnien-Herzegovina, Hviderusland, Den Tidligere Jugoslaviske Republik Makedonien, Liechtenstein, Moldova, Montenegro, Norge, Rusland, Serbien, Schweiz, Tyrkiet eller Ukraine.
 Stk. 4. Fødevarestyrelsen kan fastsætte særlige vilkår iht. artikel 1, nr. 4 i forordning (EF) nr. 1635/2006.
 § 44. Denne bestemmelse gælder for import af visse ikke-animalske fødevarer med oprindelse i en række tredjelande som følge af ulykken på kernekraftværket i Tjernoby, jf. forordning (EF) nr. 733/2008 om betingelser for indførsel af landbrugsprodukter med oprindelse i tredjelande som følge af ulykken på kernekraftværket i Tjernobyl.
Stk. 2. Importører af de i bilag 2 omhandlede ikke-animalske fødevarer fra de i stk. 3, omhandlede tredjelande skal sikre, at hver sending fødevarer er ledsaget af et eksportcertifikat udstedt af den kompetente myndighed i det pågældende tredjeland.
Eksportcertifikatet skal attestere, at fødevarerne ikke overstiger den kumulerede cæsium 134- og 137-radioaktivitet på:
 1) 600 Bq/kg for ikke-animalske fødevarer, jf. dog stk. 2.
 2) 370 Bq/kg for ikke-animalske fødevarer, der er bestemt til særlig ernæring til spædbørn i de første fire til seks måneder af deres liv, og som er emballeret i detailpakninger mærket med fødevarer til spædbørn.
 Stk. 3. Tredjelande nævnt i stk. 1 er: Albanien, Bosnien-Herzegovina, Hviderusland, Den Tidligere Jugoslaviske Republik Makedonien, Liechtenstein, Moldova, Montenegro, Norge, Rusland, Serbien, Schweiz, Tyrkiet eller Ukraine.
 Stk. 4. Hvis en sending fødevarer ikke er ledsaget af det krævede eksportcertifikat, eller eksportcertifikatet ikke indeholder de krævede attestationer, udtager Fødevarestyrelsen mistankeprøver af sendingen til analyse for radioaktivitet.
 Stk. 5. Fødevarestyrelsen tilbageholder de i stk. 4 omhandlede fødevarer, indtil Fødevarestyrelsen med baggrund i analyseresultaterne afviser sendingen eller meddeler tilladelse til, at sendingen må frigives.
 Stk. 6. Fødevarestyrelsen fastsætter de nærmere vilkår for foranstaltninger truffet efter stk. 5, herunder for den dokumentation, som den ansvarlige for sendingen skal fremlægge.
Afsnit V Ikke-animalske fødevarer - intensiveret importkontrol i henhold til forordning (EF) nr. 669/2009 Kapitel 36 Diverse tredjelande Forskellige forureninger § 45. Fødevarestyrelsen foretager kontrol og håndhævelse i overensstemmelse med bestemmelserne i forordning (EF) nr. 669/2009 om gennemførelse af Europa-Parlamentets og Rådets forordning (EF) nr. 882/2004 for så vidt angår en mere intensiv offentlig kontrol af visse foderstoffer og fødevarer af ikke-animalsk oprindelse og om ændring af beslutning 2006/504/EF, senest ændret ved Kommissionens gennemførelsesforordning (EU) 2018/1660 om særlige betingelser for import af visse fødevarer af ikke-animalsk oprindelse fra visse tredjelande som følge af risikoen for forurening med restkoncentrationer af pesticider, om ændring af forordning (EF) nr. 669/2009 og om ophævelse af gennemførelsesforordning (EU) nr. 885/2014.
 Stk. 2. Er forhåndsanmeldelse ikke sket rettidig efter § 31, stk. 2, skal den ansvarlige for sendingen sørge for, at sendingen returneres eller destrueres, jf. artikel 19, nr. 2, litra b) i forordning (EF) nr. 882/2004, jf. dog stk. 3.
 Stk. 3. Fødevarestyrelsen kan dog, hvis forhåndsanmeldelsen er styrelsen i hænde senere end fristen i § 31, stk. 2, acceptere forhåndsanmeldelsen som rettidig indsendt og korrekt udfyldt, hvis følgende forudsætninger er opfyldt:
 1) Fejlen skyldes undskyldelige omstændigheder hos importøren eller dennes repræsentant.
 2) Sendingen er intakt, dvs. ikke i mellemtiden blevet opdelt, fortyndet eller på lignende måde forarbejdet.
 3) Sendingen er ikke toldbehandlet.
 4) Sendingen er ikke bragt i omsætning.
 5) Sendingen er ikke omladet til et andet transportmiddel med henblik på transit.
Afsnit VI Overgangsbestemmelser Kapitel 37 Overgangsbestemmelser § 46. Sendinger af karryblade fra Indien kan importeres til og med den 27. februar 2019 forudsat, at sendingerne forlod oprindelseslandet eller det land, hvor sendingen afsendes fra, hvis det ikke er det samme som oprindelseslandet, inden den 8. december 2018, såfremt de opfylder kravene i gennemførelsesforordning (EU) nr. 885/2014 om særlige betingelser for import af okra og karryblade fra Indien og om ophævelse af gennemførelsesforordning (EU) nr. 91/2013, som ændret ved gennemførelsesforordning (EU) 2018/941.
 Stk. 2. Sendinger af vinblade fra Tyrkiet og pitahaya (dragefrugt) fra Vietnam kan importeres til og med den 27. februar 2019 forudsat, at sendingerne forlod oprindelseslandet eller det land, hvor sendingen afsendes fra, hvis det ikke er det samme som oprindelseslandet, inden den 8. december 2018, såfremt de opfylder kravene i forordning (EF) nr. 669/2009, der er gældende indtil den 7. december 2018.
Afsnit VII Straf og ikrafttrædelse m.v.
Kapitel 38 Straffebestemmelser § 47. Med bøde straffes den, der 1) overtræder § 4, stk. 1-4, § 5, § 6, stk. 1 eller stk. 3-5, §§ 7-10, § 11, stk. 1, stk. 2, 2. eller 3. punktum, stk. 3, eller stk. 6, § 12, § 13, stk. 2, § 14, stk. 1 eller stk. 4, § 15, stk. 1, eller stk. 3-5, §§ 16-19, § 20, stk. 3, § 21, stk. 1, §§ 22-24, § 25, stk. 1, § 26, § 27, stk. 3, § 28, stk. 1 eller stk. 4, § 29, § 30, stk. 1 eller stk. 4, § 31, stk. 1, stk. 2, 1. punktum, stk. 3, 1. punktum, stk. 4-5, eller stk. 7, § 32, § 34, § 37, stk. 2, § 38, stk. 1 eller stk. 3-5, § 39, § 42, stk. 2, § 44, stk. 2, § 45, stk. 2, eller 2) tilsidesætter vilkår fastsat i medfør af § 4, stk. 2, 2. punktum, § 6, stk. 6, § 11, stk. 7, § 13, stk. 3, § 15, stk. 6, § 20, stk. 4, § 27, stk. 4, § 28, stk. 5, § 30, stk. 5, § 35, stk. 2, § 37, stk. 3, § 38, stk. 6, § 43, stk. 4, eller § 44, stk. 6.
Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på sundheden eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 48. Medmindre højere straf er forskyldt efter den øvrige lovgivning, straffes med bøde den, der overtræder artikel 1, nr. 3, litra a, 2. pkt., eller nr. 4, 2. pkt., i Kommissionens forordning (EF) nr. 1635/2006 om gennemførelsesbestemmelser til Rådets forordning (EØF) nr. 737/90 om betingelser for indførsel af landbrugsprodukter med oprindelse i tredjelande som følge af ulykken på kernekraftværket i Tjernobyl, ændret ved Kommissionens forordning (EU) nr. 519/2013 om tilpasning af visse forordninger, beslutninger og afgørelser vedrørende frie varebevægelser, frie personbevægelser, retten til fri etablering og til fri udveksling af tjenesteydelser, selskabsret, konkurrencepolitik, landbrug, fødevaresikkerhed og veterinær- og plantesundhedspolitik, fiskeri, transportpolitik, energi, beskatning, statistikker, socialpolitik og beskæftigelse, miljø, toldunion, eksterne forbindelser samt udenrigspolitik og sikkerheds- og forsvarspolitik på grund af Kroatiens tiltrædelse.
 § 49. Medmindre højere straf er forskyldt efter den øvrige lovgivning, straffes med bøde den, der overtræder artikel 2 i Rådets forordning (EF) nr. 733/2008 om betingelser for indførsel af landbrugsprodukter med oprindelse i tredjelande som følge af ulykken på kernekraftværket i Tjernobyl, ændret ved Rådets forordning (EF) nr. 1048/2009 om ændring af forordning (EF) nr. 733/2008 om betingelser for indførsel af landbrugsprodukter med oprindelse i tredjelande som følge af ulykken på kernekraftværket i Tjernobyl.
 Stk. 2. Medmindre højere straf er forskyldt efter den øvrige lovgivning straffes med bøde den, der undlader at efterkomme forbud efter artikel 3, nr. 1, tredje afsnit i den i stk. 1 nævnte forordning.
 § 50. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 669/2009 om gennemførelse af Europa-Parlamentets og Rådets forordning (EF) nr. 882/2004 for så vidt angår en mere intensiv offentlig kontrol af visse foderstoffer og fødevarer af ikke-animalsk oprindelse og om ændring af beslutning 2006/504/EF, senest ændret ved gennemførelsesforordning (EU) 2018/1660 om særlige betingelser for import af visse fødevarer af ikke-animalsk oprindelse fra visse tredjelande som følge af risikoen for forurening med restkoncentrationer af pesticider, om ændring af forordning (EF) nr. 669/2009 og om ophævelse af gennemførelsesforordning (EU) nr. 885/2014:
 1) Artikel 6.
 2) Artikel 7, første afsnit.
 3) Artikel 8, nr. 2, andet afsnit.
 4) Artikel 10.
 5) Artikel 11.
 6) Artikel 12.
 § 51. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens afgørelse 2011/884/EU om beredskabsforanstaltninger vedrørende ikke tilladt genetisk modificeret ris i risprodukter med oprindelse i Kina og om ophævelse af beslutning 2008/289/EF, ændret ved gennemførelsesafgørelse 2013/287/EU om ændring af gennemførelsesafgørelse 2011/884/EU om beredskabsforanstaltninger vedrørende ikke tilladt genetisk modificeret ris i risprodukter med oprindelse i Kina:
 1) Artikel 3, nr. 1-2.
 2) Artikel 4.
 3) Artikel 7.
 § 52. Medmindre højere straf er forskyldt efter den øvrige lovgivning, straffes med bøde den, der overtræder artikel 3 i Kommissionens forordning (EU) nr. 211/2013 om certifikatkrav for import til Unionen af spirer og frø beregnet til produktion af spirer, ændret ved Kommissionens forordning (EU) nr. 704/2014 om ændring af forordning (EU) nr. 211/2013 om certifikatkrav for import til Unionen af spirer og frø beregnet til produktion af spirer.
 § 53. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelse i Kommissionens forordning (EU) nr. 743/2013 om beskyttelsesforanstaltninger over for import fra Tyrkiet af toskallede bløddyr bestemt til konsum, senest ændret ved Kommissionens gennemførelsesforordning (EU) 2017/2369 om ændring af gennemførelsesforordning (EU) nr. 743/2013 om beskyttelsesforanstaltninger over for import fra Tyrkiet af toskallede bløddyr bestemt til konsum for så vidt angår dens anvendelsesperiode:
 1) Artikel 2.
 2) Artikel 3, nr. 1, andet afsnit, og nr. 3.
 § 54. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 884/2014 om indførelse af særlige betingelser for import af visse foderstoffer og fødevarer fra visse tredjelande som følge af risiko for aflatoksinforurening og om ophævelse af forordning (EF) nr. 1152/2009, senest ændret ved forordning (EU) 2016/2106 om ændring af gennemførelsesforordning (EU) nr. 884/2014 med henblik på at indføre særlige importbetingelser for import af krydderier fra Etiopien, jordnødder fra Argentina og hasselnødder fra Aserbajdsjan og om ændring af de særlige betingelser for import af tørrede figner og hasselnødder fra Tyrkiet og jordnødder fra Indien:
 1) Artikel 3.
 2) Artikel 4.
 3) Artikel 5.
 4) Artikel 6.
 5) Artikel 7, nr. 1-4, eller nr. 5, 1. pkt.
 6) Artikel 8, 4. eller 5. afsnit.
 7) Artikel 9, stk. 2, 1. pkt., nr. 3, stk. 4, 2. eller 4. pkt. eller nr. 7.
 8) Artikel 10.
 9) Artikel 11.
 § 55. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EU) 2015/175 om særlige betingelser vedrørende import af guargummi med oprindelse i eller afsendt fra Indien som følge af risikoen for forurening med pentachlorphenol og dioxiner:
 1) Artikel 3.
 2) Artikel 4.
 3) Artikel 5, nr. 1-2, eller nr. 3, 1. pkt.
 4) Artikel 6.
 5) Artikel 7, nr. 1-2.
 6) Artikel 8, nr. 4, 1. pkt.
 7) Artikel 9.
 8) Artikel 10, nr. 1.
 § 56. Medmindre højere straf er forskyldt efter den øvrige lovgivning, straffes med bøde den, der overtræder artikel 2 i Kommissionens gennemførelsesforordning (EU) 2015/943 om beredskabsforanstaltninger, som suspenderer importen fra Nigeria af tørrede bønner, og om ændring af bilag I til forordning (EF) nr. 669/2009.
 § 57. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens gennemførelsesforordning (EU) 2016/6 om særlige importbetingelser for foder og fødevarer, der har oprindelse i eller er afsendt fra Japan efter ulykken på atomkraftværket i Fukushima, og om ophævelse af gennemførelsesforordning (EU) nr. 322/2014, som ændret ved gennemførelsesforordning (EU) 2017/2058 om ændring af gennemførelsesforordning (EU) 2016/6 om særlige importbetingelser for foder og fødevarer, der har oprindelse i eller er afsendt fra Japan efter ulykken på atomkraftværket i Fukushima:
 1) Artikel 3.
 2) Artikel 4.
 3) Artikel 5.
 4) Artikel 6.
 5) Artikel 7.
 6) Artikel 8.
 7) Artikel 9.
 8) Artikel 12.
 9) Artikel 13.
 § 58. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens gennemførelsesforordning (EU) 2017/186 om særlige betingelser for indførsel til Unionen af sendinger fra visse tredjelande på grund af mikrobiologisk kontaminering og om ændring af forordning (EF) nr. 669/2009:
 1) Artikel 3.
 2) Artikel 4.
 3) Artikel 5, nr. 1-3.
 4) Artikel 6.
 5) Artikel 7, nr. 1-2 og nr. 4.
 6) Artikel 9.
 7) Artikel 10, 1. punktum.
 § 59. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens gennemførelsesforordning (EU) 2018/1660 af 7. november 2018 om særlige betingelser for import af visse fødevarer af ikke-animalsk oprindelse fra visse tredjelande som følge af risikoen for forurening med restkoncentrationer af pesticider, om ændring af forordning (EF) nr. 669/2009 og om ophævelse af gennemførelsesforordning (EU) nr. 885/2014:
 1) Artikel 3.
 2) Artikel 4.
 3) Artikel 5, nr. 1-4 eller nr. 6.
 4) Artikel 6.
 5) Artikel 7.
 6) Artikel 8, nr. 5.
 7) Artikel 9.
 8) Artikel 11, nr. 2.
Kapitel 39 Ikrafttrædelse m.v.
 § 60. Bekendtgørelsen træder i kraft den 1. januar 2019.
 Stk. 2. Bekendtgørelse nr. 1025 af 2. juli 2018 om indførsel af fødevarer med særlige restriktioner og om straffebestemmelser for overtrædelse af diverse EU-retsakter ophæves.
Fødevarestyrelsen, den 6. december 2018 Esben Egede Rasmussen / Erik Engelst Bilag 1 Oversigt over animalske fødevarer, hvor Fødevarestyrelsen kan forlange et myndighedscertifikat om radioaktivitet, jf. forordning (EF) nr. 733/2008 Bilag 2 Oversigt over ikke-animalske fødevarer, hvor Fødevarestyrelsen kan forlange et myndighedscertifikat om radioaktivitet, jf. forordning (EF) nr. 733/2008 1) Bekendtgørelsen gennemfører dele af Kommissionens beslutning 2002/251/EF af 27. marts 2002 om beskyttelsesforanstaltninger over for fjerkrækød og visse fiskerivarer og akvakulturprodukter til konsum importeret fra Thailand, EU-Tidende 2002, nr.
L 84, side 77, senest ændret ved beslutning 2003/895/EF, EU-Tidende 2003, nr.
L 333, side 92, Kommissionens beslutning 2002/994/EF af 20. december 2002 om beskyttelsesforanstaltninger over for animalske produkter importeret fra Kina, EU-Tidende 2002, nr.
L 348, side 154, senest ændret ved afgørelse 2015/1068/EU, EU-Tidende 2015, nr.
L 174, side 30, Kommissionens beslutning 2004/225/EF af 2. marts 2004 om beskyttelsesforanstaltninger over for bestemte levende dyr og animalske produkter, der har oprindelse i eller kommer fra Albanien, EU-Tidende 2004, nr.
L 68, side 34, Kommissionens beslutning 2006/27/EF af 16. januar 2006 om særlige betingelser for kød og kødprodukter af dyr af hestefamilien importeret fra Mexico og bestemt til konsum, EU-Tidende 2006, nr.
L 19, side 30, Kommissionens beslutning 2007/82/EF af 2. februar 2007 om beredskabsforanstaltninger, som suspenderer importen fra Republikken Guinea af fiskevarer bestemt til konsum, EU-Tidende 2007, nr.
L 28, side 25, Kommissionens beslutning 2007/642/EF af 4. oktober 2007 om beredskabsforanstaltninger vedrørende fiskevarer importeret fra Albanien og bestemt til konsum, EU-Tidende 2007, nr.
L 260, side 21, Kommissionens beslutning 2008/866/EF af 12. november 2008 om beredskabsforanstaltninger, som suspenderer importen fra Peru af visse toskallede bløddyr bestemt til konsum, EU-tidende 2008, nr.
L 307, side 9, senest ændret ved afgørelse (EU) 2017/1840, EU-Tidende 2017, nr.
L 261, side 24, Kommissionens afgørelse 2010/381/EU af 8. juli 2010 om beredskabsforanstaltninger vedrørende sendinger af akvakulturprodukter importeret fra Indien og bestemt til konsum, EU-Tidende 2010, nr.
L 174, side 51, senest ændret ved afgørelse (EU) 2016/1774, EU-Tidende 2016, nr.
L 271, side 7, Kommissionens afgørelse 2011/884/EU af 22. december 2011 om beredskabsforanstaltninger vedrørende ikke tilladt genetisk modificeret ris i risprodukter med oprindelse i Kina, EU-Tidende 2011, nr.
L 343, side 140, som ændret ved afgørelse 2013/287/EU, EU-Tidende 2013, nr.
L 162, side 10, Kommissionens afgørelse 2013/657/EU af 12. november 2013 om visse beskyttelsesforanstaltninger over for højpatogen aviær influenza af subtype H5N1 til anvendelse i tilfælde af udbrud af denne sygdom i Schweiz og om ophævelse af beslutning 2009/494/EF, EU-Tidende 2013, nr.
L 305, side 19, senest ændret ved afgørelse (EU) 2015/2225, EU-Tidende 2015, nr.
L 316, side 14, Kommissionens afgørelse 2013/764/EU af 13. december 2013 om dyresundhedsmæssige foranstaltninger til bekæmpelse af klassisk svinepest i visse medlemsstater, EU-Tidende 2013, nr.
L 338, side 102, som ændret ved afgørelse 2016/1898/EU, EU-Tidende 2016, nr.
L 293, side 39, Kommissionens afgørelse 2014/88/EU af 13. februar 2014 om midlertidig suspension af importen fra Bangladesh af fødevarer, der indeholder eller består af betelblade (blade af Piper betle), EU-Tidende 2014, nr.
L 45, side 34, senest ændret ved afgørelse 2018/935/EU, EU-Tidende 2018, nr.
L 165, side 40, Kommissionens afgørelse 2014/709/EU af 9. oktober 2014 om dyresundhedsmæssige foranstaltninger til bekæmpelse af afrikansk svinepest i visse medlemsstater og om ophævelse af gennemførelsesafgørelse 2014/178/EU, EU-Tidende 2014, nr.
L 295, side 63, senest ændret ved afgørelse (EU) 2018/1689, EU-Tidende 2018, nr.
L 279, side 39. I bekendtgørelsen er der medtaget visse bestemmelser fra Kommissionens forordning (EF) nr. 1635/2006 af 6. november 2006 om gennemførelsesbestemmelser til Rådets direktiv (EØF) nr. 737/90 om betingelser for indførsel af landbrugsprodukter med oprindelse i tredjelande som følge af ulykken på kernekraftværket i Tjernobyl, EU-tidende 2006, nr.
L 306, side 3, som ændret ved forordning (EU) nr. 519/2013, EU-Tidende 2013, nr.
L 158, side 74,  Rådets forordning (EF) nr. 733/2008 af 15. juli 2008 om betingelser for indførsel af landbrugsprodukter med oprindelse i tredjelande som følge af ulykken på kernekraftværket i Tjernobyl, EU-tidende 2008, nr.
L 201, side 1, som ændret ved forordning (EF) nr. 1048/2009, EU-Tidende 2009, nr.
L 290, side 4, Kommissionens forordning (EF) nr. 669/2009 af 24. juli 2009 om gennemførelse af Europe-Parlamentets og Rådets forordning (EF) 882/2004 for så vidt angår en mere intensiv offentlig kontrol af visse foderstoffer og fødevarer af ikke-animalsk oprindelse og om ændring af beslutning 2006/504/EF, EU-Tidende 2009, nr.
L 194, side 11, senest ændret ved gennemførelsesforordning (EU) 2018/1660, EU-Tidende 2018, nr.
L 278, side 11, Kommissionens forordning (EU) nr. 743/2013 af 31. juli 2013 om beskyttelsesforanstaltninger over for import fra Tyrkiet af toskallede bløddyr bestemt til konsum, EU-Tidende 2013, nr.
L 205, side 1, senest ændret ved afgørelse (EU) 2017/2369, EU-Tidende 2017, nr.
L 337, side 26, Kommissionens forordning (EU) nr. 884/2014 af 13. august 2014 om indførelse af særlige betingelser for import af visse foderstoffer og fødevarer fra visse tredjelande som følge af risiko for aflatoksinforurening og om ophævelse af forordning (EF) nr. 1152/2009, EU-Tidende 2014, nr.
L 242, side 4, senest ændret ved forordning (EU) 2016/2106, EU-Tidende 2016, nr.
L 327, side 44, Kommissionens forordning (EU) 2015/175 af 5. februar 2015 om særlige betingelser vedrørende import af guargummi med oprindelse i eller afsendt fra Indien som følge af risikoen for forurening med pentachlorphenol og dioxiner, EU-Tidende 2015, nr.
L 30, side 10, Kommissionens forordning (EU) 2015/943 af 18. juni 2015 om beredskabsforanstaltninger, som suspenderer importen fra Nigeria af tørrede bønner og om ændring af bilag I til forordning (EF) nr. 669/2009, EU-Tidende 2015, nr.
L 154, side 8, Kommissionens forordning (EU) 2016/6 af 5. januar 2016 om særlige importbetingelser for foder og fødevarer, der har oprindelse i eller er afsendt fra Japan efter ulykken på atomkraftværket i Fukushima og om ophævelse af gennemførelsesforordning (EU) nr. 322/2014, EU-Tidende 2016, nr.
L 3, side 5, som ændret ved forordning (EU) 2017/2058, EU-Tidende 2017, nr.
L 294, side 29, Kommissionens forordning (EU) 2017/186 af 2. februar 2017 om særlige betingelser for indførsel til Unionen af sendinger fra visse tredjelande på grund af mikrobiologisk kontaminering og om ændring af forordning (EF) nr. 669/2009, EU-Tidende 2017, nr.
L 29, side 24 og Kommissionens gennemførelsesforordning (EU) 2018/1660 af 7. november 2018 om særlige betingelser for import af visse fødevarer af ikke-animalsk oprindelse fra visse tredjelande som følge af risikoen for forurening med restkoncentrationer af pesticider, om ændring af forordning (EF) nr. 669/2009 og om ophævelse af gennemførelsesforordning (EU) nr. 885/2014, EU-Tidende 2018, nr. 278, side 7. Ifølge artikel 288 i EUF-Traktaten gælder en forordning umiddelbart i hver medlemsstat.
Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke forordningernes umiddelbare gyldighed i Danmark.
