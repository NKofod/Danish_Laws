I forbindelse med en skatteyders overtagelse af en hidtidig  

 andelslejlighed som ejerlejlighed blev andelsbeviset afhændet til  

 boligforeningen.
Ved udstykningen i ejerlejligheder, der skete på grund af  

 økonomiske vanskeligheder, som nødvendiggjorde en ændring af ejerforholdene,  

 blev lejlighederne udbudt og solgt til samme m2-pris til lejere og  

 andelshavere.
Landsskatteretten havde i en tilsvarende sag fastslået, at der  

 ikke var grundlag for at statuere maskeret udlodning ved salget til  

 andelshaverne.
Afståelsen af andelsbeviset skete med tab.
Under hensyn til de  

 foreliggende omstændigheder meddeltes dispensation efter ligningslovens § 16  

 B, stk. 6, jf. stk. 1.
 En advokat klagede på vegne sin klient over, at Statsskattedirektoratet  

 havde meddelt afslag på en ansøgning om dispensation i medfør af  

 ligningslovens § 16 B, stk. 6, jf. stk. 1, i forbindelse med at klienten  

 havde overtaget en hidtidig andelsbolig som ejerlejlighed og herunder  

 afhændet sit andelsbevis til andelsboligforeningen.
Det var oplyst, at årsagen til, at ejendommen blev udstykket i  

 ejerlejligheder, som herefter blev tilbudt lejlighedernes beboere var, at  

 andelsboligforeningen fik økonomiske vanskeligheder med driften af  

 ejendommen, der nødvendiggjorde en ændring af ejerforholdene.
Det fremgik  

 videre, at lejlighederne blev udbudt og solgt til samme (m2)-pris til såvel  

 de almindelige lejere som andelshaverne.
 Landsskatteretten havde i en tilsvarende sag fastslået, at der ikke  

 fandtes grundlag for at statuere maskeret udlodning ved salget til  

 andelshaverne.
 Advokaten oplyste, at klientens anskaffelsessum for andelsbeviset havde  

 andraget 18.592 kr. og at beviset var afstået til foreningen for 17.928 kr. i  

 forbindelse med klientens overtagelse af andelslejligheden som ejerlejlighed.
 Under hensyn til de i sagen foreliggende omstændigheder fandt  

 Skattedepartementet, at der ville kunne meddeles dispensation efter  

 ligningslovens § 16 B, stk. 6, jf. stk. 1.
