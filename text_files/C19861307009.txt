 I henhold til detailforhandlingsbekendtgørelsens § 9, stk. 4 , skal et  

 levnedsmiddeludsalg, der ønsker at forhandle kød, slagteaffald, fersk fjerkræ  

 eller fersk fisk, som udelukkende modtages som færdigpakkede levnedsmidler,  

 være indrettet med et rum bl.a. til brug ved eventuel genindpakning,  

 indrettet som et tilberedningsrum.
Som det vil være enhederne bekendt, har veterinærdirektoratet tidligere  

 meddelt dispensation fra ovennævnte § 9, stk. 4, ved forhandling af L-mærket  

 kød, slagteaffald og fjerkræ. Veterinærdirektoratet har videre ved skrivelse  

 af 17. oktober 1986 meddelt dispensation ved etablering af lokale ordninger.  

 Under henvisning til ønsker om yderligere liberalisering af forhandlingen af  

 detailpakket, fersk kød m.m. meddeler veterinærdirektoratet efter aftale med  

 miljøministeriet og som en overgangsordning for en eventuel ophævelse af § 9,  

 stk. 4, yderligere dispensation, således at færdigpakket kød m.m. kan leveres  

 fra autoriseret eller godkendt virksomhed.
Gældende dispensationsmuligheder  

 er herefter omtalt i nærværende cirkulære, og veterinærdirektoratets  

 skrivelse af 17. oktober, j.nr.
LK 202-72/84, ophæves.
 Detailforhandlingsvirksomheder, der ikke har tilladelse til tilvirkning,  

 og som ikke indeholder det i § 9, stk. 4, nævnte genindpakningsrum, kan efter  

 konkret ansøgning meddeles godkendelse af den lokale tilsynsmyndighed til  

 detailforhandling af detailpakket kød og slagteaffald på en af de nedenfor  

 under pkt. 1-4 nævnte måder, og yderligere til detailforhandling af  

 færdigpakket fjerkræ og fersk fisk på den under pkt. 1 nævnte måde.
 1. L-mærkningsordningen :
 Den lokale tilsynsmyndighed kan godkende ordninger som dispensation fra §  

 9, stk. 4, hvorefter en detailforhandlingsvirksomhed, der ikke har tilladelse  

 til tilvirkning af levnedsmidler, meddeles godkendelse til forhandling af  

 L-mærket kød , slagteaffald og  fjerkræ . Detailforhandlingen af de L-mærkede  

 produkter skal foregå i henhold til veterinærdirektoratets cirkulærer herom.
 For L-mærket hakket kød og kødfars, herunder rå medisterpølse, er samtidig  

 meddelt dispensation fra detailforhandlingsbekendtgørelsens § 39, stk. 4 (24  

 timers fristen).
Opmærksomheden skal henledes på, at der ikke eksisterer L-  

 mærkningsordning for fisk.
I henhold til fiskeriministeriets bekendtgørelse  

 nr. 155 af 20. april 1983 må tilberedning og pakning af fersk fisk og  

 fiskevarer kun finde sted i en dertil af fiskeriministeriet autoriseret  

 virksomhed, og forsendelse og opbevaring skal ske ved en temperatur, der ikke  

 overstiger 2 grader C.
Under henvisning hertil har fiskeriministeriet  

 erklæret  sig indforstået med, at de lokale tilsynsmyndigheder dispenserer  

  fra detailforhandlingsbekendtgørelsens § 9, stk. 4, også for så  vidt angår  

 fersk fisk detailemballeret i henhold til nævnte  bekendtgørelse nr. 155 og  

 opfyldende de i denne bekendtgørelse  anførte bestemmelser.
Ved meddelelse af  

 en sådan dispensation må der over for detailudsalget præciseres de i nævnte  

 bekendtgørelses § 6, stk. 2, og § 7 anførte regler om forbud mod salg af  

 henholdsvis detailpakninger efter den angivne sidste forbrugsdag og  

 detailpakninger, der er utætte eller beskadigede.
Den i § 39, stk. 4, nævnte  

 salgsfrist (24 timer) for fiskefars og hakket fiskekød er ikke omfattet af  

 nævnte dispensation, og er derfor ufravigelig.
 2. Lokale ordninger mellem to detailforhandlingsvirksomheder:
Den lokale tilsynsmyndighed kan godkende ordninger, som dispensation fra §  

 9, stk. 4, hvorefter en detailforhandlingsvirksomhed, der ikke har tilladelse  

 til tilvirkning af levnedsmidler, meddeles godkendelse til forhandling af  

 detailpakket kød og slagteaffald  tilført fra en anden  

 detailforhandlingsvirksomhed , der er godkendt til sådan tilvirkning.
Ved  

 disse tilladelser må levnedsmiddelkontrolenheden vurdere den pågældende  

 detailforhandlingsvirksomheds muligheder for på en hygiejnisk forsvarlig måde  

 at udvide varesortimentet med de nævnte produkter, ligesom det må sikres, at  

 tilsynsmyndigheden har indseende med levnedsmidlernes tilvirkning og  

 detailemballering, med transport og forhandling samt med aftaler mellem de to  

 virksomheder om eventuel returnering.
Dette opnås bedst, hvor begge  

 detailforhandlingsvirksomheder ligger inden for samme enheds område.
Ved sådanne »lokale« ordninger er  

 detailforhandlingsbekendtgørelsens § 39, stk. 4 (24 timers salgsfristen) for  

 hakket kød m.m. gældende.
Daglig leverance mellem den virksomhed, der  

 tilvirker hakket kød m.m., og den virksomhed, der detailforhandler de  

 pågældende levnedsmidler, er derfor en nødvendighed, og disse ordninger vil  

 derfor normalt alene kunne realiseres, hvor de to virksomheder er placeret  

 tæt ved hinanden.
 Ved godkendelse af sådanne »lokale« ordninger må det præciseres:
at transporten af færdigpakket kød m.m. skal ske i overensstemmelse med  

 reglerne i bekendtgørelse nr. 359 af 28. juni 1979 om transport af kød, at færdigpakninger, hvor emballagen er itugået eller beskadiget, ikke må  

 opbevares i levnedsmiddeludsalget (jfr. § 35, stk. 2) og skal destrueres,  

 medmindre der træffes aftale om returnering inden for den angivne  

 »mindst holdbar til« dato, at færdigpakninger, hvor »mindst holdbar til« datoen ikke er  

 overskredet, kan returneres til leverandøren, såfremt særlig aftale herom er  

 truffet, og på betingelse af, at det sikres, at disse varer indtil  

 returneringen opbevares i overensstemmelse med den angivne  

 opbevaringsforskrift, og at de pågældende levnedsmidler ved returneringen  

 transporteres i overensstemmelse med transportbekendtgørelsens regler.
Ved  

 returnering af færdigpakket hakket kød, kødfars m.m. må opmærksomheden videre  

 henledes på, at der gælder særlige tidsmæssige begrænsninger for anvendelsen  

 af disse produkter.
 at færdigpakninger, hvor »mindst holdbar til« datoen er  

 overskredet, ikke må opbevares i udsalget (jfr. § 35, stk. 2) og skal  

 destrueres eller gøres uegnede til salg.
 3. Ved levering fra hjemmemarkedsgodkendt virksomhed m.m.:
Den lokale tilsynsmyndighed kan godkende ordninger som dispensation for §  

 9, stk. 4, hvorefter en detailforhandlingsvirksomhed, der ikke har tilladelse  

 til tilvirkning af levnedsmidler, meddeles godkendelse til forhandling af  

 detailpakket kød og slagteaffald  tilvirket på en hjemmemarkedsgodkendt  

 kødvarevirksomhed eller en  kommunalt godkendt kødengrosvirksomhed.
Ved  

 ansøgning om sådan tilladelse må levnedsmiddelkontrolenheden vurdere den  

 pågældende detailforhandlingsvirksomheds muligheder for på en hygiejnisk  

 forsvarlig måde at udvide varesortimentet med de nævnte produkter.
Ved en sådan tilladelse er detailforhandlingsbekendtgørelsens § 39 stk. 4  

 (24 timers salgsfristen) for hakket kød m.m. gældende.
Såfremt der i aftalen  

 mellem den tilvirkende og den forhandlende virksomhed indgår levering af  

 hakket kød m.m. (24 timers produkter), vil en tilladelse kun kunne gives,  

 hvor der kan etableres daglig leverance fra den tilvirkende virksomhed.
 Ved godkendelse af sådanne ordninger må det præciseres:
at transporten af færdigpakket kød m.m. skal ske i overensstemmelse med  

 reglerne i bekendtgørelse nr. 359 af 28. juni 1979 om transport af kød, at færdigpakninger, hvor emballagen er itugået eller beskadiget, ikke må  

 opbevares i levnedsmiddeludsalget (jfr. § 35, stk. 2) og skal destrueres,  

 medmindre der træffes aftale om returnering inden for den angivne  

 »mindst holdbar til« dato, at færdigpakninger, hvor »mindst holdbar til« datoen ikke er  

 overskredet, kan returneres til leverandøren, såfremt særlig aftale herom er  

 truffet, og på betingelse af, at det sikres, at disse varer indtil  

 returneringen opbevares i overensstemmelse med den angivne  

 opbevaringsforskrift, og at de pågældende levnedsmidler ved returneringen  

 transporteres i overensstemmelse med transportbekendtgørelsens regler.
Ved  

 returnering af færdigpakket hakket kød, kødfars m.m. må opmærksomheden videre  

 henledes på, at der gælder særlige tidsmæssige begrænsninger for anvendelsen  

 af disse produkter.
 at færdigpakninger, hvor »mindst holdbar til« datoen er  

 overskredet, ikke må opbevares i udsalget (jfr. § 35, stk. 2) og skal  

 destrueres eller gøres uegnede til salg.
 4. Ved levering fra eksportautoriseret virksomhed:
Den lokale tilsynsmyndighed kan godkende ordninger som dispensation for §  

 9, stk. 4, hvorefter en detailforhandlingsvirksomhed, der ikke har tilladelse  

 til tilvirkning af levnedsmidler, meddeles godkendelse til forhandling af  

 detailpakket kød og slagteaffald  tilvirket på en eksportautoriseret  

 virksomhed.
Ved ansøgning om sådan tilladelse må levnedsmiddelkontrolenheden  

 vurdere den pågældende detailforhandlingsvirksomheds muligheder for på en  

 hygiejnisk forsvarlig måde at udvide varesortimentet med de nævnte produkter.
Ved en sådan tilladelse er detailforhandlingsbekendtgørelsens § 9, stk. 4,  

 (24 timers salgsfristen) for hakket kød m.m. gældende.
Såfremt der i aftalen  

 mellem den tilvirkende og den forhandlende virksomhed indgår levering af  

 hakket kød m.m. (24 timers produkter), vil en tilladelse kun kunne gives,  

 hvor der kan etableres daglig leverance fra den tilvirkende virksomhed.
 Ved godkendelse af sådanne ordninger må det præciseres:
at færdigpakninger, hvor emballagen er itugået eller beskadiget eller  

 hvor »mindst holdbar til« datoen er overskredet, ikke må opbevares  

 i levnedsmiddeludsalget og skal destrueres eller gøres uegnede til salg, at der ikke må ske returnering af modtagne varer.
 P.V.V.
