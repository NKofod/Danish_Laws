(Vedligeholdelsescirkulæret) Cirkulærets område § 1.  I medfør af § 5 i lov nr. 228 af 19. maj 1971 om  

 statens byggevirksomhed m.v. fastsættes i dette cirkulære nærmere  

 bestemmelser for det bygningsmæssige tilsyn med statens bygninger og for  

 tilsynet med disses tekniske installationer.
 § 2.  Cirkulærets formål er at sikre et  

 arkitektonisk forsvarligt og et i økonomisk, administrativ og teknisk  

 henseende rationelt vedligeholdstilsyn med alle statens bygninger samt for de  

 fredede og andre bevaringsværdige bygninger at gennemføre et særligt  

 bygningsplejetilsyn.
§ 3.  Cirkulæret gælder også for tilsyn med de  

 friarealer (gårdrum, haveanlæg m.v.), der hører til bygningerne.
Det gælder  

 endvidere for tilsyn med de ruiner, parker, mindesmærker, statuer m.v., som  

 tilhører staten, og som af Byggestyrelsen henlægges under en kgl.  

 bygningsinspektør.
 Stk. 2.  Bygninger, som ejes af selvejende  

 institutioner, hvis driftsudgifter helt eller delvis refunderes af staten,  

 kan efter vedkommende ministeriums bestemmelse underkastes vedligeholdstilsyn  

 efter bestemmelserne i dette cirkulære.
Klassificering af statens bygninger § 4.  Statens bygninger klassificeres i 3 grupper.
 Gruppe 1 omfatter samtlige fredede bygninger samt andre bygninger,  

 der er arkitekturhistorisk værdifulde, er udtryk for værdifuld tidstypisk  

 byggeskik, har særlig historisk eller kulturel værdi, eller som værdifulde  

 elementer i by- og landskabsbilleder har særlig miljømæssig værdi.
 Gruppe 2 omfatter bygninger, der - uden at kunne henføres til  

 gruppe 1 - dog er så værdifulde, at et bygningsfagligt tilsyn er påkrævet.  

 Gruppen omfatter også bygninger, hvis størrelse og anvendelse gør det  

 påkrævet at gennemføre et rationelt tilrettelagt vedligehold.
 Gruppe 3 omfatter bygninger, der hverken kan henføres til gruppe 1  

 eller gruppe 2.
§ 5.  Klassificering af statens bygninger foretages af  

Det permanente Klassificeringsudvalg . Udvalgets formandskab og  

 sekretariat varetages af Byggestyrelsen.
Udvalgets øvrige medlemmer udpeges  

 af Byggestyrelsen, med 1 medlem fra Byggestyrelsen, 2 medlemmer efter  

 indstilling fra Akademirådet og Planstyrelsen samt 2 kgl.  

 bygningsinspektører.
Stk. 2.  Det påhviler vedkommende ministerium,  

 statsvirksomhed eller styrelse at rette henvendelse til udvalget om  

 klassificering af nyopførte eller nyerhvervede bygninger.
Udvalgets adresse  

 er  Byggestyrelsen, Stormgade 10, 1470 København K.
Varetagelse af tilsyn med statens bygninger § 6.  Bygningspleje- og vedligeholdstilsynet med de  

 bygninger, der er klassificeret i gruppe 1, varetages af kgl.  

 bygningsinspektører,  som udpeges af Byggestyrelsen efter forhandling med  

 Akademirådet.
 Stk. 2.  Tilsyn som nævnt i stk. 1 med enkelte bygninger  

 eller grupper af bygninger, kan efter forhandling mellem vedkommende styrelse  

 og Byggestyrelsen i tilfælde, hvor særligt kendskab til bygningerne eller  

 deres funktion har betydning, varetages af en anden arkitekt end en kgl.  

 bygningsinspektør.
 Stk. 3.  Vedligeholdstilsynet med de bygninger, der er  

 klassificeret i gruppe 2, varetages efter vedkommende styrelses  

 bestemmelse enten af en kgl. bygningsinspektør eller af en anden arkitekt,  

 som har afgang fra en af statens arkitektskoler, og som hovedsagelig  

 beskæftiger sig med byggeri.
 Stk. 4.  Vedligeholdstilsynet med de bygninger, der er  

 klassificeret i  gruppe 3, kan efter vedkommende styrelses bestemmelse  

 varetages af brugeren.
Stk. 5.  Ved større bygningskomplekser, hvor der er  

 oprettet eller oprettes særlige driftsforvaltninger, kan vedligeholdstilsynet  

 efter vedkommende styrelses bestemmelse deles mellem den tilsynsførende og  

 driftsforvaltningen.
Det påhviler den tilsynsførende at tage stilling til  

 generelle spørgsmål vedrørende vedligeholdet og tilrettelæggelsen heraf, mens  

 gennemførelsen af og kontrollen med arbejderne varetages af  

 driftsforvaltningen.
Den tilsynsførende har alene ansvaret for de  

 arbejdsområder, der er pålagt vedkommende, men har påtaleret overfor  

 driftsforvaltningen.
En sådan ordning kan ikke etableres for  

 bygningsplejetilsynet, medmindre den kgl. bygningsinspektør samtykker heri.
 § 7.  Følgende styrelser med egen teknisk sagkundskab  

 varetager uanset § 6 tilsynet med egne bygninger, herunder tekniske  

 installationer, efter bestemmelserne i kapitel 4:
 Generaldirektoratet for Danske Statsbaner, Generaldirektoratet for Post-  

 og Telegrafvæsenet, Statens Luftfartsvæsen, Københavns Lufthavnsvæsen,  

 Forsvarets Bygningstjeneste samt Boligministeriets Ejendomsdirektorat.
Stk. 2.  Et af boligministeren nedsat råd vedrørende  

 bygningsplejen på de kgl. slotte m.v. rådgiver Boligministeriets  

 Ejendomsdirektorat ved prioritering af bygningsplejearbejder og valg af  

 eksterne konsulenter til projektering m.v.
Rådets formandskab og sekretariat  

 varetages af Boligministeriets Ejendomsdirektorat.
Rådets øvrige medlemmer  

 udpeges efter indstilling fra Akademirådet, Danske Arkitekters Landsforbund,  

 Miljøministeriet og Ministeriet for Kulturelle Anliggender.
 § 8.  Ved større bygningskomplekser under opførelse  

 eller ombygning kan vedkommende styrelse bestemme, at tilsynet i  

 byggeperioden skal varetages af den arkitekt, der på bygherrens vegne  

 forestår opførelsen eller ombygningen.
 § 9.  For de kirker, som ikke hører under et særligt  

 kirkesyn efter lov om folkekirkens kirkebygninger og kirkegårde, virker de  

 kgl. bygningsinspektører som statens konsulenter i kirkesager i  

 overensstemmelse med Byggestyrelsens instruks af 5. januar 1982 angående de  

 tilsynsførende arkitekters virksomhed som statens konsulenter i kirkesager.
Tilsynets formål § 10.  Bygningsplejetilsynet med de bygninger, der er  

 klassificeret i gruppe 1, skal forebygge, at der sker forringelser af  

 historiske, kulturelle, arkitektoniske eller miljømæssige værdier.  

 Bygningsplejetilsynet skal derfor sikre den længst mulige bevarelse af  

 bygningerne og værdifulde bygningsdele.
Hvor der konstateres fare for  

 nedbrydning af bygningsdele, skal tilsynet sørge for sådanne opmålinger og  

 beskrivelser af de pågældende bygningsdele, at en restaurering af disse vil  

 kunne foretages.
Tilsynet skal også gøre opmærksom på muligheden for at  

 genoprette stedfundne ændringer af værdifulde træk i det arkitektoniske  

 formsprog og stille forslag til nødvendige genopretningsarbejders  

 gennemførelse.
§ 11.  Det almindelige vedligeholdstilsyn med de  

 bygninger, der er klassificeret i gruppe 1 eller gruppe 2, har til formål, at  

 bygningernes arkitektoniske, brugsmæssige og tekniske tilstand opretholdes på  

 den økonomisk mest fordelagtige måde, samt at sikre, at den energimæssige  

 standard om muligt forbedres.
Tilsynet skal således inden for de  

 bevillingsmæssige rammer tage sigte på, at bygningerne såvel udvendigt som  

 indvendigt fremtræder i forsvarlig bygningsmæssig og energiøkonomisk  

 tilstand.
Den tilsynsførende skal også være opmærksom på, om  

 energiforsyningen til stadighed er i overensstemmelse med de retningslinjer,  

 som gælder for statsejede bygninger.
 Stk. 2.  For vedligeholdstilsynet med de bygninger, der  

 er klassificeret i gruppe 3, gælder stk. 1 med de lempelser, der følger af at  

 brugeren kan varetage vedligeholdstilsynet.
§ 12.  Det tekniske tilsyn har til formål at sikre, at  

 installationerne til enhver tid fungerer tilfredsstillende, også i økonomisk  

 og energimæssig henseende.
Det tekniske tilsyn skal omfatte både  

 installationernes vedligeholdstilstand og deres driftsmæssige pasning,  

 herunder indregulering, justering samt rådgivning om ændringer og  

 udskiftningstidspunkter.
Stk. 2.  Den tilsynsførende afgiver indstilling om,  

 hvorvidt det tekniske tilsyn kan varetages af bygningens driftspersonale,  

 eller om der bør antages en særlig sagkyndig tilsynsførende med henblik på  

 vedligehold af tekniske installationer m.v.. I indstillingen bør der i givet  

 fald tages stilling til, om det tekniske tilsyn efter installationernes  

 karakter bør varetages af en rådgivende ingeniør eller kan varetages  

 forsvarligt på anden måde, f.eks. af et servicefirma.
Såfremt vedkommende  

 styrelse herefter ønsker at antage et særligt tilsyn med de tekniske  

 installationer, skal der indgås en aftale bl.a. om tilsynets omfang og  

 hyppighed.
Gennemførelse af tilsynet § 13.  For hver enkelt bygning eller gruppe af  

 bygninger udarbejder den tilsynsførende til styrelsens godkendelse et forslag  

 til fastlæggelse af tilsynshyppigheden - for gruppe 1-bygninger dog mindst  

 een gang årligt - eller et forslag til en egentlig driftsplan.
En driftsplan  

 vil sædvanligvis angå bygningers, bygningsdeles og installationers  

 vedligehold, overvågning, funktion, renhold og pasning.
 § 14.  På de tidspunkter, som er fastlagt om  

 tilsynshyppigheden, skal den tilsynsførende afholde bygningssyn.  

 Endvidere skal den tilsynsførende efter styrelsens anmodning afholde syn  

 ved brugerskifte.
Stk. 2.  Den eller de personer, som har den  

 driftsmæssige forvaltning af bygningen, samt repræsentanter for brugeren skal  

 have adgang til at være til stede ved bygningssynet.
Ved brugerskiftesyn  

 gælder dette sidste såvel den fratrædende som den tiltrædende bruger.
Stk. 3.  I forbindelse med hvert syn udfærdiger den  

 tilsynsførende en rapport om, hvilke vedligeholds- og genopretningsarbejder  

 samt energimæssige forbedringer, der bør udføres.
Rapporten skal indeholde en  

 foreløbig prissætning og en prioritering af arbejderne.
Rapporten sendes til  

 vedkommende styrelse, og når denne har fastsat arbejdernes omfang og  

 rækkefølge samt de økonomiske rammer herfor, skal den tilsynsførende i  

 samarbejde med brugeren tilrettelægge og gennemføre disse arbejder.
Rapporten  

 sendes endvidere til brugeren og andre, som har deltaget i synet.
Hvis  

 bygningen er fredet, sendes rapporten også til Planstyrelsen til foreløbig  

 orientering, idet der før byggearbejders gennemførelse skal indhentes  

 tilladelse fra Planstyrelsen, hvis arbejdet er udover almindeligt  

 vedligehold.
Stk. 4.  Hvis en styrelse ikke i det løbende finansår  

 kan fremskaffe midler til gennemførelse af de arbejder, som er nødvendige for  

 bevarelse eller genopretning af en bygning, der er klassificeret i gruppe 1,  

 skal styrelsen foretage indberetning herom til Byggestyrelsen og - hvis det  

 drejer sig om en fredet bygning - til Planstyrelsen.
Indberetningen skal  

 omfatte styrelsens forslag til arbejdernes prioritering og oplysning om det  

 forventede tidspunkt for de enkelte arbejders udførelse.
Indberetningen skal  

 ledsages af den tilsynsførendes bemærkninger.
 § 15.  Den kgl. bygningsinspektør eller den  

 tilsynsførende arkitekt er over for den styrelse, som på statens vegne  

 varetager ejendommens administration, ansvarlig for udførelsen af hvervet og  

 fører således tilsyn med iværksatte bygningspleje- og vedligeholdsarbejder.
Stk. 2.  Hvis der under udøvelsen af tilsynet  

 konstateres ingeniørmæssige eller andre problemer, der kræver særlig teknisk  

 sagkundskab, og der ikke er etableret tilsyn som nævnt i § 12, stk. 2, kan  

 den kgl. bygningsinspektør eller den tilsynsførende arkitekt efter aftale med  

 vedkommende styrelse tilkalde særligt sagkyndige.
Den pågældende arkitekt  

 koordinerer i sådanne tilfælde arbejdet og står for indsendelse af regninger  

 til styrelsen til anvisning.
 Stk. 3.  Den kgl. bygningsinspektør eller den  

 tilsynsførende arkitekt har til enhver tid adgang til de bygninger m.v., der  

 er undergivet vedkommendes tilsyn.
 § 16.  Hvis den tilsynsførende får kendskab til  

 mangler eller andre væsentlige forhold vedrørende de bygninger, som er  

 omfattet af tilsynet, skal den pågældende, selv om manglerne ikke er af ren  

 bygningsteknisk art og derfor ikke er undergivet den pågældendes ansvar,  

 afgive indberetning herom til vedkommende styrelse.
 § 17.  For de bygninger, som er klassificeret i gruppe  

 3, kan vedkommende styrelse bestemme, at brugeren i konkrete tilfælde skal  

 tilkalde en af de tilsynsførende arkitekter, som er nævnt i § 6, stk. 1 eller  

 3.
Stk. 2.  Brugeren udfærdiger een gang om året en rapport  

 om, hvilke vedligeholdsarbejder m.v., der bør bringes til udførelse.
I  

 rapporten anfører brugeren for hvert enkelt arbejde sit skøn over udgiften.  

 Rapporten sendes til vedkommende styrelse.
Når vedkommende styrelse har taget  

 stilling til rapporten, påhviler det brugeren at sørge for  

 vedligeholdsarbejdernes udførelse inden for det fastlagte bevillingsbeløb.
Stk. 3.  Brugeren må ikke i rapporten medtage arbejder,  

 der omfatter ændringer i bygningens indretning, ydre udformning og  

 konstruktion eller forslag om opførelse af tilbygninger på grunden med eller  

 uden tilknytning til eksisterende bebyggelse.
Sådanne forslag skal af  

 brugeren forelægges særskilt for styrelsen.
Stk. 4.  Styrelsen kan i øvrigt efter forhandling med  

 Byggestyrelsen fastsætte nærmere regler for brugerens varetagelse af  

 vedligeholdstilsynet.
For tjenesteboliger kan Finansministeriet fastsætte  

 særlige regler.
 § 18.  For at opnå et i driftsøkonomisk henseende  

 forsvarligt vedligehold og forbedring af den energimæssige standard kan  

 Byggestyrelsen udsende nærmere retningslinjer for udarbejdelse af  

 driftsplaner og etablering af styringssystemer.
Om- og tilbygninger af gruppe 1-bygninger § 19.  Den kgl. bygningsinspektør forestår  

 hovedistandsættelser og ombygningsarbejder ved de bygninger, der er omfattet  

 af tilsynet.
Endvidere forestår den pågældende mindre tilbygningsarbejder,  

 der griber ind i en bestående bygnings forhold.
 § 20.  Forud for en om- eller tilbygning som nævnt i §  

 19 skal den kgl. bygningsinspektør til brug for styrelsens overvejelser  

 udføre summariske undersøgelser og fremkomme med foreløbige, summariske  

 overslag i en udstrækning, som klarlægger for styrelsen, om det konstaterede  

 lokalebehov (kan) løses ved en om- eller tilbygning.
Honorering af tilsyn og om- og tilbygninger § 21.  Udgifterne til honorering af de kgl.  

 bygningsinspektørers bygningspleje- og vedligeholdstilsyn med gruppe  

 1-bygninger og de kirker, som er omfattet af konsulenthvervet afholdes af  

 Byggestyrelsen.
Honoraret omfatter også ydelserne efter § 20. Øvrige udgifter  

 til tilsyn afholdes af vedkommende styrelse.
Udkast til honoraraftale skal  

 forelægges Byggestyrelsen til godkendelse.
§ 22.  Teknisk rådgivning i forbindelse med  

 ombygnings-, tilbygnings- og hovedistandsættelsesarbejder honoreres af  

 vedkommende styrelse efter de til enhver tid gældende bestemmelser for  

 teknisk rådgivning og bistand.
Byggestyrelsen afgør i tvivlstilfælde, om en  

 ydelse er omfattet af § 20, eller om der er grundlag for særskilt honorering  

 af den tekniske rådgivning og bistand.
Dette vil sædvanligvis være tilfældet:
når byggesagen i henhold til Byggestyrelsens cirkulære nr. 165 af 1.  

 november 1986 om gennemførelse af statslige byggearbejder skal forelægges  

 Byggestyrelsen, eller når der skal tilvejebringes særskilt projektmateriale, eller når arbejdet skal udbydes i licitation, eller når der i øvrigt skal indhentes offentlige myndigheders godkendelse eller  

 tilladelse.
 Stk. 2.  Om- og tilbygningsarbejder samt  

 hovedistandsættelser skal udføres efter de til enhver tid fastsatte regler  

 for statslige byggearbejder, jf. for tiden Byggestyrelsens cirkulære nr. 165  

 af 1. november 1986 om gennemførelse af statslige byggearbejder.
Ikrafttræden § 23.  Dette cirkulære træder i kraft den 1. juli  

 1987. Samtidig ophæves Byggestyrelsens cirkulære nr. 171 af 1. oktober 1981  

 om vedligehold af statens bygninger m.v..
 § 24.  Dette cirkulære omfatter ikke statens bygninger  

 m.v. på Grønland, medmindre dette bestemmes af vedkommende styrelse.
