 På foranledning af en henvendelse angående forpligtelsen til at afgive  

 risikoen i henhold til lov om arbejdsskadeforsikring for det på  

 stiftskassererkontorer ansatte personale til et forsikringsselskab har  

 kirkeministeriet overfor socialministeriet generelt rejst spørgsmål om, i  

 hvilket omfang man for såvidt angår personale ansat i folkekirken kan undlade  

 at afgive risikoen i henhold til loven til et forsikringsselskab.
Socialministeriet har i skrivelse af 31. august 1979 udtalt, at  

 bestemmelsen i lov om arbejdsskadeforsikring § 41, hvorefter staten og  

 kommunerne ikke har pligt til at afgive risikoen efter loven, ikke kan anses  

 at omfatte de i folkekirken ansatte.
Endvidere har socialministeriet henvist  

 til, at de fritagelser, der i medfør af den hidtidige  

 ulykkesforsikringslovgivning er meddelt arbejdsgivere for at afgive risikoen  

 efter ulykkesforsikringslovgivningen, fortsat har gyldighed, medens loven  

 ikke hjemler mulighed for at give yderligere fritagelser for at afgive  

 risikoen.
 Hvilket herved meddeles, idet bemærkes, at folkekirken herefter som hidtil  

 er fritaget for at afgive risikoen i henhold til lov om  

 arbejdsskadeforsikring for nedennævnte personalegrupper til et  

 forsikringsselskab:
Biskopper Provster Tjenestemandsansatte præster Kirkefunktionærer ved de københavnske og frederiksbergske kirker.
 For alle ansatte, der ikke kan henregnes til de nævnte grupper, skal  

 risikoen efter arbejdsskadeforsikringsloven altså afgives til et  

 forsikringsselskab.
 Man skal anmode stiftsøvrigheden om at ville gøre provstiudvalgene og  

 menighedsrådene bekendt med foranstående.
 P.M.V.
