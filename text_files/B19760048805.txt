 I henhold til § 2. stk. 3, nr. 2. i lov nr. 362 af 13. juni 1973 om  

 styrelse af højere uddannelsesinstitutioner som ændret ved lov nr. 328 af 10.  

 juni 1976 fastsættes:
 Kapitel 1. Almindelige bestemmelser om uddannelsens formål, indhold og  

 struktur.
 § 1.  Ved sociologi forstås i denne bekendtgørelse de  

 gren af samfundsvidenskaberne, der består i beskrivelse og analyse af alle  

 former for indbyrdes menneskelige relationer, være sig mellem enkeltindivider  

 eller i og mellem grupper, organisationer og samfund (nationer). Sociologi  

 adskiller sig fra andre samfundsvidenskaber ved at have som mål at opstille  

 begreber og analysemetoder, der kan anvendes på tværs af samfundets opdeling  

 i sektorer (økonomi, politik, uddannelse, sundhedsvæsen m.v.). Det er en  

 central opgave for sociologien at kortlægge og forklare udviklingsprocesserne  

 i det nutidige samfund indenfor den højt industrialiserede del af verden.
§ 2.  Den sociologiske kandidatuddannelse består af en  

 1. og en 2. del.
Hver del afsluttes med en eksamen, 1. og 2. del af den  

 sociologiske kandidateksamen.
Eksamens 1. del skal være bestået, før de  

 studerende kan indstille sig til prøver under 2. del.
Stk. 2.  Den, der har bestået sociologisk  

 kandidateksamen, har ret til at betegne sig candidatus (a) scientiarum  

 socialium (cand. scient. soc.) § 3.  1. del af sociologisk kandidateksamen kan indgå  

 som bifagseksamen i en kombineret uddannelse i den udstrækning, der er adgang  

 til uddannelseskombinationer ved universitetet.
§ 4.  Den sociologiske kandidatuddannelse er normeret  

 til 5 år.
Undervisningen omfatter 30 studieenheder.
Ved en studieenhed  

 forstås mængden af den undervisning, der ydes i 4 ugentlige semestertimer,  

 hvadenten formen er forelæsning, kursus, opgaveskrivning, projektarbejde  

 eller seminar.
 Stk. 2.  1. dels studiet er normeret til 2 år, svarende  

 til 4 semestre, og omfatter ialt 12 studieenheder.
Stk. 3.  2. dels studiet er normeret til 3 år, svarende  

 til 6 semestre, og omfatter ialt 18 studieenheder.
 § 5.  Universitetet fastsætter - inden for  

 bekendtgørelsens rammer og i overensstemmelse med gældende statut - en  

 studieordning med detaljerede regler om den sociologiske kandidatuddannelse.  

 Universitetet udarbejder en skriftlig studievejledning for de studerende.
 Stk. 2.  Inden studieordningen vedtages, skal  

 censorkorpset have adgang til at udtale sig.
 Stk. 3.  Studieordninger har virkning fra den 1.  

 september under forudsætning af, at de er vedtaget mindst 3 måneder forud for  

 dette tidspunkt og er bekendtgjort snarest muligt efter vedtagelsen ved  

 opslag, meddelelse i Universitetsavisen eller på anden af universitetet  

 godkendt måde.
 Stk. 4.  Studieordninger sendes efter vedtagelse til  

 undervisningsministeriet, direktoratet for de videregående uddannelser.
 Stk. 5.  Bestemmelserne om studieordninger gælder også  

 ændringer i sådanne.
Kapitel 2. 1. del.
Studieforløb og eksamensbestemmelser.
 § 6.  Ved 1. dels studiet skal der gives indføring i  

 væsentlige dele af sociologens emneområder og et grundlæggende kendskab til  

 central sociologisk teori.
 Stk. 2.  Der undervises i følgende emneområder:
 1. Sociologisk begrebsdannelse og teori med reference  

 til forskellige systemniveauer.
 2. Sociologiens historie.
 3. Det danske samfunds opbygning og funktionsmåde.
 4. Indføring i sociologiens arbejdsformer, herunder  

 metoder og teknikker.
Stk. 3.  1. dels studiet omfatter såvel mundtlige prøver  

 som skriftlige opgaver.
Til fremlæggelse på seminar skal hver studerende i  

 løbet af 1. dels studiet udarbejde 4 skriftlige opgaver.
En af disse opgaver  

 skal tage udgangspunkt i emneområdet: Sociologisk begrebsdannelse og teori,  

 en skal tage udgangspunkt i emneområdet: Det danske samfunds opbygning og  

 funktionsmåde, og en skal tage udgangspunkt i emneområdet: Indføring i  

 sociologiens arbejdsformer.
Den 4. opgave tilrettelægges således, at den i  

 videst muligt omfang giver en teoretisk sociologisk belysning af konkrete  

 data.
Stk. 4.  Opgaverne efter stk. 3 kan udarbejdes  

 individuelt eller af en gruppe studerende i fællesskab.
Ved drøftelsen af en  

 gruppeopgave på seminaret skal det konstateres, hvilken indsats den enkelte  

 deltager har ydet i arbejdet med opgaven, medmindre dette fremgår af det  

 fremlagte.
Bestemmelse om antallet af deltagere i grupperne fastsættes i  

 studieordningen.
 § 7.  Ved 1. dels studiet fordeles studieenhederne  

 således:
 1. Sociologisk begrebsdannelse og teori tillægges 3  

 studieenheder, der fortrinsvis placeres med een studieenhed i hvert af 1.  

 dels studiets 3 første semestre; een af studieenhederne anvendes til  

 opgaveskrivning.
 2. Sociologiens historie tillægges een studieenhed,  

 der fortrinsvis placeres i studiets 4. semester.
 3. Det danske samfundsopbygning og funktionsmåde  

 tillægges 2 studieenheder, der fortrinsvis placeres med een studieenhed i  

 hvert af studiets 1. og 2. semester; een af studieenhederne anvendes til  

 opgaveskrivning.
4. Indføring i sociologiens arbejdsformer tillægges 4  

 studieenheder, hvoraf een anvendes til opgaveskrivning.
Såvidt muligt  

 placeres een studieenhed i hvert af de to første semestre. og de resterende  

 studieenheder, derunder opgaveskrivningen, i 3. semester.
 5. I 1. dels studiets sidste semester anvendes 2  

 studieenheder til den 4. opgave efter § 6, stk. 3, (teoretisk sociologisk  

 belysning af konkrete data).
 § 8.  Eksamens 1. del består af:
 1. 4 mundtlige prøver, een i hvert af de i § 6, stk.  

 2, nævnte emneområder.
 2. Bedømmelse af hver af de i § 6, stk. 3, nævnte 4  

 skriftlige opgaver.
 3. En afsluttende mundtlig prøve, der tager  

 udgangspunkt i den 4. opgave efter § 6, stk. 3, (teoretisk sociologisk  

 belysning af konkrete data).
Stk. 2.  Bedømmelsen sker efter de fælles bestemmelser  

 om karaktergivningen ved de højere uddannelsesinstitutioner.
Bedømmelsen er  

 individuel.
Der gives karakterer efter 13-skalaen.
Dog kan det bestemmes i  

 studieordningen, at der gives bedømmelsen Bestået/ikke bestået i de  

 skriftlige opgaver i emneområderne: Sociologisk begrebsdannelse og teori, Det  

 danske samfunds opbygning og funktionsmåde og Indføring i sociologiens  

 arbejdsformer.
 Stk. 3.  Ved bedømmelsen medvirker censorer udefra, der  

 er beskikket af direktoratet for de videregående uddannelser: Dog bedømmes  

 den mundtlige prøve i Sociologiens historie og de i stk. 2 nævnte 3  

 skriftlige opgaver af 2 lærere uden medvirken af censorer.
Stk. 4.  Prøver og opgaver kan tages hver for sig.
Kun  

 prøver m.v., der ikke er bestået, kan tages om.
Inden en studerende kan  

 indstille sig til den afsluttende mundtlige prøve, skal han have bestået de i  

 stk. 1, nr. 1 og 2, nævnte prøver og opgaver.
 Stk. 5.  1. del er bestået, når alle prøver og opgaver  

 er bestået, (d.v.s. at den studerende har opnået mindst karakteren 6 eller  

 Bestået ved alle bedømmelser).
 § 9.  Der udstedes bevis for bestået 1. del efter  

 universitetets nærmere bestemmelse.
Stk. 2.  I beviset medtages oplysning om kravene for at  

 bestå.
Der medtages desuden en særlig »eksamenskarakter« og  

 oplysning om, at eksamenskarakteren er et gennemsnit af opnåede karakterer,  

 hvor disse er vægtet efter de forskellige prøvers og opgavers betydning i  

 uddannelsen.
Vægtningen foregår ved, at der beregnes et gennemsnit af:
 1. Gennemsnittet af karaktererne for de mundtlige  

 prøver i emneområderne i § 8. stk. 1, nr. 1, multipliceret med 2.
 2. Karakteren for den 4. opgave efter § 6 stk. 3,  

 (teoretisk sociologisk belysning af konkrete data).
 3. Karakteren for den afsluttende mundtlige prøve.  

 Opgaverne i emneområderne: Sociologisk begrebsdannelse og teori, Det danske  

 samfunds opbygning og funktionsmåde og Indføring i sociologiens arbejdsformer  

 indgår ikke i eksamenskarakteren.
Kapitel 3. 2. del.
Studieforløb og eksamensbestemmelser.
§ 10.  Undervisningen til 2. dels studiet skal som  

 fælles stof omfatte udvalgte dele af sociologiens hovedområder, jfr. de i §  

 6, stk. 2, nævnte emneområder.
Studieordningen udformes således, at der  

 gennem undervisningstilbuddene i det fælles stof gives en alsidig uddybning  

 af sociologiens centrale problemer omfattende såvel makroteori som mikroteori  

 og metode.
 Stk. 2.  Derudover skal særligt studeres en  

 specialeretning, der vælges af den enkelte studerende blandt de emneområder,  

 der er anført på en i studieordningen indeholdt liste over specialeretninger.  

 Der kan gives en studerende tilladelse til at sammensætte specialeretning  

 gennem kombination af dele af de på listen opførte enkelte specialeområder.  

 Valget af specialepensum skal godkendes af den nærmest fagkyndige lærer eller  

 af den lærer, der eventuelt er udpeget som særlig vejleder.
 Stk. 3.  Ved bekendtgørelsens ikrafttræden skal listen  

 over specialeretninger omfatte følgende emneområder:
 1. Samfundsmæssig udvikling, regionalt, nationalt og  

 internationalt.
 2. Familie, opdragelse og uddannelse.
 3. Arbejds- og organisationsforhold.
 4. Offentlig forvaltning, planlægning og styring.
 5. Socialpolitik.
 6. Demografi.
 7. Politisk sociologi.
 8. Social kommunikation.
 9. Teoretisk sociologi.
Stk. 4.  Listen over specialeretninger kan suppleres  

 efter forhandling med den nærmest fagkyndige lærer.
Specialeretninger kan  

 nedlægges med 2 års varsel.
Stk. 5.  Herudover skal hver studerende udarbejde en  

 afhandling om et frit valgt emne inden for sociologi.
Emnevalget skal  

 godkendes af den nærmest fagkyndige lærer eller af den lærer, der eventuelt  

 er udpeget som særlig vejleder.
Stk. 6.  Den studerende skal til forelæggelse på seminar  

 udarbejde mindst 3 opgaver med emner, der er hentet fra det i stk. 1 nævnte  

 fælles undervisningsstof og med emner, der er hentet fra den efter stk. 2  

 valgte specialeretning.
Et af de afholdte opgaveseminarer kan være  

 forberedelse til den i stk. 5 nævnte afhandling.
Stk. 7.  Opgaver og afhandling kan udarbejdes  

 individuelt eller af en gruppe på indtil 5 studerende i fællesskab.
I  

 sidstnævnte fald skal hver enkelts bidrag kunne bedømmes for sig.
 § 11.  6 af 2. dels studiets 18 studieenheder anvendes  

 til undervisning i det i § 10, stk. 1, omhandlede fælles stof, 6  

 studieenheder anvendes til studiet af den efter § 10, stk. 2, valgte  

 specialeretning, og 6 studieenheder anvendes til den i § 10, stk. 5. nævnte  

 afhandling.
 Stk. 2.  Universitetet kan godkende, at studiet af  

 specialeretning erstattes med studier af tilsvarende omfang af emneområder  

 inden for andre uddannelser ved universitetet eller ved en anden højere  

 uddannelsesinstitution.
 § 12.  Eksamens 2. del består af:
 1. 2 prøver i det fælles stof, jfr. § 10, stk. 1.
 2. 1 prøve i den valgte specialeretning.
 3. Bedømmelse af deltagelse i 3 seminarer efter § 10.  

 stk. 6.
 4. Bedømmelse af den i § 10. stk. 5, nævnte  

 afhandling.
5. En afsluttende mundtlig prøve inden for  

 afhandlingens område.
Formen for de i nr. 1 og 2 nævnte prøver fastsættes i  

 studieordningen.
Stk. 2.  Bedømmelsen sker efter de fælles bestemmelser  

 om karaktergivningen ved de højere uddannelsesinstitutioner.
Bedømmelsen er  

 individuel.
Der gives karakterer efter 13-skalaen.
For de i § 10, stk. 6,  

 nævnte seminarer gives dog bedømmelsen Bestået/ikke bestået.
Stk. 3.  Ved bedømmelsen medvirker censorer udefra. der  

 er beskikket af direktoratet for de videregående uddannelser.
Dog bedømmes  

 deltagelsen i opgaveseminarer af en lærer, uden at der medvirker censorer.  

 Den afsluttende mundtlige prøve bedømmes af samme lærere og censorer som  

 afhandlingen.
Stk. 4.  Prøver, opgaveseminarer og afhandling kan tages  

 hver for sig.
Kun prøver m.v., der ikke er bestået, kan tages om.
Inden en  

 studerende kan indstille sig til den afsluttende mundtlige prøve. skal han  

 have bestået de i stk. 1, nr. 1-3, nævnte prøver og opgaveseminarer og have  

 afleveret sin afhandling.
Afhandlingen skal være bedømt, før prøven holdes.
 Stk. 5.  Den sociologiske kandidateksamen er bestået,  

 når den studerende har bestået alle prøver og opgaveseminarer samt  

 afhandlingen (d.v.s. har opnået mindst karakteren 6 eller Bestået ved alle  

 bedømmelser).
 § 13.  Der udstedes bevis for den sociologiske  

 kandidateksamen efter universitetets nærmere bestemmelse.
 Stk. 2.  I beviset medtages oplysning om kravene for at  

 bestå og en særlig eksamenskarakter med tilsvarende oplysning som efter § 9.  

 Eksamenskarakteren beregnes som et gennemsnit af:
 1. Eksamenskarakteren for 1. del.
 2. Gennemsnittet af karaktererne for prøverne i det  

 fælles stof, jfr. § 10, stk. 1.
 3. Karakteren for prøven i specialeretningen.
 4. Karakteren for afhandlingen.
 5. Karakteren for den afsluttende mundtlige prøve.
Kapitel 4. Fælles bestemmelser, overgangs- og ikrafttrædelsesbestemmelser.
 § 14.  I studieordningen fastsættes regler om  

 udpegning af særlig vejleder eller vejledere for den enkelte studerende eller  

 for grupper af studerende i forbindelse med ud arbejdelse af afhandling efter  

 § 10, stk. 5. Til vejleder kan kun udpeges personer, der mindst opfylder  

 kvalifikationskravene for ansættelse som lektor ved universitetet.
 § 15.  Universitetet kan helt eller delvis godkende  

 eksaminer dele af eksaminer eller prøver i enkelte emneområder, der er  

 bestået ved andre inden- eller udenlandske højere uddannelsesinstitutioner,  

 som ækvivalente med de af bekendtgørelsen omfattede eksaminer og/eller prøver  

 m.v.
§ 16.  Når særlige grunde foreligger, kan direktoratet  

 for de videregående uddannelser fravige bestemmelserne i bekendtgørelsen.
Der  

 skal foreligge indstilling fra universitetet.
 § 17.  Bekendtgørelsen har virkning fra den 1.  

 september 1976.
 Stk. 2.  Bekendtgørelse nr. 51 af 29. februar 1972 om  

 magisterkonferens i sociologi og bekendtgørelse nr. 392 af 21. august 1972 om  

 sociologisk kandidateksamen ophæves.
 Stk. 3.  Studerende, der senest 1. september 1975 var  

 indskrevet som studerende til magisterkonferens eller som kandidatstuderende  

 i sociologi, kan fortsætte deres uddannelse efter de i stk. 2 nævnte  

 bestemmelser indtil udgangen af forårssemestret 1980. 1. del af eksamen efter  

 de nævnte bekendtgørelser kan træde i stedet for eksamens 1. del efter denne  

 bekendtgørelse.
