Fremsat den 10. december 2002 af  

 Lone Møller (S),  

 Sophie Hæstorp Andersen (S),  

 René Skau Bjørnsson (S),  

 Poul Qvist Jørgensen (S) og Grete&nbsp  

 ;Schødts (S) Forslag til folketingsbeslutning om autorisationsordning for danske bandagister Folketinget pålægger regeringen inden udgangen  

 af denne folketingssamling at sikre, at professionstitlen »bandagist« kun kan benyttes  

 af personer, der har modtaget autorisation som bandagist fra en offentligt  

 godkendt myndighed.
Bemærkninger til forslaget Uddannelsen til bandagist er en offentligt  

 godkendt mellemlang videregående uddannelse af fem et halvt års  

 varighed.
Uddannelsen omfatter værkstedsteknisk grundskole, tre  

 års medicinsk/teknisk sundhedsuddannelse samt en to-årig  

 turnustjeneste i et bandageri.
Uddannelsen har i dag ikke en autorisationsordning  

 på trods af, at den kan sammenlignes med andre sundhedsuddannelser med  

 autorisationsordning som ergoterapeut, fysioterapeut, sygeplejerske, klinisk  

 diætist, jordemoder, radiograf og bioanalytiker.
Tillige har  

 erhvervsuddannelser som fodterapeut, klinisk tandtekniker, optiker og  

 kontaktlinseoptiker opnået autorisationsordning.
 Bandagistens arbejdsområder er: patientbehandling  

 (undersøgelse, vurdering og vejledning), fremstilling af proteser,  

 fremstilling af bandager til behandling af forskellige lidelser i  

 bevægeapparatet, fremstilling af kosmetiske proteser samt forskning i  

 og udvikling af nye typer bandager og proteser.
 Samtlige danske bandagister arbejder i dag i privater  

 praksis, men tilkaldes i stor udstrækning som ekspert på  

 sygehuse, behandlende institutioner, plejehjem og i patienternes eget hjem.
Bandagisten arbejder ikke som medhjælp for en anden  

 autoriseret sundhedsperson, men foretager selvstændige vurderinger og  

 valg på baggrund af anatomisk, patologisk og biomekanisk viden og  

 kliniske undersøgelsesmetoder.
Det kan f.eks. dreje sig om,  

 hvornår og hvorfor protesen eller bandagen skal udskiftes, og  

 tilpasninger og andet, som ved forkert fremgangsmåde kan have skadelige  

 konsekvenser for patienten.
I lighed med andre sammenlignelige faggrupper sker den  

 første kontakt mellem bandagist og patient via henvisning fra det  

 offentlige sundhedssystem.
Senere i behandlingsforløbet er bandagisten  

 imidlertid ofte den eneste behandler, patienten har kontakt med.
Behandlingen  

 kan i princippet foregå i flere år, uden at den i sin tid  

 ordinerende læge er involveret.
 Derfor er det nødvendigt, at bandagisten har  

 kliniske forudsætninger, der gør det muligt selvstændigt  

 at vurdere, om patientens sygdomsbillede har udviklet sig så meget, at  

 det er relevant at henvise patienten til andre behandlergrupper i  

 sundhedsvæsenet.
Det er vigtigt at understrege, at bandagisttitlen ikke er  

 beskyttet.
Det skaber usikkerhed om, hvem man har med at gøre, ikke  

 mindst for patienterne, de ordinerende læger, andet sundhedspersonale,  

 hospitaler, institutioner og bevilgende myndigheder.
 Der findes på området både bandagister  

 med en mellemlang videregående medicinsk/teknisk sundhedsuddannelse og  

 hjælpemiddelforhandlere med forskellig baggrund.
Der er således et samfundsmæssigt behov for at  

 sikre kvaliteten i de sundhedsfaglige ydelser på dette område ved  

 at etablere en autorisationsordning for bandagister.
En autorisation vil over  

 for brugerne patienterne, sundhedsvæsenet, amterne og de sociale udvalg  

 i kommunerne   udpege de personer, der opfylder de uddannelsesmæssige  

 betingelser for at benytte titlen bandagist og for at udøve  

 sundhedsfaglig virksomhed som sådan.
 Da bandagister ikke er autoriserede, og da bandagister  

 ikke er omfattede af Patientklagenævnets virksomhed, kan patienter ikke  

 gøre behandlingsansvar gældende ad den vej, ej heller kan  

 Sundhedsstyrelsen gribe ind over for personer, der udøver virksomhed  

 til fare for patienterne.
 Samlet vurderer forslagsstillerne, at bandagisternes  

 offentligt regulerede uddannelse, selvstændige faglige virke,  

 omfattende direkte patientkontakt og patientsikkerheden ved de  

 gennemførte behandlingsforløb nødvendiggør en  

 autorisationsordning for bandagister.
 Det er ligeledes et faktum, at bandagister under  

 udøvelse af deres virksomhed kan udgøre en fare for  

 patienterne, idet de på egen hånd træffer beslutninger, som  

 er af væsentlig og afgørende betydning for det bedst mulige  

 behandlingsforløb og -resultat for patienterne.
 En autorisationsordning for bandagister vil  

 betyde:
at patientsikkerheden styrkes, at brugerne   patienterne, sygehusene, amterne og de sociale udvalg i  

 kommunerne   bliver i stand til at udpege de personer, der opfylder de  

 uddannelsesmæssige betingelser for at benytte titlen bandagist og  

 udøve sundhedsfaglig virksomhed som sådan, at bandagister i givet fald vil få en eksplicit fastsat pligt i  

 lovgivningen til at udvise omhu og samvittighedsfuldhed i deres virke som  

 bandagister, at Sundhedsstyrelsen med en autorisationslov får mulighed for  

 at gribe ind over for en bandagists faglige virksomhed i tilfælde af,  

 at den pågældende er misbruger eller psykisk syg eller i  

 øvrigt er til fare for patienterne på grund af kritisabel faglig  

 virksomhed, jf. §§ 4 og 5 i lov om Sundhedsvæsenets centralstyrelse  

 m.v., og at bandagister vil blive omfattet af Sundhedsvæsenets  

 Patientklagenævns kompetence, jf. § 15, stk. 1, i lov om  

 sundhedsvæsenets centralstyrelse.
 Folketinget skal på denne baggrund foreslå  

 regeringen, at der etableres en autorisationsordning for bandagister, hvorved  

 bandagister får en titelbeskyttelse uden forbeholdt  

 virksomhedsområde svarende til den ordning, der er etableret for f.eks.  

 bioanalytikere og radiografer.
Skriftlig fremsættelse Lone Møller Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om  

 autorisationsordning for danske bandagister.
(Beslutningsforslag nr.
B 55).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
