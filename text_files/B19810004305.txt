(Bekendtgørelsen om tekniske  

 hjælpemidler) I medfør af § 35, stk. 1, og §§ 41, 46, 47, 73, 74, 78, 84 og 86 i lov nr.  

 681 af 23. december 1975 om arbejdsmiljø fastsættes:
Område og definitioner § 1.  Bekendtgørelsen omfatter tekniske hjælpemidler,  

 der anvendes ved arbejde eller arbejdsprocesser, hvad enten udførelsen heraf  

 sker for en arbejdsgiver eller ikke.
 Stk. 2.  Undtaget fra bekendtgørelsen er:
 Stk. 3.  Foruden denne bekendtgørelses bestemmelser  

 gælder tillige sådanne regler, som i medfør af anden lovgivning måtte være  

 fastsat for visse arter af tekniske hjælpemidler.
 § 2.  Ved tekniske hjælpemidler forstås i denne  

 bekendtgørelse:
- anvendes ved forarbejdningen af et produkt, - anvendes til frembringelsen af et arbejdsresultat, herunder til  

 transport og opbevaring, eller - tjener til udførelsen af en teknisk proces, og Almindelige bestemmelser § 3.  Tekniske hjælpemidler skal være indrettet og  

 skal anvendes således, at de sikkerheds- og sundhedsmæssigt er fuldt  

 forsvarlige.
Herved skal reglerne i denne bekendtgørelse og de detailregler,  

 der fastsættes for tekniske hjælpemidlers indretning og anvendelse, opfyldes.
 § 4.  Forpligtelserne ifølge denne bekendtgørelse  

 påhviler arbejdsgivere, arbejdsledere og øvrige ansatte, brugere,  

 leverandører, projekterende, reparatører m. fl. efter arbejdsmiljølovens  

 almindelige regler, jfr. § 2 og kapitel 4 i arbejdsmiljøloven.
Indretning Konstruktion, udførelse og udstyr § 5.  Et teknisk hjælpemiddel skal være således  

 konstrueret, udført og udstyret samt holdes i en sådan stand, at det er  

 sikkerheds- og sundhedsmæssigt fuldt forsvarligt.
 § 6.  Et teknisk hjælpemiddel skal være forsvarligt  

 konstrueret og forsvarligt udført af egnede materialer under hensyn til de  

 påvirkninger, som det kan påregnes at blive udsat for, så det har den ud fra  

 sikkerheds- og sundhedsmæssige hensyn fornødne styrke og holdbarhed.
Stk. 2.  Et teknisk hjælpemiddel, hvori der er eller kan  

 opstå tryk, temperaturer, materialespændinger eller andre påvirkninger, som  

 kan forårsage farlige tilstande, skal være således konstrueret og udført  

 eller være forsynet med sådant udstyr til begrænsning af påvirkningerne, at  

 de forsvarlige og eventuelt fastsatte grænser herfor ikke overskrides.
Om  

 nødvendigt skal hjælpemidlet være forsynet med et varslingsudstyr, der  

 automatisk træder i funktion, hvis sådanne grænser overskrides.
§ 7.  I konstruktionen af et teknisk hjælpemiddel skal  

 indgå sikring mod farer ved hjælpemidlet.
Det skal herunder sikres, at Stk. 2.  Hvis fornøden sikring ikke kan opnås gennem  

 konstruktionen, skal den gennemføres på betryggende måde ved afskærmning,  

 udsugning, andet sikkerhedsudstyr eller andre sikkerhedstekniske  

 forholdsregler.
 § 8.  Udrustning for energitilførsel skal være således  

 konstrueret, udført og monteret, at den ikke frembyder fare for sikkerhed  

 eller sundhed.
 § 9.  Et teknisk hjælpemiddel skal være konstrueret,  

 udført og udstyret således, at betjening af det kan udføres uden fare for  

 sikkerhed eller sundhed, og uden at andre udsættes for fare.
 Stk. 2.  For ethvert andet ved hjælpemidlet forekommende  

 arbejde finder stk. 1 tilsvarende anvendelse i det omfang, det er muligt  

 under hensyn til hjælpemidlets art.
§ 10.  Den måde, hvorpå indkobling, styring og  

 afbrydelse af energi til et teknisk hjælpemiddel eller andre former for  

 påvirkning af funktioner eller arbejdsprocesser i dette sker, skal i videst  

 muligt omfang sikre, at der ikke opstår fare for sikkerhed eller sundhed.
Det  

 skal herunder sikres, at betjeningen kan ske under de bedst mulige oversigts-  

 og kontrolforhold, og om nødvendigt skal hjælpemidlet være forsynet med  

 udstyr, som automatisk giver varsel forud for igangsætning, standsning eller  

 andre påvirkninger.
Stk. 2.  Standsning af funktioner eller arbejdsprocesser  

 skal - medmindre afbrydelse af disse kan frembyde fare - kunne ske hurtigt  

 fra hensigtsmæssige steder på eller ved hjælpemidlet.
Hvor sikkerhedsmæssige  

 grunde taler for det, skal standsning kunne indtræde automatisk.
Om fornødent  

 skal standsningen være kombineret med en bremsning.
Stk. 3.  Hvis unormale driftsforhold, herunder  

 variationer eller afbrydelse i energitilførslen til et teknisk hjælpemiddel,  

 kan frembyde fare, skal hjælpemidlet have effektiv sikring herimod.
Om  

 nødvendigt, skal hjælpemidlet være forsynet med automatisk og hensigtsmæssigt  

 virkende varslingsanordning.
 § 11.  Belysning, der er indbygget eller påmonteret et  

 teknisk hjælpemiddel, skal være hensigtsmæssigt udformet, herunder blændfri.
 § 12.  Betjeningsanordninger og styresystemer skal  

 være således konstrueret, udført og udformet, at risiko for utilsigtet eller  

 fejlagtig udløsning, ændring eller standsning af funktioner, hvorved der kan  

 opstå fare, er forhindret eller imødegået.
 Stk. 2.  Betjeningsanordninger skal være let  

 tilgængelige, anbragt og udformet ergonomisk hensigtsmæssigt og være godt  

 belyst.
Særligt udstyr § 13.  Automatisk drevne, styrede eller overvågede  

 tekniske hjælpemidler skal, i det omfang det kan have sikkerhedsmæssig  

 betydning, være udstyret med anordninger til nedregulering af processerne,  

 udkobling af den automatiske styring og udstyr til manuel betjening samt  

 eventuelt nødstop.
 Stk. 2.  Et sådant hjælpemiddel skal desuden være  

 forsynet med anvisninger, diagrammer, planer eller lignende materiale, som i  

 tilfælde af automatikkens svigten eller andre ekstraordinære situationer  

 giver grundlag for fuldt ud at vurdere den sikkerhedsmæssige betydning heraf  

 og at gennemføre de foranstaltninger eller indgreb, som måtte være nødvendige  

 til afværgelse af fare for sikkerhed eller sundhed.
 Stk. 3.  Materialets tekst og de instruktioner, der  

 knytter sig hertil, skal være på dansk, medmindre andet følger af særregler  

 eller bestemmes af direktøren for arbejdstilsynet.
 Stk. 4.  Materialet skal befinde sig på hjælpemidlet  

 eller i tilknytning til dette på en måde, der er hensigtsmæssig for dets  

 anvendelse.
 § 14.  Tekniske hjælpemidler, hvis sikkerhed er  

 afhængig af driftstilstanden, skal i nødvendigt omfang være forsynet med  

 udstyr til overvågning, kontrol og beherskelse heraf.
 Stk. 2.  Overvågnings- og kontrolorganer skal være  

 forsvarligt konstrueret og forsvarligt udført af egnede materialer, så de  

 fungerer pålideligt på en sikkerheds- og sundhedsmæssigt fuldt forsvarlig  

 måde.
Stk. 3.  Overvågnings- og kontrolorganer skal være  

 konstrueret og anbragt således, at de ikke uforsætligt kan bringes ud af  

 indstilling.
Deres visning skal være korrekt, tydelig og godt belyst.  

 Aflæsning og indstilling skal kunne foretages fra et let tilgængeligt sted,  

 og det skal være muligt at foretage nødvendige justeringer eller  

 udskiftninger.
§ 15.  Hvor der ved eller på et teknisk hjælpemiddel  

 skal ske færdsel eller ophold af hensyn til betjening, vedligeholdelse,  

 eftersyn eller anden pasning, skal der indrettes adgangs- og færdselsveje  

 samt arbejdsplatforme i nødvendigt omfang.
Disse skal være således udformet  

 og udført, sikret og belyst, at deres benyttelse er sikkerheds- og  

 sundhedsmæssigt fuldt forsvarlig.
Udformning § 16.  Hvor form eller farve af et teknisk  

 hjælpemiddel eller dele heraf kan have sikkerheds- eller sundhedsmæssig  

 betydning, skal der i videst muligt omfang være taget hensyn hertil.
 § 17.  Markeringsfarver og -symboler skal være  

 tydelige og holdbare, og af hensyn til synsopfattelsen skal der i det hele  

 tilstræbes en hensigtsmæssig form- og farvegivning af hjælpemidlet.
 § 18.  Tilgængelige dele af hjælpemidlet skal, i den  

 udstrækning dets anvendelse efter bestemmelsen tillader det, være udformet  

 således, at skarpe hjørner, kanter, ru overflader o. l., som kan medføre  

 personskade, ikke forekommer.
 Stk. 2.  Udformningen skal så vidt muligt sikre, at  

 hjælpemidlet nemt kan renholdes, og at rengøringen af og ved det kan ske uden  

 fare for sikkerhed eller sundhed.
 § 19.  Et teknisk hjælpemiddel, som må påregnes at  

 kunne blive genstand for flytning, transport, opstilling og montage, skal  

 udformes under hensyn hertil og om nødvendigt forsynes med anordninger,  

 således at flytning m. v. kan ske på sikkerheds- og sundhedsmæssigt fuldt  

 forsvarlig måde.
Opstilling § 20.  Et teknisk hjælpemiddels opstilling skal være  

 sikkerheds- og sundhedsmæssigt fuldt forsvarlig.
Stk. 2.  Det skal herunder påses, at Mærkning og brugsanvisning fra leverandør § 21.  Enhver maskine, der udleveres eller udstilles  

 her i landet, skal være forsynet med fremstillerens eller for importerede  

 maskiners vedkommende importørens navn og adresse eller med anden markering,  

 som gør det let at identificere fremstilleren, henholdsvis importøren.
 Stk. 2.  I det omfang det har sikkerheds- eller  

 sundhedsmæssig betydning, kan der i regler for nærmere angivne arter af  

 tekniske hjælpemidler, jfr. § 32, fastsættes bestemmelser om:
§ 22.  Med leveringen af et teknisk hjælpemiddel skal  

 følge sådan brugsanvisning, som er nødvendig for, at hjælpemidlet kan  

 anvendes, transporteres og opstilles sikkerheds- og sundhedsmæssigt fuldt  

 forsvarligt samt holdes i forskriftsmæssig stand.
Hertil hører fornødne  

 angivelser, planer, diagrammer o. l. for hjælpemidlets indretning og  

 funktion, oplysning om farer eller andre særlige forhold ved hjælpemidlet,  

 herunder begrænsninger i brugen, som kan have betydning for sikkerhed og  

 sundhed i arbejdsmiljøet, og som ikke er almindelig kendt.
Den skal desuden  

 indeholde oplysning om eventuelle særlige sikkerhedsforanstaltninger, som er  

 nødvendige i forbindelse med hjælpemidlets anvendelse, transport, opstilling  

 og vedligeholdelse.
Er personlige værnemidler nødvendige, skal  

 brugsanvisningen give oplysning om disses art og anvendelse, som er i  

 overensstemmelse med de regler, der måtte være givet herom.
Stk. 2.  Brugsanvisningen skal være fyldestgørende og  

 let forståelig for dem, der kan påregnes at skulle benytte den.
Den skal være  

 affattet på dansk, medmindre andet følger af særregler, eller direktøren for  

 arbejdstilsynet tillader eller stiller krav om et andet sprog.
 Stk. 3.  I det omfang, det kan have sikkerheds- eller  

 sundhedsmæssig betydning, skal brugsanvisningen, væsentlige dele heraf eller  

 henvisninger til den være angivet direkte på hjælpemidlet, eller på skilt,  

 opslag eller lignende til opsætning ved dette.
 § 23.  Mærkning efter § 21 og § 22, stk. 3, må ikke  

 fjernes og skal under anvendelsen af det tekniske hjælpemiddel til stadighed  

 holdes tilgængelig og tydelig.
Anvendelse § 24.  Anvendelsen af et teknisk hjælpemiddel skal ske  

 på en sikkerheds- og sundhedsmæssigt fuldt forsvarlig måde.
Ved anvendelse  

 forstås brug af hjælpemidlet med alle hermed forbundne arbejdsfunktioner ved  

 dette, som f. eks. betjening og overvågning, vedligeholdelse, indstilling,  

 rengøring og reparation af hjælpemidlet.
 § 25.  Anvendelse af et teknisk hjælpemiddel, der kan  

 frembyde fare for den, der beskæftiges herved, eller for omgivelserne, må kun  

 ske ved personer, der har den hertil fornødne indsigt, og som er blevet  

 instrueret i nødvendigt omfang.
 § 26.  I det omfang, det har betydning for sikkerhed  

 eller sundhed, skal anvisninger for anvendelsen af et teknisk hjælpemiddel  

 altid findes let tilgængelige ved hjælpemidlet og så vidt muligt være angivet  

 direkte på dette.
 Stk. 2.  Hvis driftsforstyrrelser, svigt af automatik  

 eller andre ekstraordinære situationer ved hjælpemidlet kan bevirke farlige  

 tilstande, skal anvisningerne indeholde advarsel herom og instruktion for,  

 hvilke sikkerhedsforanstaltninger der skal træffes i de pågældende  

 situationer.
 Stk. 3.  Anvisningerne skal være på dansk, medmindre  

 andet følger af særregler, eller sikkerhedshensyn tilsiger anvendelsen af et  

 andet sprog.
§ 27.  Et teknisk hjælpemiddel skal anvendes under  

 hensyn til dets bestemmelse, så heraf følgende begrænsninger ikke overskrides  

 til fare for sikkerhed eller sundhed.
Sikringsdele eller andet  

 beskyttelsesudstyr skal anvendes efter hensigten, og foreskrevne  

 sikkerhedsforanstaltninger skal iagttages.
 Stk. 2.  Anvendelse må ikke ske under forhold og  

 omstændigheder, som frembyder særlig fare, medmindre der er truffet effektive  

 sikkerhedsforanstaltninger herimod.
 § 28.  Igangsætning, standsning, omstyring eller anden  

 ændring eller indgreb i driften eller indstillingen af et teknisk  

 hjælpemiddel skal ske i overensstemmelse med de anvisninger og instruktioner,  

 der er givet herfor, og må kun foretages, når der er skabt sikkerhed for, at  

 det kan ske uden fare.
 Stk. 2.  Hvis der under særlige arbejdsoperationer ved  

 et teknisk hjælpemiddel kan være risiko for, at personer kommer i berøring  

 med farlige dele eller stoffer eller på anden måde bliver udsat for skadelige  

 påvirkninger, skal der træffes effektive foranstaltninger til, at arbejdet  

 kan foregå sikkerheds- og sundhedsmæssigt fuldt forsvarligt.
§ 29.  Et teknisk hjælpemiddels forskriftsmæssige  

 stand under anvendelsen skal sikres gennem passende eftersyn og  

 vedligeholdelse.
Leverandørens anvisninger i så henseende skal følges.
 § 30.  Opstår der fejl eller skade på et teknisk  

 hjælpemiddel, som kan medføre ulykkes- eller sundhedsfare, eller opstår der  

 omstændigheder, der kan betyde, at betjenings-, overvågnings- eller  

 kontrolorganer, hvorpå hjælpemidlets sikkerhed beror, ikke fungerer efter  

 hensigten, skal hjælpemidlet tages ud af drift på en efter forholdene  

 forsvarlig måde, indtil manglerne er afhjulpet.
 § 31.  Hvis brugen af et teknisk hjælpemiddel er  

 forbundet med fare for sikkerhed eller sundhed på grund af mangler ved  

 hjælpemidlet eller andre særlige omstændigheder, skal der, sålænge faren  

 består, være truffet passende foranstaltninger mod, at brug finder sted.  

 Eventuelt skal hjælpemidlet være fjernet fra arbejdsstedet, demonteret eller  

 lignende.
Detailregler og dispensationer § 32.  Direktøren for arbejdstilsynet bemyndiges til,  

 under medvirken af arbejdsmiljørådet, jfr. arbejdsmiljølovens § 66, stk. 1,  

 nr. 3, for enkelte arter af tekniske hjælpemidler at fastsætte detailregler i  

 overensstemmelse med foranstående bestemmelser.
Stk. 2.  I reglerne kan der desuden fastsættes  

 bestemmelser om Stk. 3.  Der kan i reglerne anvendes henvisninger til  

 normer og standarder, når disse angives entydigt, herunder med datering.
 Stk. 4.  Direktøren for arbejdstilsynet kan i reglerne  

 bemyndige tilsynskredsene til i nærmere angivet omfang at tillade afvigelser  

 fra detailreglerne.
 § 33.  Direktøren for arbejdstilsynet udsender  

 anvisninger, hvori der gives nærmere retningslinier for, hvorledes  

 bestemmelser i bekendtgørelsen og detailregler kan opfyldes.
 § 34.  For tekniske hjælpemidler, der tillige er  

 omfattet af anden lovgivning vedrørende indretning og anvendelse af disse,  

 kan der ikke fastsættes regler efter foranstående bestemmelser uden  

 forudgående forhandling med de respektive myndigheder.
 § 35.  Direktøren for arbejdstilsynet kan i det  

 enkelte tilfælde tillade afvigelser fra denne bekendtgørelse, hvor det på  

 grund af hjælpemidlets særlige indretning og anvendelse eller særlige forhold  

 i øvrigt skønnes rimeligt og forsvarligt.
Klageadgang § 36.  Tilsynskredsenes afgørelser kan indbringes for  

 direktøren for arbejdstilsynet inden 4 uger efter, at afgørelsen er meddelt  

 den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
Stk. 3.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
Klage over afgørelser efter arbejdsmiljølovens § 77, stk. 2, har ikke  

 opsættende virkning.
 Stk. 4.  Når særlige grunde taler derfor, kan  

 klagemyndigheden behandle en klage og tillægge denne opsættende virkning,  

 selv om klagen først fremkommer efter udløbet af den frist, der er nævnt i  

 stk. 1 og 2.
Straf § 37.  Med bøde eller hæfte straffes den, der:
Stk. 2.  For overtrædelse af §§ 3, 5-20 og 23-31 kan der  

 pålægges en arbejdsgiver bødeansvar, selv om overtrædelsen ikke kan tilregnes  

 ham som forsætlig eller uagtsom.
For bødeansvaret fastsættes ingen  

 forvandlingsstraf.
 Stk. 3.  For overtrædelser, der begås af aktieselskaber,  

 andelsselskaber eller lignende kan der pålægges selskabet som sådant  

 bødeansvar.
 § 38.  I detailregler efter bekendtgørelsen kan der  

 fastsættes straf for overtrædelse af bestemmelser i disse efter § 84 i  

 arbejdsmiljøloven.
Ikrafttrædelses- og overgangsbestemmelser § 39.  Bekendtgørelsen træder i kraft den 1. juli  

 1981.
 Stk. 2.  Samtidig ophæves følgende bestemmelser, optaget  

 i bekendtgørelse nr. 321 af 21. juni 1977 om regler efter den tidligere  

 arbejderbeskyttelseslovgivning, der med mindre ændringer forbliver i kraft  

 efter arbejdsmiljølovens ikrafttræden:
 Under § 2, nr. 1:
 Lov om almindelig arbejderbeskyttelse, jfr. lovbekendtgørelse nr. 297 af  

 4. juli 1968, som ændret ved lov nr. 330 af 19. juni 1974, § 19, stk. 1-4 og  

 stk. 6-8 samt §§ 20, 21, 22, 23, 25 og 26, stk. 2 og 3.
 Under § 2, nr. 3:
 Lov om arbejderbeskyttelse inden for handels- og kontorvirksomhed, jfr.  

 lovbekendtgørelse nr. 298 af 4. juli 1968, som ændret senest ved lov nr. 153  

 af 31. marts 1973, § 11, stk. 1, for så vidt angår dennes henvisning til  

 foranstående bestemmelser i lov om almindelig arbejderbeskyttelse.
 Under § 2, nr. 4:
 Lov om arbejderbeskyttelse inden for landbrug, skovbrug og gartneri, jfr.  

 lovbekendtgørelse nr. 299 af 4. juli 1968, som ændret senest ved lov nr. 153  

 af 31. marts 1973, § 11, stk. 1-4 og stk. 6-8 samt §§ 12, 13, 14, 15, 17 og  

 18.
 § 40.  Tekniske hjælpemidler, som er taget i brug  

 inden ikrafttrædelsesdatoen, og som opfylder hidtil gældende regler, kan ikke  

 kræves ændret, medmindre de undergår væsentlig reparation, ændring eller  

 ombygning, eller de overlades eller overdrages til brug.
Stk. 2.  Bestemmelsen i stk. 1 kan fraviges i de regler  

 for nærmere angivne arter af tekniske hjælpemidler, som udstedes efter  

 bekendtgørelsen.
Det kan herunder fastsættes, at ibrugværende hjælpemidler  

 skal opfylde reglerne.
