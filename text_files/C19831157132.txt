Udlændingelov 226 8.6.1983 har ændret reglerne for behandling af sager om  

 udlændinges adgang til og forbliven i Danmark.
Der er bl.a. indført adgang  

 til prøvelse ved domstolene af visse administrative afgørelser, og udvisning  

 af udlændinge på grund af kriminalitet kan fremtidig som hovedregel kun ske  

 ved dom for strafbart forhold (§ 49, stk. 1) eller ved rettens godkendelse af  

 udvisning som vilkår for tiltalefrafald (§ 49, stk. 2).
 Efter § 63, stk. 3 finder reglerne om udvisning på grund af strafbart  

 forhold anvendelse i alle sager, der ikke er pådømt i 1. instans ved lovens  

 ikrafttræden den 1.10.1983.
 Opmærksomheden henledes på, at tilsynet med udlændinge indtil den 1.1.1984  

 udfører de opgaver, der påhviler direktoratet for udlændinge, jfr. lovens §  

 64.
 Denne meddelelse har til formål at orientere om de nye regler og  

 foreskriver, at påstand eller vilkår om udvisning indtil videre som  

 hovedregel kun må anvendes med min tilslutning.
 Grundlaget for lovforslaget, der førte til de nye regler , findes i  

 betænkning 968/1982 om udlændingelovgivningen (der henviser til bet. 882/1979  

 om samme emne), og lovforslaget er optaget i FT 1982/83 tillæg A sp. 2027.
 Lovforslaget ændredes en del under behandlingen i Folketinget, hvorom der  

 henvises til retsudvalgets betænkning af 27.5.1983, tilføjelsen af 31.5.1983  

 til retsudvalgets betænkning og tillægsbetænkning af 2.6.1983, der alle  

 optages i tillæg B.
 1.1. Om betingelserne for udvisning på grund af kriminalitet henvises til  

 reglerne i §§ 22-24 og 26.
 Udvisning i medfør af § 24, nr. 5 og § 25, der også kan have  

 lovovertrædelser som grundlag, sker ikke ved dom, men besluttes af  

 direktoratet med adgang til klage og indbringelse for domstolene.
 Som det fremgår af reglerne, er adgangen til at træffe bestemmelse om  

 udvisning på grund af strafbart forhold begrænset dels ved, at kun  

 domfældelse for lovovertrædelser af en vis grovhed kan medføre udvisning og  

 dels ved, at beskyttelsen mod udvisning stiger med graden af den pågældende  

 udlændings tilknytning til Danmark.
 1.1.1. Bødestraf kan ikke medføre udvisning i forbindelse med afgørelsen  

 af en straffesag.
 1.1.2. En udlænding, der ikke har fast bopæl her i landet, kan udvises ved  

 dom for strafbart forhold, dersom han idømmes ubetinget eller betinget  

 frihedsstraf, herunder hæfte, for en lovovertrædelse, der har fængsel i  

 strafferammen (§ 24, 4)).
 Indrejse i strid med et indrejseforbud eller et udvisningstilhold kan  

 således medføre udvisning efter denne regel.
I hidtidig praksis er udvisning især sket efter frihedsstraf - betinget  

 eller ubetinget - for berigelsesforbrydelser, og indenfor særlovgivningen  

 efter frihedsstraf for overtrædelse af lov om euforiserende stoffer og for  

 smugleri, men som regel ellers ikke ved overtrædelse af særlovgivningen,  

 herunder færdselsloven.
Udvisning er sædvanligvis heller ikke sket ved  

 uagtsomme overtrædelser, herunder straffelovens § 241 og § 249.
 I hidtil praksis er udvisning sædvanligvis ikke sket i forbindelse med  

 betinget dom, hvis der er fastsat vilkår om tilsyn.
 Det er forudsat, at hidtidig praksis ikke ændres i skærpende retning.
 1.1.3. Udvisning af udlændinge, der har fast bopæl på grundlag af lovligt  

 ophold, kan kun ske under skærpede betingelser.
1.1.3.1. Udvisning kan ske, når udlændingen idømmes ubetinget  

 fængselsstraf, og retshåndhævelseshensyn taler for udvisningen, og  

 strafferammen er 2 år og derover.
Hvis udlændingen lovligt har boet her i  

 landet i mere end 2 år kan udvisning kun ske, hvis straffen er udmålt til  

 mindst 1 år (§ 24, 2)).
 1.1.3.2. Udvisning kan endvidere ske, når udlændingen idømmes højere straf  

 end hæfte, og der er bestemte grunde til at antage recidivfare (§ 24, 3)).
Lovteksten efterlader tvivl, om også betinget fængselsstraf kan medføre  

 udvisning efter denne bestemmelse.
Bestemmelsen er indføjet under  

 folketingsbehandlingen og stammer fra mindretallets udkast til § 18, nr. 2 i  

 bet. 968/1982, hvor den oprindelige udformning og bemærkningerne s. 173  

 omfattede såvel betingede som ubetingede afgørelser.
Anklagemyndigheden bør  

 indtage det standpunkt, at også betinget dom opfylder betingelserne, men  

 endelig afklaring må afvente domspraksis.
 Medens udvisning i anledning af ordinær berigelseskriminalitet ikke kan  

 ske efter § 24, 2), kan domfældelse for en berigelsesforbrydelse således  

 medføre udvisning, hvis der foreligger den i § 24, 3) beskrevne recidivfare.
 Om hidtidig praksis henvises til bemærkningerne under 1.1.2.
 1.1.3.3. Udlændinge, som bor her i landet med henblik på varigt ophold, og  

 som lovligt har boet her mere end de sidste 4 respektive 7 år, kan kun  

 udvises under de særligt skærpede betingelser, der beskrives i §§ 22 og 23.
 1.2.1. Udtrykket »fast bopæl« indebærer, at turister, besøgende  

 og personer, der f.eks. vagabonderer, ikke opfylder dette kriterium.
Der ligger ikke i dette udtryk et krav om, at udlændingen befinder sig her  

 i landet med henblik på varigt ophold.
Udenlandske studerende vil således  

 kunne opfylde kriteriet, såfremt de opholder sig her med henblik på ikke helt  

 kortvarige studier.
 1.2.2. Hvornår en udlænding er her »med henblik på varigt  

 ophold« fremgår ikke af loven.
 Efter lovens ikrafttræden gives opholdstilladelse med henblik på varigt  

 eller midlertidigt ophold, jfr. § 11, og opholdets art vil fremgå af  

 tilladelsen.
 Ophold i henhold til tidligere meddelte tilladelser må sædvanligvis anses  

 for varigt, såfremt tilladelsen er givet i kraft af ægteskab med en herboende  

 person eller med familiesammenføringsformål.
 Derimod kan udlændinge, der opholder sig her i landet for at modtage  

 undervisning eller i kraft af et ansættelsesforhold eller selvstændig  

 beskæftigelse, og som ikke i øvrigt har særlig tilknytning til Danmark,  

 normalt ikke antages at bo her med henblik på varigt ophold.
 1.2.3. Af lovens § 27 følger, at for statsborgere i et af de nordiske  

 lande skal varigheden af opholdet i relation til § 22 - § 24 altid regnes fra  

 den seneste tilmelding til et dansk folkeregister efter tilflytning fra  

 udlandet.
For andre udlændinges vedkommende regnes tidsrummet enten fra tilmeldingen  

 til folkeregisteret eller, hvis ansøgning om opholdstilladelse er indgivet  

 her i landet, fra tidspunktet for ansøgningens indgivelse.
Oplysning om,  

 hvornår ansøgning er indgivet (jfr. lovens § 27) kan indhentes (eventuelt  

 telefonisk) fra direktoratet for udlændinge, indtil den 1.1.1984 dog fra  

 rigspolitichefen, tilsynet med udlændinge), der også i det omfang, efter § 22  

 - § 24 i loven er fornødent, kan oplyse, om udlændingen bor her i landet med  

 henblik på varigt ophold, eller om udlændingen har opholdstilladelse som  

 politisk flygtning efter lovens § 7 eller § 8.
 Varetægt og strafafsoning indgår ikke i beregningen efter reglerne i § 27,  

 stk.3.
1.3.1. Forskellen i formuleringen af recidivrisikoen i § 24, 3 og § 23, 2)  

 er ikke kommenteret i tilføjelsen til retsudvalgets betænkning, hvorfra den  

 sidste bestemmelse stammer.
Ordlyden antyder, at kravene til recidivrisikoen  

 er større i § 23, 2) end i § 24, 3).
 1.3.2. Udtrykket i § 22, 2): »Vedholdende har begået grov  

 kriminalitet« ledsages af følgende bemærkninger i tilføjelsen til  

 retsudvalgets betænkning:
 »Det følger af bestemmelsen, at et helt enkeltstående forhold ikke i  

 sig selv kan medføre udvisning, medmindre det har strakt sig over længere  

 tid.
På den anden side kan det ikke kræves, at det eller de strafbare forhold  

 har strakt sig over et så langt tidsrum, at det svarer til den pågældendes  

 ophold i Danmark.
Det kan heller ikke kræves, at der foreligger flere domme,  

 hvorved den pågældende er dømt for kriminalitet, men dette vil ofte være  

 tilfældet.
Også flere forhold, der påkendes ved samme dom, kan således være  

 omfattet af undtagelsesbestemmelsen.
Efter ændringsforslaget skal der være tale om »grov  

 kriminalitet«.
Ved fortolkningen af dette udtryk vil det være  

 vejledende, at der efter kortere opholdstid end 7 år stilles krav til længden  

 af den konkret idømte straf, som skal kunne medføre udvisning på grund af  

 gentagelsesrisiko eller af hensyn til retshåndhævelsen.
Man kan dog ikke  

 ubetinget indlægge et krav i undtagelsesbestemmelsen om, at der er idømt  

 straf mindst svarende hertil.
Grovhedskravet må også ses i sammenhæng med  

 antallet af forhold og den periode, i hvilken de er begået.
Som et eksempel på et tilfælde som i sig selv ikke vil være omfattet af  

 bestemmelsen kan nævnes et enkeltstående drab.
Derimod vil udvisning efter  

 ændringsforslaget kunne finde sted, f.eks. hvis den pågældende under opholdet  

 i Danmark har begået flere drab eller drabsforsøg, flere røverier, herunder  

 bankrøveri, flere tilfælde af voldtægt, handel med narkotika, brandstiftelse  

 m.v. også tilfælde af berigelseskriminalitet begået over for en større kreds  

 eller over en lang periode, som det f.eks. kan være tilfældet ved groft  

 bedrageri eller underslæb, vil kunne være omfattet af bestemmelsen.
Men det  

 skal fremhæves, at der, hvor der foreligger flere strafbare forhold, ikke vil  

 kunne stilles krav om, at kriminaliteten er af ligeartet karakter.
Som det fremgår af det anførte, er det ikke muligt mere præcist at  

 fastlægge begrebets indhold.
Der er her tale om en retlig standard, hvis  

 nærmere indhold må fastlægges i domstolenes praksis, og som således vil kunne  

 påvirkes af den almindelige retsfølelse.' 2.1.1. Inden der tages stilling til, om påstand om udvisning skal  

 nedlægges, må anklagemyndigheden foretage en bedømmelse af, hvilken straf der  

 kan ventes idømt, og hvilken strafferamme der er fastsat for den  

 lovovertrædelse, som tiltalen gælder.
Dette er udgangspunktet for vurderingen  

 af, om udvisningspåstand skal nedlægges i sager mod udlændinge, der ikke har  

 fast bopæl her i landet.
 For andre udlændinge skal der tillige ske en fastlæggelse af opholdets  

 varighed og lovlighed.
Bestemmende for, om udvisningspåstand skal nedlægges, er imidlertid ikke  

 blot en konstatering af, at betingelserne i §§ 22-24 er opfyldt.
Der skal  

 desuden indgå en bedømmelse af udlændingens tilhørsforhold til det danske  

 samfund og tages hensyn til, om udvisning må antages at virke særligt  

 belastende.
Opregningen i § 26, 1) -5) er ikke udtømmende.
 2.1.2. Såfremt det er åbenbart, at den sigtede udlænding kun er i landet  

 som turist, på kortvarigt besøgsophold eller lignende, er det ufornødent at  

 indhente oplysninger om hans tilhørsforhold m.v., men i andre tilfælde bør  

 det ved afhøring af udlændingen og denne nærstående personer (navnlig  

 ægtefælle/samlever) snarest muligt søges oplyst, om der foreligger  

 omstændigheder, der efter principperne i § 26 taler imod udvisning.  

 Eventuelle oplysninger herom efterprøves - så vidt muligt uden forsinkelse af  

 straffesagen.
 3. Udvises en udlænding ved dom, skal dommen indeholde  

 bestemmelse om indrejseforbudets varighed (§ 49, stk. 1, sidste pkt.).
Efter den hidtidige administrative praksis er indrejseforbud (eller  

 udvisningstilhold) ved udvisning på grund af strafbart forhold meddelt for 5  

 år.
Ved ubetingede fængselsstraffe fra 1 til 2 års fængsel (ved overtrædelse  

 af straffelovens § 191 og af lov om euforiserende stoffer dog fra 4 måneder  

 til 1 års fængsel) er forbudet normalt meddelt for 10 år.
Ved fængselsstraffe  

 over 2 års fængsel (ved overtrædelse af straffelovens § 191 dog over 1 års  

 fængsel) er forbudet meddelt for bestandig.
 Justitsministeren har nævnt, at det tilkommer domstolene at fastlægge  

 praksis med hensyn til varigheden af indrejseforbud, og at man for så vidt  

 angår administrative afgørelser vil søge den gældende praksis opretholdt.
 Tidsbegrænses indrejseforbudet, skal det udløbe den 1. januar eller 1.  

 juli, jfr. § 32, stk. 1.
 4. Som supplement til retsplejelovens regler om  

 varetægt indeholder loven i § 35 en særlig adgang til varetægtsfængsling af  

 udlændinge uden fast bopæl i landet samt udlændinge, der er indrejst i strid  

 med et indrejseforbud.
5. Efter lovens § 49 afgør anklagemyndigheden, om  

 udvisningspåstand nedlægges, og det er i bemærkningerne forudsat, at den  

 lokale anklagemyndighed tager stilling til spørgsmålet, og at direktoratet  

 for udlændinge yder den fornødne vejledning.
Dette indebærer, at kompetencen  

 til at påstå udvisning følger kompetenceordningen for så vidt angår  

 tiltalerejsning/tiltalefrafald.
 Sager mod udlændinge ekspederes i samråd med direktoratet for udlændinge.
5.1. Politikredsen underretter direktoratet for udlændinge om sigtelse mod  

 en udlænding for forhold med fængsel i strafferammen, der kan ventes at  

 medføre frihedsstraf, betinget eller ubetinget.
Dette gælder dog ikke, hvis  

 det er åbenbart, at udvisning ikke bør ske efter hidtidig praksis, som  

 beskrevet under pkt. 1.1.2.
 5.2. Oplysninger om udlændingens eventuelle opholdsvilkår og personlige  

 forhold kan rekvireres hos direktoratet - også telefonisk.
 5.3. Under forudsætning af, at der er grundlag for en sanktionspåstand,  

 der gør påstand om udvisning mulig efter §§ 22-24, forelægger politimesteren  

 sagen eller et resumee af sagen for direktoratet for udlændinge til udtalelse  

 med oplysning om sigtelsen.
6.1. I sager mod udlændinge med fast bopæl anvendes påstand om udvisning  

 indtil videre kun med Rigsadvokatens samtykke.
Det samme gælder udvisning som  

 vilkår for tiltalefrafald.
 I andre tilfælde afgøres spørgsmålet, om udvisning skal påstås, af den,  

 der har tiltalekompetencen.
 I tvivlstilfælde sker forelæggelse i overensstemmelse med nedenstående  

 regler.
6.2.1. Finder direktoratet og/eller politimesteren i sager mod udlændinge  

 med fast bopæl, at der bør nedlægges påstand om udvisning, afgiver  

 politimesteren indstilling herom med fremsendelse af sagens akter gennem  

 vedkommende statsadvokat.
I indstillingen anføres den eller de bestemmelser,  

 der påberåbes, og påpeges de omstændigheder  

 (retshåndhævelseshensyn,recidivrisiko, grov/vedholdende kriminalitet), som  

 kan være af betydning.
Om fornødent bør indstillingen tillige indeholde en  

 vurdering af, i hvilket omfang de i lovens § 26 nævnte faktorer taler imod  

 udvisning.
 Går indstillingen ud på, at der skal nedlægges påstand om udvisning, bør  

 der endvidere tages stilling til indrejseforbudets varighed, jfr. pkt.3.
 Er statsadvokaten enig med direktoratet i, at påstand om udvisning ikke  

 bør nedlægges, er forelæggelse for Rigsadvokaten ufornøden.
 6.2.2. I arrestantsager sker forelæggelsen samtidig med, at  

 retsmødebegæring eller anklageskrift fremsendes til retten.  

 Retsmødebegæringen eller anklageskriftet kan - med forbehold om  

 Rigsadvokatens tilslutning - indeholde påstand om udvisning.
6.2.3. Indstillinger om udvisning ekspederes hurtigst muligt.
Med henblik  

 på at undgå dobbeltarbejde ledsages indstillingen af et kortfattet referat,  

 der opstilles som vist på bilaget.
6.3. I sager, der ønskes anket af direktoratet, forelægges spørgsmålet om  

 anken eller - i hastende tilfælde - ankens opretholdelse for Rigsadvokaten.  

 Dommen fremsendes gennem statsadvokaten hertil i to eksemplarer.
Med henblik  

 på at sikre hurtig underretning til direktoratet har dommerforeningen givet  

 tilsagn om, at kopi af afgørelsen tilsendes direktoratet direkte fra retten.
 Ved sagens fremsendelse til retten anmodes retten om at tilsende  

 direktoratet udskrift af dommen.
 7.1. Udvisning ved dom kan senere ændres af retten i medfør af § 50.
 7.1.1. I sager, hvor der ikke er indtrådt væsentlige ændringer i  

 udlændingens forhold, henleder politimesteren rettens opmærksomhed herpå og  

 påstår begæringen afvist.
 7.1.2. Skønner politimesteren, at begæringen bør realitetsbehandles,  

 finder retningslinierne under afsnit 5. og 6. tilsvarende anvendelse.
 7.2. Følger afgørelsen ikke anklagemyndighedens påstand, afgøres  

 kærespørgsmålet som nævnt under 6.3.
 8. Opmærksomheden henledes på, at  

 udvisningsspørgsmålet bør overvejes i allerede rejste sager mod udlændinge,  

 der ikke pådømmes i 1. instans inden den 1.10.1983.
 I sager, der er pådømt i 1. instans inden 1.10.1983, nedlægges  

 udvisningspåstand ikke, idet udvisning kan ske efter reglerne i 1973-loven,  

 og afgørelsen indbringes for domstolene i medfør af § 65. Disse sager udføres  

 i retten af personale fra tilsynet i samarbejde med statsadvokaten og mig.
 Per Lindegaard.
