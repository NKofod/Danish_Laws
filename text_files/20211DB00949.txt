Betænkning afgivet af Udlændinge- og Integrationsudvalget den 17. maj 2022 Betænkning over Forslag til folketingsbeslutning om at give humanitært ophold til mennesker på flugt på grund af ekstreme klima- og miljøforandringer [af Sikandar Siddique (FG) m.fl.]:
1. Indstillinger Et flertal i udvalget (udvalget med undtagelse af EL og FG) indstiller beslutningsforslaget til forkastelse ved 2. (sidste) behandling.
 Et mindretal i udvalget (EL) vil stemme hverken for eller imod beslutningsforslaget ved 2. (sidste) behandling.
 Et andet mindretal i udvalget (FG) indstiller beslutningsforslaget til vedtagelse uændret.
 Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget mener, at det ikke er omkostningsfrit at tage imod flygtninge.
Det er de store problemer med integrationen i Danmark et tydeligt eksempel på.
I Danmark findes flere områder, hvor udlændinge lever adskilt fra resten af samfundet.
I disse parallelsamfund er social kontrol, lav tilknytning til arbejdsmarkedet og høj kriminalitetsrate en del af hverdagen.
Derfor mener Venstre, at der skal være styr på de nuværende udfordringer med integrationen, før det er forsvarligt, at Danmark tager imod yderligere 500 flygtninge om året.
Derudover mener Venstre, at globale udfordringer kræver globale løsninger.
Derfor ønsker Venstre at lave globale grønne aftaler, der gør udviklingslande i stand til at håndtere klimaforandringerne og til at forebygge fremtidige klimaudfordringer.
Venstre mener ikke, at det løser nogen af disse problemer at tage imod 500 klimaflygtninge.
 Derfor stemmer Venstre imod beslutningsforslaget.
Dansk Folkeparti Dansk Folkepartis medlemmer af udvalget bemærker, at forslagsstillerne har til hensigt at give humanitær opholdstilladelse til 500 klimamigranter.
DF bemærker, at vi i Danmark har store problemer med indvandringen fra ikkevestlige lande, herunder navnlig indvandringen fra MENAPT-landene.
DF mener på den baggrund, at problemerne med denne gruppe bør løses, forinden Danmark overvejer at give opholdstilladelse til flere migranter fra denne region.
 DF kan på den baggrund ikke støtte beslutningsforslaget.
3. Udvalgsarbejdet Beslutningsforslaget blev fremsat den 22. februar 2022 og var til 1. behandling den 31. marts 2022. Beslutningsforslaget blev efter 1. behandling henvist til behandling i Udlændinge- og Integrationsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 1 møde.
Bilag Under udvalgsarbejdet er der omdelt 1 bilag på beslutningsforslaget.
Bjørn Brandenborg (S) Birgitte Vind (S) Camilla Fabricius (S) fmd.
Thomas Jensen (S) Kasper Sand Kjær (S) Julie Skovsby (S) Lars Aslan Rasmussen (S) Rasmus Horn Langhoff (S) Rasmus Stoklund (S) Carl Valentin (SF) Halime Oguz (SF) Anne Sophie Callesen (RV) Kathrine Olldag (RV) Pernille Skipper (EL) Rosa Lund (EL) Sikandar Siddique (FG) Mads Fuglede (V) Anne Rasmussen (V) Heidi Bank (V) Erling Bonnesen (V) Marlene Ambo-Rasmussen (V) Morten Dahlin (V) Pia Kjærsgaard (DF) nfmd.
Morten Messerschmidt (DF) Peter Skaarup (DF) Marcus Knuth (KF) Rasmus Jarlov (KF) Pernille Vermund (NB) Carsten Kissmeyer (V) Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
