I forbindelse med overenskomsterne i 1983 er der med virkning fra 1. april  

 1984 indgået aftale mellem bl.a. finansministeriet og Danmarks Jurist- og  

 Økonomforbund om vederlag til politifuldmægtige i forbindelse med deltagelse  

 i weekendvagter.
Aftalen fremgår af protokollatet af 16. januar 1984, der er  

 vedlagt finansministeriets cirkulærskrivelse af 20. januar 1984.
 Finansministeriet har overfor justitsministeriet oplyst, at en tilsvarende  

 aftale vil blive indgået for så vidt angår de tjenestemandsansatte  

 politifuldmægtige, politiassessorer og vicepolitimestre.
 Der vil herefter med virkning fra 1. april 1984 blive ydet vicepolimestre,  

 politiassessorer og politifuldmægtige, der deltager i vagter, vederlag efter  

 følgende retningslinier:
1. For politikredsene 1-8 ydes i alt 1.500 kr. pr.  

 vagtperiode.
I dette beløb er inkluderet betaling for alt arbejde i  

 forbindelse med vagten.
Der gives 1 dags afspadsering pr. vagtperiode.
En  

 vagtperiode skal for at berettige til det ovennævnte vederlag og afspadsering  

 udgøre to sammenhængende døgn.
Ved kortere eller længere vagtperioder ydes  

 der forholdsmæssigt vederlag og forholdsmæssig afspadsering.
 Justitsministeriet skal herefter anmode om, at der for så vidt angår  

 kredsene 1-8 ved udgangen af hver måned sker indberetning til  

 rigspolitichefen om, hvem der har haft vagt i den pågældende måned og om  

 vagtperiodens længde.
2. Til vicepolitimestre, politiassessorer og  

 politifuldmægtige i de øvrige kredse vil der blive ydet et årligt tillæg på  

 12.000 kr., til vicepolitimestre, politiassessorer og politifuldmægtige i  

 Odense og Århus dog 6.000 kr. pr. år.
I de nævnte beløb er inkluderet  

 betaling for 2 timers arbejde i forbindelse med vagten.
Der gives 1 dags  

 afspadsering pr. vagtperiode, såfremt denne udgør to sammenhængende døgn.
Ved  

 kortere eller længere vagtperioder gives der forholdsmæssig afspadsering.
 Til ansatte med reduceret tjenestetid vil der blive ydet forholdsmæssigt  

 tillæg.
 Såfremt der ved et embede er vicepolitimestre, politiassessorer eller  

 politifuldmægtige, der ikke deltager i vagtordningen, bedes dette senest 6.  

 april 1984 indberettet til rigspolitichefen.
 Henvendelse om eventuelle tvivlsspørgsmål kan rettes til fuldmægtig Ida  

 Heide-Jørgensen, telefon 01-120906, lokal 2855.
 P.M.V.
 E.B.
Peter Rhedin Til politiet.
 Genpart:
Rigspolitichefen og videre foranstaltning.
 P.M.V.
 E.B.
