Bekendtgørelse om ændring af bekendtgørelse om personel i redningsberedskabet § 1 I bekendtgørelse nr. 41 af 21. januar 1998 om personel i redningsberedskabet, som senest ændret ved bekendtgørelse nr. 331 af 30. marts 2012, bekendtgørelse nr. 154 af 12. februar 2013, bekendtgørelse nr. 1481 af 19. december 2014 og bekendtgørelse nr. 1843 af 18. december 2015 foretages følgende ændringer:
 1. Bekendtgørelsens titel affattes således:
»Bekendtgørelse om personel i redningsberedskabet m.v.« 2. Indledningen affattes således:
»I medfør af § 19, § 48, § 50, stk. 3, § 51, stk. 1, § 51 a, stk. 1, § 52, § 53, stk. 2, § 54, § 55 og § 61, stk. 1, i beredskabsloven, jf. lovbekendtgørelse nr. 660 af 10. juni 2009, som ændret ved lov nr. 514 af 26. maj 2014, fastsættes:« 3. I § 1 indsættes som stk. 2:
»Stk. 2. Bekendtgørelsen finder endvidere anvendelse på medlemmer af ungdomsbrandkorps.« 4. Efter § 28 a indsættes i kapitel 5:
»Medlemmer af ungdomsbrandkorps § 28 b.
Beredskabsstyrelsen fastsætter indholdet af og bestemmelser for uddannelse af medlemmer af ungdomsbrandkorps.« 5. I § 29 indsættes som stk. 7:
»Stk. 7. Beredskabsstyrelsen fastsætter bestemmelser om statens tilskud til kommunerne til uddannelse af medlemmer af ungdomsbrandkorps og kan afholde udgifter i den forbindelse.« 6. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 1. september 2016.
