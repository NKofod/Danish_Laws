Bekendtgørelse om rådgivning  

 før straffuldbyrdelsens iværksættelse I medfør af § 7, stk. 2, og § 105, stk. 2, i lov nr. 432 af 31. maj  

 2000 om fuldbyrdelse af straf m.v. fastsættes:
 § 1. En person, der er idømt  

 fængselsstraf eller forvaring, har også før  

 straffuldbyrdelsens iværksættelse ret til at få  

 nærmere rådgivning hos kriminalforsorgen om sine  

 arbejdsmæssige, uddannelsesmæssige, sociale og personlige forhold  

 i forbindelse med fuldbyrdelsen, jf. straffuldbyrdelseslovens § 7, stk.  

 1.
 Stk. 2. Rådgivning af dømte, der er på  

 fri fod efter dommen, ydes af kriminalforsorgens afdeling i det område,  

 hvor den dømte har bopæl eller opholder sig, eller af den  

 institution, hvor den dømte skal udstå fængselsstraf eller  

 forvaring.
 Stk. 3. Rådgivning af dømte, der allerede  

 udstår fængselsstraf eller forvaring eller er  

 varetægtsfængslet efter dommen, ydes af det personale, der er  

 tilknyttet den institution, hvor den pågældende er anbragt.
 § 2. Bekendtgørelsen træder i kraft den 1. juli  

 2001.
