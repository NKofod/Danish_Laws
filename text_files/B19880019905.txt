I medfør af § 7 b og § 19, stk. 3, 4 og 5, i lov om veterinærvæsenet samt om udøvelse af dyrlægegerning, jf. lovbekendtgørelse nr. 312 af 25. juni 1980, og efter forhandling med  

 miljøministeren fastsættes:
 § 1.  Fisk, der indeholder lægemidler eller andre  

 tilførte biologisk virksomme stoffer, må ikke aflives med henblik på  

 anvendelse til menneskeføde.
§ 2.  En dyrlæge, der har ordineret behandling af fisk  

 med et af de i § 1 nævnte stoffer, skal, såfremt Veterinærdirektoratet har  

 fastsat en tilbageholdelsestid for det pågældende stof, jf. § 4, skriftligt  

 give ejeren meddelelse om den af Veterinærdirektoratet fastsatte  

 tilbageholdelsestid mellem tilførslen af stoffet og aflivningen.
Kopi af den  

 udleverede meddelelse skal opbevares af dyrlægen i mindst 1 år.
 § 3.  Fisk aflivet inden udløbet af den i § 2 nævnte  

 tilbageholdelsestid må ikke overdrages med henblik på anvendelse til  

 menneskeføde.
 Stk. 2.  Ved overdragelse af levende fisk, der er  

 omfattet af en tilbageholdelsesfrist, jf. § 2, skal overdrageren give en  

 skriftlig meddelelse til erhververen om den fastsatte tilbageholdelsestid.
 § 4.  Veterinærdirektoratet kan fastsætte  

 tilbageholdelsestider vedrørende de i § 1 nævnte stoffer.
 Stk. 2.  Veterinærdirektoratet fastsætter efter  

 forhandling med Fiskeriministeriets Industritilsyn regler om udtagelse af  

 stikprøver til kontrol med overholdelse af reglerne i denne bekendtgørelse og  

 om betaling for denne kontrol.
 § 5.  Overtrædelse af bestemmelserne i §§ 1-3 straffes  

 med bøde.
Stk. 2.  Bødeansvar for overtrædelse af §§ 1 og 3 kan  

 pålæggges, selv om overtrædelsen ikke kan tilregnes den pågældende som  

 forsætlig eller uagtsom.
For sådant bødeansvar fastsættes ingen  

 forvandlingsstraf.
 § 6.  Bekendtgørelsen træder i kraft den 1. maj 1988.
