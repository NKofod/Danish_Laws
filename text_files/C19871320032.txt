Der er vedtaget nye avlskontrolregler til ikrafttræden 1. juni 1987. I  

 reglerne er tilføjet en bestemmelse om nøgen bygbrand.
Forfrugtbestemmelserne  

 og marknormerne for anden art og sort er ændret, og der er foretaget en  

 ændring vedrørende flyvehavre i byg og hvede.
Instruktion for  

 markkontrollører af sædekorn er ajourført tilsvarende.
 Frøkontrolkommissionens kontaktudvalg for sædekorn og statsfrøkontrollen  

 har revideret reglerne for avlskontrol og certificering af sædekorn samt af  

 instruktion for markkontrollører af sædekorn, som begge har været gældende  

 fra juni 1985.
Avlskontrolreglerne er vedtaget af frøkontrolkommissionen og godkendt af  

 landbrugsministeriet til at træde i kraft den 1. juni 1987. Instruktion for  

 markkontrollører er gældende fra samme dato.
Der vedlægges et eksemplar af  

 hver.
Revisionen omfatter en del redaktionelle ændringer.
De vigtigste  

 regelændringer og tilføjelser er følgende:
Regler for avlskontrol og certificering af sædekorn Pkt. 2.3, nr. 2 I dette punkt er tilføjet en bestemmelse vedrørende forekomst af nøgen  

 brand i sædekorn af byg.
Prøver af udsædspartier af F-materiale og præ-basissæd skal i  

 kontrolmarken undersøges for forekomst af nogen brand i 10.000 planter.
Ved  

 fund af 1 eller flere planter angrebet af nøgen brand (brandplanter) kan  

 avlen på partiet kun godkendes til forsegling som sædekorn, hvis de  

 fremstillede partier bejdses mod nøgen brand.
Pkt. 3.1, nr. 1 og 2 Tilføjelse om, hvilke arealer der skal besigtiges af officielle  

 kontrollører, og hvilke der må besigtiges af autoriserede kontrollører.
Pkt. 3.3 Tilføjelse om statsfrøkontrollens stikprøvebesigtigelse, efterkontrol.
Pkt. 6.1, nr. 1 Tilføjelse med bestemmelser om forfrugt, der hidtil kun er fremgået af  

 avlskontraktformularerne.
 Punktet om forfrugt i de ny avlskontraktformularer (statsfrøkontrollens  

 meddelelse 88-87 af 15. januar 1987), der skal anvendes fra 1. juli 1987, er  

 udformet som i pkt. 6.1.
 Efter de hidtil anvendte avlskontraktformularer kunne firma og avler for  

 alle arter og kategorier aftale, at forfrugten var anden sort af samme art.  

 Denne mulighed begrænses med pkt. 6.1 til avl af C2-byg, men da de ny  

 avlskontrakformularer først kræves anvendt fra næste sæson, vil  

 statsfrøkontrollen anerkende aftaler indgået for avl til høst 1987.
Pkt. 6.1, nr. 2 Det særlige krav vedrørende vinterbyg som forfrugt for vårbyg er ændret  

 til, at fremavl af vårbyg ikke må finde sted på arealer, hvor der inden for  

 de nærmest 2 foregående år (vækstsæsoner) har været sået vinterbyg.
Pkt. 7.1 Marknormerne for forekomst af anden sort er ændret, så der ikke må være  

 større forekomst, end der kan være tilført med udsæden i henhold til de  

 gældende normer for udsædskategorierne.
Pkt. 7.2 Marknormerne for forekomst af anden kornart er ændret efter samme  

 retningslinier som for anden sort.
For fremavl af præ-basissæd og basissæd  

 skal marken dog være fri for planter af anden kornart.
Pkt. 8 I indledningen er anført, hvordan den autoriserede kontrollør skal  

 forholde sig, når han/hun fra statsfrøkontrollens efterkontrollør får  

 rapporteret fund af flyvehavre.
Pkt. 8.3.3 Betingelserne for godkendelse af marker med byg og hvede, hvor der ved 1.  

 besigtigelse er fundet mere end een flyvehavreplante pr. ha, er ændret Efter de hidtil gældende regler måtte der ikke være konstateret flyvehavre  

 ved 1. besigtigelse i det areal, der søgtes godkendt.
Dette er ændret til, at  

 der ved 1. besigtigelse må have være fundet 1 plante pr. ha.
Den nye  

 bestemmelse fastsætter desuden, at der kun må foretages een fraskæring i hver  

 mark, og den nuværende mulighed for isoleret afhugning af en koloni som  

 betingelse for godkendelse er bortfaldet.
Bilag 1 Bilag 1 er en tilføjelse med vejledning om fremgangsmåde ved anmeldelse af  

 fremavl.
Der er foretaget en enkelt ændring i systemet.
Ved anmeldelse af avl  

 til officiel besigtigelse skal der sammen med hver anmeldelse indsendes et  

 udfyldt eksemplar af inspektionsmeddelelsen, formular 110.
Instruktion for markkontrollører Pkt. 1 og 1.7 I disse punkter er omtalt statsfrøkontrollens stikprøvebesigtigelser  

 (efterkontrol) af arealer, der er besigtiget af autoriserede kontrollører.
Pkt. 2.3 I punktet er omtalt de ny bestemmelser om forfrugt, og hvordan  

 kontrolløren skal forholde sig til disse.
Pkt. 3.1 Punktet omhandler de ændrede marknormer for forekomst af anden sort samt  

 en instruktion i anvendelse af dem.
Pkt. 3.2 Punktet omhandler de ændrede marknormer for forekomst af anden kornart  

 samt en instruktion i anvendelse af disse.
Pkt. 4 Instruktion, om hvordan den autoriserede kontrollør skal forholde sig, når  

 han/hun fra statsfrøkontrollens efterkontrollør får rapporteret fund af  

 flyvehavre.
Pkt. 4.3.3 Betingelserne for godkendelse af marker med byg og hvede, hvor der ved 1.  

 besigtigelse er fundet mere end een flyvehavreplante pr. ha, er ændret.
Efter de hidtil gældende regler måtte der ikke være konstateret flyvehavre  

 ved 1. besigtigelse i det areal, der søgtes godkendt.
Dette er ændret til, at  

 der ved 1. besigtigelse må have være fundet 1 plante pr. ha.
Den nye  

 bestemmelse fastsætter desuden, at der kun må foretages een fraskæring i hver  

 mark, og den nuværende mulighed for isoleret afhugning af en koloni som  

 betingelse for godkendelse er bortfaldet.
