Nr LSF 23 Forslag til Lov om ændring af civilforsvarsloven tcm ¬/vs=.4/ (Ændring af  

 bestemmelsen om godkendelse af civilforsvarsplaner) Fremsat af indenrigsministeren (Enggaard) den 8. oktober 1986 § 1 I civilforsvarsloven, lov nr. 253 af 27.maj 1981, som ændret ved § 2 i lov nr. 308 af 4. juni 1986, foretages følgende ændringer:
 1. § 17, stk. 1, affattes således:
»Kommunalbestyrelsen skal udarbejde en plan for kommunens civilforsvars organisation og omfang og revidere planen, i det omfang udviklingen gør dette nødvendigt.« 2. I § 17 indsættes efter stk. 1 som nyt stykke:
»Stk. 2. Planen og revisioner heraf indsendes til indenrigsministeren, der kan meddele kommunalbestyrelsen sine bemærkninger hertil.
Indenrigsministeren kan herunder i særlige tilfælde, når væsentlige beredskabsmæssige hensyn taler derfor, bestemme, at en plan eller en revision heraf på ny skal behandles i kommunalbestyrelsen.
Indenrigsministerens bestemmelse om fornyet behandling i kommunalbestyrelsen skal være meddelt senest 3 måneder efter indsendelsen af den pågældende plan eller revision heraf.« Stk. 2 og 3 bliver herefter stk. 3 og 4.
 3. § 17, stk. 3, der bliver stk. 4, affattes således:
»Stk. 4. Indenrigsministeren fastsætter nærmere regler for udarbejdelsen af planer, herunder om tidsfrister for udarbejdelsen, om, hvilken periode planerne skal omfatte, og om revision af planerne.« § 2 Loven træder i kraft den 1. januar 1987.
Oprindeligt fremsat lovforslag Blad nr 25 § 1 I civilforsvarsloven, lov nr. 253 af 27.maj 1981 som ændret ved § 2 i lov nr. 308 af 4. juni 1986, foretages følgende ændringer:
 1. §17, stk. 1, affattes således:
»§ 17. Kommunalbestyrelsen skal udarbejde en plan for kommunens civilforsvars organisation og omfang og revidere planen, i det omfang udviklingen gør dette nødvendigt.« 2. I § 17 indsættes efter stk. 1 som nyt stykke:
»Stk. 2. Planen og revisioner heraf indsendes til indenrigsministeren, der kan meddele kommunalbestyrelsen sine bemærkninger hertil.
Indenrigsministeren kan herunder i særlige tilfælde, når væsentlige beredskabsmæssige hensyn taler derfor, bestemme, at en plan eller en revision heraf, på ny skal behandles i kommunalbestyrelsen.
Indenrigsministerens bestemmelse om fornyet behandling i kommunalbestyrelsen skal være meddelt senest 3 måneder efter indsendelsen af den pågældende plan eller revision heraf.« Stk. 2 og 3 bliver herefter stk. 3 og 4.
 3. § 17, stk. 3, der bliver stk. 4, affattes således:
»Stk. 4. Indenrigsministeren fastsætter nærmere regler for udarbejdelsen af planer, herunder om tidsfrister for udarbejdelsen, om hvilken periode planerne skal omfatte og om revision af planerne.« § 2 Loven træder i kraft den 1. januar 1987.
BEMÆRKNINGER TIL LOVFORSLAGET Almindelige bemærkninger 1.Formålet med lovforslaget Formålet med lovforslaget er at ophæve godkendelsesbestemmelsen i civilforsvarsloven i overensstemmelse med principperne i planredegørelse nr. 3, afgivet i december 1983 af budgetdepartementets planinformationsudvalg.
Et af hovedprincipperne heri er, at statslige godkendelsesbeføjelser bør ophæves og i fornødent omfang erstattes af andre beføjelser.
Lovændringen er således påkrævet for at gennemføre dette hovedprincip.
I stedet fastlægges de beføjelser, der foreslås tillagt indenrigsministeren til fortsat at sikre den nødvendige samordning af det lokale og statslige civilforsvar og samordningen heraf med de øvrige beredskabsforanstaltninger.
Plansystemet på det kommunale civilforsvarsområde vil i øvrigt - bortset fra godkendelsesbestemmelsen - blive opretholdt, jfr.
 præciseringen heraf i lovforslagets § 17, stk. 4.
2. Baggrunden for lovforslaget I civilforsvarsloven, der trådte i kraft 1. januar 1982, blev der indført bestemmelser om, at kommunalbestyrelserne leder det kommunale civilforsvar.
Det blev herunder fastsat, at kommunalbestyrelserne skal udarbejde planer for det kommunale civilforsvars organisation og omfang, og at disse planer skal godkendes af indenrigsministeren.
De nærmere regler er fastsat i indenrigsministeriets bekendtgørelse nr. 395 af 8. juli 1982 om planer for det kommunale civilforsvar.
Der er heri fastsat regler om 4-årige planrunder og om, at civilforsvarsstyrelsen udsender vejledende retningslinier for udarbejdelse af civilforsvarsplaner.
Disse bestemmelser vil blive opretholdt med de ændringer, der følger af lovforslaget.
Der er siden civilforsvarsloven trådte i kraft gennemført en civilforsvarsplanrunde.
I de kommende år skal civilforsvarsplanlægningen fortsættes, men således, at kommunalbestyrelserne kan gennemføre de nødvendige omlægninger og tilpasninger uden først at skulle indhente godkendelse fra en central myndighed.
Selve godkendelsesproceduren vil således ikke for fremtiden stille sig i vejen for gennemførelse af de løbende tilpasninger i tilrettelæggelsen af det kommunale civilforsvar, som ikke er forudset i civilforsvarsplanen.
Med hensyn til lovforslagets nærmere indhold henvises til bemærkningerne nedenfor til lovforslagets enkelte bestemmelser.
3. Lovforslagets økonomiske og administrative konsekvenser Lovforslaget skønnes ikke at få økonomiske konsekvenser.
Administrativt vil lovforslaget medføre en forenkling af sagsbehandlingen i indenrigsministeriet (civilforsvarsstyrelsen).
For kommunerne vil lovforslaget især lette proceduren i forbindelse med gennemførelse af ændringer i det kommunale civilforsvar.
4. Forhandlinger om lovforslaget Lovforslaget har været forelagt for Kommunernes Landsforening, Københavns magistrat og Frederiksberg kommunalbestyrelse, civilforsvarskommissionen for Storkøbenhavn, Foreningen af civilforsvarsledere i Danmark, finansministeriet, justitsministeriet og civilforsvarsstyrelsen.
Bemærkninger til lovforslagets enkelte bestemmelser Til § 1 Kommunalbestyrelsen skal som i dag udarbejde en plan for kommunens civilforsvars organisation og omfang.
Planen og revisioner heraf skal indsendes til indenrigsministeren som led i dialogen mellem staten og kommunerne, således at indenrigsministeren vil have mulighed for at komme med bemærkninger hertil.
Bemærkningerne vil sædvanligvis være en formidling af civilforsvarsfaglige vurderinger, herunder af den enkelte kommunes ressourceudnyttelse på civilforsvarsområdet, og af en mere almindelig beredskabsmæssig vurdering.
Den foreslåede beføjelse for indenrigsministeren til i særlige tilfælde at bestemme, at en plan (helt eller delvis) på ny skal behandles i kommunalbestyrelsen, er tænkt som en bestemmelse, der kun undtagelsesvis bringes i anvendelse.
Der sker med forslaget herom en betydelig indskrænkning af indenrigsministerens beføjelser i forhold til den gældende godkendelsesbestemmelse.
Indenrigsministerens mulighed for indgreb vil være begrænset til særlige situationer, hvor væsentlige beredskabsmæssige hensyn gør dette nødvendigt.
Ud over disse situationer vil indenrigsministeren herefter ikke kunne gribe ind i en kommunalbestyrelses beslutninger på dette område.
Indsættelsen af en 3 måneders frist for indenrigsministerens adgang til at kræve fornyet behandling i kommunalbestyrelsen indebærer, at væsentlige ændringer i en kommunes civilforsvar tidligst kan gennemføres 3 måneder efter indsendelsen af civilforsvarsplanen til indenrigsministeren, med mindre indenrigsministeren forinden har tilkendegivet, at der ikke vil blive stillet krav om fornyet behandling i kommunalbestyrelsen (af hele planen eller dele heraf). Såfremt indenrigsministeren har stillet krav om fornyet behandling, løber en ny 3 måneders frist fra indsendelsen af den fornyede planvedtagelse.
En bestemmelse fra indenrigsministeren om, at en civilforsvarsplan (hele planen eller dele heraf) på ny skal behandles i kommunalbestyrelsen, vil naturligt være ledsaget af en begrundelse herfor, herunder en angivelse af hvilke væsentlige hensyn, der bør tilgodeses ved den fornyede behandling.
Præciseringen under nr. 3 af indenrigsministerens beføjelse til at fastsætte regler for udarbejdelsen af planer er sket for at sikre, at plansystemet - bortset fra godkendelsesbestemmelsen - iøvrigt opretholdes.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 1. § 17, stk. 1, affattes således:
»§ 17. Kommunalbestyrelsen skal udarbejde en plan for kommunens civilforsvars organisation og omfang og revidere planen, i det omfang udviklingen gør dette nødvendigt.« 2. I § 17 indsættes efter stk. 1 som nyt stykke:
»Stk. 2. Planen og revisioner heraf indsendes til indenrigsministeren, der kan meddele kommunalbestyrelsen sine bemærkninger hertil.
Indenrigsministeren kan herunder i særlige tilfælde, når væsentlige beredskabsmæssige hensyn taler derfor, bestemme, at en plan eller en revision heraf, på ny skal behandles i kommunalbestyrelsen.
Indenrigsministerens bestemmelse om fornyet behandling i kommunalbestyrelsen skal være meddelt senest 3 måneder efter indsendelsen af den pågældende plan eller revision heraf.« Stk. 2 og 3 bliver herefter stk. 3 og 4.
 3. § 17, stk. 3, der bliver stk. 4, affattes således:
»Stk. 4. Indenrigsministeren fastsætter nærmere regler for udarbejdelsen af planer, herunder om tidsfrister for udarbejdelsen, om hvilken periode planerne skal omfatte og om revision af planerne.« --/ § 17.Kommunalbestyrelsen skal udarbejde en plan for kommunens  

 civilforsvars organisation og omfang.
Planen skal godkendes af  

 indenrigsministeren.
 Stk. 2. Kommunalbestyrelsen skal tillige udarbejde en beredskabsplan for  

 kommunens civilforsvar.
 Stk. 3. Indenrigsministeren kan fastsætte regler om planlægningen af det  

 kommunale civilforsvar.
