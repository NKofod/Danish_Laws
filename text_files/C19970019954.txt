(Til samtlige kommuner Social- og  

 sundhedsforvaltningen Dagpengekontoret) Folketinget har ved 3. behandling den 19. december 1997 vedtaget L 121  

 Forslag til lov om ændring af lov om dagpenge ved sygdom eller fødsel og lov  

 om ligebehandling af mænd og kvinder med hensyn til beskæftigelse og  

 barselorlov m.v. (Forlængelse af barselorloven og af dagpengeperioden ved  

 barsel og adoption) Forslaget, som det ser ud efter 3. behandlingen, vedlægges i kopi. (* 1) Ændringen betyder, at fædres, herunder mandlige adoptionssøgendes, ret til  

 barselorlov med dagpenge udvides med en ret til at holde orlov med dagpenge i  

 de to uger, der følger umiddelbart efter 24-ugers-perioden.
Hvis faderen genoptager arbejdet under den udvidede orlov, gælder de  

 almindelige regler om genoptagelse, jf. § 16 a, stk. 2. Det følger heraf, at  

 genoptagelse af arbejdet i mindre omfang i denne periode medfører, at retten  

 til orlov med dagpenge bortfalder for de dage, arbejdet genoptages.
Der ydes  

 nedsatte dagpenge for de dage, hvor arbejdet er genoptaget delvis.
 L 121 træder i kraft den 1. april 1998 og finder anvendelse i de tilfælde,  

 hvor fødslen eller modtagelsen af barnet har fundet sted den 15. oktober 1997  

 eller senere.
Karen Jespersen /Birthe Frederiksen (* 1) Lovforslaget udelades her.
