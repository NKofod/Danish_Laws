Betænkning afgivet af Trafikudvalget den  

 18. maj 1999 Betænkning over Forslag til lov om færgefart Udvalget har behandlet lovforslaget i nogle møder  

 og har herunder stillet spørgsmål til trafikministeren, som  

 denne har besvaret dels skriftligt, dels i samråd.
 Endvidere har udvalget modtaget skriftlige henvendelser  

 fra:
Fyns Amt, Kommunernes Landsforening, Marstal Kommune RestaurationsBranchens Forbund og Ærøskøbing Kommune.
 I forlængelse af de skriftlige henvendelser har en  

 deputation fra Fyns Amt m.fl., bestående af repræsentanter for  

 Fyns Amt, Sammenslutningen af Danske Småøer, Ærø,  

 færgeselskaberne i det sydfynske øhav og kommuner med mindre  

 øer i det sydfynske øhav, haft foretræde for  

 udvalget.
 Der er af trafikministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med  

 undtagelse af Enhedslistens medlem af udvalget) lovforslaget til  

vedtagelse med de af trafikministeren stillede  

 ændringsforslag.
 Et mindretal (Enhedslistens medlem af udvalget)  

 indstiller lovforslaget til forkastelse ved 3. behandling.
Mindretallet kan ikke støtte lovforslaget, hvis  

 grundprincip er at åbne mulighed for udlicitering af al færgefart  

 i Danmark.
Lovforslaget er dermed en del af den nyliberalistiske bølge  

 og må bl.a. ses som et forsøg på at indskrænke  

 lokalbefolkningens indflydelse på færgedrift udelukkende af  

 hensyn til markedskræfterne og de store rederier.
Enhedslisten  

 støtter trafikministerens ændringsforslag, der tilstræber  

 en indskrænkning af udliciteringspligten for de mindste  

 færger.
Ændringsforslag Af	trafikministeren, tiltrådt af udvalget:
Til § 3 1) I stk. 1, nr. 3, ændres »§ 4, stk. 3« til: »§ 4, stk. 2«.
 2) I stk. 3 indsættes efter 1. pkt. som nyt  

 punktum:
» Til § 4 3) Paragraffen affattes således:
» Stk. 2. Eneret til at drive færgerute i henhold til  

 § 3, stk. 1, og begrænsning af retten til at drive færgerute  

 efter § 3, stk. 2, kan kun meddeles efter forudgående udbud, jf. dog  

 stk. 4.
 Stk. 3. Udbud efter stk. 1 og 2 kan omfatte en periode  

 på højst 5 år, jf. dog stk. 4.
Stk. 4. Trafikministeren kan efter forhandling med  

 indenrigsministeren fastsætte nærmere bestemmelser om udbud,  

 herunder om, at udbud i henhold til stk. 1 og 2 i nærmere bestemte  

 tilfælde kan undlades, og at tidsgrænsen i stk. 3 i nærmere  

 bestemte tilfælde kan fraviges.« Bemærkninger Til nr. 1 Ændringen er en konsekvens af den under nr. 3  

 foreslåede ændring.
Til nr. 2 Med ændringen tages højde for de  

 tilfælde, hvor udbud i overensstemmelse med den under nr. 3  

 foreslåede ændring af § 4 ikke skal foretages.
Til nr. 3 Den foreslåede ændring giver mulighed for, at  

 trafikministeren efter forhandling med indenrigsministeren kan  

 fastsætte nærmere bestemmelser om, at udbud efter stk. 1 og 2 kan  

 undlades, og at udbud kan ske for en længere periode end 5  

 år.
 Europa-Kommissionen, som har modtaget lovforslaget i dets  

 oprindelige form, vil blive orienteret om dette ændringsforslag og vil  

 blive inddraget i forbindelse med fastsættelse af regler om undladelse  

 af udbud.
Helge Mortensen (S)  

Holger Graversen (S) 
Poul Andersen (S)  nfmd.  

Jytte Wittrock (S)  Søren Hansen (S)  

  Margrete Auken (SF) 
Arne Melchior (CD) fmd.  

Vibeke Peschardt (RV) 
Søren Kolstrup (EL) 
Svend Heiselberg (V)  Kristian Jensen (V)  

 Svend Erik Hovmand (V) 
Erik Jacobsen (V)  Kaj Ikast (KF) 
Brian Mikkelsen (KF)  Ole Donner (DF) 
Klaus Kjær (DF) Fremskridtspartiet og Kristeligt Folkeparti havde ikke  

 medlemmer i udvalget.
