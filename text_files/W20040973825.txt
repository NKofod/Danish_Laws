Pressenævnet  

 fandt, at det ikke kunne udelukkes, at det var muligt for personer med et  

 vist  

 kendskab til klager at identificere hende som den i udsendelsen omtalte  

 person.  

 Nævnet fandt ikke, at TV-stationen ved beskrivelsen af det seksuelle overgreb  

 på klager havde handlet i strid med god presseskik.
TV-stationen burde  

 imidlertid have undladt at oplyse klagers fornavn, idet der ikke var nogen  

 almen interesse, der kunne begrunde omtale heraf.
TV-stationen havde herved  

 handlet i strid med god presseskik, og nævnet udtalte sin kritik.
Parterne  

 havde afgivet modstridende forklaringer om, hvorvidt klager via sin advokat  

 inden udsendelsen var blevet spurgt, om hun ønskede at medvirke deri.
Nævnet  

 havde ikke mulighed for at vurdere, hvilken forklaring der var den rigtige,  

 og  

 nævnet fandt derfor ikke grundlag for at udtale kritik af TV-stationen for at  

 have bragt oplysningen om, at klager ikke ønskede at medvirke i udsendelsen.
 Ikke  

 pålæg om offentliggørelse, da klager ikke ønskede dette.
Kendelse  

 fra Pressenævnet i sag 2004-6-57 [K] har ved advokat Erik Haumann klaget til Pressenævnet over en  

 udsendelse i TV 2 den 25. marts 2004, idet hun finder, at god presseskik er  

 tilsidesat.
Udsendelsen omhandlede en sag, hvor ejeren af et ridecenter ved  

 byretten var blevet dømt for i tre tilfælde at have krænket tre piger med  

 tilknytning  

 til ridecentret.
I udsendelsen fortalte blandt andet en af de tre piger om  

 det  

 overgreb, hun havde været udsat for, ligesom der blev omtalt en anmeldelse  

 fra  

 en anden pige, som ikke ønskede at medvirke i udsendelsen.
Herefter hed det:
Speak  

  

 :  

 Den tredje anmeldelse kom fra en  

 17-årig pige, der fortalte politiet om en aften i maj 2003 i området omkring  

 ridecentret.
Den 17-årige havde ligget i telt i nærheden af ridecentret.  

 Allan  

 Kirk havde været på besøg ved teltet, og ved den lejlighed havde han kysset  

 hende, berørt hende og til sidst havde han ifølge pigen stukket fingre op i  

 hendes skede.   Pigen ønsker ikke at medvirke i dette program.
Speak  

  

 : Allan Kirk  

 blev med dommerstemmerne 2-1 dømt for tre tilfælde af seksuelle krænkelser.  

 Straffen var 60 dages fængsel.
Han ankede dommen.
Allan Kirk blev dømt efter  

 den såkaldte skolelærerparagraf og blev frakendt retten til at have med unge  

 under 18 år at gøre i 2 år.
Speak  

  

 : To ud af de  

 tre dommere lagde særlig vægt på vidneudsagnet fra pigen [K].
Det var hende,  

 der lå i telt en aften ved Skovsbogaard sammen med en veninde.
Morgenen  

 efter,  

 at overgrebet fandt sted, mødte [K] en pige, der ikke vidnede i byretten.
F  

  

 : Jamen, vi sidder  

 og snakker ganske normalt, som piger sidder og snakker, og så pludselig  

 nævner  

 hun, at de har haft ringet til Allan.
Og så siger hun, at så ringede vi og  

 spurgte  

 Allan, om ikke han kom ud med nogle øl, fordi at  jamen, det ved jeg  

 ikke, de  

 kedede sig vel eller et eller andet ikke også, det kan jeg da også godt  

 forstå  

 ude i sådan en skov.
Og så var han ikke dukket op, og så havde de ringet igen  

 og sagt, hvor han blev af, og så var han kommet ud til dem, og så  så  

 sagde de  

 ikke andet end, at så havde de haft det enormt hyggeligt, altså.
 [K] har klaget over, at det i udsendelsen blev oplyst, at hun  

 ikke ønskede at medvirke i denne.
Hun er aldrig blevet bedt om at medvirke  

   

 hverken direkte eller via sin advokat.
 Hun har videre anført, at programmet indeholdt en detaljeret  

 beskrivelse af det overgreb, hun havde været udsat for, uagtet at hendes  

 oplysninger herom var afgivet i et lukket retsmøde.
 Endelig har [K] klaget over, at hendes fornavn blev nævnt i  

 forbindelse med beskrivelsen af overgrebet på hende.
 TV 2 har anført, at udsendelsens tilrettelægger inden  

 offentliggørelsen telefonisk kontaktede [K]s advokat Erik Haumann, der  

 oplyste,  

 at hans klient under ingen omstændigheder ønskede at deltage i et program af  

 den pågældende karakter.
TV 2 har videre anført, at de korte citater fra [K]s forklaring  

 i retten alene er medtaget i udsendelsen, fordi det var relevant for  

 beskrivelsen af grovheden af Allan Kirks handlinger og dermed beskrivelsen af  

 det generelle samfundsmæssige problem, der opstår, når en lærer/instruktør  

 forgriber sig på en elev.
Et sådant væsentligt problem kan ikke beskrives,  

 medmindre det forklares, hvilke konkrete handlinger, sagen vedrører.  

 Oplysningerne,  

 der i øvrigt i vidt omfang har været gengivet i flere aviser forud for  

 udsendelsen, blev alene medtaget i det omfang, de var nødvendige for  

 beskrivelsen  

 af problemstillingen.
TV 2 har endelig anført, at der er udvist behørigt hensyn til [K]  

 ved omtalen af det overgreb, hun havde været udsat for, allerede fordi hun  

 ikke  

 identificeres i udsendelsen.
Det forhold, at hendes fornavn nævnes, er ikke  

 egnet til at identificere hende for en videre kreds.
Retsplejelovens regler  

 om  

 vidne- og partsforklaringer afgivet bag lukkede døre, har ikke betydning for  

 nævnets  

 vurdering af, om god presseskik er tilsidesat.
 I sagens behandling har følgende nævnsmedlemmer deltaget:  

 Lene Pagter Kristensen, Bo  

 Maltesen, Ulrik Holmstrup og Kirsten Dyregaard.
 Pressenævnet udtaler:
Pressenævnet finder, at det ikke kan udelukkes, at det er muligt  

 for personer med et vist kendskab til [K] at identificere hende som den i  

 udsendelsen omtalte person.
Nævnet har herved lagt vægt på, at udsendelsen  

 omhandler forhold, som relaterer sig til et bestemt, navngivent ridecenter,  

 hvor [K] red, og at det i udsendelsen oplyste fornavn ikke er almindelig  

 brugt.
Nævnet finder ikke, at TV  

 2 ved beskrivelsen af det seksuelle overgreb på [K] har handlet i strid med  

 god  

 presseskik.
Nævnet har herved lagt vægt på, at der er tale om en ganske  

 kortfattet beskrivelse, og at beskrivelsen var relevant i forhold til  

 udsendelsens tema, der må anses at have almen interesse.
TV 2 burde  

 imidlertid  

 have undladt at oplyse [K]s fornavn, idet der ikke er nogen almen interesse,  

 der kan begrunde omtale heraf.
TV 2 har herved handlet i strid med god  

 presseskik, og nævnet udtaler sin kritik.
Parterne har afgivet modstridende forklaringer om, hvorvidt [K]  

 via sin advokat inden udsendelsen var blevet spurgt, om hun ønskede at  

 medvirke  

 deri.
Nævnet har ikke mulighed for at vurdere, hvilken forklaring der er den  

 rigtige, og nævnet finder derfor ikke grundlag for at udtale kritik af TV 2  

 for  

 at have bragt oplysningen om, at [K] ikke ønskede at medvirke i udsendelsen.
 Advokat Erik Haumann har på vegne af [K] over for Pressenævnet  

 oplyst, at hun ikke ønsker, at kendelsen offentliggøres i TV 2. Nævnet har  

 orienteret TV 2 herom.
 Afgjort den 18. august 2004.
