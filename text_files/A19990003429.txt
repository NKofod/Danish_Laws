Bekendtgørelse af  

 lov om statsgaranti til lån til forsøgsbyggeri Herved bekendtgøres lov om statsgaranti til lån til  

 forsøgsbyggeri, jf. lovbekendtgørelse nr. 609 af 11. juli 1997,  

 med de ændringer, der følger af § 1 i lov nr. 1003 af 23.  

 december 1998.
 § 1. (Ophævet).
§ 1 a.
By- og boligministeren kan yde statsgaranti  

 til forsøgsbyggeri, jf. stk. 2, inden for en ramme på indtil 15  

 mio. kr. årligt til realkreditlån eller tilsvarende  

 realkreditlignende lån efter by- og boligministerens nærmere  

 bestemmelse ydet af et pengeinstitut, der optages til dækning af 80  

 pct. af forskellen mellem ejendommens værdi på tidspunktet for  

 låneoptagelsen og de dokumenterede udgifter inklusive  

 låneomkostninger og eventuelt kurstab til opførelse af  

 følgende nybyggeri til helårsbrug samt til etablering af  

 fællesfaciliteter i tilknytning hertil:
1)	Ejerboliger, 2)	private udlejningsejendomme, 3)	private andelsboliger, hvortil der ikke er meddelt eller meddeles  

 tilsagn efter lov om almene boliger samt støttede private  

 andelsboliger m.v., eller 4)	private andelsboliger, hvortil kommunalbestyrelsen meddeler tilsagn  

 efter § 160 a i lov om almene boliger samt støttede private  

 andelsboliger m.v.
Statsgarantien træder i stedet for den i § 160 d,  

 stk. 1, i lov om almene boliger samt støttede private andelsboliger  

 m.v. omhandlede kommunale garanti.
Stk. 2. Garantien for det i stk. 1 nævnte lån  

 kan ikke dække mere end 15 pct. af de dokumenterede udgifter til  

 opførelse af nybyggeri inklusive låneomkostninger og eventuelt  

 kurstab.
Det er en betingelse for at yde garanti efter stk. 1, at projektet  

 forinden er godkendt af by- og boligministeren som indeholdende forsøg  

 i væsentligt omfang med nye eller ændrede byggemetoder,  

 bygningsudformning og drifts- og vedligeholdelsesmetoder, herunder  

 forsøg med økologiske løsninger og nye boformer.
Stk. 3. Nettoprovenuet af den samlede belåning  

 inklusive det statsgaranterede lån må højst udgøre  

 80 pct. af de dokumenterede udgifter til opførelse af nybyggeri  

 inklusive låneomkostninger og eventuelt kurstab.
Det er en betingelse  

 for garantistillelsen, at lånet er ydet mod pant i den faste ejendom,  

 jf. realkreditlovens § 1, med oprykkende panteret efter foranstående  

 lån, og at lånet, som er omfattet af garantien, har samme  

 løbetid og afdrages på samme måde som foranstående  

 lån.
Stk. 4. Garantien dækker långivers tab  

 på det statsgaranterede lån samt eventuelt forfaldne  

 terminsydelser, jf. stk. 1 og stk. 3, 2. pkt., med 100 pct.
Garantien  

 dækker til enhver tid fuldt ud en andel af den samlede aktuelle  

 restgæld på garanterede og foranstående ugaranterede  

 lån, som svarer til den andel, det garanterede låns hovedstol  

 udgør af den samlede hovedstol for det garanterede og de  

 foranstående ugaranterede lån.
Der kan ikke optages nye lån  

 med prioritet forud for det garanterede lån, så længe  

 garantien løber.
 Stk. 5. Garantiordningen administreres af  

 Finansstyrelsen, der afgiver garantierklæringen over for det  

 långivende institut.
 Stk. 6. By- og boligministeren fastsætter  

 nærmere regler om de i stk. 1 - 5 nævnte forhold, herunder om,  

 hvilket byggeri der kan betragtes som forsøgsbyggeri, jf. stk. 2, samt  

 om udformningen af garantierklæring m.v.
 § 2. Finansstyrelsen kan med tillæg af  

 renter og omkostninger inddrive statskassens tilgodehavende efter indfrielse  

 af en efter § 1 a ydet garanti ved indeholdelse i løn m.v. efter  

 reglerne for inddrivelse af personlige skatter i kildeskatteloven.
 Stk. 2. By- og boligministeren fastsætter  

 nærmere regler om fremgangsmåden i forbindelse med  

 lønindeholdelse.
 Stk. 3. Finansstyrelsen kan indhente de oplysninger hos  

 skattemyndighederne og andre offentlige myndigheder, som er nødvendige  

 for at varetage inddrivelsen af de i stk. 1 nævnte beløb,  

 herunder oplysninger om indkomst- og formueforhold.
 Stk. 4. By- og boligministeren kan til Finansstyrelsen  

 helt eller delvis henlægge de beføjelser, som er tillagt  

 ministeren i henhold til denne lov.
 Stk. 5. By- og boligministeren fastsætter regler om  

 adgangen til at påklage afgørelser, der er truffet i henhold til  

 bemyndigelse efter stk. 4, herunder at afgørelserne ikke skal kunne  

 indbringes for ministeren.
 § 3. Den, der giver urigtige eller vildledende  

 oplysninger i forbindelse med ansøgning om bevilling af statsgaranti,  

 straffes med bøde eller hæfte, medmindre højere straf er  

 forskyldt efter anden lovgivning.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 4. (Ophævet).
§ 5. Loven træder i kraft dagen efter  

 bekendtgørelse i Lovtidende.1) Stk. 2. (Ophævet).
 § 3 i lov nr. 363 af 14. juni 1995 er sålydende:
§ 3 Boligministeren fastsætter tidspunktet for lovens  

 ikrafttræden.2) § 3 i lov nr. 314 af 14. maj 1997 er sålydende:
§ 3 Loven træder i kraft dagen efter bekendtgørelse i  

 Lovtidende.3) § 2 i lov nr. 1003 af 23. december 1998 er  

 sålydende:
§ 2 Loven træder i kraft den 1. januar 1999.
By- og boligministeriet, den 21. januar  

 1999 Jytte Andersen /Anne Wallberg 1)   Bekendtgørelsen i Lovtidende  

 fandt sted den 23. december 1993.
 2)   Bekendtgørelsen i Lovtidende  

 fandt sted den 15. juni 1995. Loven trådte i kraft den 12. december  

 1995, jf. bekendtgørelse nr. 942 af 11. december 1995.
 3)   

  Bekendtgørelsen i Lovtidende fandt sted den 15. maj 1997.
