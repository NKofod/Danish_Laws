Nr LSF 63 Forslag til Lov om ændring af lov om Arbejdsgivernes Elevrefusion m.fl.  

 love (Arbejdsgiverfinansieret befordringsgodtgørelse for EFG-elever og  

 lærlinge) Fremsat af Nørgaard-Sørensen (S) Jytte Andersen (S) J.
K.
Hansen (S)  

 Lykketoft (S) Erling Olsen (S) Søgaard (S) § 1 I lov om Arbejdsgivernes Elevrefusion, jfr. lovbekendtgørelse nr. 578 af 26. oktober 1982, som ændret ved lov nr. 248 af 23. maj 1984 og lov nr. 586 af 19. december 1985, foretages følgende ændringer:
 1. § 1 affattes således:
»§ 1. Arbejdsgivernes Elevrefusion er en selvejende institution med det formål gennem bidrag fra arbejdsgivere helt eller delvis at refundere arbejdsgivere den løn, som de udbetaler til elever under 2. del af erhvervsfaglig grunduddannelse og til lærlinge under elevernes og lærlingenes skoleophold, og at yde tilskud til oprettelse af lære- og praktikpladser.
Stk. 2. Arbejdsgivernes Elevrefusion kan endvidere beslutte at yde tilskud til arbejdsgivere til hel eller delvis dækning af udgifter i forbindelse med lærlinges og 2. dels EFG-elevers befordring samt andre udgifter som arbejdsgivere har afholdt i forbindelse med uddannelse af disse, jfr. stk. 3 og § 8 a.
Den samlede udgift til sådanne tilskud må ikke overstige 10 pct. af refusionsudbetalingerne i det forudgående år.
Stk. 3. I fag eller dele af et fag vil der kunne indgås kollektive overenskomster mellem fagets arbejdsgiver- og arbejdstagerorganisationer vedrørende lærlinges og EFG-elevers befordringsgodtgørelse samt andre udgifter, som arbejdsgiveren har afholdt i forbindelse med uddannelse af disse lærlinge og EFG-elever.
Hvis sådanne overenskomster findes inden for faget eller dele af faget, skal de heri fastsatte ydelser udredes af samtlige arbejdsgivere inden for området, såfremt de er omfattet af § 2.« 2. I § 2, stk. 1, 1. pkt., indsættes efter »tilskud«:  

 »efter § 1, stk. 1 og stk. 2,».
 3. § 8, stk. 2, 2. pkt., affattes således:
»Beløb opkrævet til udbetaling af refusion, af tilskud efter § 1, stk. 1, og af tilskud efter § 1, stk. 2, holdes adskilt.« 4. Efter kapitel 2 indsættes som nyt kapitel:
»Kapitel 2 a Tilskud til befordringsudgifter og andre udgifter i forbindelse med uddannelse af elever og lærlinge § 8 a.
Bestyrelsen for Arbejdsgivernes Elevrefusion træffer beslutning om, hvorvidt og med hvilke beløb der inden for den i § 1, stk. 2, nævnte udgiftsramme skal ydes tilskud som nævnt i § 1, stk. 2. Bestyrelsen fastsætter nærmere regler om udbetaling af tilskuddene.
Stk. 2. Bestyrelsen træffer beslutning om, hvilke bidrag der skal opkræves hos arbejdsgiverne til dækning af de i stk. 1 nævnte udgifter.« 5. I § 12 indsættes i 1. pkt. efter »refusion«: »og af  

 tilskud efter § 1, stk. 2,».
§ 2 Loven træder i kraft den 1. juli 1986.
Oprindeligt fremsat lovforslag Blad nr 122 § 1 I lov om Arbejdsgivernes Elevrefusion, jfr. lovbekendtgørelse nr. 578 af 26. oktober 1982, som ændret ved lov nr. 248 af 23. maj 1984, foretages følgende ændringer:
 1. § 1 affattes således:
»§ 1. Arbejdsgivernes Elevrefusion oprettes som en selvejende institution med det formål gennem bidrag fra arbejdsgivere:
1) helt eller delvis at refundere arbejdsgivere den løn, som de udbetaler til elever under 2. del af erhvervsfaglig grunduddannelse og til lærlinge under elevernes og lærlingenes skoleophold, 2) at refundere arbejdsgivere det befordringstilskud, som de udbetaler til elever under 2. del af erhvervsfaglig grunduddannelse og til lærlinge, 3) at yde tilskud til oprettelse af lære- og praktikpladser.« 2. I § 7, stk. 2, indsættes efter »Landsorganisationen i Danmark fastsætter« ordene: »for så vidt angår refusion af udbetalt  

 løn«.
 3. I kapitel 3 indsættes i kapiteloverskriften efter »løn«  

 ordene:
 »og befordringstilskud«.
 4. I § 9 indsættes efter stk. 2 som nyt stykke:
»Stk. 3. Arbejdsgivernes Elevrefusion yder refusion til de i § 2 nævnte arbejdsgivere, der har udbetalt befordringstilskud efter regler fastsat af undervisningsministeren i medfør af lov om lærlingeforhold, lov om erhvervsfaglige grunduddannelser og lov om godkendelse af handelsskoler, tekniske skoler samt maskinmester- og maskinistskoler og tilskud m.v. til disse skoler.« 5. I § 10 indsættes efter »skole« ordene: », jfr. § 9, stk.  

 1«.
6. I § 11 indsættes efter »udbetaling af« ordene: »de i §  

 9, stk. 1, nævnte«.
7. I § 12 indsættes i 1. pkt. efter »udbetaling af« ordene:  

 »den i § 9, stk. 1, nævnte«.
§ 2 I lov nr. 289 af 8. juni 1977 om erhvervsfaglige grunduddannelser, som ændret senest ved lov nr. 265 af 6. juni 1985, foretages følgende ændringer:
 1. I § 13 indsættes efter stk. 2 som nyt stykke:
»Stk. 3. Praktikvirksomheden yder tilskud til befordring mellem bopæl og skole samt mellem bopæl og virksomhed for elever på uddannelsens 2. del, jfr. § 3, stk. 2. Undervisningsministeren fastsætter nærmere regler om tilskuddet og om administrationen af ordningen.« Stk. 3-4 bliver herefter stk. 4-5.
 2. I § 13, stk. 3, der bliver stk. 4, indsættes i 2. pkt. efter »stk.
 2« ordene: »og stk. 3«.
 3. § 13, stk. 4, der bliver stk. 5, ophæves.
§ 3 I lov nr. 261 af 2. oktober 1956 om lærlingeforhold, som ændret senest ved lov nr. 266 af 6. juni 1985, foretages følgende ændringer:
 1. § 13, stk. 6, affattes således:
»Stk. 6. Læremesteren yder tilskud til lærlingens befordring mellem bopæl og skole samt mellem bopæl og virksomhed.
Undervisningsministeren fastsæter nærmere regler om tilskuddet og om ordningens administration og kan herunder bestemme, at afgørelser truffet om befordringstilskud ikke kan indbringes for ministeren.« 2. § 17, stk. 6, affattes således:
»Stk. 6. Læremesteren yder tilskud til lærlingens befordring mellem bopæl og skole samt mellem bopæl og virksomhed.
Undervisningsministeren fastsætter nærmere regler om tilskuddet og om ordningens administration og kan herunder bestemme, at afgørelser truffet om befordringstilskud ikke kan indbringes for ministeren.« § 4 I lov om godkendelse af handelsskoler, tekniske skoler samt maskinmester- og maskinistskoler og tilskud m.v. til disse skoler, jfr. lovbekendtgørelse nr. 187 af 9. april 1981, som ændret senest ved lov nr. 267 af 6. juni 1985, foretages følgende ændring:
 § 10a affattes således:
»§ 10a.
Læremesteren yder tilskud til udgifter til lærlingens befordring i forbindelse med deltagelse i lærlingeundervisning.
Stk. 2. Undervisningsministeren fastsætter nærmere regler om tilskuddet og om ordningens administration og kan bestemme, at også andre elever end lærlinge kan få tilskud som anført i stk. 1, samt at afgørelser truffet om befordringstilskud ikke kan indbringes for undervisningsministeren.« BEMÆRKNINGER TIL LOVFORSLAGET Den 29. maj 1985 blev undervisningsministerens lovkompleks lovforslag nr.
L 148-150, folketingsåret 1984-85, vedrørende fjernelse af befordringsgodtgørelsen vedtaget af folketinget (se Folketingstidende 1984-85, forhandlingerne sp. 5073, 5734, 10515 og 10828, tillæg A sp. 2707, 2719 og 2725, tillæg B sp. 1539 samt tillæg C sp. 575, 577 og 579). I den forbindelse advarede socialdemokratiet mod konsekvenserne af, at disse love blev vedtaget.
Udvalgsbehandlingen af lovforslagene i foråret 1985 påviste med al ønskelig tydelighed, at en fjernelse af lærlinges og 2. dels EFG-elevers befordringstilskud ville virke helt tilfældigt og urimeligt.
Unge mennesker i geografiske yderområder bliver først og fremmest ramt, og det samme gælder mange unge, der har lang afstand til skolen.
Resultatet er en grov forskelsbehandling af de unge.
Man kan med rette frygte, at mange unge af økonomiske årsager bliver forhindret i at tage en uddannelse.
Formålet med undervisningsministerens lovforslag var at spare 25-30 millioner kr., hvilket nu er sket.
Tilbage står, at det er de unge, som må betale en urimelig pris herfor, mens arbejdsgiverne holdes skadesløse.
 På den baggrund fremsættes dette lovforslag, hvis formål er følgende:
- at genindføre befordringsgodtgørelsen for lærlinge og EFG-elever, - at lægge finansieringen af denne godtgørelse over på den enkelte arbejdsgiver, der vil få refunderet det fulde beløb af Arbejdsgivernes Elevrefusion (AER), - at elever og lærlinge derved holdes skadesløse, mens den statslige besparelse opretholdes.
Som følge heraf skal arbejdsgivernes bidrag til AER hæves, således at AER får råd til denne nye finansieringsopgave.
Ifølge undervisningsministerens besvarelse af et spørgsmål vedrørende L 148-150 i folketingsåret 1984-85 (L 148, bilag 17) vil en forhøjelse på en øre pr. arbejdstime (18 kr. pr.
år pr. heltidsansat) give et provenu på 20 mill. kr., altså næsten fuld dækning for de unges transportudgifter.
Den økonomiske konsekvens for arbejdsgiverne er således til at overse i forhold til den store gave, som gennemførelsen af lovforslaget vil give de unge.
