IV.
Egen  

 drift-undersøgelse  

  

 angående 100 principielle sager fra Den  

 Sociale Ankestyrelse Indholdsfortegnelse I.
Undersøgelsens afgrænsning,  

 tilrettelæggelse og gennemførelse II.
Undersøgelsen A.  

  

 Partsrepræsentation B.  

  

 Aktindsigt 1) Regler om aktindsigt 2) Undersøgelsens resultater 3) Konklusion C.  

  

 Partshøring 1) Partshøringspligtens indhold 2) Undersøgelsens resultater a) Partsindlæg b) Nye oplysninger c) Udtalelser om retlige  

 spørgsmål fra andre myndigheder 3) Sammenfatning D.  

  

 Begrundelse 1) Begrundelsespligtens indhold 2) Undersøgelsens resultater a) Tilfredsstillende  

 begrundelser b) Manglende angivelse af  

 regelgrundlaget c) Manglende sagsfremstilling d) Referat af praksis e) Stillingtagen til  

 partsanbringender f) Undladt begrundelse 3)Konklusion E.  

  

 Tavshedspligt 1) Tavshedspligtens indhold 2) Undersøgelsens resultater a) Videregivelse af fortrolige  

 oplysninger b) Indhentelse af rent private  

 oplysninger 3)Sammenfatning F.  

  

 Behandlingstid 1) Normer for behandlingstid 2) Kvittering for sagens  

 modtagelse 3) Den samlede ekspeditionstid a) Behandlingstid under 6  

 måneder b) Behandlingstid på mellem 6 og  

 12 måneder c) Behandlingstid på mere end 12  

 måneder d) Sammenfatning G.  

  

 Afgørelsernes indhold 1) Systematik 2) Bistandslovens §§ 10 og 11 a) Reglernes indhold b) Afgørelser, der ikke giver  

 anledning til kritik 3) Bistandslovens §§ 25 og 26 a) Afgørelser, der ikke giver  

 anledning til kritik 4) Bistandslovens §§ 37-41 a) Reglernes indhold b) Afgørelser, der ikke giver anledning  

 til kritik c) Mangelfulde afgørelser 5) Bistandslovens § 42/§ 43 a) Reglernes indhold b) Afgørelser, der ikke giver  

 anledning til kritik 6) Bistandslovens § 46 a) Bestemmelsens indhold 7) Bistandslovens §  

 46 a 8) Bistandslovens § 47 a) Bestemmelsens indhold b) Afgørelser, der ikke giver  

 anledning til kritik 9) Bistandslovens § 48 a) Bestemmelsens indhold b) Afgørelser, der ikke giver  

 anledning til kritik 10) Bistandslovens § 49 11) Bistandslovens § 58 a) Bestemmelsens indhold b) Afgørelser, der ikke giver  

 anledning til kritik 12) Bistandslovens § 66 13) Bistandslovens § 73 a) Bestemmelsens indhold b) Afgørelser, der ikke giver  

 anledning til kritik 14) Bistandslovens § 83 15) Bistandslovens § 84 a) Bestemmelsens indhold b) Afgørelser, der ikke giver  

 anledning til kritik 16) Bistandslovens § 118, stk. 1 17) Dagpengeloven a) Afgørelser, der ikke giver  

 anledning til kritik 18) Børnetilskudsloven a) Afgørelser, der ikke giver  

 anledning til kritik b) Mangelfulde afgørelser 19) Den sociale pensionslov a) Afgørelser, der ikke giver  

 anledning til kritik b) Mangelfulde afgørelser 20) Delpension 21) Inddrivelse H.  

  

 Den Sociale Ankestyrelses vurderingsgrundlag 1) Ankestyrelsens arbejdsmetode 2) Sager, der er afgjort på et  

 for snævert retligt grundlag I.  

  

 Den Sociale Ankestyrelses kompetence 1) Sager af principiel betydning 2) Undersøgelsens resultater 3) Sammenfatning III.
Sammenfatning og konklusion A.  

  

 Forvaltningsprocesuelle spørgsmål 1) Repræsentation 2) Partshøring 3) Begrundelsespligt 4) Tavshedspligt 5) Behandlingstid 6) Konklusion B.  

  

 Ankestyrelsens retsanvendelse C.  

  

 Ankestyrelsens kompetence Bilag:
 Den Sociale Ankestyrelses  

 udtalelse af 19. marts 1993 til Folketingets Ombudsmands foreløbige  

 rapport om egen drift-undersøgelsen  

 af 100 principielle sager.
Den Sociale Ankestyrelses  

 kontormeddelelse nr. 2/1993 om partshøring I.
Undersøgelsens afgrænsning, tilrettelæggelse og  

 gennemførelse.
 Den 10. oktober 1991 afholdt jeg et møde med repræsentanter fra Den Sociale  

 Ankestyrelse om gennemførelse af en egen drift-undersøgelse af sager fra Den  

 Sociale Ankestyrelse.
Under mødet aftaltes det, at undersøgelsen omfattede 100 sager, som var  

 optaget til behandling i ankestyrelsen som følge af sagernes principielle  

 betydning.
Det aftaltes videre, at sagerne udvalgtes som 100 fortløbende  

 sager, der var afgjort fra 1. juni 1990 og frem.
 I tilslutning til mødet fremsendte ankestyrelsen med skrivelse af 24. oktober  

 1991 ankestyrelsens akter i de udvalgte 100 principielle sager.
 I den følgende tid modtog jeg  

 endvidere fra de sociale ankenævn akterne i de pågældende sager.
Gennemgangen af sagerne fandt  

 sted med udgangspunkt i det kontrolskema, som tidligere har været anvendt i  

 egen drift undersøgelser, bl.a. i forbindelse med undersøgelsen af et antal  

 erhvervssygdomssager fra Arbejdsskadestyrelsen jf.
FOB 1990.458 ff.
 Undersøgelsen blev gennemført  

 således, at den omfattede forvaltningsprocessuelle spørgsmål vedrørende  

 afgørelsernes rigtighed samt endelig ankestyrelsens beføjelse til at betragte  

 sagerne som principielle.
 Med skrivelse af 17. december  

 1992 sendte jeg Den Sociale Ankestyrelse min foreløbige rapport om  

 undersøgelsen af sagerne.
 Samtidig underrettede jeg  

 Socialministeriet om undersøgelsens bemærkninger vedrørende kommunernes  

 partsstatus s. 374.
Den Sociale Ankestyrelse afgav  

 udtalelse i skrivelse af 19. marts 1993. Ankestyrelsens bemærkninger er  

 gengivet de steder i rapporten bemærkningerne vedrører.
Derudover er  

 udtalelsen  

 i dens helhed vedhæftet som bilag til rapporten.
II.
Undersøgelsen.
 I udtalelsen af 19. marts 1993 fremsatte Den Sociale Ankestyrelse nogle  

 bemærkninger af generel karakter på baggrund af den foreløbige rapport.  

 Ankestyrelsen oplyste bl.a.:
 "...
 Ankestyrelsen er i alt væsentligt enig i, at der har været de ovennævnte  

 mangler behandlet i afsnittene A og C og også i nogle af de øvrige punkter,  

 som Ombudsmanden kritiserer, fx. tilfælde, hvor lovgrundlaget ikke er  

 tilstrækkelig klart gengivet i afgørelsen - afsnit D.
 Tiden har imidlertid ikke stået stille i Ankestyrelsen efter den undersøgte  

 periode - Den igangværende proces med forbedring af kvaliteten i afgørelserne  

 og hele sagsbehandlingsproceduren er der blevet arbejdet med i nogen tid.  

 Disse bestræbelser er blevet forstærket  

 ved iværksættelsen af et organisationsudviklingsprojekt i eftersommeren 1991,  

 som mundede ud i en handlingsplan og ændret struktur fra 1. juli 1992.
 Hovedpunkterne i handlingsplanen  

 er:
Øget  

 kvalitet.
Der ligger i dette nærmere, udover at afgørelserne skal være  

 rigtige,  

 hvilket Ankestyrelsen altid har haft som et selvfølgeligt mål for sin  

 virksomhed, at afgørelserne skal være velbegrundede, og at  

 sagsbehandlingsprocedurerne tilrettelægges, således at forvaltningslovens  

 regler om partshøring, aktindsigt m.v. overholdes.
 Sideløbende  

 hermed skal ved bedst mulig udnyttelse af edb og specialisering ske en  

 nedsættelse af sagsbehandlingstiden fra gennemsnitlig ca. 6 måneder i 1992  

 til  

 gennemsnitlig 3 måneder i 1996.
Handlingsplanens  

 kvalitetsforbedringskrav sikres bl.a. gennemført ved etablering af en årlig  

 kvalitetskontrol i forhold til fastlagte målepunkter for gennemførelsen af  

 målsætningen om øget kvalitet.
Kvalitetskontrollen indgår også som et led i  

 den  

 fristyrelseskontrakt, som Ankestyrelsen har indgået med Socialministeriet og  

 Finansministeriet, og som trådte i kraft 1. januar 1993.
 I kvalitetskontrollen indgår  

 bl.a. følgende målepunkter:
 ·  

  

 	  

 At afgørelsen er klart formuleret og  

 velbegrundet.
 ·  

  

 	  

 At væsentlige anbringender fra klagerens  

 side gengives i afgørelsen, og at der også heri tages stilling til  

 anbringender,  

 der er relevante for afgørelsen.
 ·  

  

 	  

 At lovgrundlaget for en afgørelse er  

 citeret/vedlagt (I modsætning til lov- og paragrafhenvisning, som ofte vil  

 betyde,  

 at modtageren ikke umiddelbart kan forholde sig til afgørelsen, men  

 forudsætter  

 henvendelse på bibliotek eller til rådgivere).
 ·  

  

 	  

 At sagsbehandlingstiden er kortest mulig -  

 og ikke uden fyldestgørende grund overstiger den udmeldte sagsbehandlingstid,  

 som er fastsat som mål på det givne tidspunkt.
 ·  

  

 	  

 At klageren underrettes, hvis  

 sagsbehandlingstiden overstiger den i bekræftelsesskrivelsen angivne  

 forventede  

 behandlingstid med oplysning om årsag hertil, og om hvornår sagen kan  

 forventes  

 afgjort.
 Der vil sideløbende blive  

 foretaget stikprøveundersøgelser af praksis og af afgørelsens udformning,  

 herunder lixtalsmåling.
 Gennem synliggørelsen af  

 målepunkter for kvaliteten har de enkelte sagsbehandlere desuden fået et  

 redskab til selv at kontrollere, at kvalitetsmålene blive holdt.
..." A) Partsrepræsentation.
1) Ifølge forvaltningslovens § 8 kan en part lade sig repræsentere eller bistå  

 af andre på ethvert tidspunkt af sagen.
Parten kan selv vælge sin  

 repræsentant og hvilken måde, han vil lade sig bistå på.
Myndigheden har en  

 vis begrænset mulighed for at nægte parten at optræde med repræsentant.  

 Myndigheden er både berettiget og forpligtet til, at sikre sig at  

 repræsentationsforholdet eksisterer.
I 15 af de undersøgte 100 sager var den private part i sagerne repræsenteret  

 af en anden.
I 4 af sagerne blev partens interesser varetaget af ægtefællen  

 eller andre pårørende.
I 5 sager blev parten repræsenteret af en  

 socialrådgiver.
I 2 sager blev bistanden udøvet af private  

 rådgivningsorganisationer.
I to sager blev parten repræsenteret ved  

 en advokat.
I to sager var repræsentanten en fagforening.
 Det er karakteristisk, at der  

 har optrådt repræsentanter i forholdsvis få sager, og at der i hovedparten af  

 sagerne har været tale om bistand fra pårørende eller fra  

 organisationer/myndigheder, hvis hjælp er gratis for parten.
2) I de fleste af de sager, hvor  

 der har været repræsentation for den private part, har Den Sociale  

 Ankestyrelse  

 uanset repræsentationsforholdet stilet styrelsens breve til parten selv,  

 f.eks.  

 i sagerne 6, 15, 18 og 44. I en del af sagerne blev der dog sendt kopi af  

 skrivelser til parten til repræsentanten f.eks. i sagerne 24, 27 og 32.
Ankestyrelsen har således  

 hverken i forbindelse med undersøgelsen eller i forbindelse med den  

 afsluttende  

 skrivelse indrettet sig på, at udøvelsen af partsbeføjelserne i sagen var  

 blevet overladt til en repræsentant.
På dette punkt har ankestyrelsen  

 tilsidesat § 8 i forvaltningsloven.
Selv om denne tilsidesættelse af  

 § 8 ikke ses at have haft betydning for sagernes udfald, må jeg betragte  

 forholdet som uheldigt ud fra et ordensmæssigt synspunkt.
Dertil kommer, at  

 den  

 anvendte fremgangsmåde kan fremkalde usikkerhed med hensyn til hvem, parten  

 eller repræsentanten, der skal føre sagen og gøre partsbeføjelsen gældende.  

 Denne risiko er ikke så nærliggende i de undersøgte sager.
I andre tilfælde,  

 hvor der er fastsat frister, der løber fra modtagelsen af myndighedens  

 meddelelse, kan denne usikkerhed med hensyn til sagens førelse føre til tab  

 af  

 partsbeføjelsen.
Det er derfor åbenbart, at den mest hensigtsmæssige måde for  

 myndighederne til at sikre, at partsbeføjelserne varetages, er at brevveksle  

 direkte med repræsentanten.
Det udelukker ikke, at myndigheden som en service  

 sender kopi til parten selv, jf.
FOB 1991.161.
Sag 44 kan belyse  

 problemstillingen.
Sagen vedrørte en kommunes adgang til at modregne  

 overskydende moms i en børnebidragsrestance.
Klagen blev indgivet af en  

 advokat, og sagens udfald beroede på, om udtrykket i § 18, stk. 3, i  

 børnetilskudsloven  

 "overskydende skat" kunne antages også at omfatte  

 "overskydende  

 moms". Fra advokatens side blev sagen ført dels på grundlag af  

 almindelige  

 fortolkningssynspunkter vedrørende § 18, stk. 3, dels på betragtninger fra  

 den  

 ulovbestemte formueretlige modregningslære.
Sagen drejede sig således om et  

 rent juridisk spørgsmål, og argumentationen forudsatte særlig juridisk  

 sagkundskab.
Det var med andre ord væsentligt for parten, at netop advokaten  

 og  

 ikke han selv stod for sagsførelsen i forhold til ankestyrelsen.
Dette  

 bekræftedes i øvrigt af sagens akter, hvoraf fremgik, at advokaten havde ført  

 sagen for parten allerede i første instans.
Alligevel sendte ankestyrelsen  

 meddelelse om, at sagen var blevet optaget til behandling til parten, mens  

 advokaten alene fik en kopi af brevet.
Tilsvarende undlod ankestyrelsen at  

 stile  

 den endelige afgørelse til advokaten, men nøjedes med at sende ham kopi af en  

 skrivelse til parten.
I den konkrete sag fik denne fremgangsmåde ingen  

 betydning, idet ankestyrelsen gav parten (og advokaten) medhold.  

 Fremgangsmåden  

 kunne imidlertid have fremkaldt fejl, hvis amtsankenævnet og kommunen havde  

 uddybet deres tidligere argumentation i sagen og eventuelt suppleret med  

 yderligere faktisk eller retligt materiale og på denne måde overbevist  

 ankestyrelsen om, at § 18, stk. 3, kunne anvendes analogt.
 En eventuel usikkerhed omkring  

 sagsførelsen kunne have ført til, at indlæg på partens vegne blev indsendt  

 efter den frist til udtalelse ankestyrelsen havde fastsat i  

 partshøringsskrivelsen og dermed også til, at ankestyrelsen traf afgørelse  

 uden  

 at afvente partsindlægget.
 Ankestyrelsen anførte i  

 udtalelsen af 19. marts 1993, at baggrunden for ankestyrelsens hidtidige  

 praksis var et ønske om at sikre, at borgeren til enhver tid kunne følge med  

 i  

 sagens udvikling.
 Styrelsen oplyste videre:
 "...
Ankestyrelsen er dog enig i, at  

 den anvendte fremgangsmåde formelt set er ukorrekt, og at den i enkelte  

 situationer vil kunne skabe tvivl om udøvelsen af partsbeføjelserne.
Dette  

 har  

 dog, som det også bemærkes i rapporten, ikke været tilfældet i nogen af de  

 undersøgte sager.
 Ankestyrelsen vil udarbejde  

 retningslinier, der sikrer, at al korrespondance under sagens behandling  

 fremover stiles til repræsentanten med kopi til parten, med mindre der er  

 omstændigheder, der tyder på, at der er begrænsninger i  

 repræsentationsforholdet.
For så vidt angår selve  

 afgørelsen, finder Ankestyrelsen det fortsat mest naturligt, at denne  

 formuleres som en skrivelse til parten og stiles direkte til denne med kopi  

 til  

 repræsentanten.
Der ses heller ikke at være hensyn, der taler imod denne  

 fremgangsmåde.
..." Ankestyrelsen har - som det ses  

 - tilsluttet sig hovedindholdet i mine bemærkninger vedrørende udøvelse af  

 partsbeføjelser, når der foreligger et repræsentationsforhold.
Dog har  

 ankestyrelsen ønsket at opretholde den hidtidige ordning, hvorefter den  

 afsluttende skrivelse stiles direkte til parten, og at der sendes kopi til  

 repræsentanten.
I den forbindelse skal jeg først  

 bemærke, at de hensyn, jeg har påpeget til støtte for, at ankestyrelsens  

 breve  

 stiles direkte til repræsentanten, også gør sig gældende, for så vidt angår  

 den  

 endelige afgørelse.
Samtidig må det medgives ankestyrelsen, at risikoen for  

 tab  

 af partsbeføjelser er væsentligt mindre ved den endelige afgørelse end i  

 forbindelse med brevveksling under sagsbehandlingen.
Det må i denne  

 forbindelse  

 tages i betragtning, at ankestyrelsens afgørelse vil være den endelige  

 afgørelse,  

 og at der ikke i forbindelse med ankestyrelsens tredjeinstansafgørelse er  

 fastsat frister for indbringelse af afgørelsen for domstolene. Ønsker  

 pågældende  

 at indbringe sagen for Folketingets Ombudsmand, skal det ske inden ét år  

 efter,  

 at afgørelsen er truffet, jf. § 6, stk. 2. Denne frist er så lang, at  

 risikoen  

 for, at den bliver overskredet som følge af usikkerhed hos parten og  

 repræsentanten om, hvem der bør tage initiativ til at udfærdige en klage til  

 ombudsmanden, er meget lille.
 Jeg har desuden forståelse for,  

 at ankestyrelsen i de ofte meget personlige sager, der er tale om, anser det  

 for mest naturligt at stile den afsluttende skrivelse til den pågældende part  

 selv.
Herefter har jeg ikke  

 bemærkninger til ankestyrelsens meddelelse om fortsat at stile den endelige  

 afgørelse til parten selv.
Det skal dog understreges, at denne fremgangsmåde  

 alene kan anses for acceptabel, såfremt det sikres, at repræsentanten  

 samtidig  

 får tilsendt kopi af den afsluttende skrivelse.
Det tilføjes, at den beskrevne  

 fremgangsmåde efter min mening ikke kan anvendes af myndigheder, hvis  

 afgørelse  

 kan påklages inden for en kortere frist til en overordnet myndighed.  

 Fremgangsmåden  

 er ligeledes uanvendelig, hvis adgangen til at indbringe afgørelsen for  

 domstolene er begrænset af søgsmålsfrist.
Ankestyrelsen er heller ikke  

 berettiget til at stile den endelige afgørelse til parten, hvis  

 repræsentanten  

 eller parten udtrykkeligt har gjort opmærksom på, at den endelige skrivelse  

 skal adresseres til repræsentanten.
3) I de fleste af de sager, hvor  

 der forelå repræsentation, var repræsentationsforholdet af en sådan karakter,  

 at det må anses for ubetænkeligt, at ankestyrelsen uden nærmere undersøgelse  

 anerkendte repræsentationen og optog sagen til realitetsbehandling, alene på  

 grundlag af repræsentantens henvendelse, dvs. uden fuldmagt fra parten.
I to af sagerne havde det været  

 ønskeligt, om det havde været undersøgt, om der eksisterede et  

 repræsentationsforhold.
I sag 6 havde amtsankenævnet anerkendt, at en pige  

 under 18 år havde fået selvstændig bopæl.
Pigen havde uoverensstemmelser med  

 forældrene og tog ophold hos nogle venner og senere på en  

 nærmiljøinstitution.  

 Kommunalbestyrelsen påklagede ankenævnets afgørelse i en skrivelse, der blev  

 indgivet til amtsankenævnet.
Ankenævnet videresendte klagen med bemærkning  

 om,  

 at pigen, som på daværende tidspunkt var fyldt 18 år, blev repræsenteret af  

 sin  

 far.
Formentlig derfor sendte ankestyrelsen kopi til pigen af meddelelsen om,  

 at sagen blev optaget til realitetsbehandling.
Skrivelsen var stilet til  

 pigens  

 far.
Der forelå hverken en skrivelse fra faderen eller fuldmagt fra pigen til  

 faderen.
Sagens problem var bl.a., at der havde foreligget uoverensstemmelser  

 mellem pigen og hendes forældre.
Ankestyrelsen burde på denne baggrund have  

 kontrolleret fuldmagtsforholdets eksistens.
I sag 15 afslog X Kommune at yde  

 hjælp til protesebehandling af en 78 årig kvinde.
Klagen blev indgivet af  

 kvindens  

 datter, som havde et andet navn end moderen og boede i en anden egn af  

 landet.  

 Klageskrivelsen indeholdt ingen angivelse af slægtskabet.
Derimod havde  

 datteren både overfor kommunen og senere overfor amtsankenævnet gjort  

 opmærksom  

 på slægtskabet.
Ankestyrelsen anerkendte datteren som repræsentant, for så  

 vidt  

 som sagen blev optaget til behandling på grundlag af datterens  

 klageskrivelse.  

 Det kunne have været overvejet at kræve dokumentation for  

 repræsentationsforholdet.
Under hensyn til, at det af akterne kunne ses, at  

 datteren havde repræsenteret moderen under sagens forløb hos underinstanserne  

 og til, at klagen blev indgivet gennem amtsankenævnet (som i forvejen var  

 bekendt med det nære slægtskab), kan der dog efter min mening ikke rettes  

 kritik mod ankestyrelsen for at have anerkendt fuldmagtsforholdet.
I øvrigt  

 ignorerede ankestyrelsen under sagens videre behandling repræsentanten og  

 sendte i overensstemmelse med den almindeligt fulgte praksis - men i strid  

 med  

 forvaltningslovens § 8 - alene breve til moderen.
Datteren fik end ikke  

 kopier  

 af brevene til moderen, jf. under 2).
I udtalelsen af 19. marts 1993  

 meddelte ankestyrelsen, at den er enig i, at der i visse situationer skal ske  

 kontrol af, om grundlaget for fuldmagtsforholdet er i orden.
Ankestyrelsen  

 henviste til, at dette allerede er indskærpet ved kontormeddelelse nr. 3/87.  

 Den pågældende meddelelse indeholdt bl.a. følgende bestemmelse:
 "...
 1. Om ankebekræftelse i sager omfattet af remonstrationsordning.
 Ankebekræftelsen bør være afsendt  

 fra Ankestyrelsen inden 14 dage efter modtagelsen af anken.
 Der sendes ankebekræftelse til  

 klageren med kopi til eventuel "hjælper".
Hvorvidt "hjælperen"  

 skal fremlægge dokumentation for, at vedkommende optræder som repræsentant  

 for  

 klageren, må bero på en konkret vurdering.
Er den, der optræder på partens  

 vegne advokat, revisor, socialrådgiver, egen læge m.fl., en kommunes  

 socialforvaltning eller et familiemedlem, vil der i almindelighed ikke være  

 grund til at forlange dokumentation for fuldmagtsforholdet, medmindre det er  

 særligt begrundet i sagens karakter eller omstændighederne i øvrigt.
Se i  

 øvrigt pkt. 41 i Justitsministeriets vejledning om forvaltningsloven.
 ...
 3. Om dokumentation for fuldmagt til fagforbund ved anken i  

 arbejdsskadesager.
I mange sager optræder  

 fagforbund som repræsentant for klageren.
Det er ikke længere nødvendigt, at  

 fagforbundet har fuldmagt fra klageren til at klage på dennes vegne.  

 Ankestyrelsen kan dog forlange dokumentation, hvis det er særligt begrundet i  

 sagens karakter eller omstændighederne i øvrigt.
 Ankestyrelsen har sendt  

 underretning om ophøret af kravet om dokumentation generelt til de større  

 forbunds hovedafdelinger og bedt dem underrette de lokale afdelinger.
..." Disse retningslinier har ikke  

 givet mig anledning til bemærkninger.
4) Afslutningsvis kan det  

 konstateres, at ankestyrelsen i ingen af de sager, hvor der optrådte  

 repræsentanter for parten, anerkendte repræsentationsforholdet fuldt ud.
Ankestyrelsen har i udtalelsen  

 af 19. marts 1993 vedrørende den foreløbige rapport meddelt, at den hidtidige  

 praksis med hensyn til brevveksling med parten selv vil blive ændret bortset  

 fra, at den afsluttende skrivelse fortsat vil blive stilet til parten selv.  

 Jeg  

 tager denne oplysning til efterretning.
Samtidig henstiller jeg, at de  

 synspunkter, jeg i den forbindelse har fremsat specielt vedrørende  

 adressering  

 af den afsluttende skrivelse til parten selv, bliver taget i betragtning ved  

 den endelige tilrettelæggelse af ankestyrelsens nye praksis.
 Jeg udbeder mig underretning om,  

 hvad der sker vedrørende dette spørgsmål.
At der i to af sagerne kunne -  

 og i den ene burde - være krævet dokumentation for repræsentationsforholdet,  

 giver mig ikke anledning til generelle bemærkninger.
Sagerne er blevet  

 fremhævet for at henlede opmærksomheden på betydningen af, at  

 fuldmagtsforholdet kontrolleres, hvis der foreligger omstændigheder, der kan  

 skabe tvivl herom.
 Jeg forstår, at ankestyrelsen  

 agter at udsende en ny kontormeddelelse om dokumentation for  

 fuldmagtsforhold.  

 Jeg henstiller, at der ved udformningen af den nye meddelelse tages hensyn  

 til  

 mine bemærkninger om betydningen af, at der føres kontrol med  

 repræsentationsforholdets eksistens.
 Jeg udbeder mig underretning om  

 den nye kontormeddelelse.
 B) Aktindsigt.
 1) Regler om aktindsigt.
 Den, der er part i en sag, hvori der er eller vil blive truffet afgørelse af  

 en forvaltningsmyndighed, kan forlange at blive gjort bekendt med sagens  

 dokumenter, jf. forvaltningslovens § 9, stk. 1. Visse sagstyper og dokumenter  

 er undtaget, ligesom der i henhold til § 15 kan ske begrænsning i retten til  

 aktindsigt, såfremt der foreligger tungtvejende modhensyn.
 Efter offentlighedslovens § 4, stk. 1, kan enhver med de undtagelser, der er  

 nævnt i lovens §§ 7-14, forlange at blive gjort bekendt med dokumenter, der  

 er indgået til eller oprettet af en forvaltningsmyndighed som led i  

 administrativ sagsbehandling i forbindelse med dens virksomhed.
 Retten til aktindsigt omfatter "alle dokumenter, der vedrører  

 sagen", herunder bl.a. "indførelser i journaler, registre og andre  

 fortegnelser vedrørende den pågældende sags dokumenter", jf.  

 forvaltningslovens § 10, stk. 1, og offentlighedslovens § 5, stk. 1.
Afgørelsen om (og i hvilken form) en begæring skal imødekommes, træffes af  

 den myndighed, der i øvrigt træffer afgørelse i den pågældende sag, jf.  

 forvaltningslovens § 16, stk. 1, og offentlighedslovens § 16, stk. 1.  

 Afgørelserne skal træffes snarest.
Er begæringen ikke imødekommet eller  

 afslået inden 10 dage efter, at begæringen er modtaget af myndigheden, skal  

 denne underrette ansøgeren om grunden hertil, samt om, hvornår afgørelsen kan  

 forventes at foreligge, jf. forvaltningslovens § 16, stk. 2, 2. pkt. og  

 offentlighedslovens § 16, stk. 2.
Har det betydning for en  

  

 parts  

  

 mulighed for at varetage sine interesser af få afskrift eller kopi af sagens  

 dokumenter, skal en begæring herom imødekommes.
Dette gælder dog ikke,  

 såfremt antallet af dokumenter, deres karakter eller form med afgørende vægt  

 taler herimod, jf. forvaltningslovens § 16, stk. 3.
 Af forarbejderne til offentlighedslovens § 16 ses, at en ansøgning efter  

 denne lov om udlevering af kopier i almindelighed skal imødekommes, jf.  

 Folketingstidende 1985/86, tillæg A, sp. 233.
 Fremsætter en  

  

 part  

  

 under sagens behandling begæring om aktindsigt, og skal begæringen efter  

 loven imødekommes, udsættes sagens afgørelse, indtil der er givet parten  

 adgang til at gøre sig bekendt med  

 dokumenterne, jf. forvaltningslovens § 11. Denne bestemmelse skal  

 sammenholdes  

 med § 21, hvorefter den, der er part, på ethvert tidspunkt af sagens  

 behandling  

 kan forlange, at sagens afgørelse udsættes, indtil parten har afgivet en  

 udtalelse til sagen.
 2) Undersøgelsens resultater.
a) I sag 57 anmodede X Kommune, som havde påklaget amtsankenævnets afgørelse, om  

 aktindsigt i ankestyrelsens sag, efter at Den Sociale Ankestyrelse havde  

 truffet afgørelse til fordel for klienten.
Bl.a. bad kommunen om en liste  

 over de læge- og tandlægekonsulenter, ankestyrelsen havde ansat, samt  

 oplysning om, hvem der havde medvirket i den konkrete sag.
Sagen blev  

 ekspederet i løbet af 7 dage ved, at en medarbejder i ankestyrelsen ringede  

 til kommunen og oplyste, at akterne var sendt retur til amtsankenævnet,  

 hvortil kommunen kunne henvende sig.
En måned senere sendte ankestyrelsen  

 kommunen en liste over ankestyrelsens rådgivende læge/tandlægekonsulenter i  

 Den Sociale Ankestyrelse med en angivelse af, hvem der havde medvirket i den  

 foreliggende sag.
Aktindsigtsreglerne - i dette  

 tilfælde kap. 4 i forvaltningsloven - tilsigter at regulere borgernes adgang  

 til at få udleveret oplysninger og dokumenter fra offentlige myndigheder.  

 Myndighedernes indbyrdes krav på at få udleveret oplysninger er enten  

 reguleret  

 i specialregler eller i § 31 i forvaltningsloven.
Den sidste bestemmelse har  

 følgende ordlyd:
 "I det omfang en  

 forvaltningsmyndighed er berettiget til at videregive en oplysning, skal  

 myndigheden på begæring af en anden forvaltningsmyndighed videregive  

 oplysningen, hvis den er af betydning for myndighedens virksomhed eller for  

 en  

 afgørelse, som myndigheden skal træffe.
Stk. 2. Bestemmelsen i stk. 1  

 finder dog ikke anvendelse, hvis videregivelsen påfører myndigheden et  

 merarbejde, der væsentligt overstiger den interesse, den anden myndighed har  

 i  

 at få oplysningerne." Bestemmelsen giver myndighederne  

 en noget videregående ret til oplysninger end den, borgerne har til at få  

 udleveret oplysninger fra myndighederne i henhold til aktindsigtsreglerne.  

 Retten i § 31 er betinget af, at tavshedspligtsreglerne ikke er til hinder  

 for  

 udlevering af oplysningerne.
I den konkrete sag havde kommunen fuldt kendskab  

 til klienternes helbredsmæssige og sociale forhold, og udleveringen kunne  

 derfor ikke betragtes som en videregivelse, der ville være i strid med  

 forvaltningslovens § 28, stk. 1. Ankestyrelsen forhørte sig ikke om  

 anledningen  

 til, at kommunen ønskede dokumenterne.
Kommunens henvendelse blev således  

 uden  

 videre opfattet som udtryk for, at oplysningerne havde betydning for X  

 Kommune.  

 Alligevel afslog ankestyrelsen henvendelsen.
Dette afslag kunne som anført  

 ikke  

 begrundes med, at de materielle betingelser i forvaltningslovens kapitel 4  

 for  

 udlevering af oplysningerne, ikke var opfyldt.
Ankestyrelsens henvisning til,  

 at akterne var sendt til amtsankenævnet kunne heller ikke anses for holdbar.  

 Originaldokumenterne var ganske vist sendt til amtsankenævnet.
Herudover lå i  

 ankestyrelsens sag kopier af akterne fra underinstanserne samt udkast til  

 afgørelsen, sagsbehandlerens referatbemærkninger samt referat fra ankemødet  

 og  

 kopier af ankestyrelsens skrivelser i sagen.
Dele af dette materiale var  

 utvivlsomt omfattet af § 31, og ankestyrelsen havde pligt til at udlevere  

 det,  

 medmindre det måtte anses for at være uden betydning for X Kommune.
Det kunne efter min mening ikke  

 på forhånd - uden undersøgelse af spørgsmålet - udelukkes, at X Kommune havde  

 saglig interesse i oplysningerne, f.eks. til brug for overvejelse af  

 sagsanlæg  

 mod Den Sociale Ankestyrelse eller til fastlæggelse af omfanget af kommunens  

 pligt til (i henhold til ankestyrelsens afgørelse), at udbetale hjælp til  

 klienten.
Ankestyrelsen havde således ikke grundlag for at afslå udlevering  

 af  

 alle oplysninger i ankestyrelsens sag.
Den Sociale Ankestyrelses  

 meddelelse til kommunen om, at den kunne henvende sig til amtsankenævnet, var  

 i  

 øvrigt i strid med § 7, stk. 2 i forvaltningsloven, hvorefter en myndighed,  

 der  

 modtager en skriftlig henvendelse, som ikke vedrører dens sagsområde, så vidt  

 muligt videresender henvendelsen til rette myndighed.
Den Sociale  

 Ankestyrelse  

 burde således have sendt anmodningen om udlevering af oplysningerne til  

 amtsankenævnet, når ankestyrelsen mente, at ankenævnet var rette myndighed i  

 sagen.
 Ankestyrelsen har i udtalelsen  

 af 19. marts 1993 erkendt, at det ikke havde været "nok at henvise til  

 den  

 myndighed, der har akterne". Ankestyrelsen fandt endvidere, at "det  

 må være korrekt at betragte henvendelsen som en anmodning om partsaktindsigt,  

 da det var kommunen, der havde klaget til ankestyrelsen i den pågældende sag.
..." Hertil bemærkes, at reglerne om  

 partsaktindsigt som udgangspunkt ikke kan påberåbes af myndigheder, medmindre  

 de optræder i sager, hvor de må sidestilles med borgere, f.eks. i  

 arbejdstilsynssager vedrørende kommunale institutioner.
Om en kommune, der udnytter den  

 særlige adgang til for kommunerne at påklage de sociale ankenævns afgørelser  

 for Den Sociale Ankestyrelse, i denne forbindelse kan anses for part, er  

 efter  

 min mening retligt tvivlsomt.
Hvis det anerkendes, at en kommune i denne  

 forbindelse har ret til partsaktindsigt i henhold til kapitel 4 i  

 forvaltningsloven,  

 bør ankestyrelsen imidlertid være opmærksom på, at kommunen derudover - som  

 offentlig forvaltningsmyndighed - har ret til oplysninger i henhold til § 31  

 i  

 forvaltningsloven.
Det er i denne forbindelse vigtigt at bemærke, at adgangen  

 til oplysninger i henhold til § 31, alene er begrænset i tre henseender: 1)  

 udleveringspligten gælder kun i det omfang den udleverende myndighed er  

 berettiget til at videregive de ønskede oplysninger; 2) oplysningen skal være  

 af betydning for den myndighed, der anmoder om oplysningen; 3) videregivelsen  

 må ikke påføre myndigheden et merarbejde, der væsentligt overstiger den  

 interesse, den anden myndighed har i at få oplysningen.
 Retten til partsaktindsigt i  

 henhold til kapitel 4 omfatter kun i begrænset omfang interne  

 arbejdsdokumenter, jf. forvaltningslovens §§ 12, 13 og 14. Desuden kan retten  

 til partsaktindsigt begrænses i henhold til § 15, i det omfang partens  

 interesse  

 i, at kunne benytte kendskab til sagens dokumenter til varetagelse af sit  

 tarv,  

 findes at burde vige for afgørende hensyn til den pågældende selv eller til  

 andre private eller offentlige interesser.
Som det ses, er retten til at få  

 udleveret oplysninger fastsat indholdsmæssigt forskelligt i henholdsvis  

 kapitel  

 4 og § 31 i forvaltningsloven.
Hvis det - som jeg må forstå, ankestyrelsen  

 fandt i sag 57 - må antages, at kapitel 4 i forvaltningsloven er anvendelig,  

 er  

 det ikke uden praktisk betydning også at vurdere en anmodning fra en kommune  

 om  

 udlevering af oplysninger i henhold til § 31 i forvaltningsloven.
Efter  

 omstændighederne giver denne bestemmelse kommunen ret til at få udleveret  

 interne  

 dokumenter, som ellers kan undtages fra partsaktindsigt.
 Jeg må derfor fastholde, at  

 kommunens anmodning om oplysninger (tillige) burde have været behandlet på  

 grundlag  

 af § 31 i forvaltningsloven.
b) I sag 98 anmodede A, som havde  

 indgivet klage til ankestyrelsen over, at han ikke som et led i  

 uddannelseshjælp i henhold til § 43 i bistandsloven fik dækket udgifter til  

 kørsel i egen bil fra hjem til uddannelsesstedet, om aktindsigt.
Klagen blev  

 indgivet den 3. april 1991. Den 12. april 1991 kvitterede Den Sociale  

 Ankestyrelse for modtagelsen, og den 15. april 1991 indgav A telefonisk  

 anmodning om at få kopi af akterne.
Den 22. april 1991 sendte ankestyrelsen A  

 akterne  

 i kopi samt bad ham sende eventuelle kommentarer, der ønskedes medtaget ved  

 sagens mødebehandling.
Den endelige afgørelse blev truffet i skrivelse af 26.  

 september 1991.
 Aktindsigten blev således  

 effektueret inden 10 dage og inden der blev truffet afgørelse i sagen.
 3) Konklusion.
Undersøgelsen har kun indeholdt to tilfælde af begæring om aktindsigt i  

 ankestyrelsens sag.
Forklaringen på denne meget beskedne anvendelse af  

 aktindsigtsreglerne må bl.a. søges i, at der forholdsvis sjældent indhentes  

 nye oplysninger i sager, der er optaget som principielle, samt i, at borgerne  

 allerede kan have fået udleveret dokumenter i forbindelse med sagens  

 behandling i kommunen eller i amtsankenævnet.
At den ene af de to anmodninger blev behandlet fuldt korrekt, mens den anden  

 blev behandlet på et urigtigt retsgrundlag, viser intet om ankestyrelsens  

 generelle håndtering af sager om aktindsigt.
Det skal i denne forbindelse  

 bemærkes, at det er forståeligt, at ankestyrelsen ikke var opmærksom på den  

 særlige regel i forvaltningslovens § 31, og at ankestyrelsen i sag 57  

 afgjorde anmodningen om oplysninger udelukkende på grundlag af reglerne om  

 aktindsigt.
Fejlen spillede ingen rolle for den afgørelse, der blev truffet i  

 sagen.
 C) Partshøring.
 1) Partshøringspligtens indhold.
Efter bestemmelsen i forvaltningslovens § 19, stk.1, må en myndighed ikke  

 træffe afgørelse i en sag, før myndigheden har gjort parten bekendt med  

 oplysninger, der er til ugunst for den pågældende, og som er af væsentlig  

 betydning for sagens afgørelse.
Reglen gælder dog kun oplysninger vedrørende  

 sagens faktiske omstændigheder og kun oplysninger, som parten ikke kan  

 antages af være bekendt med er i myndighedens besiddelse.
Reglen forudsætter, at myndigheden på  

  

 eget initiativ  

  

 gør parten bekendt med de oplysninger, der er omfattet af  

 partshøringsforpligtelsen.
Det er efter bestemmelsen ikke tilstrækkeligt, at  

 myndigheden orienterer parten om retten til aktindsigt.
I lighed med de øvrige egentlige partsbeføjelser i forvaltningsloven gælder §  

 19 alene i sager, hvori der er eller vil blive truffet "afgørelse",  

 jf. § 2, stk. 1. Uden for afgørelsesbegrebet falder ifølge lovens forarbejder  

 bl.a. processuelle beslutninger.
Heraf følger, at Den Sociale Ankestyrelses  

 afgørelse om at betragte en sag som principiel og derfor optage den til  

 realitetsbehandling ikke er en selvstændig afgørelse, forud for hvilken  

 ankestyrelsen skal foretage partshøring.
Derimod er der umiddelbart knyttet retsvirkninger til en beslutning om ikke  

 at optage en sag til behandling.
Sådanne afvisningsbeslutninger må derfor  

 anses for afgørelser og følgelig omfattet af bl.a. partshøringsbestemmelsen i  

 § 19, stk. 1.
 Det samme gælder naturligvis den afsluttende stillingtagen til en sag, som er  

 optaget til realitetsbehandling.
Pligten til partshøring omfatter ifølge § 19, stk. 1, oplysninger vedrørende  

 sagens "faktiske omstændigheder". Dette udtryk omfatter både  

 oplysninger vedrørende rent faktiske forhold såsom helbredsforhold hos  

 klienten, klientens indtægtsforhold, familiære status osv.
Derudover omfatter  

 pligten oplysninger fra andre myndigheder eller udenforstående personer,  

 f.eks. en speciallæges vurdering af den pågældende sag.
I ankesager er  

 klageskrivelser således omfattet af partshøringspligten, ligesom kommentarer  

 til klagen fra modparten samt udtalelser til brug for sagens afgørelse, der  

 indhentes fra andre myndigheder, f.eks.
Socialministeriet, skal sendes til  

 høring.
Derimod er ankestyrelsens egne interne vurderinger, herunder læge- og  

 tandlægekonsulenternes bedømmelser af sager, samt oplysninger om f.eks.  

 gældende ret fra andre instanser ikke undergivet partshøringspligt.
Den Sociale Ankestyrelse har i  

 overensstemmelse med en gammel tradition i socialretten lagt til grund, at  

 amtsankenævnets afgørelser kan påklages ikke alene af den borger, sagen  

 vedrører, men også den kommune, der har truffet afgørelse i 1. instans.  

 Herefter må det antages, at pligten til at forelægge sagens oplysninger til  

 udtalelse ikke alene gælder i forhold til den private part, men at kommunen i  

 denne relation må betragtes som part i sagen.
Det gælder, hvad enten kommunen  

 rent faktisk har udnyttet sin klageadgang eller ej, jf.
Folketingets  

 ombudsmands Beretning 1990.222. Spørgsmålet må dog anses for retligt  

 uafklaret,  

 og jeg har derfor ved min bedømmelse af de undersøgte sager lagt til grund,  

 at  

 kommunerne ikke er direkte omfattet af § 19, stk.1.
Det følger imidlertid af det  

 almindeligt i forvaltningsretten gældende officialprincip, at den myndighed,  

 der skal træffe afgørelse i en sag, har ansvaret for, at sagen er forsvarligt  

 oplyst.
Ankestyrelsen vil derfor i almindelighed være forpligtet til, som et  

 led i officialprincippet, at forelægge oplysninger og udtalelser af væsentlig  

 betydning for sagens bedømmelse for kommunen.
Det tilføjes, at jeg i FOB 1990.  

 s. 222, henstillede til Socialministeriet at overveje, om ikke der kunne være  

 behov for en lovgivningsmæssig stillingtagen til spørgsmålet, om kommunernes  

 adgang til at påklage sociale afgørelser.
Jeg har modtaget underretning om,  

 at  

 der kan forventes fremsat lovforslag om spørgsmålet i løbet af kort tid.
Jeg  

 har derfor fundet det rigtigst allerede nu, at underrette Socialministeriet  

 om  

 denne del af undersøgelsen, samt at henstille til ministeriet, at  

 oplysningerne  

 tages i betragtning i forbindelse med den videre behandling af lovforslaget.
 2) Undersøgelsens resultater.
 a) Partsindlæg.
 Den Sociale Ankestyrelse har tilrettelagt behandlingen af sagerne således, at  

 klageren får tilsendt en standardkvitteringsskrivelse, som bl.a. har følgende  

 formulering:
 "...
 Ankestyrelsen har anset sagen for at være af principiel betydning og vil  

 derfor behandle den.
Der kan - afhængig af sagens art - blive behov for at indhente yderligere  

 oplysninger, f.eks. om indtægts- og arbejdsforhold.
Hvis der indgår  

 helbredsmæssige spørgsmål i sagen, kan det vise sig nødvendigt at bede om  

 oplysninger herom fra læge eller hospital.
 Ankestyrelsen vil skaffe disse oplysninger, medmindre der er indvendinger  

 herimod.
 Hvis der sker ændringer i forhold, som kan have betydning for sagen, eller  

 hvis De i øvrigt har mere at sige om sagen, inden den bliver afgjort, beder  

 vi Dem skrive hertil.
..." I almindelighed sendes kopi af dette brev til modparten samt til  

 amtsankenævnet.
I enkelte af sagerne har modparten desuden fået kopi af klageskrivelsen med  

 opfordring til at fremsætte eventuelle bemærkninger.
Som et eksempel kan  

 nævnes sag 11, hvor modparten var  

 en kommune.
I en del sager blev der sendt en  

 kopi af kvitteringsskrivelsen til modparten, men ikke en kopi af  

 klageskrivelsen.
Det var tilfældet bl.a. i sagerne 1, 4, 9, 13, 15, 16, 40,  

 41,  

 58 og 59, 67 og 72.
 I enkelte sager - bl.a. i  

 sagerne 10, 11, 28, 33, 87 - fik modparten både kvitteringsskrivelsen og en  

 kopi af klageskrivelsen.
 Modparten fik således i de to  

 sidste kategorier af sager ingen opfordring til at fremkomme med eventuelle  

 bemærkninger udover den tilskyndelse, der lå i selve underretningen og den i  

 kvitteringsskrivelsen indeholdte opfordring til klageren om at fremkomme med  

 eventuelle nye oplysninger eller synspunkter.
 b) Nye oplysninger.
I flere af de undersøgte sager modtog Den Sociale Ankestyrelse supplerende  

 oplysninger til brug for behandlingen af sagen.
Det følger af § 19, stk. 1,  

 eller officialprincippet, at sådanne oplysninger, såfremt de er af væsentlig  

 betydning for sagens bedømmelse, normalt skal forelægges for enten den  

 private part eller kommunen inden ankestyrelsen træffer afgørelse.
I sag 5 indhentede Den Sociale Ankestyrelse en udtalelse fra en professor på  

 Tandlægehøjskolen i København om, hvorvidt der kunne være en årsagssammenhæng  

 mellem kemoterapibehandling og strålebehandling på den ene side og på den  

 anden side nogle proteseproblemer, som klienten ønskede hjælp til i henhold  

 til bistandslovens § 58, (s. 417). Det fremgår af sagen, at den pågældende  

 professor var ankestyrelsens tandlægekonsulent.
Udtalelsen måtte derfor  

 betragtes som intern på linie med indstillingen fra den juridiske  

 sagsbehandler.
Da erklæringen alene angik det  

 generelle spørgsmål om årsagsforbindelse mellem de nævnte behandlingstyper og  

 proteseproblemer, var udtalelsen efter min mening ikke omfattet af  

 partshøringspligten  

 i § 19, stk. 1, idet den ikke vedrørte sagens faktiske omstændigheder.
 Sag 75 indeholdt samme  

 problemstilling som sag 5, og tandlægekonsulenterklæringen fra denne sidste  

 sag  

 blev også inddraget i sag 75. At erklæringen heller ikke i denne sag blev  

 forelagt for klienten, kunne heller ikke anses for en fejl.
Sag 8 drejede sig om hjælp i  

 henhold til § 58 til anskaffelse af brilleglas (jf. s. 417). Ankestyrelsen  

 indhentede erklæringer dels fra en øjenlæge, der havde behandlet klienten,  

 dels  

 fra ankestyrelsens lægekonsulent vedrørende den type sager.
Der er ingen  

 tvivl  

 om, at erklæringen fra klientens egen øjenlæge burde have været forelagt for  

 ham, inden afgørelsen blev truffet.
Udtalelsen fra den lægelige konsulent  

 indeholdt alene en lægelig vurdering af de foreliggende oplysninger om  

 klientens øjendefekt og var således ikke omfattet af partshøringspligten i §  

 19, stk. 1, i forvaltningsloven.
 Ankestyrelsen har i udtalelsen  

 af 19. marts 1993 oplyst, at der nu er indført en generel regel om, at  

 speciallægeerklæringer, som indhentes af ankestyrelsen, altid sendes til  

 partshøring (uanset om de konkret ville være omfattet af pligten efter  

 forvaltningslovens § 19 eller ej). Se nærmere nedenfor s. 377.
Den Sociale Ankestyrelse optog  

 sag 53 til behandling med henblik på at afklare, om et forældrepar skulle  

 deltage i betalingen for sønnens ophold på et skolehjem for udviklingshæmmede  

 børn.
Afgørende for kommunens pålæg til forældrene om betaling var, at  

 sønnens  

 handicap ikke var så omfattende, at han naturligt hørte hjemme på en  

 institution af den foreliggende art.
Ankestyrelsen modtog erklæringer dels  

 fra  

 en praktiserende psykolog, dels en udtalelse fra institutionen på grundlag af  

 den psykologiske undersøgelse.
Erklæringerne blev forelagt for ankestyrelsens  

 psykiatriske konsulent.
Ankestyrelsen traf afgørelse om at fritage forældrene  

 for betaling med henvisning til de "nu foreliggende oplysninger om,  

 sønnens helbredsmæssige forhold". Erklæringerne burde efter min mening  

 have været forelagt kommunen til udtalelse, inden afgørelsen blev truffet.  

 Som  

 anført ovenfor er det usikkert om en sådan høringspligt kan støttes direkte  

 på  

 § 19, stk. 1, i forvaltningsloven.
Det ville imidlertid stemme bedst med  

 officialprincippet, om to centrale og udslagsgivende erklæringer som de  

 nævnte,  

 var blevet forelagt for kommunen, inden dennes oprindelige afgørelse blev  

 ændret.
 Om denne sag har ankestyrelsen i  

 skrivelsen af 19. marts 1993 udtalt sig på følgende måde:
 "...
 Sag 53: Det er efter  

 Ankestyrelsens opfattelse at strække officialprincippet ganske langt, hvis  

 der  

 heraf skulle kunne udledes en pligt til at forelægge de omhandlede  

 erklæringer  

 for kommunen.
 I forvaltningsret af Carl Aage  

 Nørgaard og Jens Garde, 3. udgave, anføres det om officialprincippets  

 rækkevidde s. 111, at det kun kan kræves, at en sag oplyses og undersøges så  

 langt, som det er nødvendigt for at træffe en forsvarlig afgørelse.
I sag 53 havde Ankestyrelsens  

 psykiatriske konsulent vurderet den indhentede psykologiske erklæring og  

 udtalelsen fra institutionen på grundlag af den nævnte erklæring og havde på  

 grundlag heraf og de øvrige oplysninger i sagen fundet sagen fuldt  

 forsvarligt  

 belyst i henseende til drengens psykiske handicap.
Ankestyrelsen fandt på  

 grundlag heraf at have det fornødne forsvarligt oplyste grundlag til at  

 træffe  

 afgørelse.
 Ankestyrelsen finder ikke, at en  

 forelæggelse for kommunen af de indhentede oplysninger i det konkrete  

 tilfælde  

 var nødvendig for en forsvarlig oplysning af sagen.
 Det vil naturligvis altid  

 afhænge af en konkret vurdering, om høring af kommunen om indhentede  

 oplysninger - hvor kommunen ikke har partsstatus i kraft af klage - er  

 nødvendig af hensyn til sagens oplysning, og Ankestyrelsen vil også i  

 fremtiden  

 foretage en sådan konkret vurdering.
..." Ved den foreløbige bedømmelse af  

 sagen lagde jeg som anført s. 375 til grund, at § 19, stk. 1, i  

 forvaltningsloven ikke finder direkte anvendelse, og at det umiddelbare  

 retsgrundlag for bedømmelsen derfor er det almindelige ulovbestemte  

 officialprincip.  

 Som anført af ankestyrelsen går dette bl.a. ud på, at en myndighed har pligt  

 til at påse, at en sag er oplyst og undersøgt så langt, som det er nødvendigt  

 for at træffe en forsvarlig afgørelse.
 Ved vurderingen af, hvad der i  

 en sag som den foreliggende kan anses for forsvarligt oplysningsgrundlag, bør  

 det efter min opfattelse tillægges væsentlig betydning, at sagerne må  

 karakteriseres som tvister mellem på den ene side den private part og på den  

 anden side en kommune, som begge har økonomiske interesser i sagens udfald.  

 Det  

 er i sådanne tilfælde af stor vigtighed, at der gives begge interessenter  

 adgang til at udtale sig om den del af sagens faktiske bedømmelsesgrundlag,  

 som  

 myndigheden selv har vurderet som væsentligt.
 I denne forbindelse skal jeg  

 yderligere henvise til, at bestemmelsen i § 19, stk. 1, er en lovfæstelse af  

 en  

 fast og langvarig ombudsmandspraksis, og at den principielt var udtryk for en  

 præcisering og uddybning af det generelle ulovbestemte officialprincip, jf.  

 FT  

 1985/86 tillæg A spalte 150 ff, Carl Aage Nørgaard  

 "Sagsbehandling",  

 2. udgave, side 116-117, samt John Vogter "Forvaltningsloven med  

 kommentarer", 2. udgave, s. 224.
I overensstemmelse hermed  

 antages det, at § 19, stk. 1, suppleres med ulovbestemt pligt til partshøring  

 også i andre tilfælde end dem, der er direkte omfattet af § 19, stk. 1. Det  

 gælder således bl.a. sager, hvor forvaltningen afgør tvister mellem private,  

 samt i øvrigt hvor der er et behov herfor, jf. "Juridisk Grundbog"  

 bind 4, 4. udgave 1989, side 155-159 samt pkt. 105 i Justitsministeriets  

 vejledning om forvaltningsloven.
På denne baggrund finder jeg, at måtte  

 opretholde mine generelle bemærkninger foran s. 374, om pligten til at høre  

 den  

 kommunale part, også i tilfælde hvor sagen er blevet indbragt for  

 ankestyrelsen  

 af borgeren.
Det følger heraf, at jeg ligeledes må fastholde, at  

 ankestyrelsen  

 i sag 53 burde have forelagt de nævnte psykologerklæringer for kommunen til  

 udtalelse, inden ankestyrelsen traf afgørelse i sagen.
Ankestyrelsen indhentede i sag  

 65 telefonisk oplysning fra den kommune, hvor klienten boede, om hendes  

 skattepligtige indkomst for 1987 samt om klientens samlever.
Oplysningerne  

 skulle bruges til ankestyrelsens vurdering af, om klienten var berettiget til  

 friplads i daginstitution.
Ankestyrelsen forelagde ikke oplysningerne for  

 ægteparret inden afgørelsen.
Ankestyrelsen ændrede ved afgørelsen kommunens  

 og  

 amtsankenævnets afgørelser om at afslå friplads.
Ankestyrelsen underkendte  

 derved,  

 at kommunen og amtsankenævnet havde lagt vægt på, at familien havde en  

 kassekredit, der blev brugt til finansiering af et stort privatforbrug.  

 Samtidig bemærkede ankestyrelsen, at familiens skattepligtige indtægt skulle  

 danne grundlag ved beregningen af, om der skulle ske bortfald eller  

 nedsættelse  

 af daginstitutionsbetalingen.
Under disse omstændigheder måtte de indhentede  

 oplysninger anses for uvæsentlige og dermed ikke omfattet af  

 partshøringspligten i henhold til § 19, stk. 1. Hvis forholdet var det, at  

 ankestyrelsens henvisning til at beregningen fremover måtte ske på grundlag  

 af  

 "familiens skattepligtige indtægt", skulle forstås som en  

 stillingtagen fra ankestyrelsens side til, hvilken konkret indtægt  

 fripladsspørgsmålet skulle afgøres efter, burde oplysningerne efter min  

 mening  

 have været forelagt til udtalelse for ægteparret, inden ankestyrelsen traf  

 sin  

 afgørelse.
I så fald var det usikkert om ægteparret var enig i, at de af  

 skattevæsenet oplyste tal var korrekte og dermed kunne benyttes som grundlag  

 for fripladsberegningen.
 Ankestyrelsen udtalte i  

 skrivelsen af 19. marts 1993 følgende:
 "...
 Sag 65: Der var efter  

 Ankestyrelsens opfattelse næppe tale om en lovbestemt pligt til at forelægge  

 disse oplysninger, idet der var tale om "autentiske" oplysninger  

 som  

 beskrevet i Justitsministeriets vejledning om forvaltningslovens pkt. 112 og  

 forvaltningsloven  

 med kommentarer 1. udgave, s. 194. Ankestyrelsen har forstået denne  

 fortolkning  

 af forvaltningslovens § 19, stk. 2, nr. 1, således, at det i disse  

 situationer  

 er ubetænkeligt at undlade at partshøre, idet oplysningerne ikke kan bringes  

 i  

 tvivl.
..." Ifølge § 19, stk. 2, nr. 1  

 gælder partshøringspligten i stk. 1 ikke "hvis, det efter oplysningernes  

 karakter og sagens beskaffenhed må anses for ubetænkeligt at træffe afgørelse  

 i  

 sagen på det foreliggende grundlag". Bestemmelsen tager som anført af  

 ankestyrelsen sigte på oplysninger af "autentisk" karakter.
I forbindelse med sag 65 ville  

 "familiens skattepligtige indtægt" imidlertid ikke uden videre  

 kunne  

 anses for "autentisk", idet det ikke på forhånd kunne anses for  

 givet, at familien var enig i, at det var den skattepligtige indkomst for  

 1987,  

 der skulle være beregningsgrundlaget.
Der kunne være indtrådt sådanne  

 ændringer  

 i indtægtsforholdene, at beregningen efter familiens opfattelse burde ske på  

 grundlag af den aktuelle indkomst; et synspunkt familien alene ville have  

 anledning til at anføre, såfremt ankestyrelsen havde sendt de indhentede  

 skatteoplysninger til partshøring.
Dertil kom, at ægteparret heller ikke  

 havde  

 anledning til overfor ankestyrelsen, at påberåbe sig eventuel uenighed med  

 skattevæsenets indkomsttal, når oplysningerne ikke blev forelagt.
Jeg finder  

 derfor ikke, at oplysningerne kunne undtages fra partshøring.
 c) Udtalelser om retlige spørgsmål  

 fra andre myndigheder.
 Den Sociale Ankestyrelse har i mange af de undersøgte sager været i skriftlig  

 eller telefonisk kontakt med andre myndigheder - ofte Socialministeriet eller  

 Socialstyrelsen - vedrørende anvendelsen af det relevante retsgrundlag.
 I den udstrækning sådanne udtalelser alene vedrører den abstrakte fortolkning  

 af den omstridte regel, vedrører de ikke "sagens faktiske  

 omstændigheder" og er således ikke omfattet af partshøringspligten i §  

 19, stk. 1 i forvaltningsloven.
 I den udstrækning sådanne udtalelser også vedrører reglens anvendelse i den  

 konkrete sag, som ankestyrelsen har optaget til realitetsbehandling, skal  

 udtalelsen derimod forelægges for parten inden afgørelse træffes, medmindre  

 udtalelsen har været uvæsentlig for ankestyrelsens afgørelse.
 De fleste af de indhentede  

 udtalelser om den retlige del af sagen har været af helt generel karakter og  

 derfor ikke undergivet partshøringspligt.
Som eksempel kan nævnes sag 8,  

 der handlede om hjælp til briller i henhold til § 48 og § 58 i bistandsloven.  

 Sagen beroede på en fortolkning af § 34 i hjælpemiddelbekendtgørelsen (se s.  

 435). Til brug for afgørelsen indhentede ankestyrelsen en skriftlig udtalelse  

 fra Socialministeriet om den rette fortolkning af bestemmelsen.
Udtalelsen  

 vedrørte ikke den konkrete sag.
I sag 47 indhentede Den Sociale  

 Ankestyrelse telefonisk oplysninger fra Direktoratet for Udlændinge om  

 praksis  

 vedrørende meddelelse af opholdstilladelse og arbejdstilladelse samt  

 retsvirkningerne af sådanne tilladelser.
Disse generelle oplysninger var ikke  

 omfattet af partshøringspligten i § 19, stk. 1.
I sag 17 forespurgte Den Sociale  

 Ankestyrelse telefonisk Socialministeriet, om børn med cancerlidelser er  

 omfattet af bistandslovens § 48, samt om denne bestemmelses anvendelse i  

 forhold til §  

 48 a.
Ministeriets svar holdt sig på det generelle  

 plan og angik ikke den konkrete sag.
Udtalelsen var ikke undergivet  

 partshøringspligt og blev da heller ikke sendt til udtalelse hverken hos  

 klienten eller kommunen.
I sag 75 forelå et vejledende  

 svar fra Socialministeriet til en forening om hjælp i henhold til § 58 til  

 tandproteser.
Svaret blev ikke afgivet på baggrund af en konkret sag, men  

 blev  

 i sag 75 påberåbt af kommunen til støtte for klagen til Den Sociale  

 Ankestyrelse.
Socialministeriets udtalelse kunne ikke anses at vedrøre  

 faktiske  

 omstændigheder i denne sag og dermed heller ikke omfattet af  

 partshøringspligt.
I sag 5 om hjælp til  

 protesebehandling forelå bl.a. en telefonisk udtalelse fra socialstyrelsen,  

 ikke alene om den generelle mulighed for at yde hjælp i henhold til § 58 til  

 tandprotesen som følge af strålebehandling, men også en bemærkning om, at der  

 ikke burde ydes hjælp i den sag, som havde givet ankestyrelsen anledning til  

 at  

 spørge.
Denne udtalelse indeholdt således en kvalifikation af den  

 foreliggende  

 sag og burde efter min mening have været sendt til partshøring.
 Det samme gjaldt den del af en  

 udtalelse i sag 47 fra Direktoratet for Udlændinge, hvori direktoratets  

 medarbejder gav udtryk for, at klienten ikke stod til rådighed for  

 arbejdsmarkedet og derfor ikke var berettiget til hjælp i henhold til  

 bistandsloven.
Ankestyrelsen har i udtalelsen  

 af 19. marts 1993 erklæret sig enig i, "at disse udtalelser skal  

 forelægges, når de udtaler sig om den konkrete sag". Samtidig har  

 ankestyrelsen oplyst, at der fremover vil blive partshørt efter de  

 retningslinier, der er anført ovenfor.
Ankestyrelsen har desuden udvidet  

 partshøringen, idet speciallægeerklæringer, der indhentes af ankestyrelsen,  

 altid forelægges for parten, uanset om betingelserne i § 19, stk. 1, direkte  

 er  

 opfyldt.
 Endelig har Den Sociale  

 Ankestyrelse oplyst, at styrelsen er opmærksom på, at jeg har underrettet  

 Socialministeriet om mine foreløbige bemærkninger om kommuners partsstatus.  

 Ankestyrelsen vil tage spørgsmålet op med ministeriet i lyset af mine  

 bemærkninger samt af min henstilling i skrivelse af 24. januar 1991 om at  

 tage  

 initiativ til, at der tilvejebringes en lovgivningsmæssig stillingtagen til  

 spørgsmålet om kommuners klageret i sociale sager.
 Jeg tager til efterretning, at  

 Den Sociale Ankestyrelse fremover vil indrette styrelsens praksis efter de  

 retningslinier, jeg har anført ovenfor.
 Samtidig udbeder jeg mig fortsat  

 underretning om, hvad der videre sker vedrørende afklaring af kommunernes  

 partsstatus.
 3) Sammenfatning.
Fremstillingen ovenfor gengiver de typer af tilsidesættelser af den pligt til  

 partshøring, som følger af § 19, stk. 1, samt af officialprincippet, som er  

 fundet i forbindelse med undersøgelsen.
Det er imidlertid ikke anset for  

 påkrævet af foretage en udtømmende kortlægning af i hvilke sager, der er  

 fundet partshøringsfejl m.v. eller en beskrivelse af samtlige de konstaterede  

 fejl.
De gennemgåede sager samt Den Sociale Ankestyrelses udtalelse af 19. marts  

 1993 viser, at ankestyrelsen ikke havde tilrettelagt sagsbehandlingen på en  

 sådan måde, at det skabte sikkerhed for en overholdelse af  

 partshøringsforpligtelserne.
Den manglende indretning herpå viste sig både  

 ved, at klagen ikke sendes til høring hos modparten, samt ved, at det ikke i  

 et eneste tilfælde var konstateret, at nye faktiske oplysninger eller udefra  

 kommende retlige vurderinger af den konkrete sag var blevet forelagt den  

 part, som disse oplysninger var til ugunst for.
Denne manglende tilrettelæggelse  

 af en procedure, der sikrer en nøje overholdelse af § 19, stk.  

 1, m.v., finder jeg beklagelig.
Da ankestyrelsen har  

 oplyst, at den allerede har ændret sine sagsbehandlingsrutiner således, at  

 det  

 sikres, at der foretages partshøring i overensstemmelse med de nævnte regler,  

 finder jeg ikke grundlag for at foretage videre.
Jeg har udbedt mig  

 underretning om de skridt til yderligere ændring af ankestyrelsens  

 sagsbehandling, ankestyrelsen har oplyst, vil blive foretaget.
Det tilføjes, at jeg er  

 opmærksom på, at de undersøgte sager oftest har drejet sig om generelle  

 juridiske problemer, og at ankestyrelsen derfor har kunnet afgøre sagen på i  

 alt væsentligt det samme retlige eller faktiske grundlag som det sociale  

 ankenævn.
I de fleste af de undersøgte sager, har der således ikke foreligget  

 nye retlige eller faktiske oplysninger og dermed heller ikke pligt til  

 partshøring.
 D) Begrundelse.
 1) Begrundelsespligtens indhold.
Efter forvaltningslovens § 22 skal en afgørelse, der meddeles skriftligt,  

 være ledsaget af en begrundelse, medmindre afgørelsen fuldt ud giver den  

 pågældende part medhold.
I Den Sociale Ankestyrelses klagesager vil der altid  

 være to parter, den private klient og kommunen.
Antages det, at kommunen  

 alene har partsstatus, såfremt sagen er blevet indbragt for ankestyrelsen af  

 kommunen, stemmer det bedst med god forvaltningsskik, at afgørelsen ledsages  

 af en begrundelse, hvis den går kommunen imod.
Derfor, og idet afgørelserne  

 meddeles skriftligt, vil der stort set altid over for den ene eller over for  

 begge parter i sagen være pligt til, i henhold til forvaltningsloven, at  

 begrunde den trufne afgørelse.
Ifølge § 10, stk. 1, i lov om Den Sociale Ankestyrelse skal ankestyrelsens  

 afgørelse udfærdiges skriftligt og skal være ledsaget en begrundelse.
Denne  

 pligt til begrundelse har ingen selvstændig betydning ved siden af  

 forvaltningslovens begrundelsesregler, bortset fra at det udtrykkeligt er  

 bestemt, at afgørelsen skal være skriftlig.
Forvaltningslovens § 24 angiver de nærmere krav til en begrundelses indhold -  

 krav, der hver for sig og i samspil tjener det formål at bibringe parten en  

 forståelse af, hvorfor myndigheden på det foreliggende faktiske og retlige  

 grundlag har truffet den pågældende afgørelse.
Begrundelsen vil samtidig give  

 parten et grundlag for at tage stilling til en eventuel klage over  

 afgørelsen.
Afgørelserne skal ifølge forvaltningslovens § 24 indeholde en henvisning til  

 de retsregler, i henhold til hvilke afgørelsen er truffet.
Hvis en afgørelse  

 forudsætter stillingtagen til et tvivlsomt fortolkningsspørgsmål, skal  

 begrundelsen tillige indeholde en redegørelse for fortolkningen af den  

 anvendte bestemmelse.
Er den anvendte fortolkning almindeligt anerkendt, kan  

 det være tilstrækkeligt at henvise til en offentligt tilgængelig praksis.  

 Retsreglen kan enten citeres i afgørelsen eller optrykkes eller vedlægges;  

 udtrykket "henvisning til" skal opfattes som et krav om en præcis  

 angivelse af, hvilken nærmere del (paragraf, stk. og eventuelt nummer eller  

 litra), der er anvendt som hjemmel ved afgørelsen.
Hvis afgørelsen beror på et skøn, vil en henvisning alene til en retsregel  

 sjældent give megen vejledning om baggrunden for den trufne afgørelse.
Efter  

 forvaltningslovens § 24, stk. 1, kræves ved skønsmæssige afgørelser tillige,  

 at begrundelsen indeholder en redegørelse for de hovedhensyn, der har været  

 bestemmende ved skønsudøvelsen.
Hvis der til grund for skønsudøvelsen  

 foreligger en praksis, vil det være tilstrækkeligt at henvise til denne  

 praksis, i det omfang den er dækkende for  

 det foreliggende tilfælde.
I andre tilfælde må kravet om angivelse af  

 hovedhensyn opfattes mere konkret som et krav om angivelse af de hensyn, der  

 netop i det foreliggende tilfælde har været afgørende.
 Det er i ombudsmandspraksis  

 endvidere antaget, at myndigheden udtrykkeligt skal tage stilling til  

 anbringender fra parten, såfremt parten har tillagt anbringendet væsentlig  

 vægt, og det desuden må betragtes som relevant for sagen.
Efter forvaltningslovens § 24,  

 stk. 2, skal en begrundelse om fornødent indeholde en kort redegørelse for de  

 oplysninger vedrørende sagens faktiske omstændigheder, der er tillagt  

 væsentlig  

 betydning for afgørelsen.
Hvis sagens faktiske omstændigheder er parterne  

 bekendt, enten fordi parten selv har bragt oplysningerne ind i sagen, eller  

 fordi partshøringsforpligtelsen fuldt ud er efterlevet, vil behovet efter §  

 24,  

 stk. 2, være mindre.
Bestemmelsen har sin særlige relevans i de situationer,  

 hvor partens kendskab til myndighedens beslutningsgrundlag er usikkert, samt  

 i  

 de situationer, hvor det faktiske beslutningsgrundlag er omtvistet.  

 Foreligger  

 der i sagen modstridende sagkyndige erklæringer, indebærer  

 begrundelsespligten,  

 at myndigheden angiver, hvilken erklæring der er tillagt vægt ved afgørelsen.
Efter forvaltningslovens § 24,  

 stk. 3, kan kravene til en begrundelsens indhold begrænses i det omfang  

 partens  

 interesse i at kunne benytte kendskab til denne til varetagelse af sit tarv  

 findes at burde vige for afgørende hensyn til den pågældende selv eller til  

 andre private eller offentlige interesser.
En sådan begrænsning af  

 begrundelsespligten kan kun ske i ganske særlige tilfælde.
 Begrundelsen for afgørelsen skal  

 være korrekt og dækkende i den forstand, at den skal angive dels de  

 retsregler,  

 dels de faktiske omstændigheder, der reelt har været afgørelsens grundlag.  

 Endvidere skal begrundelsen fremtræde som et dækkende udtryk for de faktiske  

 forhold og overvejelser, der har ført til indholdet af den trufne afgørelse.
 2) Undersøgelsens resultater.
 a) Tilfredsstillende begrundelser.
 I de fleste af de undersøgte sager har afgørelsen været ledsaget af en  

 begrundelse, der er i overensstemmelse med kravene i forvaltningslovens § 24.  

 Nogle eksempler kan nævnes.
I sag 17 havde et ægtepar, M og H, med 2 børn søgt om dækning af tabt  

 arbejdsfortjeneste til M samt dækning af hans transportudgifter i forbindelse  

 med, at den ældste søn, der havde knoglemarvskræft, var til  

 kemoterapibehandling, samt i forbindelse med en operation.
De tilsvarende  

 udgifter for H var dækket af kommunen.
Ankestyrelsen ændrede kommunens  

 afgørelse og begrundede afgørelsen således:
 "...
 Lovgrundlaget ved ankestyrelsens behandling af sagen har været bistandslovens  

 § 48, stk. 1, samt pkt. 17, 20 og 29 i Socialministeriets vejledning af 3.  

 juli 1987 om hjælp efter bistandslovens § 48.
 ...
AFGØRELSE Ankestyrelsen finder, at hjælp til dækning af tabt arbejdsfortjeneste og  

 transportudgifter i forbindelse med ledsagelse af et handicappet barn til  

 behandling eller under barnets indlæggelse på sygehus, hvor det er  

 nødvendigt, at forældrene er til stede på  

 grund af alvorlig sygdom hos barnet, kan ydes til begge forældre, når det af  

 hensyn til barnet er nødvendigt, at begge forældre er til stede.
 Ankestyrelsen er imidlertid enig  

 med amtsankenævnet i, at det ikke kan pålægges Kommunalbestyrelsen i X  

 Kommune  

 at yde yderligere hjælp til dækning af Deres mands udgifter til tabt  

 arbejdsfortjeneste og transport i forbindelse med ... indlæggelse til  

 operation  

 i april 1989 og den forudgående kemoterapi.
 Ankestyrelsen har herved som  

 nævnet lagt vægt på oplysningerne om indlæggelsesperiodens omfang og varighed  

 sammenholdt med den hjælp, der er ydet Dem til dækning af tabt  

 arbejdsfortjeneste.
 Ankestyrelsen tiltræder således  

 denne del af amtsankenævnets afgørelse.
 Ankestyrelsen finder derimod, at  

 ekstraudgifterne til pasning af Deres datter ... i de perioder, hvor De har  

 været fraværende fra hjemmet på grund af ...'s indlæggelser, er en nødvendig  

 merudgift, som kan dækkes efter bistandslovens § 48.
Ankestyrelsen har derfor  

 hjemvist sagen til X Kommune til beregning af hjælp til dækning af denne  

 udgift." Sag 34 vedrørte også hjælp i  

 henhold til § 48 - nemlig til den del af udgifterne til et  

 blodsukkermåleapparat, som ikke dækkes efter bistandslovens § 58. Afgørelsens  

 begrundelse var formuleret således:
 "...
I Socialministeriets vejledning  

 af 3. juli 1987 om hjælp efter bistandslovens § 48 hedder det i punkt 35  

 blandt  

 andet, at hjælp til dækning af udgifter til behandlingsredskaber og tekniske  

 hjælpemidler ikke kan ydes efter § 48. Det hedder endvidere, at hjælpemidler  

 ydes efter § 58, og at udgifter til behandlingsredskaber afholdes af  

 sygehusvæsenet.
Med hensyn til afgrænsningen af behandlingsredskaber i  

 forhold  

 til hjælpemidler henvises til Indenrigsministeriets cirkulære af 20. februar  

 1975.
 ...
AFGØRELSE Ankestyrelsen finder, at den del  

 af udgiften til blodsukkermåleapparatet, der ikke dækkes efter bistandslovens  

 §  

 58, må anses for at være en nødvendig merudgift ved (M)'s forsørgelse af  

 sønnen  

 i hjemmet.
 Ved vurderingen af, om der er  

 tale om en nødvendig udgift har man lagt vægt på, at blodsukkermåleapparat  

 med  

 virkning fra 1. juli 1988 er medtaget i hjælpemiddelbekendtgørelsen.
 Ankestyrelsen finder således  

 ikke, at det forhold, at der ydes delvis hjælp efter bistandslovens § 58,  

 udelukker, at der også ydes hjælp efter bistandslovens § 48.
Ankestyrelsen tiltræder således  

 Amtsankenævnets afgørelse af 22. marts 1990." Sag 33 vedrørte spørgsmålet om  

 fordelingen af den reduktion af den samlede kontanthjælp, der følger af  

 bistandslovens § 37, stk. 5, på de enkelte poster i hjælpen.
Ankestyrelsens  

 afgørelse havde følgende indhold:
 "...
 Lovgrundlaget for afgørelsen er  

 bistandslovens § 37, og pkt. 7 i Socialministeriets vejledning om  

 kontanthjælp  

 efter bistandsloven.
 ...
AFGØRELSE Ankestyrelsen finder, at der som  

 udgangspunkt må foretages en forholdsmæssig reduktion af samtlige poster i  

 den  

 udmålte kontanthjælp, når denne overstiger den hjælp, som efter § 37, stk. 5  

 højst kan udbetales.
 Ved reduktion i (M)'s hjælp til  

 dækning af hans bidragsforpligtelser bør der dog levnes ham et beløb til  

 dækning af hans boligudgifter og underhold, svarende til boligtillægget og  

 den  

 nedsatte grundydelse efter bistandslovens § 37, stk. 2, 5. pkt.
Ankestyrelsen tiltræder således  

 amtsankenævnets afgørelse af 22. februar 1990." I sag 43 var spørgsmålet, om der  

 kunne ydes hjælp i henhold til § 58 i bistandsloven til  

 bidfunktionsbehandling.  

 Det mente ankestyrelsen ikke og begrundede afgørelsen således:
 "...
AFGØRELSE Ankestyrelsen har ved afgørelsen  

 lagt de tandlægelige oplysninger til grund, hvorefter lidelsen er afhjulpet  

 ved  

 en bidfunktionsbehandling og ikke ved proteser.
 Ankestyrelsen finder ikke, at  

 der er hjemmel i bistandslovens § 58 til at yde hjælp til den ansøgte  

 bidfunktionsbehandling, herunder den anvendte bideskinne, der efter praksis  

 betragtes som et behandlingsredskab og ikke som et hjælpemiddel.
 Ankestyrelsen har lagt vægt på,  

 at der ikke er tale om hjælpemidler, men om behandling og  

 behandlingsudgifter,  

 der ikke er omfattet af bistandslovens § 58 eller den med hjemmel heri  

 udstedte  

 hjælpemiddelbekendtgørelse.
..." Det principielle spørgsmål i sag  

 44 omhandlede rækkevidden af § 18, stk. 3, i lov om børnetilskud, hvorefter  

 kommunerne har ret til efter forskudsvis udbetaling af børnebidrag, at  

 indtræde  

 i den bidragsforpligtedes ret til overskydende skat.
Spørgsmålet var, om  

 indtrædelsesretten også omfattede overskydende moms.
Ankestyrelsen fandt, at  

 dette ikke var tilfældet.
Afgørelsen var formuleret således:
 "...
 I lov om børnetilskud og  

 forskudsvis udbetaling af børnebidrag § 18, stk. 3, er det fastsat, at:
 når bidrag er udbetalt  

 forskudsvis indtræder kommunalbestyrelsen for et beløb, der svarer til det  

 skyldige bidrag i den bidragsforpligtedes ret til udbetaling af overskydende  

 skat med godtgørelse og renter samt tilbagebetaling efter kildeskattelovens §  

 55.
 ...
AFGØRELSE Ankestyrelsen finder ikke, at  

 (X) Kommune har været berettiget til at foretage modregning for skyldigt  

 børnebidrag i momstilgodehavende, som De ville være berettiget til at få  

 tilbagebetalt i april 1989.
 Ankestyrelsen har ved afgørelsen  

 lagt til grund, at reglen i § 18, stk. 3, i lov om børnetilskud og  

 forskudsvis  

 udbetaling af børnebidrag tager sigte på overskydende skat, og den giver ikke  

 ret til at indtræde i retten til udbetaling af for meget indbetalt moms.
 Ankestyrelsen har heller ikke  

 fundet, at der i øvrigt har været grundlag for at foretage modregning.
 Ankestyrelsen har herved lagt  

 vægt på, at den indgåede afdragsaftale har været overholdt, og at (X) Kommune  

 ikke har godtgjort, at der ved indgåelsen af afdragsaftalen blev taget  

 forbehold om modregning fra kommunens side.
Ankestyrelsen ændrer således  

 Amtsankenævnets afgørelse af 1. maj 1990." Også sag 50 handlede om en  

 modregningslignende situation, nemlig om der i udbetaling af en social  

 pension  

 med tilbagevirkende kraft fra ansøgningstidspunktet kunne foretages en  

 afkortning svarende til det beløb, pensionisten i en del af perioden havde  

 fået  

 udbetalt som forskud på pensionen.
Forskuddet var udbetalt med henblik på  

 højeste pension, mens tilkendelsen lød på mellemste pension og forskuddet  

 dækkede en kortere periode end tiden fra ansøgningen til tilkendelsen.  

 Ankestyrelsen  

 anerkendte modregningen med følgende begrundelse:
 "Ankestyrelsen finder, at  

 der efter bestemmelsen i § 35, stk. 2 i lov om social pension kan ske  

 afkortning i den tilkendte mellemste førtidspension for det i tiden fra 1.  

 februar 1989 til 30. juni 1989 ydede forskud på højeste førtidspension.
 Ankestyrelsen finder endvidere,  

 at der efter denne bestemmelse kan ske afkortning i den tilkendte  

 invaliditetsydelse og mellemste førtidspension for ansøgningsperioden fra 1.  

 december 1987 til 31. januar 1989 for den resterende del af det i tiden fra  

 1.  

 februar 1989 til 30. juni 1989 ydede forskud på højeste førtidspension  

 (erhvervsudygtighedsbeløbet)  

 og for bistandstillægget.
 Ankestyrelsen finder, at de  

 udbetalte forskud på pension og tillæg må betragtes som foreløbigt udbetalte  

 à  

 contobeløb, og at bestemmelsen i pensionslovens § 35, stk. 2, på denne  

 baggrund  

 giver hjemmel til at foretage afkortning ubundet af de forskellige formål med  

 ydelsesbestanddelene og ubundet af periodespørgsmål.
Ankestyrelsen tiltræder således  

 Amtsankenævnets afgørelse af 1. juni 1990." Sag 87 angik beregning af hjælp  

 til dækning af tabt arbejdsfortjeneste til en mor med tvillinger, hvor den  

 ene  

 datter var multihandicappet, og den anden havde flere mindre handicaps.
De to  

 børn var i daginstitution, og udgiften blev betalt af kommunen.
Den Sociale  

 Ankestyrelse fandt ikke, at der i den samlede hjælp i henhold til § 48 kunne  

 fratrækkes et beløb svarende til normal dagpasning.
Ankestyrelsen anførte:
 "Ankestyrelsen finder ikke,  

 at der ved beregningen af kompensationsbeløbet efter bistandslovens § 48,  

 stk.  

 1, skal fradrages et beløb svarende til udgiften til normal dagpasning.
 Ankestyrelsen har lagt vægt på,  

 at pasning af Deres handicappede tvillingedøtre kunne ske uden udgift for  

 Dem.  

 Reelt er der således ikke tale om en besparelse for Dem.
Ankestyrelsen ændrer således  

 Amtsankenævnets afgørelse af 20. december 1990." b) Manglende angivelse af  

 regelgrundlaget.
Ankestyrelsen har generelt  

 tilrettelagt arbejdet med udarbejdelse af de afsluttende skrivelser således,  

 at  

 det som et fast led i styrelsens afsluttende skrivelser angives, hvad  

 retsgrundlaget har været.
I overensstemmelse hermed indeholder alle de  

 undersøgte  

 afgørelser en henvisning til den lov og den eller de §§ i loven, der har  

 været  

 anvendt.
Er afgørelsen truffet på grundlag af en bekendtgørelse, henvises til  

 denne og den relevante § i bekendtgørelsen.
I øvrigt angives hyppigt desuden,  

 hvilke cirkulærebestemmelser eller afsnit i ministerielle vejledninger, der  

 har  

 været inddraget i sagsbehandlingen.
 I sag 42 var henvisningen til  

 det benyttede retsgrundlag ikke tilstrækkelig præcis og dermed ikke i fuld  

 overensstemmelse med § 24 i forvaltningsloven.
Sag 60 vedrørte beregningen af  

 hjælp til et ægtepar M og H.
M var mindreårig og modtog hjælp til  

 gymnasieuddannelse i henhold til den dagældende § 42. Sagen drejede sig om,  

 hvorvidt hjælpen til H kunne reduceres med et fiktivt beløb på 3.965 kr.  

 svarende til den støtte, han kunne have fået i SU, hvis han havde været fyldt  

 18 år.
Lovgrundlaget blev angivet som "§§ 6, 37, 38 og 40 i lov om  

 social  

 bistand". Denne henvisning er for generel og upræcis til at opfylde  

 lovhenvisningskravet i § 24, stk. 1, i forvaltningsloven.
 c) Manglende sagsfremstilling.
 I to sager - 18 og 20 - må begrundelsen anses for ufuldstændig, fordi  

 sagsfremstillingen i den afsluttende skrivelse ikke var tilstrækkeligt  

 dækkende i beskrivelsen af den sociale situation, der havde udløst hjælp.
Sag 18 drejede sig om omregning af hjælpmodtagerens "hidtidige polske  

 indkomst til danske forhold". Af skrivelsen fremgik, at klienten var en  

 polsk kvinde, der var gift her i landet og som modtog hjælp i henhold til §  

 37 i bistandsloven.
Af amtsankenævnets afgørelse sås, at kvinden var 37 år,  

 at hun havde et særbarn på 17 år, at hun og manden havde et knap 1 år gammelt  

 barn, og at hun var højgravid, at hun fik hjælp i henhold til § 42, samt at  

 hendes indkomst i Polen stammede fra arbejde som sygeplejerske og læge.
Af  

 referatet fra ankestyrelsens møde fremgik yderligere, at en beregning af  

 hjælp til familien efter de pr. 1. april 1990 ikrafttrådte regler udgjorde  

 12.230 kr. mdl., og at en manglende  

 omregning af hendes polske indtægt til danske forhold førte til, at  

 ægteparrets  

 hjælp blev reduceret til grænsebeløbet, 10.400 kr. mdl.
Disse oplysninger,  

 især  

 de sidste, var efter min mening helt afgørende for at beskrive det problem,  

 som  

 ankestyrelsen skulle tage stilling til, og dermed også for at forstå  

 baggrunden  

 for den trufne afgørelse.
I skrivelsen henvistes til  

 amtsankenævnets skrivelse, som indeholdt en mere fyldestgørende beskrivelse  

 af  

 sagens faktiske omstændigheder end ankestyrelsens skrivelse.
En sådan  

 henvisning kan dog efter min mening ikke anses for tilstrækkelig til at  

 opfylde  

 begrundelseskravet i en sag som den foreliggende.
Jeg sigter herved til, at  

 sagen i lighed med de øvrige undersøgte sager havde principiel karakter, og  

 at  

 det i sådanne sager må sikres, at ankestyrelsens skrivelse fremstår som en  

 selvstændig redegørelse for den pågældende sag.
Havde amtsankenævnets skrivelse  

 været vedhæftet ankestyrelsens skrivelse - forudsat at amtsankenævnets  

 sagsfremstilling var fyldestgørende og dækkende - havde denne del af  

 begrundelseskravet været opfyldt.
Som anført kunne den blotte henvisning til  

 amtsankenævnets afgørelse ikke anses for tilstrækkelig i denne henseende.
Den Sociale Ankestyrelse har i  

 skrivelsen af 19. marts 1993 oplyst, at ankestyrelsen nu har forladt den  

 fremgangsmåde, at henvise til nævnets afgørelse.
Det er nu ankestyrelsens  

 praksis, at afgørelserne udformes, således at de kan stå alene.
I sag 20 savnedes i  

 ankestyrelsens afgørelse en selvstændig og samlet gennemgang af forløbet af  

 den  

 konkrete sag, der var til behandling.
I stedet henvistes til amtsankenævnets  

 skrivelse, som indeholdt en egentlig sagsfremstilling.
Også i denne sag havde  

 det efter min mening været bedst stemmende med kravet i § 24, stk. 1, 2.  

 pkt.,  

 om ankestyrelsen selv havde udarbejdet en sagsfremstilling eller havde  

 vedhæftet amtsankenævnets skrivelse.
 d) Referat af praksis.
 I den udstrækning vejledninger eller skrivelser fra Socialministeriet eller  

 tidligere principielle afgørelser fra ankestyrelsen har været inddraget i  

 forbindelse med behandlingen af en sag og tillagt væsentlig betydning for den  

 trufne afgørelse, skal afgørelsen, som anført foran, indeholde en -  

 kortfattet - angivelse af praksis, eventuelt i form af en henvisning til  

 relevante afsnit i vejledninger eller cirkulærer.
 I 20 sager enten savnedes en sådan angivelse helt, eller henvisningen var så  

 kortfattet, at betydningen af praksis for afgørelsens udfald ikke trådte  

 tilstrækkelig tydeligt frem.
 I sag 6 fandt Den Sociale Ankestyrelse ikke, at en mindreårig pige, der havde  

 taget ophold hos nogle venner, var selvstændigt berettiget til hjælp.  

 Afgørelsen indeholdt en henvisning til de relevante lovbestemmelser i  

 bistandsloven, men ikke til de to  

 SM-afgørelser (0-76-87 og 0-19-89), som ankestyrelsen havde lagt vægt på ved  

 afgørelsen.
Sag 15 vedrørte hjælp i henhold  

 til § 58 til en tandprotese efter en cysteoperation.
Den Sociale Ankestyrelse  

 fandt, at udgiften kunne ydes i henhold til § 58, og lagde hermed vægt på, at  

 der var tale om en situation, hvor en pludselig og direkte påvirkning af  

 tyggeorganet nødvendiggjorde tandprotese.
Dermed fulgte ankestyrelsen en  

 opfattelse af § 10 i hjælpemiddelbekendtgørelsen, som fremgik dels af  

 socialstyrelsens vejledning nr. 1 af 11. juni 1988 om ydelse af hjælpemidler  

 efter § 58, dels af fire vejledende udtalelser fra socialstyrelsen som svar  

 på  

 henvendelser i andre sager.
Denne praksis burde have været angivet som et led  

 i  

 begrundelsen.
Sag 23 angik refusion af  

 udgifter i forbindelse med, at en klient flyttede fra en kommune til en  

 anden.  

 Det centrale problem var om klient A havde fået ophold på en  

 "institution" i den forstand, udtrykket er anvendt i § 11 i  

 bistandsloven, samt om der forelå "medvirken fra en offentlig  

 myndighed" til opholdet.
Ved ankestyrelsens afgørelse blev der ved  

 vurderingen af disse spørgsmål lagt væsentlig vægt på administrativ praksis  

 dels 3 SM-afgørelser (sm 0-73-85, sm 0-18-86 og 0-44-87), dels  

 Socialministeriets cirkulære nr. 140 af 15. august 1975 om bistandslovens  

 almindelige bestemmelser pkt. 20. Der burde i den afsluttende skrivelse være  

 henvist ikke alene til cirkulærebestemmelsen, men også til SM-afgørelserne.
Praksis var også udslagsgivende  

 for, at ankestyrelsen i sag 24 fandt, at der kunne ydes hjælp i henhold til  

 bistandsloven til dækning af udgifterne ved H's ophold i Berlin under  

 ægtefællens sygebehandling dér.
De relevante SM-afgørelser (SM 0-74-86 og sm  

 0-45-90) burde have været nævnt i afgørelsen.
 Også i sagerne 29, 30, 36, 41,  

 47, 58, 62, 64, 65, 74, 77, 78, 79, 92, 93 og 98, byggede ankestyrelsens  

 retsopfattelse enten på principielle afgørelser fra ankestyrelsen selv eller  

 på  

 oplysninger om praksis, således som der er redegjort for den i vejledninger  

 eller cirkulærer, uden at praksis blev angivet i begrundelsen.
Ankestyrelsen har i udtalelsen  

 af 19. marts 1993 erklæret sig enig i, at afgørelserne i mange af de nævnte  

 tilfælde kunne være forbedrede gennem en henvisning til praksis, vejledende  

 udtalelser og lignende.
Ankestyrelsen har samtidig meddelt, at styrelsen vil  

 arbejde på forbedringer på dette punkt i forbindelse med de generelle  

 bestræbelser på en højnelse af kvaliteten.
Styrelsen tilføjede, "at der  

 i  

 det igangværende arbejde med standardbegrundelser vil blive taget højde for,  

 at  

 der i størst muligt omfang henvises til praksis, således som den bl.a. er  

 kommet til udtryk i Sociale Meddelelser".
 e) Stillingtagen til  

 partsanbringender.
I flere af de undersøgte sager havde enten kommunen eller klienten påberåbt  

 sig et særligt juridisk synspunkt, som for så vidt var relevant for  

 ankestyrelsens bedømmelse af sagen.
Som anført følger det af § 24 i  

 forvaltningsloven, at myndigheden i begrundelsen for afgørelsen bør forholde  

 sig til sådanne partsanbringender.
I 3 af de undersøgte sager var  

 begrundelsen mangelfuld, fordi der ikke var taget udtrykkelig stilling til  

 anbringendet.
I sag 2 gjorde klageren bl.a. gældende, at X Kommune havde beregnet hans  

 hjælp i henhold til § 42 i bistandsloven forkert for så vidt angik den del af  

 hjælpen, der tjente til supplement til klagerens ægtefælles indkomst.
Som  

 følge af, at ægtefællens skattefrikort ikke var blevet ændret, var der  

 opstået en restskat hos hende på 16.506 kr.
Dette beløb ønskede klageren, at  

 kommunen dækkede som en efterbetaling af hjælp i henhold til § 42. Dette  

 anbringende undlod  

 ankestyrelsen helt at tage stilling til, idet kommunen blot definerede  

 klagerens ansøgning som en anmodning om hjælp til dækning af restskat i  

 henhold  

 til bistandslovens § 46.
I sag 21 havde et ægtepar med et  

 barn, der led af Minimal Brain Damage, søgt om dækning af udgifter til  

 dækning  

 af deltagelse i et kursus for forældre med MBD-børn ikke alene for forældrene  

 selv, men også for det handicappede barn selv og dennes lillebror.
I klagen  

 gjorde ægteparret særskilt gældende, at det var vigtigt, at hele familien  

 deltog i kurset, samt at flertallet på kurset havde fået dækket udgifterne  

 for  

 hele familiens deltagelse.
Den Sociale Ankestyrelse henviste i begrundelsen  

 for  

 at tiltræde afslaget til "de foreliggende oplysninger om kursets  

 indhold" og tog således ikke stilling til klagernes anbringende om  

 forskelsbehandling.
I sag 22 var det principielle  

 problem, om indtægt erhvervet ved beskyttet beskæftigelse på en  

 revalideringsinstitution kunne betragtes som en arbejdsindtægt, og om der  

 derfor kunne bortses fra 1.000 kr. pr. måned ved udmåling af bistandshjælp,  

 jf.  

 § 38, stk. 5 i bistandsloven.
I klagen gjorde klienten gældende, at hun  

 betalte  

 skat, ATP og uddannelsesbidrag af indtægten.
Dette argument burde  

 ankestyrelsen  

 have kommenteret.
 Den Sociale Ankestyrelse har i  

 udtalelsen af 19. marts 1993 tilsluttet sig betydningen af, at der tages  

 stilling til partsanbringender og oplyst, at det i kvalitetsmålingsprojektet  

 tillægges "endog stor betydning, om der i afgørelsen findes en sådan  

 stillingtagen  

 til partens anbringender".
 f) Undladt begrundelse.
I sag 6 blev Den Sociale Ankestyrelses afgørelse alene sendt til kommunen,  

 der havde klaget, og ikke til klienten, som af amtsankenævnet var blevet  

 anset for berettiget til kontanthjælp.
Ankestyrelsen ændrede denne afgørelse  

 - men uden at klienten fik meddelelse herom, endsige en begrundelse for  

 afgørelsen.
 Om denne sag har Den Sociale Ankestyrelse i udtalelsen af 19. marts 1993  

 bemærket følgende:
 "...
Ombudsmanden nævner en enkelt sag, sag 6, under overskriften undladt  

 begrundelse.
Ankestyrelsen kan ikke tilslutte sig, at afgørelsen ikke er  

 begrundet.
Afgørelsen var stilet til X Kommune, der havde påklaget  

 Amtsankenævnets afgørelse om kontanthjælp til en  

 ung pige, og Ankestyrelsen finder, at begrundelsen fuldt ud opfylder  

 forvaltningslovens krav.
 Derimod må det naturligvis  

 erkendes at være en fejl, som også nævnt ovenfor under bemærkningerne til  

 pkt.  

 A, at hverken den unge pige eller hendes repræsentant fik tilsendt afgørelsen  

 -  

 også selv om afgørelsen næppe kunne have større praktisk betydning for hende,  

 da den vedrørte en periode, før hun fyldte 18 år, og da der ikke skulle ske  

 tilbagebetaling af modtagne ydelser.
..." Det forhold, at afgørelsen  

 hverken blev sendt til klienten eller dennes repræsentant, var efter min  

 mening  

 ensbetydende med, at der heller ikke blev meddelt parten en begrundelse for  

 den  

 for hende bebyrdende afgørelse.
Derfor finder jeg at måtte fastholde min  

 kritik  

 af denne afgørelse.
Det er korrekt, som anført af ankestyrelsen, at der i  

 forhold til kommunen blev udfærdiget og tilsendt en begrundelse.
Begrundelsen  

 i  

 denne skrivelse opfyldte i alt væsentligt kravet i § 24, stk. 1 med hensyn  

 til  

 begrundelsens indhold.
Jeg skal dog pege på, at den afsluttende skrivelse  

 savnede en henvisning til de to SM-afgørelser, som ankestyrelsen havde lagt  

 vægt på ved afgørelsen, jf. s. 383.
 3) Konklusion.
 Langt de fleste af de undersøgte afgørelser indeholdt en begrundelse som  

 foreskrevet i ankestyrelseslovens § 10 samt forvaltningslovens §§ 22 og 24.
 I en enkelt sag fik klienten ikke besked om den trufne afgørelse og dermed  

 heller ikke en forklaring på, at amtsankenævnets afgørelse var blevet ændret  

 til skade for klienten.
 I 26 af sagerne var begrundelsen ufyldestgørende enten fordi retsgrundlaget  

 var angivet upræcist, sagsfremstillingen ufuldstændig, henvisning til  

 hovedhensyn eller bemærkninger om relevante partsanbringender udeladt eller  

 fordi, der ikke blev henvist til relevant administrativ praksis.
De fundne begrundelsesfejl giver ikke anledning til generelle  

 betænkeligheder, idet hovedparten af fejlene har  

 drejet sig om enkelte elementer i begrundelsen.
Fejlene og deres antal må dog  

 ses i sammenhæng med, at der er tale om principielle afgørelser, dvs.  

 afgørelser, der forudsættes at være praksisdannende.
Afgørelserne skal ikke  

 alene kunne læses og forstås af sagens parter, men bliver også i et vist  

 omfang  

 offentliggjort som SM-udtalelser.
Det er derfor særligt vigtigt, at  

 begrundelsen for afgørelsen formuleres med omhu, og navnlig, at alle  

 relevante  

 synspunkter for afgørelsen kommer frem i den afsluttende skrivelse.
 Ankestyrelsen har i skrivelsen  

 af 19. marts 1993 fremsat følgende generelle bemærkninger vedrørende mine  

 foreløbige konklusioner med hensyn til efterlevelsen af begrundelsespligten:
 "...
Ankestyrelsen er enig i, at det  

 ikke mindst i de principielle afgørelser er vigtigt, at der findes en  

 fyldestgørende begrundelse af hensyn til den vejledende funktion disse  

 afgørelser har.
Dette skal også ses på baggrund af, at Ankestyrelsen fra 1.  

 januar 1992 har fået tillagt en helt central rolle som praksiskoordinerende  

 myndighed.
Ankestyrelsen har desuden været meget opmærksom på dette i  

 forbindelse med iværksættelsen af organisationsudviklingsprojektet.
Den udarbejdede handlingsplan  

 indebærer f.eks., at der er sket en styrkelse af det faglige niveau gennem en  

 specialisering af de enkelte enheder.
Det betyder bl.a., at de principielle  

 sager altid behandles af en enhed, som er specialist på netop det lovområde,  

 sagen drejer sig om.
Som tidligere nævnt har  

 Ankestyrelsen allerede i nogen tid arbejdet på at forbedre begrundelserne,  

 hvilket gælder for alle sagskategorier, som styrelsen behandler, og såvel for  

 principielle som for ikke-principielle.
For nogle af de forhold, der af  

 ombudsmanden er påpeget som mangelfulde, gælder det således, at der allerede  

 er  

 indført ændrede fremgangsmåder, jf. nedenfor.
Dette arbejde fortsættes i  

 organisationsudviklingsprojektet, hvor der er lagt særlig vægt på  

 kvalitetsforbedring.
Heri ligger bl.a., at en afgørelse altid skal være  

 velbegrundet, og at modtageren uden besvær skal kunne forstå, hvorfor  

 afgørelsen har fået det indhold, den har.
..." Jeg har taget de citerede  

 oplysninger til efterretning og samtidig noteret mig, at ankestyrelsen på  

 alle  

 de punkter, hvor der er peget på afvigelser af generel karakter fra  

 begrundelsespligten, enten har ændret eller er i færd med at forberede  

 ændringer  

 i praksis.
 Jeg udbeder mig underretning om,  

 hvad der yderligere sker med hensyn til ændringen af ankestyrelsens  

 begrundelsespraksis.  

 Derudover har jeg ikke fundet det påkrævet at foretage videre vedrørende  

 dette  

 spørgsmål.
 E) Tavshedspligt.
 1) Tavshedspligtens indhold.
 Den Sociale Ankestyrelse er omfattet af tavshedspligtsreglerne i  

 straffelovens § 152 til  

 152 f, kapitel 8 i forvaltningsloven, samt § 12 i lov om den Sociale  

 Ankestyrelse.
 Straffelovens regler forbyder uberettiget videregivelse af fortrolige  

 oplysninger.
§ 27 i forvaltningsloven indeholder en nærmere afgrænsning af, hvilke  

 oplysninger der må anses for tavshedsbelagte.
De øvrige bestemmelser i  

 forvaltningslovens kapitel 8 regulerer myndighedernes anvendelse af  

 fortrolige oplysninger.
 Hovedprincippet er indeholdt i forvaltningslovens § 32, hvorefter den, der  

 virker inden for den offentlige forvaltning, ikke i den forbindelse må skaffe  

 sig fortrolige oplysninger, som ikke er af betydning for udførelsen af den  

 pågældendes opgaver.
I øvrigt sondrer loven mellem oplysninger om  

  

 "enkeltpersoners rent private forhold"  

  

 og  

  

 "andre fortrolige oplysninger". Den første kategori af  

 oplysninger må ifølge § 28, stk. 1, ikke videregives fra en  

 forvaltningsmyndighed til en anden.
Herfra gælder ifølge § 28, stk. 2,  

 følgende undtagelser:
"Stk. 2. Videregivelse af de i stk. 1 nævnte oplysninger kan dog ske,  

 når 1) den, oplysningen angår, har givet samtykke, 2) det følger af lov eller bestemmelser fastsat i henhold til lov, at  

 oplysningen skal videregives, 3) videregivelsen sker til varetagelse af private eller offentlige  

 interesser, der klart overstiger hensynet til de interesser, der begrunder  

 hemmeligholdelse, herunder hensynet til den, oplysningen angår, eller 4) videregivelsen er et nødvendigt led i sagens behandling eller er nødvendig  

 for, at en myndighed kan gennemføre tilsyns- eller kontrolopgaver." I sager, der rejses ved  

 ansøgning, må denne type oplysninger ifølge § 29 ikke "indhentes fra  

 andre  

 dele af forvaltningen eller fra en anden forvaltningsmyndighed". § 29,  

 stk. 2, indeholder følgende bestemmelser:
"Bestemmelsen i stk. 1,  

 gælder ikke, hvis ansøgeren har givet samtykke hertil andet følger af lov eller bestemmelser fastsat i  

 henhold til lov, eller særlige hensyn til ansøgeren eller tredjemand  

 klart overstiger hensynet til ansøgerens interesse i, at oplysningen ikke  

 indhentes." Denne bestemmelse gælder også  

 ankestyrelsens behandling af ansøgningssager.
 Andre  

  

 fortrolige oplysninger  

  

 kan ifølge §28, stk. 3, videregives til en  

 anden forvaltningsmyndighed i samme udstrækning som efter stk. 2, samt  

 herudover "når det må antages, at oplysningen vil være af væsentlig  

 betydning for myndighedens virksomhed eller for en afgørelse, myndigheden  

 skal  

 træffe".
Endelig er det i § 31 bestemt,  

 at i det omfang en forvaltningsmyndighed er berettiget til at videregive en  

 oplysning, skal myndigheden på begæring af en anden myndighed videregive  

 oplysningen, hvis den er af betydning for den anden myndigheds virksomhed  

 eller  

 for en afgørelse, som myndigheden skal træffe.
Denne  

  

 videregivelsespligt  

  

 gælder dog ikke, hvis videregivelsen påfører  

 den afgivende myndighed et merarbejde, der væsentligt overstiger den  

 interesse,  

 den anden myndighed har i at få oplysningerne, jf. § 31, stk. 2.
Forvaltningslovens  

 videregivelsesregler omhandler alene udveksling af oplysninger mellem  

 forvaltningsmyndigheder eller inden for en forvaltningsmyndighed.
Uden for  

 loven falder bl.a. offentlige forvaltningsmyndigheders udveksling af  

 oplysninger med  

  

 privatpersoner  

  

 eller  

 private virksomheder.
Forvaltningslovens videregivelse  

 af fortrolige oplysninger i disse relationer må imidlertid bedømmes på  

 grundlag  

 af de almindelige principper i tavshedspligtsbestemmelserne i  

 forvaltningslovens § 27 og i straffelovens § 152 eller specielle  

 tavshedsforskrifter  

 i den udstrækning, der foreligger sådanne.
Herefter er det afgørende, om  

 videregivelsen kan anses for "berettiget". Ved udfyldningen af  

 denne  

 retlige standard må forvaltningslovens kapitel 8 tillægges en vis normerende  

 virkning.
Et hovedsigte med  

 tavshedspligtsreglerne er, at oplysninger, som offentlige myndigheder bliver  

 bekendt med som et led i varetagelsen af deres opgaver, ikke bliver røbet  

 over  

 for almenheden eller uvedkommende privatpersoner.
I almindelighed er sådanne  

 videregivelser derfor uberettigede.
Hvor videregivelsen sker i forbindelse  

 med,  

 at private udfører opgaver af offentlig eller halvoffentlig karakter, er den  

 mindre betænkelig.
Er modtageren af oplysningerne desuden omfattet af  

 tavshedspligtsregler, der er beslægtet med dem, der gælder for offentlige  

 myndigheder, får situationen en betydelig lighed med de situationer, der er  

 omfattet af forvaltningslovens § 28 og må efter omstændighederne kunne  

 accepteres, såfremt forvaltningen ville være berettiget til at udlevere de  

 samme oplysninger til en anden forvaltningsmyndighed.
Udlevering af  

 fortrolige  

 oplysninger til private vil således i almindelighed kun være lovlig, hvis  

 den,  

 oplysningerne vedrører, har givet samtykke hertil.
 Spørgsmålet om videregivelse af  

 oplysninger  

  

 inden for den enkelte  

 forvaltning  

  

 er kun delvist reguleret i forvaltningsloven - jf. §§ 29 og 32.  

 Sådanne videregivelser kan også være uberettigede og i strid med  

 straffelovens  

 § 152. Det er dog klart, at adgangen til denne form for videregivelse er  

 forholdsvis vid, og at den som hovedregel må anses for berettiget, såfremt  

 den,  

 der modtager oplysningerne, har en klar og saglig interesse heri.
 2) Undersøgelsens resultater.
 a) Videregivelse af fortrolige  

 oplysninger.
I sag 8 indhentede Den Sociale Ankestyrelse en udtalelse fra en øjenlæge om  

 det forhold, at hjælpemiddelbekendtgørelsen var udvidet til også at omfatte  

 "forskellig optisk styrke på øjnene", betød, at ankestyrelsen burde  

 ændre sin praksis, hvorefter hjælp til brilleglas hidtil var blevet ydet på  

 grundlag af styrken i de briller, der udskrives recept til.
Vedlagt  

 høringsskrivelsen fulgte en kopi af ankestyrelsens sag, dvs. sagens akter  

 samlet i kopi med henblik på forelæggelse i ankemøde.
Denne videregivelse må  

 anses for intern, idet den pågældende øjenlæge samtidig var ankestyrelsens  

 lægekonsulent og i denne egenskab en del af ankestyrelsens egen organisation.  

 Ankestyrelsen forelagde imidlertid også sagen for en privat øjenlæge med  

 henblik på undersøgelse af den pågældende klient.
I denne forbindelse  

 vedlagde ankestyrelsen også sagens akter.
Denne videregivelse skete uden  

 samtykke fra klienten og ville ikke have været hjemlet i § 28, stk. 2, i  

 øvrigt, såfremt den var sket til en anden offentlig forvaltningsmyndighed.
På  

 denne baggrund må det endvidere anses for uberettiget, at samtlige akter blev  

 videregivet til en privatpraktiserende øjenlæge.
Problemet i sag 14 var, om en klient, der havde fået en hjerneblødning, kunne  

 få økonomisk hjælp til ophold på "Center for Hjerneskadede", der er  

 en selvejende institution.
Den Sociale Ankestyrelse anmodede  

 Sundhedsministeriet om en udtalelse om, hvorvidt der ville kunne ydes hjælp  

 til den ansøgte behandling efter lov om sygehusvæsenet.
Vedlagt henvendelsen  

 fulgte amtsankenævnets afgørelse i den foreliggende sag samt en anden af  

 ankestyrelsens sager, hvori ankestyrelsen havde brevvekslet med  

 Sundhedsministeriet.
Ankestyrelsens spørgsmål vedrørte centrets  

 behandlingsformer generelt og deres effekt og angik ikke centrets mulighed  

 for at behandle den pågældende klient.
Sundhedsstyrelsen, hvortil  

 Sundhedsministeriet videresendte henvendelsen, gav i overensstemmelse hermed  

 i svaret generelle oplysninger om effekten på kort og lang sigt af den type  

 behandling, der udførtes på centret.
Videregivelsen af akterne i en anden  

 konkret sag og amtsankenævnets afgørelse i den sag, der var baggrunden for  

 spørgsmålet, var således ikke nødvendig for Den Sociale Ankestyrelses  

 behandling af sagen.
Dermed var videregivelsen ikke hjemlet i § 28, stk. 2,  

 nr. 4. Da heller ikke de øvrige betingelser var opfyldt, må videregivelsen  

 anses for at være i strid med § 28, stk. 1, i forvaltningsloven.
 I udtalelsen af 19. marts 1993 har Den Sociale Ankestyrelse anført følgende:
 "...
Vedr. videresendelse af akter  

 til speciallæge kan det generelt anføres, at det i mange tilfælde er  

 nødvendigt  

 for speciallægen at have mulighed for at gennemlæse alle oplysninger i sagen  

 såsom tidligere undersøgelser/udskrivningskort, arbejdsforhold mv.
I disse  

 tilfælde finder Ankestyrelsen, at der er tale om nødvendig videregivelse som  

 et  

 led i sagsbehandlingen, jf. forvaltningslovens § 28, stk. 2, nr. 4. Der er  

 imidlertid også undersøgelser hos speciallæge, hvor det ikke er nødvendigt at  

 fremsende alle akter.
Under alle omstændigheder må der altid foretages en  

 afvejning af hvilke akter, der skal medsendes til speciallægen, og  

 Ankestyrelsen har indskærpet over for alle sagsbehandlere, at en sådan  

 selektiv  

 afvejning skal finde sted, jf. vedlagte kontormeddelelse nr. 3/92.
..." I den nævnte kontormeddelelse  

 nr. 3/92 står bl.a.:
 "...
 3.  

 Medsendelse af sagens  

 akter ved indhentelse af speciallægeerklæringer.
 Ifølge § 28, stk. 2, nr. 4, kan  

 videregivelse af oplysninger ske uden skriftlig samtykke, når videregivelsen  

 er  

 et  

  

 nødvendigt  

  

 led i sagens  

 behandling.
 Ankestyrelsen kan ud fra en  

 fortolkning af denne bestemmelse, herunder efter en fastlæggelse af, hvad der  

 skal forstås ved "nødvendigt led i sagsbehandlingen" medsende akter  

 i  

 forbindelse med indhentelse af speciallægeerklæringer.
Ved fortolkningen af ordet  

 "nødvendigt", må man se på, hvad der er  

  

 nødvendigt  

  

 set ud fra en lægelig bedømmelse af sagen.
D.v.s. at man  

 ikke automatisk, som det som hovedregel er sket hidtil, kan oversende sagen  

 en  

 bloc til speciallægen (med både lægelige og ikke-lægelige akter).
Med hensyn til oversendelse af  

  

 lægelige  

  

 akter, må man også her  

 indskrænke sig til at medsende akter, der er lægeligt relevante/nødvendige.  

 D.v.s. at f.eks. "nemhedshensynet" over for speciallægen ved at  

 modtage alle lægelige akter, ikke er nok.
Grænsen for hvad der kan betragtes  

 som lægeligt relevant/nødvendigt kan fortolkes forholdsvis bredt.
Når blot  

 ikke  

 alene de nævnte "nemhedshensyn" taler for medsendelse af akterne.
..." Jeg forstår ankestyrelsens  

 bemærkninger således, at ankestyrelsen er enig i de synspunkter, jeg har  

 gjort  

 gældende, og jeg har derfor ikke fundet anledning til at foretage yderligere  

 vedrørende dette spørgsmål.
 Jeg har samtidig taget til  

 efterretning, at ankestyrelsen har indskærpet over for alle sagsbehandlere,  

 at  

 der inden fremsendelse af sagsakter til speciallæge skal finde en selektiv  

 afvejning sted af hvilke oplysninger, der er nødvendige for speciallægens  

 udfærdigelse af erklæring.
 b) Indhentelse af rent private  

 oplysninger.
 Den Sociale Ankestyrelse kan ifølge § 8 i lov om den sociale ankestyrelse i  

 forbindelse med sagsbehandlingen indhente oplysninger fra "andre, der  

 har kendskab til forholdene". § 8, stk. 1, har følgende ordlyd:
"§ 8. Ankestyrelsen kan pålægge den person, hvis forhold den påklagede  

 afgørelse vedrører, at medvirke til sagens oplysning, herunder ved at lade  

 sig undersøge af en læge og om fornødent, eventuelt ved indlæggelse, at lade  

 sig undergive observation og behandling.
Ankestyrelsen kan endvidere afkræve  

 andre, der har kendskab til forholdene, oplysninger, der må anses for  

 nødvendige for sagens behandling og afgørelse.
Ankestyrelsen kan herunder  

 indhente sygehusjournaler eller udskrifter heraf.
Ankestyrelsen kan forlange  

 optaget retsligt forhør i overensstemmelse med retsplejelovens § 1018." I den udstrækning ankestyrelsen  

 i henhold til denne bestemmelse har krav på oplysninger fra andre  

 forvaltningsmyndigheder, andre dele af ankestyrelsen eller privatpersoner,  

 kan  

 alle kategorier af fortrolige oplysninger indhentes af ankestyrelsen, uden at  

 den pågældendes samtykke er indhentet, jf. forvaltningslovens § 29, stk. 2,  

 nr.  

 2.
Ankestyrelsen er således ikke  

 retligt forpligtet til i disse tilfælde at indhente samtykke.
I forbindelse  

 med  

 Folketingets behandling af forvaltningsloven blev det dog understreget, at  

 samtykke normalt bør søges indhentet også i de tilfælde, hvor der foreligger  

 oplysningspligt, jf.
Folketingstidende 1985/86, tillæg A, sp.  

 108f, samt pkt. 189 i Justitsministeriets vejledning  

 om forvaltningsloven, 1986.
 Samtykke til videregivelse efter  

 § 28, stk. 2, nr. 1, skal være skriftligt og konkretiseret, jf. § 28, stk. 4.  

 Der er ikke formkrav til samtykke i henhold til § 29, stk. 2, nr. 1, men det  

 må  

 i hvert fald kræves, at det skal være udtrykkeligt.
 Der kan dog efter min opfattelse  

 ikke i de tilfælde, hvor samtykket ikke er en retlig nødvendighed for  

 indhentelse af oplysningerne, stilles de samme formkrav, som gælder i forhold  

 til samtykke, der afgives i henhold til forvaltningslovens § 28, stk. 2, nr.  

 1  

 og § 29, stk. 2, nr. 1.
I sag 7 indhentede Den Sociale  

 Ankestyrelse telefonisk oplysninger fra X Kommune om, hvilken hjælp et  

 ægtepar  

 havde modtaget i henhold til sygedagpengeloven og bistandsloven, samt om  

 arbejdsindtægten.
Oplysningerne var nødvendige til afgørelse af, om der kunne  

 udbetales barselsdagpenge eller kontanthjælp til ægtemanden.
Efter min mening  

 havde det været mest korrekt, om ankestyrelsen inden indhentelse af  

 oplysningerne  

 om sociale ydelser havde fået samtykke fra ægteparret, evt. telefonisk.
I sag 8 indhentede Den Sociale  

 Ankestyrelse en erklæring fra en øjenlæge.
Ansøgeren blev i den anledning  

 anmodet om at give møde til undersøgelsen.
De indhentede oplysninger stammede  

 således fra undersøgelsen af ansøgeren.
Ansøgerens fremmøde til undersøgelsen  

 måtte således under disse omstændigheder sidestilles med samtykke til  

 indhentelsen.
Sag 12 vedrørte spørgsmålet om,  

 hvem af X og Y kommuner der var betalingskommune vedrørende udgifterne til en  

 16-årig drengs efterskoleophold.
Y Kommune havde indbragt sagen for Den  

 Sociale  

 Ankestyrelse, som derpå telefonisk rekvirerede akterne fra X Kommune.
Det må efter min mening antages,  

 at situationen ikke var omfattet af § 29, idet sagen både i amtsankenævnet og  

 i  

 Den Sociale Ankestyrelse drejede sig om at fordele ansvaret for udgifterne  

 til  

 hjælpen og ikke om imødekommelse af en hjælpeansøgning.
Herefter kan det ikke  

 kritiseres, at indhentelsen af akter fra X Kommune skete uden klientens  

 samtykke.
Sag 15, som omhandlede hjælp i  

 henhold til bistandslovens § 58 til en mundprotese, blev forelagt for Den  

 Sociale Ankestyrelses tandlægekonsulent.
Konsulenten rekvirerede journalen i  

 forbindelse med, at klienten på Rigshospitalet var blevet opereret for en  

 cyste.
Den Sociale Ankestyrelse sendte inden indhentelsen klienten besked om,  

 at det ville være nødvendigt at rekvirere de nævnte oplysninger.
Det havde  

 været bedst stemmende med princippet i § 29, stk. 1, i forvaltningsloven,  

 hvis  

 ankestyrelsen udtrykkeligt havde bedt om hendes samtykke hertil.
I sag 24 havde H indgivet  

 ansøgning om hjælp til, at hun kunne ledsage sin mand M til Berlin, hvor han  

 skulle have foretaget hjertetransplantation.
Ankestyrelsen indhentede  

 oplysninger fra Ålborg sygehus om, i hvilket omfang sygehusvæsenet havde ydet  

 hjælp til M under opholdet.
Ankestyrelsen burde have forsøgt at få H's  

 samtykke, inden oplysningerne blev rekvireret.
I forbindelse med afgørelsen i  

 sag 29 af, om der skulle udbetales et personligt tillæg til A's pension til  

 dækning af udgifterne til alkoholbehandling, bad ankestyrelsen X Kommune om  

 at  

 sende lægeakterne i A's pensionssag.
Kommunen svarede, at akterne ville blive  

 udleveret, når der forelå en samtykkeerklæring fra A.
Da A herefter  

 samtykkede  

 i udleveringen blev akterne tilsendt ankestyrelsen.
Ankestyrelsen burde inden  

 anmodningen om udlån af akterne have bedt A om samtykke hertil.
Det centrale spørgsmål i sag 35  

 var, om et tyrkisk ægtepar, som gennem en lang periode hvert år havde opholdt  

 sig flere måneder i Tyrkiet, fortsat opfyldte betingelsen i bistandslovens §  

 40  

 om at have udnyttet deres arbejdsmuligheder, samt om der var givet ægteparret  

 fornøden vejledning om, at kontanthjælpen ville blive bragt til ophør, hvis  

 ikke denne betingelse var opfyldt.
For at belyse vejledningspørgsmålet  

 nærmere  

 indhentede ankestyrelsen telefonisk oplysninger fra X Kommune.
Inden denne  

 indhentelse af oplysninger burde ægteparret være blevet bedt om samtykke.
 Heller ikke i sagerne 53, 87 og  

 88 havde ankestyrelsen indhentet samtykke fra ansøgeren, inden ankestyrelsen  

 indhentede rent private oplysninger om ansøgeren til brug for sagen.
 Ankestyrelsen har i skrivelsen  

 af 19. marts 1993 gjort følgende gældende:
 "...
Ankestyrelsen fremsender ved  

 modtagelsen af en sag en bekræftelse til pågældende klager/partsrepræsentant.  

 Det fremgår bl.a. af blanketten, at Ankestyrelsen vil indhente nye  

 oplysninger,  

 hvis det bliver nødvendigt, medmindre pågældende har noget imod det.
Dette  

 var  

 sket i alle de undersøgte sager.
 Ankestyrelsen finder, at dette  

 stiltiende samtykke er i overensstemmelse med forvaltningslovens § 29 og  

 bemærkningerne hertil sammenholdt med ankestyrelseslovens § 8, der giver  

 Ankestyrelsen ret til at "afkræve andre, der har kendskab til  

 forholdene,  

 oplysninger, der må anses for nødvendige for sagens behandling og  

 afgørelse".
 Ankestyrelsen skal herom nærmere  

 henvise til de drøftelser, vi har haft med Ombudsmanden på møde den 12. marts  

 1991 og til Ombudsmandens bemærkninger s. 124-26 i Rapport om egen  

 drift-projekt  

 angående undersøgelse af 105 erhvervssygdomssager fra Arbejdsskadestyrelsen,  

 hvor det om Arbejdsskadestyrelsens tilsvarende praksis anføres:
"Under hensyn til, at  

 styrelsen har krav på de pågældende oplysninger i henhold til  

 arbejdsskadeforsikringslovens § 20 og derfor kunne indhente dem, uden  

 samtykke  

 fra skadelidte, finder jeg ikke at kunne kritisere denne fremgangsmåde." Ankestyrelsen finder, at de  

 oplysninger, som der var tale om i de sager, som er trukket frem i den  

 foreløbige rapport om 100 principielle sager fra Den Sociale Ankestyrelse,  

 var  

 omfattet af ankestyrelseslovens § 8, og at udtrykkeligt særskilt samtykke til  

 indhentelsen derfor ikke var nødvendigt.
 Ankestyrelsen finder på denne  

 baggrund ikke anledning til at ændre praksis på dette område.
..." Jeg skal først bemærke, at der  

 ikke mellem mig og Den Sociale Ankestyrelse er principiel uenighed om, at  

 indhentelse af oplysninger er hjemlet i ankestyrelseslovens § 8, og at der  

 som  

 følge heraf ikke kan stilles samme formelle krav til klientens samtykke, som  

 må  

 antages i øvrigt at gælde ved indhentelse (og videregivelse) af oplysninger  

 om  

 enkeltpersoners rent private forhold.
 Ankestyrelsen har påberåbt sig,  

 at meddelelsen i standard-bekræftelsesskrivelsen om, at ankestyrelsen vil  

 indhente  

 nye oplysninger, medmindre pågældende har noget imod det, indeholder en sådan  

 opfordring til pågældende om at reagere, at dennes passivitet må sidestilles  

 med et samtykke.
Heri er jeg ikke enig.
Dette  

 beror på, at den anvendte blanket ikke angiver, hvilke oplysningstyper, der  

 eventuelt kan blive tale om at indhente.
Dertil kommer, at blanketten heller  

 ikke opfordrer pågældende til at gøre indsigelse imod en eventuel indhentelse  

 af oplysninger eller fastsætter en frist, inden for hvilken en sådan  

 indsigelse  

 skal fremsættes.
Det bemærkes, at den blanket,  

 Arbejdsskadestyrelsen anvendte i erhvervssygdomssager, og hvortil  

 ankestyrelsen  

 har henvist, netop indeholdt en opfordring til skadelidte om at reagere, hvis  

 ikke man anerkendte, at de pågældende oplysninger blev indhentet, jf.
FOB  

 1990.469, 1. spalte.
Jeg finder derfor fortsat, at  

 indhentelse af oplysninger i de nævnte sager er sket i strid med princippet i  

 §  

 29 i forvaltningsloven.
Jeg har henstillet til ankestyrelsen, at praksis  

 ændres  

 i overensstemmelse med det ovenfor anførte.
 3) Sammenfatning.
 Af de undersøgte 100 sager forelå uberettiget videregivelse fra Den Sociale  

 Ankestyrelse i to sager og indhentelse af rent private oplysninger uden  

 ansøgerens samtykke i 8 sager.
 Efter min mening giver undersøgelsens resultater ikke anledning til, at der  

 foretages yderligere vedrørende ankestyrelsens praksis om videregivelse af  

 oplysninger.
 Derimod anser jeg det for bedst stemmende med folketingets forudsætninger i  

 forbindelse med vedtagelsen af §§ 28 og 29 i forvaltningsloven, at  

 ankestyrelsens praksis med hensyn til indhentelse af rent private oplysninger  

 om klienters forhold ændres, jf. ovenfor side 389.
 F) Behandlingstid.
 1) Normer for Behandlingstid.
Det er ikke muligt at angive en bestemt acceptabel tidsramme, inden for  

 hvilken en sag bør være færdigekspederet.
Der findes ikke generelle lovregler  

 om sagsbehandlingstid i de sager, ankestyrelsen behandler som principielle.  

 Derimod er det bestemt, at ankestyrelsens afgørelse af, om en sag, der er  

 afgjort af et socialt ankenævn, kan optages til behandling, skal foreligge  

 inden 14 dage fra sagens modtagelse, jf. lov om den sociale ankestyrelse § 6,  

 stk. 6, 2. pkt.
 Ifølge forretningsordenen for Den Sociale Ankestyrelse (bekendtgørelse nr.  

 119 af 28. marts 1985 med senere ændringer) § 4, sendes en bekræftelse til  

 klageren på, at sagen er optaget til behandling samt, den hvis forhold  

 afgørelsen i øvrigt vedrører, med angivelse af den forventede  

 sagsbehandlingstid.
Fastlæggelsen af, hvad der er en passende sagsbehandlingstid, må bero på en  

 konkret vurdering af den enkeltes sags karakter sammenholdt med myndighedens  

 ressourcer.
En relativt kort sagsbehandlingstid vil således efter  

 omstændighederne kunne anses for uacceptabel, ligesom omvendt de konkrete  

 forhold i den enkelte sag kan medføre, at en lang behandlingstid må  

 accepteres.
I vurderingen af sagsbehandlingstiden i mine tidligere tilsvarende  

 undersøgelser tog jeg udgangspunkt i en tidsnorm på 4-5 måneder som udtryk  

 for, hvad der på det undersøgte område kunne anses for en normal  

 behandlingstid.
I de tidligere undersøgelser anvendte jeg normen til at  

 udskille nogle sager til individuel bedømmelse, idet jeg bemærkede, at også  

 behandlingstider under normen efter en konkret vurdering ville kunne give  

 anledning til kritik.
Efter min vurdering må det tillægges vægt, at sagerne ofte er komplicerede,  

 og at det ofte vil være påkrævet at indhente supplerende oplysninger af  

 faktuel og især af retlig karakter.
I så godt som alle sagerne vil det rejste  

 juridiske problem kræve en intern forbehandling, som efter omstændighederne  

 kan være tidskrævende.
Ankestyrelsen arbejder selv med 6 måneders  

 behandlingstid som norm for en rimelig behandlingstid.
Denne behandlingstid  

 kan på den anførte baggrund accepteres som udtryk for den  

 behandlingstidsramme, der som udgangspunkt kan anerkendes som rimelig.
Hvis en forvaltningsmyndighed ikke kan træffe afgørelse i sagen inden for en  

 rimelig tid, bør myndigheden give parterne i sagen underretning om, hvad  

 sagen beror på, og så vidt muligt oplysning om, hvornår myndigheden regner  

 med at kunne træffe afgørelse i sagen.  

 Tilsvarende bør myndigheden underrette parterne, når behandlingen af den  

 konkrete sag på grund af særlige omstændigheder trækker længere ud end  

 sædvanligt, herunder i almindelighed besvare parternes eventuelle  

 rykkerskrivelser,  

 jf.
Justitsministeriets vejledning om forvaltningsloven, 1986, pkt. 205-208.  

 Ankestyrelsen skal desuden i kvitteringsskrivelsen angive den forventede  

 behandlingstid.
Dette sker ved, at ankestyrelsen oplyser, at den vil  

 tilstræbe,  

 at træffe afgørelse inden for ca. 6 måneder, jf. nedenfor.
 2) Kvittering for sagens  

 modtagelse.
 Ankestyrelsen giver meddelelse om sagens optagelse til realitetsbehandling i  

 en standardskrivelse, hvori indsættes individuelle bemærkninger for at  

 markere sagens emne og parternes navne.
 I sag 64 sendtes eksempelvis følgende brev til klienterne:
 "Social- og Sundhedsforvaltningen i (X Kommune) har klaget over  

 Amtsankenævnets afgørelse af 3. september 1990, hvorefter De er berettiget  

 til kontanthjælp efter bistandsloven under forudsætning af, at De opfylder  

 rådighedsforpligtelsen efter lovens § 40.
 Efter loven kan Amtsankenævnets  

 afgørelse ikke indbringes for anden administrativ myndighed.
 Ankestyrelsen kan dog behandle  

 en sag, hvis Ankestyrelsen skønner, at den er af principiel betydning.
 Ankestyrelsen har anset Deres  

 sag for at være af principiel betydning og vil derfor behandle sagen.
Der kan - afhængig af sagens art  

 - blive behov for at indhente yderligere oplysninger, f. eks. om Deres  

 indtægts- og arbejdsforhold.
Hvis der indgår helbredsmæssige spørgsmål i  

 sagen,  

 kan det vise sig nødvendigt at bede om oplysninger herom fra læge eller  

 hospital.
 Ankestyrelsen vil skaffe disse  

 oplysninger, medmindre De har indvendinger herimod.
 Hvis der sker ændringer i  

 forhold, som kan have betydning for sagen, eller hvis De i øvrigt har mere at  

 sige om sagen inden den bliver afgjort, beder vi Dem skrive hertil.
Ankestyrelsen har mange sager  

 til behandling.
Det kan derfor ikke siges bestemt, hvornår sagen vil blive  

 afgjort.
Ankestyrelsen vil tilstræbe at træffe afgørelse i sagen inden for  

 ca.  

 6 måneder.
Afhængig af sagernes karakter kan der dog gå kortere eller længere  

 tid.
 De vil få skriftlig meddelelse,  

 når der er truffet afgørelse i sagen.
..." I 80 af de undersøgte sager fik  

 parterne underretning om sagens antagelse som principiel inden 14 dage fra  

 ankestyrelsens modtagelse af sagen.
Af de resterende 20 sager blev  

 underretningen givet inden 20 dage fra ankestyrelsens modtagelse af sagen i  

 15  

 sager.
Overskridelsen af 14-dages fristen har i disse sager været så  

 beskeden,  

 at jeg ikke har fundet det påkrævet at undersøge årsagerne til overskridelsen  

 nærmere.
 I 5 sager gik der mere end 20  

 dage, fra ankestyrelsen modtog klagen, og til der blev givet meddelelse til  

 de  

 berørte om sagens antagelse.
I sag 9 meddelte X Kommune 5.  

 september 1989 telefonisk ankestyrelsen, at kommunen agtede at påklage en  

 nævnsafgørelse af 7. august 1989. Kommunen indsendte klage i skrivelse af 16.  

 oktober 1989, og klagen blev modtaget 17. oktober 1989 i Den Sociale  

 Ankestyrelse.
Meddelelsen om, at sagen var blevet antaget blev tilsendt de to  

 berørte kommuner den 24. november 1989, dvs. ca. 5 uger efter klagens  

 modtagelse.
Den lange behandlingstid beroede på, at det var nødvendigt at  

 indhente akter fra de to involverede kommuner for at afgøre, om sagen var  

 principiel.
Akterne blev først modtaget den 8. november 1989. Beslutningen om  

 sagens antagelse blev først truffet den 24. november 1989, dvs. efter  

 yderligere  

 14 dages forløb.
Denne yderligere forsinkelse ses ikke at være nødvendiggjort  

 af sagens karakter.
I sag 14 indgav X Kommune klage  

 i skrivelse af 12. oktober 1989, og ankestyrelsen modtog klagen den 18.  

 oktober  

 1989. Meddelelse om sagens antagelse blev sendt den 21. november 1989, dvs.  

 ca.  

 34 dage efter klagens modtagelse.
Af sagen ses, at det for afgørelsen af, om  

 sagen var principiel, var af betydning at sammenholde den med en tidligere  

 ankestyrelsessag (sag 0-30-88), og at det tog 13 dage at skaffe akterne i  

 denne  

 sag til veje.
Den lange ekspeditionstid beroede således tilsyneladende delvis  

 på interne forhold i Den Sociale Ankestyrelse.
I sag 27 modtog ankestyrelsen  

 klagen den 1. marts 1990 og sendte meddelelse om antagelsen den 23. marts  

 1990,  

 dvs. efter 22 dages forløb.
Det ses ikke af sagens akter, hvad forklaringen  

 på  

 denne fristoverskridelse har været.
Derimod kan det ses, at selve  

 resolutionen  

 om optagelse af sagen blev truffet den 15. marts 1990, dvs. netop ved  

 fristens  

 udløb, så det må formodes at forsinkelsen beroede på kontortekniske forhold.
Meddelelse om sagens optagelse  

 blev i sag 54 givet den 21. september 1990, selv om klagen blev modtaget i  

 ankestyrelsen den 3. august 1990, det vil sige, der medgik over 6 uger til  

 afklaringen af, om sagen var principiel.
Klagen blev indgivet direkte til Den  

 Sociale Ankestyrelse af klientens advokat, og den pågældende kommune sendte  

 først akterne den 13. september 1990. Kommunen blev dog først anmodet om  

 udlån  

 af akterne ved brev af 17. august 1990. En del af behandlingstiden beroede  

 således på kommunens forhold.
Der medgik dog i hvert fald 20 dage til sagens  

 ekspedition i ankestyrelsen, hvilket er klart længere tid end forudsat i  

 loven.
 I sag 67 medgik der 23 dage fra  

 klagens modtagelse, til meddelelse om klagens antagelse blev meddelt.  

 Overskridelsen af optagelsesfristen beroede for 7 dages vedkommende på, at  

 klagen blev indgivet direkte til ankestyrelsen, og at akterne derfor måtte  

 rekvireres i amtsankenævnet.
 3) Den samlede ekspeditionstid.
 a) Behandlingstid under 6 måneder.
Som anført ovenfor arbejder ankestyrelsen selv med en 6 måneders frist som  

 norm for behandlingen af sager.
Af de undersøgte 100 sager blev 33 afsluttet  

 inden for 6 måneder efter sagens modtagelse i ankestyrelsen.
 Disse sager giver ikke anledning til bemærkninger.
 b) Behandlingstid på mellem 6 og 12 måneder.
Af de øvrige 67 sager, hvor sagsbehandlingstiden var længere end 6 måneder,  

 blev de 56 behandlet inden 12 måneder fra sagens start i ankestyrelsen.
Selv  

 om en behandlingstid på mellem 6 og 12 måneder for klienterne må forekomme  

 urimelig lang, har jeg ikke fundet det påkrævet med en nærmere undersøgelse  

 af årsagen til, at sagerne trak ud.
Der er tale om sager med principielle  

 problemer, og afklaringen af disse problemer kan meget vel trække ud og  

 begrunde en længere behandlingstid end for mere almindelige sager.
I de  

 sager, hvor kommunen har klaget, har varigheden af ankestyrelsens behandling  

 typisk været uden (eller dog af forholdsvis beskeden) betydning for en social  

 klient, idet ankestyrelsen følger den faste praksis, at en omgørelse til  

 skade for den private part ikke fremkalder tilbagebetalingspligt for så vidt  

 angår allerede udbetalt hjælp.
I disse sager er betænkelighederne ved, at  

 sagerne trækker ud, derfor mindre væsentlige.
På baggrund af disse forhold  

 har jeg ikke fundet det nødvendigt at foretage en konkret vurdering af, om  

 behandlingstiden i de enkelte sager har været acceptabel.
 c) Behandlingstid på mere end 12 måneder.
 I sagerne 1, 2, 3, 4, 6, 7, 11, 13, 14, 16 og 17 var behandlingstiden i  

 ankestyrelsen 12 måneder eller mere.
 Sagerne 1, 2, 3 og 4 drejede sig alle om omberegning af hjælp ydet i henhold  

 til den dagældende § 42 i bistandsloven, når det viste sig, at der som følge  

 af manglende ændring af forskudsregistrering opstod restskat hos klienten.  

 Alle 4 sager blev optaget til realitetsbehandling i marts og april 1988 og  

 blev afsluttet samtidigt ved skrivelser af 19. juni 1990, dvs. for alle fire  

 sagers vedkommende efter mere end 2 års forløb.
Folketingets ombudsmand forelagde i februar 1988 to spørgsmål af betydning  

 for sagerne for Socialministeriet.
Socialministeriet svarede ombudsmanden 16.  

 marts 1990 og sendte 20. marts 1990 underretning om ministeriets udtalelse  

 til Den Sociale Ankestyrelse.
Forinden havde Socialministeriet brevvekslet  

 med Skatteministeriet, Københavns kommune, Kommunernes Landsforening og  

 Frederiksberg kommune om sagen.
Det fremgik af de 4 sager, at ankestyrelsens  

 stillingtagen til de konkrete sager i perioden marts 1988 til marts 1990 var  

 stillet i bero på Socialministeriets afklaring af de spørgsmål, ombudsmanden  

 havde forelagt.
De generelle spørgsmål, der blev forelagt for Socialministeriet, havde efter  

 min mening en så tæt forbindelse med de principielle spørgsmål, der blev  

 rejst i de 4 sager, at det ikke kan give mig grundlag for kritik, at  

 ankestyrelsen stillede sagernes behandling i bero.
Da sagerne i ca. 2 år  

 beroede på Socialministeriets afklaring af de generelle spørgsmål, kan  

 ankestyrelsens samlede behandlingstid i sagerne ikke give mig grundlag for  

 kritik.
Derimod finder jeg, at ankestyrelsen i forhold til klagerne i den  

 afsluttende skrivelse burde have givet en forklaring på, at sagen var trukket  

 for længe ud.
Sag 6 blev rejst 10. januar 1990, antaget den 18. januar 1990 og afsluttet  

 ved skrivelse af 11. oktober 1991, dvs. efter 1 år og 9 måneders  

 ekspeditionstid.
Sagens principielle problem var, om en 16½-årig pige havde  

 fået selvstændig bopæl og dermed var berettiget til at modtage økonomisk  

 hjælp uafhængig af sine forældres forhold.
Ankestyrelsen indhentede ikke  

 supplerende oplysninger til brug for sin behandling af sagen, og der ses ikke  

 i øvrigt i sagen at foreligge forhold, der kunne begrunde en så lang  

 behandlingstid som den foreliggende.
Sag 7 blev rejst den 9. februar 1989, optaget til realitetsbehandling 27.  

 februar 1989 og afsluttet ved  

 skrivelse af 7. februar 1991, altså en behandlingstid på ca. 2 år.
Sagen  

 drejede sig om, hvorvidt faderens ret til barselsdagpenge er afhængig af, at  

 begge forældre har dagpengegivende indtægt på det tidspunkt, da orloven  

 påbegyndes.
Den Sociale Ankestyrelse indhentede 18. november 1989 telefonisk  

 supplerende oplysninger fra kommunen, men foretog ikke derudover  

 sagsoplysningsskridt.  

 En gennemgang af akterne giver ingen forklaring på den lange behandlingstid.
Sag 14 drejede sig om hjælp til  

 behandling på et selvejende center for hjerneskadede.
Det principielle  

 problem  

 vedrørte spørgsmålet om, hvorvidt centrets behandlingsmetoder havde effekt,  

 og  

 om behandlingen kunne antages at være et relevant alternativ eller supplement  

 til behandling i det offentlige sundhedsvæsen.
Sagen blev indbragt 18.  

 oktober  

 1989 og ankestyrelsens afgørelse forelå den 10. maj 1991, dvs. efter mere end  

 1½ års forløb.
Sagen blev af ankestyrelsen den 31. august 1990 sendt til  

 udtalelse i Sundhedsministeriet.
Ministeriet videresendte sagen til  

 Sundhedsstyrelsen, der afgav udtalelse den 12. februar 1991. Forinden havde  

 sagen været kædet sammen med en anden sag i Den Sociale Ankestyrelse om  

 behandling på samme center.
Denne sag blev forelagt for Sundhedsministeriet  

 den  

 5. april 1990, som i juni 1990 havde drøftet sagen med Den Sociale  

 Ankestyrelse.
I knap halvdelen af behandlingstiden beroede sagen på generelle  

 udtalelser fra Sundhedsministeriet og Sundhedsstyrelsen.
Den øvrige del af  

 behandlingstiden ses ikke at have beroet på udtalelser, undersøgelser eller  

 andre forhold, der kunne begrunde, at sagen trak ud.
Sag 16 blev rejst den 26.  

 oktober 1989, og afgørelsen blev truffet ca. 14 måneder senere.
Sagen  

 handlede  

 om refusion af sygedagpenge til en virksomhed og beroede på en vurdering af,  

 hvilken betydning en lægeerklæring om sygefravær kunne tillægges.  

 Ankestyrelsen  

 indhentede i anledning af klagen en udtalelse fra amtsankenævnet.
Udtalelsen  

 forelå den 27. februar 1990. Fra denne dag og indtil den 21. december 1990  

 beroede sagen alene på Den Sociale Ankestyrelse.
Der ses ikke i sagen  

 forhold,  

 der kan begrunde denne behandlingstid.
 d) Sammenfatning.
Ca. 1/3 af de undersøgte sager blev afsluttet i løbet af 6 måneder.
Alle  

 sager på nær 11 blev færdigekspederet inden et år.
Af de 11 sager, som var  

 under ekspedition i mere end 1 år, skyldtes den lange behandlingstid i de 5  

 af sagerne forhold, som Den Sociale Ankestyrelse ikke var ansvarlig for.
I de  

 6 resterende sager ses der ikke at foreligge forhold i sagen, der kunne  

 begrunde en så lang behandlingstid.
 I skrivelse af 19. marts 1993 har Den Sociale Ankestyrelse gjort følgende  

 bemærkninger til undersøgelsens resultater vedrørende behandlingstid:
 "Som et led i omstruktureringen i Ankestyrelsen sammenholdt med  

 overgangen til fristyrelse har Ankestyrelsen sat sig som mål at nedbringe den  

 gennemsnitlige sagsbehandlingstid fra 6 mdr. i 1993 til 3 mdr. i 1996.
Endvidere har Ankestyrelsen  

 iværksat procedurer, der dels skal sikre, at sagsbehandlingstiden gradvis  

 nedsættes, dels sikre at der i tilfælde, hvor den i bekræftelsen anførte  

 sagsbehandlingstid overskrides, sker meddelelse til parten om overskridelsen  

 og  

 baggrunden for denne." Jeg har noteret mig, at  

 ankestyrelsen nu har iværksat procedurer med henblik på dels at reducere  

 sagsbehandlingstiden til en rimelig længde, dels på at sikre, at parten får  

 meddelelse om, at behandlingstiden trækker længere ud end forventelig samt om  

 årsagen hertil.
 Jeg tager det meddelte til  

 efterretning og finder herefter ikke grundlag for at foretage videre  

 vedrørende  

 dette spørgsmål.
 G) Afgørelsernes indhold.
 1) Systematik.
Alle de undersøgte sager omfatter spørgsmål, som af Den Sociale Ankestyrelse  

 er blevet anset for principielle.
I et betragteligt antal af sagerne har det  

 principielle aspekt af sagen været at få afklaret en i praksis opstået tvivl  

 om den rette forståelse af en bestemmelse i den sociale lovgivning.
Ganske  

 mange af sagerne har således drejet sig om problemer, hvor de relevante  

 retskildefaktorer (lovtekst, forarbejder, praksis, analogislutninger mv.)  

 ikke har givet klart svar, altså tilfælde som objektivt set har måttet anses  

 for tvivlsomme.
Det har endvidere vist sig, at problemerne har været  

 koncentreret omkring nogle af de praktisk set særligt væsentlige bestemmelser  

 i den sociale lovgivning, som oftest i lov om social bistand.
I det følgende er afgørelserne systematiseret efter, hvilke bestemmelser den  

 pågældende sag (især) har drejet sig om.
Indenfor de enkelte bestemmelser er  

 sagerne opdelt i henholdsvis sager, der ikke giver anledning til kritik, og  

 sager, som er mangelfulde.
Gruppen af ikke-kritisable afgørelser dækker over  

 følgende tre tilfældegrupper:
 Afgørelser, der i henseende til såvel præmisser som konklusion utvivlsomt må  

 anses for korrekte, (utvivlsomt korrekte afgørelser).
Afgørelser, hvor resultatet for så vidt kunne have været et andet.
Der er  

 tale om sager, hvor det foreliggende retlige grundlag er vagt, upræcist eller  

 ufuldstændigt, og hvor flere forskellige resultater således er mulige inden  

 for de givne retlige rammer, (retligt tvivlsomme afgørelser).
 Afgørelser, hvor ankestyrelsen for så vidt kunne have argumenteret mere  

 overbevisende for det resultat, man er nået frem til, men hvor resultatet dog  

 i sig selv må anses for juridisk holdbart, (begrundelsesmæssigt tvivlsomme  

 afgørelser).
 I forbindelse med gennemgangen af de ikke-kritisable afgørelser anføres det,  

 om der efter min opfattelse er tale om utvivlsomt korrekte afgørelser,  

 retligt tvivlsomme afgørelser eller begrundelsesmæssigt tvivlsomme  

 afgørelser.
 2) Bistandslovens §§ 10 og 11.
 a) Reglernes indhold.
Sagerne 9, 12, 23, 67, 78, 81 og 86 angik alle spørgsmålet om, hvilken  

 kommune der er betalingspligtig vedrørende udgifter i henhold til  

 bistandsloven i forhold til klienter, der er flyttet fra en opholdskommune  

 til institutions- eller plejelignende ophold i en anden kommune.
Dette  

 spørgsmål er reguleret af bestemmelserne i bistandslovens §§ 10 og 11, som  

 indeholder følgende bestemmelser:
 "  

  

 § 10. Pligten til at yde bistand påhviler kommunalbestyrelsen i  

 opholdskommunen.
 Stk. 2.  

  

 Ægtefæller anses for at have opholdskommune, hvor den fælles bopæl er, så  

 længe samlivet består.
Stk. 3.  

  

 Et barn, der lever sammen med begge forældre, anses at have opholdskommune,  

 hvor forældrene bor.
Lever barnet kun sammen med den ene af forældrene, har  

 det opholdskommune, hvor denne bor.
Lever forældre, der har fælles  

 forældremyndighed, ikke sammen, og opholder barnet sig lige meget hos begge  

 forældre, har barnet dog med hensyn til foranstaltninger efter §§ 48, stk. 1  

 og 2, nr. 1 og 2, 58, 64, 69, 91 og  

 95 a  

 opholdskommune, hvor det er tilmeldt folkeregisteret.
Et barn, der ikke lever  

 sammen med nogen af forældrene, har selvstændig opholdskommune.
Stk. 4.  

  

 Øjeblikkelig bistand til en person, der befinder sig uden for opholdskommunen  

 efter stk. 2 eller stk. 3, ydes af den stedlige  

 kommunalbestyrelse." "  

  

 § 11. Opholdskommunen kan kræve sin del af udgifterne til bistand  

 refunderet af en tidligere opholdskommune, når pågældende ved medvirken fra en anden kommune eller  

 offentlig myndighed er anbragt i institution eller pleje i kommunen, når pågældendes ophold i kommunen skyldes indkaldelse  

 til aftjening af værnepligt eller indlæggelse i sygehus og lignende  

 behandlingsinstitution." b) Afgørelser, der ikke giver anledning til kritik.
Sag 67 drejede sig om en dreng, A, der var født i  

 1981. A  

 's forældre boede i X Kommune, der i 1986 anbragte ham i familiepleje i Y  

 Kommune.
Sidst på året 1987 flyttede forældrene til Z Kommune, som herefter  

 var opholdskommune (handlekommune), jf. § 10, stk. 3. X Kommune var i medfør  

 af § 11, nr. 1, betalingskommune.
I juni 1989 traf Z Kommune beslutning om at  

 visitere A til optagelse på døgninstitution.
I december 1989 blev han anbragt  

 endeligt på institution i Æ Kommune.
Da visitationen til døgninstitution blev  

 besluttet af Z Kommune uden forudgående kontakt til X Kommune, var det efter  

 fast praksis i Den Sociale Ankestyrelse klart, at dennes  

 betalingsforpligtelse skulle ophøre.
Sagen blev optaget til afklaring af, fra  

 hvilket tidspunkt pligten ophørte.
Den Sociale Ankestyrelse afgjorde, at  

 pligten ophørte fra juni 1989, dvs. tidspunktet for visitationen  

 og ikke som påberåbt af Z Kommune fra den faktiske anbringelse på  

 institution.
En 17 år og 5 måneder gammel  

 dreng, A, flyttede i sag 78 fra X Kommune, hvor han havde boet hos sin mor,  

 der  

 havde forældremyndigheden over ham, til Y Kommune.
A flyttede på eget værelse  

 i  

 Y Kommune 1. september 1990. De første 3 uger havde han arbejde og forsørgede  

 sig selv.
Den 20. september ophørte hans beskæftigelse, og spørgsmålet var,  

 om  

 han havde erhvervet selvstændigt ophold i Y Kommune, jf. § 10, stk. 3. Dette  

 antog Den Sociale Ankestyrelse ikke var tilfældet.
Styrelsen henviste herved  

 til, at moderen fortsat havde forsørgerpligt, at flytningen var sket med  

 økonomisk bistand fra hende, samt at A kun i en ganske kort periode havde  

 haft  

 selvstændig bolig og forsørget sig selv.
X Kommune, der ligger langt fra  

 København, gav i sag 81 støtte i henhold til den dagældende bistandslovs § 42  

 til, at den svagsynede A kunne gennemføre psykologistudiet ved Københavns  

 Universitet.
A flyttede i 1985 som et led i revalideringsplanen til Y Kommune  

 i  

 et værelseslejemål af midlertidig karakter.
I 1990 flyttede hun med sine  

 forældres hjælp til en lejlighed i Z Kommune.
Denne flytning fritog ikke X  

 Kommune for betalingsforpligtelsen, da den måtte anses for sket som et led i  

 den forud lagte revalideringsplan, og da bopælen blev fastholdt ved  

 uddannelsesstedet, jf. bistandslovens § 11, nr. 1.
I sag 12 havde moderen, H,  

 forældremyndigheden over A og B, der i 1990 var henholdsvis 16 og 15 år.
H  

 boede i nogen tid i X Kommune og flyttede i juni 1990 til Y Kommune.
Børnenes  

 far, som ikke havde del i forældremyndigheden, boede i Z Kommune.
Fra 1985  

 til  

 1990 boede A og B med H's samtykke hos ham.
Den Sociale Ankestyrelse fandt  

 ikke, at A - for hvem der var tvivl om, hvilken kommune der skulle betale for  

 hans efterskoleophold - havde erhvervet selvstændigt ophold i Z Kommune, og  

 lagde herved afgørende vægt på, at A hele tiden havde haft forbindelse med H,  

 samt på, at A i efteråret 1990 flyttede ind hos H.
Herefter blev Y Kommune  

 anset for opholds- og betalingskommune.
Resultatet og begrundelsen  

 herfor må anses for holdbart.
Taget i betragtning, at der var tale om en  

 principiel afgrænsning af, hvornår børn og unge erhverver selvstændigt  

 ophold,  

 havde det dog været nærliggende for ankestyrelsen at tage udtrykkelig  

 stilling  

 til, hvilken betydning det lange ophold hos faderen og formålet med dette  

 ophold  

 burde tillægges.
Det kunne ligeledes have været overvejet, at inddrage  

 statsamternes og Civilretsdirektoratets praksis vedrørende fastsættelse af  

 børnebidrag  

 i tilsvarende situationer til brug for sagens bedømmelse, jf.
Graversen  

 m.fl.:  

 "Familieret", 3. udg., 1990, s. 99-101, og de dér anførte  

 henvisninger, saml. side 134.
Sag 23 angik en psykisk  

 udviklingshæmmet mand, A, som boede hos sin søster i X Kommune.
X Kommune  

 medvirkede til, at han i april 1983 begyndte på et dagcenter i Y Kommune.  

 Dagcenteret, som oprindelig var selvejende, men som i 1980 blev overført til  

 Y  

 Kommune, hjalp ham i august 1983 til optagelse i et bokollektiv i Y Kommune.  

 Sagen blev optaget af Den Sociale Ankestyrelse til afklaring af, om  

 henholdsvis  

 dagcenteret og bokollektivet var omfattet af myndigheds- og  

 institutionsbegrebet  

 i bistandslovens § 11, nr. 1. Ankestyrelsen anså bokollektivet for en  

 institution i § 11's forstand.
Om dagcenterets og bokollektivets  

 organisatoriske tilhørsforhold anførte ankestyrelsen følgende:
 "...
 Vedrørende ("Z") er  

 oplyst, at institutionen blev oprettet i 1975 som en selvejende institution i  

 et samarbejde mellem Forsorgscentret (Æ) og Evnesvages Vel.
 Personalet på institutionen, der  

 bestod af dagcenter og et boligkollektiv med 9 pladser, var en leder og 2  

 ansatte fra (Y) Kommune samt personaleudlån fra (Ø) og (Æ). Visitationen  

 foregik meget frit, således at det var lederen, der havde  

 visitationskompetencen.
Institutionen blev overført til  

 (Y) Kommune i 1980 i henhold til bistandslovens § 68 og 74 i forbindelse med  

 særforsorgens udlægning.
Indtil 1984/1985 kørte institutionen videre som  

 hidtil, men på dette tidspunkt blev den helt overtaget af (Y) Kommune.
I  

 august  

 1988 flyttede institutionen, og dagcentret flyttede til en anden adresse.
..." Ankestyrelsen konkluderede  

 herefter på følgende måde:
 "Ankestyrelsen finder, at  

 (X Kommune) er forpligtet til at refundere udgiften til bistand til A i  

 forbindelse med dennes ophold på boligkollektivet ("Z").
 Ankestyrelsen har herved lagt  

 vægt på, at dagcentret ("Z") er en offentlig myndighed omfattet af  

 bistandslovens § 11, at boligkollektivet er omfattet af institutionsbegrebet  

 i  

 lovens § 11 og at dagcentret har medvirket til pågældendes flytning til  

 boligkollektivet.
Ankestyrelsen finder ikke, at  

 der i bistandslovens § 11, stk. 1, eller i Socialministeriets cirkulære nr.  

 140  

 af 15. august 1975, senest ændret ved vejledning nr. 22 af 30. juni 1983,  

 pkt.  

 20 stilles krav om, at den offentlige myndighed, der har været medvirkende  

 ved  

 en anbringelse i henhold til § 11, stk. 1, skal være en  

 behandlingsinstitution." Der er for så vidt ikke tvivl  

 om, at dagcenteret var en offentlig myndighed, og heller ikke om, at den  

 "medvirkede" til opholdet i bokollektivet på den måde, som er  

 forudsat i § 11, nr. 1. Derimod kan der rejses berettiget tvivl om, hvorvidt  

 en  

 institution under Y Kommune ved at hjælpe en klient til optagelse i en anden  

 institution under Y Kommune kan udvirke, at X Kommune pålægges en  

 betalingsforpligtelse i forbindelse med opholdet.
Det kommer herved i  

 betragtning, at formålet med § 11, nr. 1, er, at beskytte kommuner med  

 behandlingsinstitutioner imod de økonomiske følger af andre myndigheders  

 (især  

 andre kommuners) beslutninger om at anbringe klienter på institutionen.
Sagens udfald kan dog næppe betragtes  

 som urigtigt, idet det, som sagen forelå oplyst for Den Sociale Ankestyrelse,  

 kunne gøres gældende, at X Kommune selv havde medvirket til anbringelsen i  

 dagcenteret, og at den videre anbringelse i bokollektivet tids- og  

 behandlingsmæssigt måtte anses for en naturlig videreførelse af  

 dagcenteropholdet.
Det må i denne forbindelse erindres, at A først ved  

 optagelsen i bokollektivet skiftede opholdskommune, idet et ophold i  

 dagcenteret ikke var tilstrækkeligt i så henseende.
Sag 86 vedrørte betalingsforpligtelsen  

 for en mand, A, der var født i  

 1955. A  

 var psykotisk samt led desuden af stumhed.  

 Indtil 1962 opholdt A sig hos forældrene i X Kommune.
I 1962 optoges han på  

 børnehjem i Y Kommune.
I 1969 flyttede forældrene til Afrika, mens A forblev  

 på  

 institutionen.
Under et ferieophold i Danmark i 1970 henvendte forældrene sig  

 til Y Kommune, som i en skrivelse af 16. juli 1970 meddelte børnehjemmet, at  

 Y  

 Kommune fremtidigt var opholds- og betalingskommune.
Den 1. august 1972  

 vendte  

 forældrene hjem og bosatte sig i Z Kommune.
Den 1. september 1975 flyttede A  

 i  

 egen lejlighed i Z Kommune.
Y Kommune gav den 19. november 1975  

 refusionstilsagn til Z Kommune, indtil videre til den 1. april 1976. I marts  

 1976 blev A optaget på institution i Æ Kommune.
Z Kommune anbefalede, at A  

 blev  

 optaget på institutionen mod refusionstilsagn fra Y Kommune.
Den 5. marts  

 1976  

 ansøgte A om pension, og den 5. juli 1976 blev han tilkendt mellemste  

 invalidepension med virkning fra 1. april 1976. Den 23. april 1976 meddelte Y  

 Kommune, at den fortsat betragtede sig som opholdskommune, samt godkendte, at  

 A  

 blev anbragt på en behandlingsinstitution i Æ Kommune.
I 1986 blev A med  

 tilslutning fra Y Kommune udskrevet til familiepleje i Ø Kommune.
Den Sociale Ankestyrelse fandt,  

 at A fra den 5. marts 1976 - dvs. tidspunktet for indgivelse af ansøgning om  

 invalidepension - havde erhvervet selvstændigt ophold i Z Kommune, og at  

 denne  

 kommune derfor var betalingspligtig fra dette tidspunkt.
Ankestyrelsen lagde  

 vægt på, at A på dette tidspunkt boede i selvstændig bolig uden at få hjælp i  

 henhold til lov om børne- og ungdomsforsorg eller bistandsloven.
At Y Kommune  

 på grund af en retsvildfarelse havde givet refusionstilsagn, kunne ikke  

 fritage  

 Z Kommune for betalingsforpligtelsen.
Overgangen i 1986 til  

 institutionsophold  

 - som altså blev besluttet af Y Kommune - til familiepleje i Ø Kommune fritog  

 heller ikke Z Kommune for betalingsforpligtelsen.
 Endelig fandt Den Sociale  

 Ankestyrelse, at A i tiden fra 1969 til 5. marts 1976 havde selvstændigt  

 ophold  

 i Y Kommune, og at denne kommune derfor var betalingspligtig for denne  

 periode.
 For at antage, at A havde  

 erhvervet selvstændigt ophold fra den 5. marts 1976 i Z Kommune, og at denne  

 derfor var betalingskommune, talte hans selvstændige bolig og  

 forsørgelsesgrundlag.  

 Imod talte, at Y Kommune rent faktisk havde afgivet refusionstilsagn, og at  

 det  

 i praksis accepteres, at forpligtelsen og beføjelsen i henhold til §§ 10 og  

 11  

 kan delegeres fra kommune til kommune, jf. herved Jon Andersen: Juristen,  

 1991,  

 s. 227-229, og de dér anførte henvisninger.
Det forhold, at det måtte anses  

 for usikkert, om A havde erhvervet selvstændigt ophold i Z Kommune, og at Y  

 Kommune derfor muligvis havde afgivet refusionstilsagnet på grundlag af en  

 fejlagtig opfattelse af sagens retlige og faktiske forhold, kan efter min  

 mening ikke uden videre føre til, at der bortses fra tilsagnet.
Det må i  

 denne  

 forbindelse tages i betragtning, at kommunen har en selvstændig forpligtelse  

 til inden afgivelsen af retlige tilkendegivelser at sørge for, at sagen var  

 forsvarligt oplyst, samt dens retlige aspekter belyst.
Der har - så vidt ses  

 af  

 sagens oplysninger - ikke på noget tidspunkt hersket uklarhed med hensyn til  

 sagens faktiske forløb. § 10, stk. 3, i bistandsloven er en videreførelse af  

 tilsvarende bestemmelser, bl.a. i børne- og ungdomsforsorgslovens § 6, og der  

 har således heller ikke været retlig uvished med hensyn til, indholdet af  

 reglerne  

 om betalingspligt.
Afgørelsen af  

 betalingsspørgsmålet forudsatte med andre ord en stillingtagen til, om et  

 sådant tilsagn har en selvstændig retsvirkning, samt i bekræftende fald om  

 det  

 var virkningsløst på grund af retlig og/eller faktisk vildfarelse.
Den  

 Sociale  

 Ankestyrelse lagde i sagen uden nærmere undersøgelse til grund, at der forelå  

 en relevant retsvildfarelse hos Y Kommune uden at ovennævnte spørgsmål blev  

 overvejet nærmere.
Heller ikke afgørelsen om at  

 fastholde Z Kommunes forpligtelse, uanset etableringen i 1986 af A i  

 familiepleje, kan uden videre tiltrædes.
Afgørelsen blev truffet af Y  

 Kommune,  

 som på dette tidspunkt under ingen omstændigheder var handlekommune, idet A  

 på  

 dette tidspunkt havde ophold i Æ Kommune.
Der kan rejses berettiget tvivl om,  

 hvorvidt refusionspligten i henhold til § 11 dækker udgifter, der er  

 besluttet  

 eller udsprunget af en afgørelse, der er truffet af en stedlig inkompetent  

 kommune.
Ankestyrelsens antog som anført,  

 at A havde erhvervet selvstændigt ophold i Y Kommune i perioden 1969-1976.  

 For  

 så vidt angår den del af perioden (1969-1972), da forældrene var i Afrika,  

 giver  

 denne opfattelse ikke anledning til bemærkninger.
Det kunne dog være  

 overvejet,  

 om ikke A, som i 1972 var fyldt 17 år og således fortsat under  

 forældremyndighed i kraft af § 10, stk. 3, måtte anses for at have samme  

 opholdskommune som dem, dvs. i Z Kommune.
Sammenfattende kan det  

 konstateres, at sagen rummede en del flere retlige tvivlsspørgsmål end dem,  

 der  

 er kommet til udtryk i ankestyrelsens afgørelse, og at det ikke kan afvises,  

 at  

 en nærmere undersøgelse - især af refusionstilsagnets selvstændige retlige  

 betydning - kunne have givet sagen et andet udfald.
På den anden side må det  

 erkendes, at sagen havde et usædvanligt kompliceret forløb, og at  

 bestemmelserne i §§ 10 og 11, således som disse anvendes i praksis, ikke  

 giver  

 præcis vejledning med henblik på løsning af de påpegede problemer.
 c) Mangelfuld afgørelse.
Sag 9 drejede sig om en stærkt invalideret ung mand A, født den 19. maj 1971.  

 X Kommunes socialudvalg traf den 18. april 1988 afgørelse om, at A efter endt  

 skolegang skulle optages på institution.
I skrivelse af 12. september 1988  

 meddelte X Kommune institutionen, at optagelsesbeslutningen var blevet ændret  

 af besparelsesmæssige grunde.
Den 1. oktober 1988 - dvs. mens A endnu var  

 under forældremyndighed - flyttede A's mor fra X Kommune til Y Kommune.
Y  

 Kommune, som herefter i medfør af § 10, stk. 3, var opholds- og  

 handlekommune, meddelte den 9. januar 1989 X Kommune, at Y Kommune havde  

 bevilget A optagelse på den samme institution, som X Kommune i juni 1988  

 havde visiteret A til.
X Kommune afslog at give refusionstilsagn.
Den Sociale Ankestyrelse fandt, at Y Kommune ikke kunne kræve refusion for  

 udgifterne til A.
Herved lagde ankestyrelsen vægt på, at X Kommune ikke havde  

 medvirket til A's flytning til Y Kommune, samt på, at Y Kommune havde haft  

 tilstrækkelig tid til eventuelt at ændre den lagte handlingsplan.
Afgørelsen skal ses i sammenhæng  

 med, at X Kommune havde truffet afgørelse i juni 1988 om A's optagelse på en  

 bestemt  

 institution, og at der ikke i sagen er oplyst andre grunde til, at  

 beslutningen  

 blev ændret, end besparelsesmæssige hensyn.
Det må derfor lægges til grund,  

 at  

 den første afgørelse var gyldig, samt at den byggede på en erkendelse af et  

 pædagogisk og behandlingsmæssigt behov for, at A blev optaget på institution.  

 Dertil kom, at optagelsen også stemte overens med en af X Kommune forud lagt  

 behandlingsplan.
Under disse omstændigheder må det anses for sandsynligt, at  

 X  

 Kommune i forhold til A's mor var forpligtet til at realisere  

 institutionsopholdet for A samt følgelig, at Y Kommune efter moderens  

 flytning  

 dertil var forpligtet til at opretholde beslutningen.
På denne baggrund må  

 det  

 anses for uholdbart, at Den Sociale Ankestyrelse henviste til, at Y Kommune  

 kunne ændre den lagte behandlingsplan.
Endelig kan der henvises til, at Den  

 Sociale Ankestyrelse tidligere - i sag SM 0-65-1986 - har antaget, at en  

 kommune bliver refusionspligtig for udgifter til et institutionsophold, som  

 en  

 anden kommune har iværksat, men som den første kommune ud fra sociale og  

 pædagogiske synspunkter burde have afholdt.
I den her foreliggende sag mente  

 X  

 Kommune selv, at A havde behov for institutionsopholdet.
 Om afgørelsen i sag 9 har Den  

 Sociale Ankestyrelse i skrivelse af 19. marts 1993 udtalt sig på følgende  

 måde:
 "...
Ankestyrelsen finder ikke, at  

 sag SM 0-65-86, som der er henvist til i rapporten, er parallel til den nu  

 aktuelle sag.
I SM 0-65-86 var der tale om, at indehaveren af  

 forældremyndigheden var afgået ved døden, hvorfor kommunen burde havde  

 iværksat  

 nogle foranstaltninger for barnet.
 I sag 9 var moderen uden  

 medvirken fra (X) Kommune selv flyttet til (Y) Kommune, som så var blevet  

 handle- og betalingskommune for hende og sønnen.
Problemstillingen synes mere at  

 ligne den i SM 0-89-85 omhandlede.
I denne sag fandtes A kommune, der havde  

 iværksat hjælpeforanstaltninger overfor en 16-årig pige, fortsat at være  

 refusionspligtig, efter at pigen på eget initiativ havde taget ophold i B  

 kommune.
Ankestyrelsen lagde vægt på, at A kommune burde have fortsat de  

 iværksatte hjælpeforanstaltninger overfor pigen indtil hendes 18. år.
 Da der set i sammenhæng med  

 afgørelsen i SM 0-89-85 kan rejses tvivl om rigtigheden af sagens udfald, vil  

 SM 0-40-90, hvormed afgørelsen i sag 9 blev offentliggjort, blive kaldt  

 tilbage.
Ankestyrelsen vil antage en  

 lignende sag, der kan fastslå retstilstanden." Det er fortsat min opfattelse,  

 at afgørelsen i sag 9 af de af mig anførte grunde må anses for urigtig.  

 Dertil  

 kommer, som påpeget af Den Sociale Ankestyrelse, at afgørelsen harmonerer  

 mindre godt med afgørelsen i SM 0-89-85.
 Da Den Sociale Ankestyrelse har  

 oplyst, at SM-meddelelsen om sag 9 nu vil blive kaldt tilbage, finder jeg  

 ikke  

 grundlag for at foretage yderligere i sagen.
 3) Bistandslovens §§ 25 og 26.
 § 25 i bistandsloven indeholder følgende bestemmelse:
"Kommunalbestyrelsen træffer beslutning om tilbagebetaling, når en person har undladt at give oplysninger som krævet i § 18 eller i  

 øvrigt mod bedre vidende uberettiget har modtaget ydelser efter denne lov, ..." a) Afgørelser, der ikke giver  

 anledning til kritik.
I sag 52 stadfæstede Den Sociale Ankestyrelse en afgørelse fra Det Sociale  

 Ankenævn i Århus, hvorefter § 25 ikke omfattede et tilfælde, hvor en fysisk  

 handicappet mand A i henhold til § 48, stk. 3, (se nedenfor, s. 414) havde  

 fået en bevilling til at ansætte og afskedige medhjælp.
A's daværende  

 samlever disponerede på A's vegne over kontoen og benyttede uretmæssigt et  

 beløb på ca. 51.000 kr. til andre formål.
Kommunen mente, at A kunne gøres  

 ansvarlig efter § 25, stk. 1, mens det sociale ankenævn og Den Sociale  

 Ankestyrelse fandt, at et eventuelt ansvar for A måtte afgøres på grundlag af  

 almindelige erstatningsregler.
Afgørelsen er utvivlsomt korrekt.
 Ifølge § 26, stk. 1, nr. 2, kan der træffes beslutning om tilbagebetaling,  

 "når der må ydes en person hjælp, fordi den pågældende eller ægtefællen  

 er indblandet i en kollektiv arbejdsstrid".
Den Sociale Ankestyrelse fandt i  

 sag 27, at A, som var blevet sygemeldt dagen før etableringen af en  

 arbejdsnedlæggelse på hans arbejdsplads, ikke kunne anses for indblandet i  

 den  

 kollektive arbejdsstrid, og at der således ikke kunne pålægges ham  

 tilbagebetalingspligt.
Ankestyrelsen lagde vægt på,  

  

 at  

  

 A var blevet sygemeldt før konflikten,  

  

 at  

  

 han - modsat de øvrige medarbejdere - ikke var blevet afskediget,  

 samt  

  

 at  

  

 han ikke var omfattet af en  

 voldgiftskendelse, hvorved arbejdsnedlæggelserne var blevet kendt  

 overenskomststridige.
Afgørelsens resultat og den anførte begrundelse giver  

 ikke anledning til bemærkninger.
 4) Bistandslovens §§ 37-41.
 a) Reglernes indhold.
Bistandsloven indeholder i kapitel 9 regler om kontanthjælp.
De første 4  

 bestemmelser - §§ 37-41 - vedrører løbende midlertidig kontanthjælp.
Reglerne  

 har følgende indhold:
 "  

  

 § 37. Til en person, der på grund af ændringer i sine forhold er afskåret  

 fra at skaffe det fornødne til sit eget eller familiens underhold, ydes der  

 efter dette kapitel kontanthjælp, der består af en grundydelse, et  

 boligtillæg og et børnetillæg, jf. dog stk. 2, 2. pkt.
Stk. 2.  

  

 Grundydelsen udgør 2.579 kr. månedlig for enlige og det dobbelte for ægtepar.  

 Til unge under 23 år, der ikke har forsørgelsespligt over for ægtefælle eller  

 børn, ydes en samlet hjælp til underhold og boligudgifter svarende til  

 stipendier for henholdsvis hjemmeboende og udeboende efter lov om Statens  

 Uddannelsesstøtte, for hjemmeboende dog med et tillæg på 91 kr. månedlig.
Til  

 unge under 21 år, der i en sammenhængende periode på 12 måneder har haft  

 månedlige indtægter, der overstiger stipendiesatsen for udeboende, ydes hjælp  

 dog efter reglerne for personer over 23 år.
Til unge over 21 år og under 23  

 år ydes hjælp tilsvarende efter reglerne for personer over 23 år, hvis de i  

 en sammenhængende periode på 3 måneder har haft månedlige indtægter, der  

 overstiger stipendiesatsen for udeboende.
Unge gravide, der har passeret 12.  

 svangerskabsuge, får også hjælp efter reglerne for personer over 23 år.
Når  

 der er ydet hjælp i en sammenhængende periode på 9 måneder, udgør  

 grundydelsen efter 1. pkt. 2.269 kr. månedlig, medmindre det kan godtgøres,  

 at pågældende i den nærmeste fremtid vil være i stand til at klare sig selv  

 eller der er truffet beslutning om at yde hjælp efter § 43, stk. 1, jf. stk.  

 6.
Stk. 3.  

  

 Boligtillægget ydes til dækning af enten husleje efter fradrag af tilskud  

 efter boliglovgivningen eller terminsydelser vedrørende fast ejendom.  

 Boligtillægget skal endvidere dække vand, varme, gas, elektricitet, ydelser  

 vedrørende boligindskudslån og lignende løbende udgifter, der har tilknytning  

 til boligen.
For personer, der har fælles husførelse med andre end en  

 ægtefælle, beregnes boligtillægget som udgangspunkt med lige andele til hver  

 af parterne.
Hvis de pågældende i fællesskab ejer en fast ejendom, beregnes  

 tillægget dog forholdsmæssigt efter de tinglyste andele.
Hvis boligudgiften  

 efter en samlet bedømmelse af familiens størrelse og forhold i øvrigt skønnes  

 at være for høj, og der kan fremskaffes en rimelig og billigere bolig, udgør  

 udgifterne til denne grundlaget for boligtillægget.
Der kan ikke ydes hjælp  

 til den del af boligudgiften, der er påtaget med henblik på at få den dækket  

 af kontanthjælp.
De årlige udgifter omregnes til ét månedligt beløb, der ydes  

 sammen med grundydelsen.
Stk. 4.  

  

 Børnetillægget udgør et månedligt beløb svarende til 5/3 af  

 normalbidraget for hvert barn under 18 år.
Betaler ansøgeren underholdsbidrag  

 til barnet, eller er bidraget på tidspunktet for hjælpens udbetaling udlagt  

 forskudsvis af det offentlige, udgør børnetillægget samme beløb som det  

 fastsatte bidrag, dog højst normalbidraget.
Hvis personer, der har fælles  

 husførelse  

 med andre end en ægtefælle, har fælles børn, fradrages et beløb i  

 børnetillægget svarende til normalbidraget, hvis kun den ene person modtager  

 kontanthjælp.
Der ydes ikke børnetillæg, hvis barnet er anbragt uden for  

 hjemmet efter denne lov eller er i stand til at forsørge sig selv ved egne  

 indtægter.
Stk. 5.  

  

 Den samlede hjælp kan højst udgøre 90 pct. af den hidtidige  

 indtægt.
Dette gælder dog ikke, hvis den samlede hjælp udgør 4.916 kr.  

 månedlig  

 eller mindre.
Hvis den samlede hjælp overstiger dette beløb, og 90 pct. af  

 pågældendes hidtidige indtægter ligger under 4.916 kr., udgør hjælpen 4.916  

 kr.  

 månedlig.
Ved hidtidig indtægt forstås indtægten i den seneste kalendermåned.  

 Hvis dette beløb i det enkelte tilfælde ikke er et rimeligt udtryk for  

 ansøgerens  

 indtjeningsevne, anvendes i stedet den gennemsnitlige indtægt i de seneste 3  

 kalendermåneder.
 Stk. 6.  

  

 Socialministeren kan fastsætte regler om hjælp til  

 personer, der aftjener civil værnepligt eller værnepligt ved bistandsarbejde  

 i  

 udviklingslandene, og personer, der opholder sig i institutioner under  

 kriminalforsorgen.
Stk. 7.  

  

 De beløb, der er nævnt i stk. 2 og 5, reguleres én gang  

 årligt den 1. juli med satsreguleringsprocenten, jf. lov om en  

 satsreguleringsprocent.
De særlige ydelser til unge under 23 år reguleres som  

 stipendier efter lov om Statens Uddannelsesstøtte.
Socialministeren  

 bekendtgør  

 størrelsen af de regulerede beløb.
 § 38. I den beregnede, samlede kontanthjælp, jf. § 37, fradrages  

 pågældendes og ægtefællens indtægter, jf. dog stk. 5 og 7. Forinden nedsættes  

 indtægterne dog med de nødvendige udgifter til arbejdsredskaber og  

 -beklædning  

 samt til transport i forbindelse med erhvervelse af indtægterne.  

 Feriegodtgørelse efter ferielovgivningen skal fradrages i kontanthjælpen, når  

 ferien holdes, og der kan kun foretages fradrag svarende til kontanthjælpen  

 for  

 det antal dage, som feriegodtgørelsen er bestemt til at dække.
 Stk. 2.  

  

 Fradrag i hjælpen efter stk. 1 og begrænsning af hjælpen  

 efter § 37, stk. 5, medfører en forholdsmæssig nedsættelse af de beløb, der  

 skal tilbagebetales efter § 25, stk. 1.
Stk. 3.  

  

 Invaliditetsydelse og invaliditetsbeløb efter lov om social  

 pension skal ikke fradrages.
Det samme gælder erstatninger for varigt mén,  

 indtægter, der hidrører herfra, og godtgørelse for ikke-økonomisk skade.
Stk. 4.  

  

 Der foretages ikke fradrag i kontanthjælpen for ydelser fra  

 godkendte sociale fonde, stiftelser, foreninger m.v., der er fritaget for  

 beskatning hos modtageren, jf. ligningslovens § 7, litra z.
Der foretages  

 heller ikke fradrag for værdien af kost m.v. under midlertidig indlæggelse på  

 sygehus eller lignende behandlingsinstitution eller for offentlig støtte til  

 højskoleophold.
Hvis sygehusopholdet bliver af mere end 6 måneders varighed,  

 kan der foretages fradrag i grundydelsen svarende til den besparelse, der er  

 en  

 følge af indlæggelsen.
Stk. 5.  

  

 Personer, der har modtaget kontanthjælp i en sammenhængende  

 periode på 3 måneder eller derover, kan have arbejdsindtægter på indtil 1.000  

 kr. pr. måned efter skattetræk, uden at der sker fradrag i kontanthjælpen,  

 dog  

 maksimalt 6.000 kr.
Denne mulighed for fradragsfri indtægter er begrænset til  

 i  

 alt 6 sammenhængende måneder.
Det fradragsfri beløb kan optjenes pr. voksen  

 kontanthjælpsmodtager i husstanden.
 Stk. 6.  

  

 Forslag til revision af ordningen i stk. 5 skal fremsættes  

 for Folketinget inden udgangen af 1991.
 Stk. 7  

  

 Ved beregningen af hjælpen ses der bort fra halvdelen af den  

 godtgørelse, som udbetales deltagere i produktionsskoler efter lov om  

 produktionsskoler, vejledningskurser efter lov om ungdomsvejledning og visse  

 uddannelsesforanstaltninger og erhvervsmæssige introduktionskurser for unge  

 efter lov om arbejdsmarkedsuddannelser.
Stk. 8.  

  

 Ved beregningen af hjælpen ses der bort fra indtægter hos  

 børnene.
Indtægter fra bidrag til børnenes underhold efter lov om børns  

 retsstilling og særlige børnetilskud efter børnetilskudsloven fradrages i  

 børnetillægget efter § 37, stk. 4.
§ 39. Ydelse af hjælp forudsætter, at hverken den, der søger  

 hjælpen, eller ægtefællen er i besiddelse af formue, hvoraf det økonomiske  

 behov kan dækkes.
Der skal dog ses bort fra formue, der er nødvendig for  

 bevarelse eller opnåelse af en nødvendig boligstandard, eller som bør bevares  

 af hensyn til pågældendes og familiens erhvervs- eller uddannelsesmuligheder.
 Stk. 2.  

  

 Der skal endvidere ses bort fra erstatning, som udbetales  

 som kompensation for varigt mén og godtgørelse for ikke-økonomisk skade samt  

 ydelser fra godkendte sociale fonde, stiftelser, foreninger m.v., der er  

 fritaget for beskatning hos modtageren, jf. ligningslovens § 7, litra z.
§ 40. Ydelse af hjælp forudsætter, at såvel den, der søger hjælpen,  

 som ægtefællen har udnyttet sine arbejdsmuligheder.
Dette kan f.eks. anses  

 for  

 godtgjort, når den pågældende ikke har et rimeligt  

 tilbud om arbejde eller deltagelse i beskæftigelsesfremmende foranstaltninger når det er attesteret af en læge, at  

 pågældende er uarbejdsdygtig på grund af sygdom, eller at en fortsættelse af  

 det hidtidige arbejde vil medføre risiko for forringelse af pågældendes  

 helbred, når pågældende ikke kan påtage sig  

 indtægtsgivende arbejde af hensyn til en uddannelse eller omskoling, der er  

 begyndt  

 eller fortsat efter tilskyndelse fra kommunalbestyrelsen, jf. § 43.
når en forsørger ikke kan påtage sig  

 indtægtsgivende arbejde på grund af pasning af børn og kommunalbestyrelsen  

 ikke  

 kan anvise anden pasningsmulighed, eller når den ene ægtefælle er afskåret fra  

 indtægtsgivende arbejde af en af de årsager, der er nævnt under nr. 1-3, og  

 den  

 anden ægtefælle i længere tid ikke har haft sådant arbejde, navnlig af hensyn  

 til børnenes pasning.
 Stk. 2.  

  

 Den, som nægter at medvirke til udvikling og  

 produktion af krigsmateriel, fortaber ikke herved retten til hjælp.
 Stk. 3.  

  

 Der kan ikke ydes hjælp til personer, der er under  

 uddannelse eller er berettiget til ungdomsydelse efter afsnit III A.  

 Socialministeren fastsætter dog nærmere regler om, at der i særlige tilfælde  

 kan ydes hjælp til personer under uddannelse.
 Stk. 4.  

  

 Reglerne i stk. 1 og stk. 3, 1. pkt., er ikke til hinder  

 for, at der ydes hjælp til en person, hvis ægtefælle er under uddannelse.
 § 41. Kommunalbestyrelsen skal, når der ydes hjælp efter § 37,  

 vurdere, om der er grund til at iværksætte særlige hjælpeforanstaltninger med  

 henblik på, at modtageren igen bliver i stand til at klare sig selv.
 Stk. 2.  

  

 Kommunalbestyrelsen skal i øvrigt senest 3 måneder efter  

 hjælpens påbegyndelse tage den pågældendes og familiens forhold op til  

 bedømmelse af, om der er grundlag for at yde andre former for bistand end  

 løbende økonomisk hjælp, herunder rådgivning om afvikling eller nedbringelse  

 af  

 faste udgifter, som pågældende ikke kan forventes at blive i stand til at  

 afholde fremtidig.
Stk. 3.  

  

 Hvis hjælpen er begrundet i sygebehandling eller  

 erhvervsmæssige foranstaltninger, er det en betingelse, at lægens eller  

 kommunalbestyrelsens anvisninger følges." Reglerne er systematiseret  

 således, at § 37, stk. 1 og 6, § 39 og § 40 især regulerer de betingelser,  

 der  

 skal være opfyldt, for at en borger kan få  

  

 tildelt  

  

 kontanthjælp.
De øvrige bestemmelser angår i hovedsagen spørgsmålet om,  

 hvorledes tildelt hjælp  

  

 udmåles.  

  

 § 41  

 pålægger kommunalbestyrelsen en særlig opfølgningsforpligtelse i forhold til  

 hjælpsmodtageren.
 I øvrigt må bestemmelserne  

 sammenholdes med lovens § 1 og § 6, som opstiller generelle bestemmelser om  

 tildeling og udmåling af ydelser i henhold til bistandsloven, herunder også  

 for  

 hjælp i henhold til § 37.
 Bestemmelserne har følgende  

 ordlyd:
"  

  

 § 1. Det offentlige er forpligtet til efter reglerne i denne lov at  

 yde bistand til enhver, der opholder sig her i landet, og som af hensyn til  

 sine egne eller sin families forhold har brug for rådgivning, økonomisk eller  

 praktisk hjælp, støtte til udvikling eller genoprettelse af erhvervsevnen  

 eller  

 for pleje, særlig behandling eller opdragelsesmæssig støtte." "  

  

 § 6. Enhver mand og kvinde er over for det offentlige forpligtet  

 til at forsørge sig selv, sin ægtefælle og sine børn under 18 år.
 Stk. 2.  

  

 Forsørgelsespligten over for en ægtefælle ophører ved  

 separation eller skilsmisse.
Stk. 3.  

  

 Forsørgelsespligten over for et barn ophører, 1) hvis barnet selv får  

 forsørgelsespligt over for en ægtefælle eller et barn, 2) hvis der må ydes en datter  

 hjælp i forbindelse med svangerskab." Bestemmelserne er jævnligt  

 blevet revideret og har ikke i hele den undersøgte periode haft samme  

 indhold.  

 Ved gennemgangen af de enkelte sager bliver der gjort opmærksom på det,  

 såfremt  

 de relevante bestemmelser havde et andet indhold end fra de ovenfor citerede  

 bestemmelser.
I alt 23 af de undersøgte sager vedrørte anvendelsen af en  

 eller  

 flere af ovennævnte bestemmelser.
 b) Afgørelser, der ikke giver  

 anledning til kritik.
18 af sagerne har kunnet kategoriseres som retligt set uproblematiske  

 afgørelser.
Sagerne er for illustrationens skyld refereret kort med særligt  

 henblik på det principielle aspekt, som har givet anledning til  

 ankestyrelsens optagelse af sagen til behandling.
X Kommune beregnede i sag 18 hjælpen til en 37-årig polsk kvinde A, der var  

 gift med en dansk mand, på grundlag af hendes hidtidige indtægt i Polen,  

 hvilket svarede til ca. 909 danske kroner månedligt.
A gjorde gældende, at  

 hendes polske indkomst burde konverteres til danske forhold.
Det var oplyst,  

 at A i Polen havde arbejdet fast som sygeplejerske og siden som læge.  

 Resultatet af afgørelsen blev, at A og hendes mand fik tilkendt  

 grænsebeløbet, 10.400 kr., i henhold til § 37, stk. 5. Resultatet er i  

 overensstemmelse med bestemmelsens ordlyd, og der ses som anført af Den  

 Sociale Ankestyrelse i skrivelsen ikke "efter bistandsloven (at være)  

 mulighed for at fastsætte en hidtidig udenlandsk indkomst til en  

 fiktiv indtægt i Danmark".
 I sag 19 statuerede Den Sociale  

 Ankestyrelse i modsætning til kommunen og amtsankenævnet, at A ikke stod til  

 rådighed for arbejdsmarkedet i en periode, hvor han og familien holdt ferie  

 og  

 var bortrejst fra hjemmet.
Sag 20 blev afgjort på grundlag  

 af den dagældende bestemmelse i bistandslovens § 40, stk. 3, som var  

 enslydende  

 med den nugældende § 40, stk. 4 (citeret ovenfor). Sagen drejede sig om en  

 25-årig dansk kvinde H, som var gift med en 41-årig udlænding M. Ægteparret,  

 som havde et barn, flyttede i 1988 fra Jylland til X Kommune uden for  

 København.
Indtil 1. september 1989 fik ægteparret kontanthjælp i henhold til  

 §  

 37. Fra marts 1989 var M's rådighed for arbejdsmarkedet begrænset, idet han  

 deltog i sprogkursus 15 timer ugentligt.
Den 1. september 1989 begyndte H at  

 studere psykologi ved Københavns Universitet.
Herefter afslog X Kommune at  

 yde  

 fortsat hjælp til M i henhold til § 37. Amtsankenævnet stadfæstede afgørelsen  

 og anførte, at § 40, stk. 3, ikke i tilfælde som det foreliggende gav  

 mulighed  

 for at yde M hjælp.
Denne fortolkning, fandt Den Sociale Ankestyrelse hverken  

 havde støtte i lovteksten eller i forarbejderne til bestemmelsen og  

 ankestyrelsen  

 ændrede derfor afgørelsen.
I sag 22 var det afgørende,  

 hvorledes udtrykket "arbejdsindtægt" i § 38, stk. 5, skal forstås.  

 Bestemmelsen åbner mulighed for, at kontanthjælpsmodtagere kan have  

 arbejdsindtægter på op til 1.000 kr. månedlig, uden at der sker fradrag i  

 kontanthjælpen.  

 Bestemmelsen blev indføjet i 1989. Formålet med bestemmelsen er ifølge  

 bemærkningerne til lovforslaget at "skabe en motivation for  

 kontanthjælpsmodtagere, der har været ledige i nogen tid, til selv at skaffe  

 sig arbejde og komme i gang igen" (Folketingstidende 1988/89, tillæg A,  

 spalte 1925). Sag 22 vedrørte en kontanthjælpsmodtager, A, som af kommunen  

 var  

 blevet anbragt i beskyttet beskæftigelse på en revalideringsinstitution.  

 Under  

 opholdet modtog han timeløn på 22 kr.
Derudover fik han supplerende  

 kontanthjælp.  

 I pkt.  

 12 a  

 i vejledning af 17. februar 1989 om ændring af vejledning om kontanthjælp  

 efter  

 bistandsloven havde Socialministeriet understreget, at fritagelsen for  

 fradrag  

 i § 38, stk. 5, gælder "egentlig arbejdsindtægt." Den Sociale  

 Ankestyrelse fandt - i klar overensstemmelse med forarbejdsbemærkningerne og  

 vejledningen - at A's indtægt ved den beskyttede beskæftigelse ikke kunne  

 betragtes som arbejdsindtægt i den forstand, § 38, stk. 5, anvendte begrebet.
I sag 31 havde A, der modtog  

 bistandshjælp, afvist at deltage i beskæftigelsesarbejde 3 timer om dagen  

 under  

 henvisning til, at han udelukkende ville påtage sig lønarbejde, såfremt det  

 aflønnedes med minimum 200 kr. pr. time.
Ankestyrelsen fandt ikke, at A havde  

 haft rimelig grund til at afvise deltagelse i kommunens beskæftigelsesprojekt  

 og stadfæstede derfor en afgørelse om, at A ikke havde været berettiget til  

 hjælp i henhold til § 37, jf. § 40.
A var 31 år og havde modtaget  

 kontanthjælp i flere år.
I juli 1989 blev han ansat på en offentlig  

 revalideringsvirksomhed  

 med løntilskud i henhold til den dagældende § 42 (se side 407). Formålet med  

 ansættelsen var arbejdsoptræning.
A's fremmøde på virksomheden blev i løbet  

 af  

 kort tid meget uregelmæssigt, og han søgte om hjælp i henhold til § 37 i en  

 periode,  

 hvor arbejdstilbudet stadig stod åbent for ham.
Den Sociale Ankestyrelse  

 fandt  

 (sag 38) ligesom amtsankenævnet - men modsat kommunen - at et  

 revalideringstilbud i henhold til § 42 ikke kan sidestilles med et  

 arbejdstilbud i henhold til § 40. Kommunen kunne derfor ikke afslå at yde  

 kontanthjælp.
I stedet burde revalideringsforanstaltningen være bragt til  

 ophør, og A burde have fået et egentligt arbejdstilbud.
Havde han nægtet at  

 tage dette, kunne kontanthjælpen være bragt til ophør, så længe tilbudet stod  

 åbent.
Sag 56 drejede sig om samme problem og blev løst på samme måde som sag  

 38.
Sag 41 drejede sig også om  

 forståelsen af § 40. Den Sociale Ankestyrelse fastslog, at et arbejdstilbud  

 kun  

 udelukkede en klient fra kontanthjælp, så længe tilbudet stod åbent.
Et  

 ubegrundet afslag på at tage arbejde, som derpå tilbydes en anden, kan  

 eventuelt bevirke, at kontanthjælpen gøres tilbagebetalingspligtig i henhold  

 til § 26, stk. 1, nr. 1. Det blev endvidere fastslået, at bestemmelsen i § 40  

 også gælder jobs som led i beskæftigelsesfremmende foranstaltninger.  

 Resultatet  

 følger af ordlyden i § 40 - "har et rimeligt tilbud" og  

 "beskæftigelsesfremmende foranstaltning" - af sammenhængen mellem §  

 40 og § 26, stk. 1, nr. 1, samt er direkte anført i bemærkningerne til  

 lovforslaget (Folketingstidende 1988/89, tillæg A, spalte 1927).
Det principielle spørgsmål, der  

 blev rejst i sag 59, vedrørte beregning af boligtillæg i henhold til § 37,  

 stk.  

 3. Hjælpsmodtageren A havde en månedlig nettoboligudgift på ca. 2.700 kr.
A  

 havde  

 oparbejdet en huslejerestance på ca. 18.500 kr. for de foregående måneder, og  

 kommunen havde under henvisning hertil afslået at yde boligtillæg.
Den  

 Sociale  

 Ankestyrelse fandt ligesom amtsankenævnet, at hverken § 37 eller  

 forarbejderne  

 gav grundlag for at antage, at udbetaling af boligtillæg forudsætter, at  

 tidligere forfaldne boligudgifter er betalt.
Sag 72 rejste det samme problem  

 som i sag 59. Klienten ansøgte blot om hjælp til terminen vedrørende en  

 ejerbolig.
Det forhold, at klienten ikke havde betalt de to sidste terminer,  

 at  

 huset var sat til salg, samt at ægtefællen var flyttet, kunne ikke begrunde,  

 at  

 der ikke blev ydet den fulde terminsudgift.
Sag 63 drejede sig også om  

 beregning af boligtillæg.
A blev arbejdsløs i foråret 1990 og modtog de  

 sidste  

 lønudbetalinger den 30. april 1990 og den 7. maj 1990 for henholdsvis en  

 måned  

 og for syv dage.
Den 13. juni 1990 anmodede A om kontanthjælp, bl.a. til  

 husleje og elregning, der var forfaldet den 1. juni 1990. Amtsankenævnet  

 fandt  

 A berettiget til en forholdsmæssig andel af den samlede månedlige  

 kontanthjælp  

 inklusive boligtillæg, hvilket betød, at A ville være berettiget til 1.814  

 kr.  

 i boligtillæg.
Den Sociale Ankestyrelse tiltrådte afgørelsen med følgende  

 begrundelse:
 "De årlige boligudgifter  

 omregnes til et beløb, der ydes sammen med grundydelsen, jf. bistandslovens §  

 37, stk. 3.
 Det er således ikke  

 boligudgiftens forfaldsdato, der er afgørende for, om udgiften medregnes i  

 boligtillægget.
 Ankestyrelsen finder derfor, at  

 der skal udbetales Dem forholdsmæssigt boligtillæg for juni måned 1990 og  

 derefter fuldt boligtillæg for de følgende måneder.
 Ankestyrelsen tiltræder således  

 denne del af Amtsankenævnets afgørelse.
..." Problemstillingen forelå også i  

 sag 51. Den Sociale Ankestyrelse fastslog som i sag 63, at de årlige  

 boligudgifter skal omregnes til et beløb, der ydes sammen med grundydelsen,  

 og  

 at det ikke er boligudgiftens forfaldsdato, der er afgørende for, om den  

 medregnes i boligtillægget.
I sag 64 blev et syrisk ægtepar  

 familiesammenført med deres herboende datter og svigersøn, som afgav en  

 garantierklæring, hvorved de påtog sig den fulde forsørgelse af dem under  

 deres  

 ophold.
Datteren og hendes mands økonomiske forhold ændrede sig på en sådan  

 måde, at garantierklæringen ifølge fast praksis (i Socialministeriet) blev  

 sat  

 ud af kraft.
Spørgsmålet var herefter, om denne ændring kunne antages at  

 udgøre  

 en sådan ændring i forældrenes forhold som omtalt i bistandslovens § 37, stk.  

 1, og som kunne udløse kontanthjælp.
Den Sociale Ankestyrelse fandt, at dette  

 var tilfældet.
Sag 66 vedrørte afgrænsningen af  

 begrebet "indtægter" i § 38, stk. 1. Den Sociale Ankestyrelse  

 fandt,  

 at kørselsgodtgørelse og diæter skal medregnes som indtægt ved beregningen af  

 kontanthjælp.
Dette var tilfældet, selv om skattevæsenet anerkendte, at der  

 skulle ske visse fradrag ved opgørelsen af den skattepligtige indkomst.
Det  

 skattemæssige fradrag tog højde for ekstra forplejningsudgift.
Den Sociale  

 Ankestyrelse fandt ikke, at fradraget var relevant ved  

 kontanthjælpsberegningen,  

 da grundydelsen netop tager sigte på at dække udgifter til kost.
Dette  

 fortolkningsresultat giver ikke anledning til bemærkninger.
A havde i sag 74 modtaget  

 kontanthjælp i flere år afbrudt af en arbejdsprøvningsperiode fra oktober  

 1989  

 til juni 1990. Derpå fik han på ny kontanthjælp.
Den 11. juli, 20. juli og  

 30.  

 august 1990 bevilgede kommunen ham hjælp i henhold til § 46 (se s. 411) til  

 dækning af enkeltudgifter, som A havde fået kontanthjælp til og derfor burde  

 have betalt.
Den 30. august 1990 besluttede kommunen at sætte A under  

 administration i henhold til § 49 (se s. 417), således at den del af hjælpen,  

 der dækkede faste udgifter, blev udbetalt direkte til kreditor.
Grundydelsen  

 ville A selv få udbetalt.
Den 3. september 1990 anmodede A om en ny  

 grundydelse, idet han et par dage forinden havde tabt sin pung med ca. 2.200  

 kr.
Den Sociale Ankestyrelse tiltrådte, at kommunen afslog ansøgningen.
Sag 78 angik en 17-årig dreng A,  

 der flyttede hjemmefra på grund af problemer med en stedfar.
A havde arbejde  

 ved flytningen, men blev 14 dage efter flytningen arbejdsløs.
Den Sociale  

 Ankestyrelse tiltrådte, at kommunen ikke havde anset, at A havde erhvervet  

 selvstændigt ophold, og afslog hans ansøgning om hjælp i henhold til § 37 med  

 henvisning til, at moderen fortsat havde forsørgelsespligt over for ham, jf.  

 bistandslovens § 6.
 Sag 6 drejede sig om en  

 tilsvarende problemstilling.
 I sag 95 fandt Den Sociale  

 Ankestyrelse, at A var berettiget til at få udbetalt børnetillæg i henhold  

 til  

 § 37, stk. 4, til en 17-årig søn, som opholdt sig på gymnasium i Tyskland.  

 Ankestyrelsen henviste til, at A havde forsørgelsespligt, samt til, at han  

 bidrog til udgifterne ved sønnens ophold.
I sag 93 afslog X Kommune i juni  

 1989 at yde supplerende hjælp i henhold til § 37 til M's hustrus indtægt.
M  

 kom  

 hertil i november 1988 fra Tyrkiet.
H var flyttet hertil ligeledes fra  

 Tyrkiet  

 i 1986. Det fremgik, at M havde haft arbejde i Tyrkiet, at han havde måttet  

 opgive dette arbejde i forbindelse med flytningen, samt at han var indstillet  

 på at påtage sig arbejde i Danmark.
Den Sociale Ankestyrelse fandt, at M  

 opfyldte betingelserne for at få hjælp, og at det var uden betydning for  

 vurderingen af, om han stod til rådighed for arbejdsmarkedet, at han først  

 kunne få arbejdstilladelse fra den 31. august 1990. Sagen blev derfor  

 hjemvist  

 til kommunen, idet kommunens afslag i januar 1989 på dette punkt havde bygget  

 på en urigtig retsopfattelse.
Sag 24 angik en kvinde H, der  

 ønskede at ledsage sin mand M under dennes indlæggelse på et hospital i  

 Berlin  

 med henblik på foretagelse af en hjertetransplantation.
Kommunen afslog at  

 yde  

 hende hjælp (i henhold til § 37 og eventuelt §§ 46 og  

 46 a  

 ) under henvisning til § 1. Den Sociale  

 Ankestyrelse var enig med kommunen i, at § 1 forudsætter, at hjælp i henhold  

 til loven kun kan ydes til opfyldelse af behov her i landet.
Bestemmelsen  

 "er dog ikke til hinder for, at der ydes kontanthjælp efter  

 bistandsloven  

 under kortvarige udlandsophold, i det omfang opholdet er lægeligt  

 indiceret." Herefter blev sagen hjemvist til ny behandling i kommunen.
Ankestyrelsens redegørelse for  

 muligheden for at yde støtte til ophold i udlandet bygger på en forholdsvis  

 restriktiv fortolkning af § 1. Jeg har tidligere - i FOB 1990.232 - givet  

 udtryk for, at forstå bestemmelsen om ophold "som en forudsætning om, at  

 ansøgeren "opholder sig her i landet" på det tidspunkt, hvor  

 behovet  

 for hjælp opstår, og ansøgning herom indgives til de sociale myndigheder.
Om  

 hjælpen eventuelt skal bruges i forbindelse med et kortere ophold i udlandet,  

 er efter denne forståelse af bestemmelsen uden betydning". (s. 235, 2.  

 spalte). Ankestyrelsens afgørelse af sag 24 hvilede således på en for  

 restriktiv fortolkning af § 1. I den konkrete sag fik dette forhold, som det  

 ses, ikke betydning for sagens udfald.
 Denne afgørelse var således  

 begrundelsesmæssigt tvivlsom.
Udmålingsbestemmelserne i § 37  

 bygger på tre faste elementer: grundydelse, boligtillæg samt børnetillæg, jf.  

 stk. 2, 3 og 4. Samtidig sætter stk. 5 en maksimumsgrænse for den samlede  

 hjælps størrelse, det såkaldte grænsebeløb.
Der er ikke i lovteksten taget  

 stilling til, hvorledes en reduktion af hjælpen i henhold til stk. 5 skal  

 fordeles på de enkelte poster, hvis klienters hjælpebehov overstiger  

 dagpengemaksimum.
Dette spørgsmål forelå i sag 33. En 47-årig mand A var i  

 forbindelse med skilsmisse blevet pålagt at betale normalbidrag til seks  

 børn.  

 Han modtog kontanthjælp med 2.400 kr. månedlig i grundydelse og 963 kr. i  

 boligtillæg.
Børnetillæggene blev beregnet til 3.786 kr., hvilket bragte den  

 samlede hjælp op på 7.149 kr.
Grænsebeløbet var på 5.200 kr., og der skulle  

 således foretages en reduktion af de enkelte dele af hjælpen.
Kommunen  

 foretog  

 en forholdsmæssig reduktion, hvilket bevirkede, at det beløb, der blev  

 udbetalt  

 som grundydelse og boligtillæg, tilsammen udgjorde 2.446 kr.
Amtsankenævnet  

 og  

 Den Sociale Ankestyrelse ændrede afgørelsen, således at det tiltrådtes, at  

 der  

 blev foretaget en forholdsmæssig reduktion, "men således at der dog  

 levnes  

 ham et beløb til dækning af hans boligudgifter og underhold, svarende til  

 boligtillægget og den nedsatte grundydelse af den dagældende bistandslovs §  

 37,  

 stk. 2, 5. pkt." (den nugældende lovs § 37, stk. 2, 6. pkt.). Resultatet  

 kan ikke udlæses af lovteksten.
Det harmonerer imidlertid godt med regler i  

 inddrivelseslovgivningen om trangsbeneficium, at reduktionen gennemføres  

 således, at der sikres hjælpsmodtageren en minimumsforsørgelse.
Det  

 forekommer  

 ligeledes velbegrundet, at den reducerede takst i stk. 2, 5. pkt., blev  

 anvendt  

 som udtryk for det mindstemål af forsørgelse, der bør tilkomme  

 hjælpsmodtagere.  

 Det må samtidig konstateres, at der var tale om en ret fri retsdannelse, og  

 at  

 kommunen havde støtte for den rene forholdsmæssige reduktion i en tidligere  

 afgørelse  

 SM 0-68-87. Denne afgørelse relaterede sig imidlertid til § 37, som den var  

 formuleret indtil 1989. Dengang baseredes udmålingen ikke på faste ydelser,  

 og  

 der var desuden mulighed for at forhøje den maksimale hjælp, hvis pågældende  

 havde meget store forsørgerbyrder.
Afgørelsen af reduktionsproblemet  

 måtte således nødvendigvis baseres på tankegange fra andre dele af  

 retssystemet  

 - fuldbyrdelsesretten - samt på antagelser om det samlede formål med  

 udmålingsreglerne i § 37, stk. 2 og stk. 5. Efter sin karakter var sagens  

 problem således retligt tvivlsomt.
Sagens udfald må anses for korrekt, og den  

 anførte argumentation forekommer overbevisende rigtig.
Ifølge § 37, stk. 2, 6. pkt. (i  

 den indtil 1989 gældende formulering, 5. pkt.) nedsættes kontanthjælpen,  

 "når der er ydet hjælp i en sammenhængende periode på 9 måneder". I  

 sag 58 havde kommunen nedsat hjælpen i henhold til bestemmelsen i forhold til  

 en i 1986 indrejst udlænding M, da denne havde modtaget hjælp i 9 måneder.  

 M's  

 hustru H kom til landet senere end M og havde endnu ikke modtaget hjælp i 9  

 måneder, da hjælpen blev reduceret i forhold til M.
Den Sociale Ankestyrelse  

 fandt, at udmåling af grundydelse til ægtepar ikke kan ydes efter forskellige  

 bestemmelser, og at en reduktion tidligst ville kunne ske fra det tidspunkt,  

 da  

 også H havde modtaget hjælp i 9 måneder.
Bestemmelsens lovtekst har ikke  

 forholdt sig til spørgsmålet.
Hensynet bag bestemmelsen, som må antages at  

 være  

 besparelser for de offentlige kasser, motivation for klienter til ikke at  

 forblive for længe på kontanthjælp samt hensynet til klienternes indrettelse  

 på  

 et lavere forsørgelsesniveau, giver heller ingen klare anvisninger på,  

 hvorledes dette tekniske udmålingsproblem bør løses.
Den valgte løsning  

 virker  

 hensynsfuld og hænger godt sammen med, at den høje grundydelse anvendes i  

 praksis, hvis to klienter på henholdsvis høj og lav grundydelse gifter sig.  

 Resultatet er desuden lettere at administrere end en ordning, hvor der  

 udmåles  

 ydelser til ægtefæller efter forskellige regler.
Af referatet fra ankemødet  

 ses, at navnlig de to sidste betragtninger blev tillagt vægt ved afgørelsen.  

 Der forelå med andre ord en juridisk uvished, som blev løst på en retligt set  

 uangribelig måde.
Situationens åbenhed illustreres ved, at det modsatte  

 resultat, at ægtefællerne bedømtes hver for sig, også kunne have været valgt.  

 Til støtte herfor kunne anføres, dels at hjælpen tildeles den enkelte  

 ansøger,  

 dels hensynet til den offentlige økonomi.
 De to sidste afgørelser - sag 33  

 og sag 58 var således retligt tvivlsomme.
 c) Mangelfulde afgørelser.
Sag 35 angik rækkevidden af rådighedsforpligtelsen i bistandslovens § 40.  

 Hjælpsmodtageren A var en 57-årig mand, som i 1970 kom til Danmark fra  

 Tyrkiet.
Siden 1975 havde han været arbejdsløs, og fra 1984 havde han  

 modtaget kontanthjælp.
Han og familien tog hvert år i en længere periode (3-4  

 måneder) ophold i Tyrkiet.
Hvert år havde kommunen genoptaget udbetalingen af  

 kontanthjælp efter parrets tilbagekomst til Danmark.
Ankestyrelsen fandt, at  

 familiens gennem mange år foretagne langvarige rejser til Tyrkiet havde  

 vanskeliggjort integreringen i det danske samfund og forhindret en  

 tilknytning til arbejdsmarkedet.
Herefter opfyldte ægteparret ikke  

 betingelserne i § 40 for at få kontanthjælp.
Alligevel mente Den Sociale  

 Ankestyrelse ikke, at det havde været berettiget af kommunen at standse  

 udbetalingen af hjælp i november 1989. Som begrundelse henviste Den Sociale  

 Ankestyrelse til følgende:
"Under hensyn til, at Social- og Sundhedsforvaltningen i (X) Kommune ved  

 tidligere tilbagekomster fra  

 Tyrkiet har genoptaget udbetalingen af kontanthjælp til Dem og Deres  

 ægtefælle  

 og til, at det ikke findes tilstrækkelig godtgjort, at De er blevet oplyst  

 om,  

 at udbetalingen af kontanthjælp ville blive bragt til ophør, såfremt De og  

 Deres ægtefælle på ny rejste til Tyrkiet i en længere periode, finder  

 Ankestyrelsen imidlertid, at social- og sundhedsforvaltningen ikke har været  

 berettiget til at standse udbetalingen af Deres og Deres ægtefælles  

 kontanthjælp i november 1989." Den første del af afgørelsen -  

 at ægteparret ikke stod til rådighed for arbejdsmarkedet - må anses for  

 rigtig.  

 Den anden del af afgørelsen - at ægteparrets indrettelse på at kunne  

 opretholde  

 kontanthjælp, selv om de ved deres lange fravær fra landet savnede  

 tilknytning  

 til arbejdsmarkedet, måtte føre til, at kontanthjælpen blev opretholdt,  

 strider  

 imod det almindelige krav om, at tildeling af sociale ydelser forudsætter  

 hjemmel i lov.
Når ankestyrelsen først konstaterede, at betingelserne i § 40  

 for udbetaling af hjælp ikke var opfyldt, krævede det særlige retlige  

 holdepunkter for at antage, at kommunen alligevel havde pligt til at udbetale  

 hjælp.
Domstolene og ombudsmanden har fastslået, at indrettelseshensynet  

 efter  

 omstændighederne kan føre til, at en allerede truffet afgørelse, der må anses  

 for at være i strid med loven, ikke kan annulleres.
Denne praksis tager  

 særligt  

 sigte på tilfælde, hvor en annullation betyder, at en borger skal  

 tilbagebetale  

 en ydelse.
Den foreliggende sag gjaldt imidlertid spørgsmålet, om kommunen  

 kunne standse fremtidige udbetalinger, ikke om tidligere med urette udbetalte  

 ydelser kunne kræves tilbagebetalt.
Det forekommer overordentligt tvivlsomt -  

 og i hvert fald ikke særligt argumenteret i sag 35 - at indrettelseshensynet  

 skulle kunne tillægges den virkning, at en ulovlig udbetaling skal  

 opretholdes,  

 også for fremtiden.
 Den Sociale Ankestyrelse har i  

 udtalelsen af 19. marts 1993 fastholdt afgørelsen af sag 35. Ankestyrelsen  

 har  

 herved henvist til følgende:
"Det blev ved afgørelsen  

 lagt til grund, at ansøgeren i efteråret 1989 måtte siges at have været i god  

 tro, da udbetalingen af kontanthjælp ved flere tidligere lejligheder, hvor  

 han  

 havde været på ferie i Tyrkiet, hver gang var blevet genoptaget.
Kommunen  

 havde  

 således ikke tidligere stillet spørgsmålstegn ved, om de lange fravær var  

 forenelige med rådighedsforpligtelsen.
 Ankestyrelsen fandt derfor ikke,  

 at der var grundlag for - uden at have advaret om det på forhånd - at lade  

 familiens forsørgelsesgrundlag bortfalde ved den aktuelle henvendelse.
 Derimod fulgte det af  

 afgørelsens første del, at kommunen ville kunne bringe fremtidige  

 udbetalinger  

 af kontanthjælp til ophør, hvis familien én gang til tog på ferie i Tyrkiet.
Ankestyrelsen finder derfor, at  

 afgørelsen må fastholdes." Der er enighed mellem Den  

 Sociale Ankestyrelse og mig om sagens faktiske forløb samt om, at kommunens  

 vurdering, hvorefter ægteparret ikke kunne anses for at stå til rådighed for  

 arbejdsmarkedet, er korrekt.
Derimod er der uenighed om den retlige  

 konsekvens  

 af ægteparrets gode tro med hensyn til genoptagelsen af  

 kontanthjælpsudbetalingen ved ægteparrets tilbagekomst fra Tyrkiet og den  

 deraf  

 følgende indrettelse på at kunne opretholde deres forsørgelsesgrundlag.
Jeg  

 finder fortsat ikke, at indrettelseshensynet kan tillægges en sådan vægt, at  

 det kunne begrunde, at kommunen blev pålagt at udbetale hjælp, uanset at  

  

 lovens  

  

 betingelser for udbetaling af  

 hjælp ikke var opfyldt.
Det forekommer i særdeleshed betænkeligt, at  

 ankestyrelsens afgørelse i realiteten indebar, at hjælpen i princippet kunne  

 fortsætte tidsubegrænset, medmindre ægteparret på ny tog på ferie til  

 Tyrkiet.  

 Såfremt ægteparret opretholdt deres hidtidige rejsevaner skulle hjælpen  

 således  

 opretholdes - på ulovbestemt grundlag - i ca. et år.
 Afgørelsen må efter min mening  

 fortsat anses for retlig mangelfuld.
Sag 60 drejede sig om M, som var  

 født den 5. august 1973, og som kom fra Tyrkiet.
I 1989 giftede han sig i  

 Tyrkiet med en tyrkisk kvinde H, som kom til Danmark i december 1989. Da M  

 først den 5. august 1991 blev 18 år, var han på tidspunktet for Den Sociale  

 Ankestyrelses afgørelse (december 1990) ikke berettiget til SU.
Fra den 1.  

 juli  

 1990 fik H kontanthjælp i henhold til § 37, og sagen drejede sig om  

 udmålingen  

 af denne hjælp.
Den Sociale Ankestyrelse fandt, at hjælpen måtte beregnes  

 under  

 hensyn til, at M som studerende ifølge § 40, stk. 2, (dagældende § 38, stk.  

 2)  

 ikke var berettiget til at modtage kontanthjælp i henhold til § 37 samt til,  

 at  

 M i medfør af § 6 havde forsørgelsespligt over for H.
Af disse principper  

 udledte Den Sociale Ankestyrelse, at beregningen måtte ske som almindelig  

 beregning af hjælp til et ægtepar, men med reduktion af et fiktivt beløb  

 svarende til den indtægt, M som forsørgelsespligtig burde oppebære.
Det  

 fiktive  

 beløb fastsattes til den SU-støtte, M ville have været berettiget til,  

 såfremt  

 han havde opfyldt aldersbetingelserne for at modtage SU.
Ved afgørelsen lagde  

 Den Sociale Ankestyrelse vægt på, at ankestyrelsen tidligere - i SM 0-9-90 -  

 har bestemt, at ved udmåling af kontanthjælp til ægtepar, hvoraf den ene er  

 studerende, skal der ske fradrag for ikke udnyttede lånemuligheder i SU.
Den  

 afsluttende skrivelse til M indeholdt ingen nærmere argumentation for, at der  

 kunne foretages fratræk for en indtægt, som M ikke havde mulighed for at  

 opnå.  

 Ankestyrelsen anførte blot følgende:
 "Ankestyrelsen finder, at  

 hjælpen til et ægtepar, hvoraf den ene er studerende, skal beregnes efter de  

 sædvanlige regler for ægtepar, men således at der ved beregningen sker  

 fradrag  

 for den del af familiens forsørgelsesbehov, som den studerende ægtefælle må  

 påtage sig.
I Deres situation finder  

 Ankestyrelsen, at Deres forsørgelsespligt passende vil kunne fastsættes til  

 3.965 kr. svarende til det af (X) Kommune anvendte vejledende minimumsbeløb,  

 som relaterer sig til den SU-støtte, De ville have kunnet modtage, såfremt De  

 ikke af formelle grund havde været afskåret fra at modtage SU-støtte." Heller ikke referatet fra det  

 pågældende ankemøde indeholder en nærmere omtale af spørgsmålet.
Det må efter min mening anses  

 for uholdbart, at Den Sociale Ankestyrelse anvendte et fiktivt  

 reduktionsbeløb  

 i det foreliggende tilfælde.
I forvejen forekommer retsopfattelsen i SM  

 O-9-90  

 at være overordentlig tvivlsom i forhold til lovteksten, men har dog en vis  

 støtte i § 6. Denne bestemmelse kan dog ikke give holdepunkter for at antage,  

 at fradraget kan udstrækkes til at gælde indtægter, som den pågældende  

 retligt  

 set er afskåret fra at oppebære.
Resultatet kunne heller ikke støttes på, at  

 ansøgeren ikke havde udnyttet sin arbejdskraft, idet beregningsmåden  

 forudsætter, at der ved beregningen af hjælp til H kunne tages hensyn til M's  

 behov.
Endelig ville det stride mod både princippet i § 6 og almindelige  

 lighedsbetragtninger, såfremt der ved udmålingen helt blev bortset fra M's  

 forhold, og der i stedet blev foretaget udmåling til H, som om hun var enlig.  

 M's unge alder betød, at sagen generelt faldt uden for den harmonisering, der  

 er forsøgt foretaget mellem kontanthjælpsreglerne og SU.
Det er kritisabelt,  

 at  

 Den Sociale Ankestyrelse, uden at der ses at være retlige holdepunkter  

 herfor,  

 valgte at sidestille tilfældet med de i lovgivningen forudsatte situationer.  

 Afgørelsen kan i øvrigt sammenholdes med sag 18 (s. 401), hvori ankestyrelsen  

 som afgørende argument henviste til, "at der ikke i bistandsloven var  

 mulighed for at fastsætte en hidtidig udenlandsk indkomst til en fiktiv  

 indtægt  

 i Danmark".
 Den Sociale Ankestyrelse har i  

 udtalelsen af 19. marts 1993 fastholdt afgørelsen og i den forbindelse anført  

 følgende:
 "...
 Ankestyrelsen fandt i sin afgørelse,  

 at hjælpen til et ægtepar, hvoraf den ene er studerende, skulle beregnes  

 efter  

 de sædvanlige regler for ægtepar, men således at der ved beregningen skete  

 fradrag for den del af familiens forsørgelsesbehov, som den studerende  

 ægtefælle måtte påtage sig.
 I den konkrete situation fandt  

 Ankestyrelsen, at mandens forsørgelsespligt passende ville kunne fastsættes  

 til  

 3.965 kr. svarende til det af kommunen anvendte vejledende minimumsbeløb, som  

 relaterede sig til den SU-støtte, manden ville have kunnet modtage, såfremt  

 han  

 ikke af formelle grunde havde været afskåret fra at modtage SU-støtte.  

 Retligt  

 er situationen den, at det af § 40, stk. 3, fremgår,  

  

 at  

  

 der ikke kan ydes hjælp til personer, der er under uddannelse,  

  

 samtidig med  

  

 ,  

  

 at  

  

 det af § 40, stk. 4, fremgår, at reglen i stk. 3 ikke er til  

 hinder for, at der ydes hjælp til en person, hvis ægtefælle er under  

 uddannelse,  

  

 at  

  

 det af § 37, stk. 2, 1. punktum,  

 fremgår, at kontanthjælpens grundydelse for ægtepar udgør det dobbelte af  

 grundydelse  

 for enlige, og  

  

 at  

  

 det af § 6 fremgår,  

 at enhver mand og kvinde overfor det offentlige er forpligtet til at forsørge  

 sig selv, sin ægtefælle og sine børn under 18 år.
 Der er ikke fastsat regler for,  

 hvordan hjælpen til en ægtefælle til en studerende konkret skal beregnes, og  

 disse situationer må således siges at ligge i et ulovbestemt område.
 Ankestyrelsen har i en tidligere  

 afgørelse, offentliggjort i SM 0-9-90, som Ombudsmanden også henviser til,  

 fundet, at udmålingen skal foretages som et ægtepar, det vil sige med dobbelt  

 grundbeløb, men at der kan foretages fradrag svarende til det, som den  

 studerende ægtefælle burde bidrage til forsørgelsen med - i den konkrete sag  

 et  

 beløb svarende til, hvad han kunne få som statsgaranteret studielån.
 Med hensyn til problemstillingen  

 i sag 60 finder Ankestyrelsen, at der - ligesom i den omtalte sag - ud fra  

 forsørgelsesbetragtningen må ske et fradrag i den hjælp, der er beregnet ud  

 fra  

 en ægtefælletakst, og i denne forbindelse findes et  

  

 niveau  

  

 svarende til SU-støtte at være passende i den konkrete sag,  

 uanset at den studerende på grund af ung alder endnu ikke var berettiget til  

 denne støtte.
 Ankestyrelsen finder på denne  

 baggrund, at afgørelsen må fastholdes.
..." Ankestyrelsens bemærkninger  

 giver mig ikke anledning til en ændret bedømmelse af afgørelsen i sag 60. Jeg  

 forstår Den Sociale Ankestyrelses supplerende bemærkninger således, at  

 ankestyrelsen som retligt grundlag for reduktionen af kontanthjælpen har  

 støttet sig dels på bistandslovens § 6 dels på ankestyrelsens praksis  

 vedrørende  

 personer, som er berettigede til at modtage SU.
Det er som allerede anført efter  

 min mening uholdbart at sidestille personer, som retligt er afskåret fra at  

 modtage SU, med personer, der kan oppebære denne ydelse.
Afgørelsen må derfor  

 anses for retlig mangelfuld.
Jeg henstiller derfor, at Den Sociale  

 Ankestyrelse  

 genoptager sagen til fornyet behandling på grundlag af mine ovenstående  

 bemærkninger.
 5) Bistandslovens § 42/§ 43.
 a) Reglernes indhold.
 Bestemmelser om hjælp til revalidering og uddannelse var indtil 1. oktober  

 1990 indeholdt i § 42. Bestemmelsen havde følgende indhold:
 "  

  

 § 42. Når det må anses for påkrævet af hensyn til en persons mulighed for  

 fremtidig at klare sig selv og sørge for sin familie, kan der ydes pågældende  

 hjælp til uddannelse og erhvervsmæssig optræning eller omskoling i det  

 omfang, der ikke kan ydes tilskud hertil af Statens Uddannelsesstøtte eller  

 efter andre regler uden for den sociale lovgivning.
Stk. 2.  

  

 Når der er truffet beslutning efter stk. 1, beregnes hjælpen efter reglerne i  

 § 37. Dog udgør grundydelsen til unge under 23 år altid 2.579 kr. månedlig.  

 Bestemmelserne i § 37, stk. 2, 4. pkt. og stk. 5, finder ikke anvendelse.
Ud  

 over grundydelsen, boligtillæg og børnetillæg kan der ydes hjælp til de  

 særlige udgifter, der er en følge af uddannelsen eller handicappet.
 Stk. 3.  

  

 Ved optræning eller oplæring på det almindelige arbejdsmarked kan hjælpen  

 ydes som løn eller løntilskud, der fastsættes uanset stk. 2.
 Stk. 4.  

  

 Socialministeren fastsætter regler for, hvornår hjælpen til den  

 uddannelsessøgende og dennes familie ydes som lån.
Stk. 5.  

  

 Lån ydet efter stk. 4 tilbagebetales ved en tilbagebetalingsordning, der  

 fastsættes af det sociale udvalg efter forhandling med låntageren.
Lånet, der  

 er rentefrit, skal normalt være afdraget over en tiårig periode.
De enkelte  

 afdrag fastsættes således, at pågældende kan udrede disse uden at komme til  

 at mangle, hvad der må anses for nødvendigt til eget eller familiens  

 underhold.
 Stk. 6.  

  

 Inddrivelse af forfaldne, ikke betalte afdrag sker efter reglerne for  

 inddrivelse af personlige skatter.
 Stk. 7.  

  

 Hvis låntageren i en periode på 5 år ikke har haft økonomisk mulighed for at  

 tilbagebetale på lånet, bortfalder den resterende del af  

 tilbagebetalingskravet.
 Stk. 8.  

  

 Hvis det skønnes rimeligt ud fra den pågældendes økonomiske  

 forhold, kan der ydes hjælp til anskaffelse af værktøj og arbejdsmaskiner,  

 når  

 det er af afgørende betydning for en person med nedsat erhvervsevne.
Stk. 9.  

  

 Der kan ydes hjælp til iværksættelse af selvstændig  

 virksomhed, herunder anskaffelse af et motorkøretøj, der indgår som et  

 sædvanligt led i den pågældende virksomhed.
Hjælpen kan ydes som lån, når det  

 findes rimeligt under hensyn til pågældendes fremtidige erhvervsmuligheder.
Stk. 10.  

  

 Afgørelse om hjælp efter stk. 9 træffes af revaliderings  

 og pensionsnævnet efter indstilling fra det sociale udvalg.
Afgørelse om  

 henstand med tilbagebetaling eller eftergivelse af lån ydet efter stk. 9  

 træffes af det sociale udvalg." Fra den 1. oktober 1990  

 overførtes reglerne til §§ 43-45, som har følgende formulering:
 "  

  

 § 43. Når det må anses for påkrævet af hensyn til en persons  

 mulighed for fremtidig at klare sig selv og sørge for sin familie, ydes der  

 hjælp til uddannelse og erhvervsmæssig optræning eller omskoling, i det  

 omfang der  

 ikke ydes hjælp hertil efter reglerne i anden lovgivning.
Stk. 2.  

  

 Når der er iværksat en revalidering i overensstemmelse med  

 en forud fastlagt erhvervsplan, udbetales der en fast revalideringsydelse,  

 der  

 udgør 10.387 kr. månedligt.
For personer under 23 år udgør den faste  

 revalideringsydelse halvdelen af beløbet i første punktum, medmindre der  

 foreligger særlige forhold.
Ud over den faste revalideringsydelse kan der  

 ydes  

 hjælp til de særlige udgifter, der følger af uddannelsen eller handicappet.
 Stk. 3.  

  

 Socialministeren fastsætter regler for, hvornår en  

 erhvervsplan kan berettige til hjælp efter stk. 2, og for, hvornår unge under  

 23 år kan opnå revalideringsydelse efter stk. 2, 1. pkt.
Stk. 4.  

  

 Den faste revalideringsydelse efter stk. 2 udbetales, til erhvervsplanen  

 er gennemført.
Ydes den faste revalideringsydelse til uddannelse, udbetales  

 ydelsen i en periode, der svarer til den normerede uddannelsestid.
Den faste  

 revalideringsydelse kan dog højst udbetales for en periode af 5 år.  

 Kommunalbestyrelsen kan forlænge støtteperioden, hvis der foreligger særlige  

 grunde herfor.
Socialministeren fastsætter regler herom.
Stk. 5.  

  

 Ret til den faste revalideringsydelse er betinget af, at  

 erhvervsplanen følges.
Udførelse af andet arbejde i en revalideringsperiode,  

 herunder arbejde uden for normal arbejdstid, kan kun ske i kortvarige  

 perioder  

 med beskæftigelse, der kan anses for relevant eller forenelig med  

 revalideringens gennemførelse.
Socialministeren fastsætter regler om, i  

 hvilket  

 omfang arbejdsindtægter medfører fradrag i revalideringsydelsen.
 Stk. 6.  

  

 Der kan ydes hjælp til de særlige udgifter, der følger af  

 en uddannelse eller en anden aktivitet, som er nødvendig eller hensigtsmæssig  

 for at kunne tilrettelægge og iværksætte en revalidering i overensstemmelse  

 med  

 en fastlagt erhvervsplan, samt til dækning af udgifter, der følger af et  

 handicap.
 Stk. 7.  

  

 Personer med nedsat erhvervsevne, jf. stk. 1, som under  

 uddannelse, erhvervsmæssig optræning eller omskoling modtager hjælp efter  

 anden  

 lovgivning til dækning af deres leveomkostninger, kan få særskilt hjælp til  

 de  

 særlige udgifter, der følger af uddannelsen eller handicappet.
Stk. 8.  

  

 Ved optræning eller oplæring på det almindelige  

 arbejdsmarked kan hjælpen ydes som løn eller løntilskud, der fastsættes  

 uanset  

 stk. 2, 1. og 2. pkt.
Herudover kan der ydes hjælp til nødvendige  

 uddannelsesudgifter og handicapbetingede udgifter.
Stk. 9.  

  

 Der kan ydes særskilt hjælp til anskaffelse af værktøj og  

 arbejdsredskaber, hvis det er af afgørende betydning for en person med nedsat  

 erhvervsevne og hjælpen skønnes rimelig i forhold til den pågældendes  

 økonomiske situation.
Der kan endvidere ydes hjælp til kortvarige kurser, der  

 er nødvendige for at opnå eller fastholde et bestemt arbejde.
 Stk. 10.  

  

 Under samme betingelser som i stk. 9, 1. pkt., kan der  

 ydes hjælp til iværksættelse af selvstændig virksomhed, herunder anskaffelse  

 af  

 et motorkøretøj, der indgår som sædvanligt led i den pågældende virksomhed.
Stk. 11.  

  

 Hjælp efter stk. 9, 1. pkt., og stk. 10 kan ydes som lån,  

 når det findes rimeligt under hensyn til den pågældendes fremtidige  

 erhvervsmuligheder.
Socialministeren fastsætter nærmere regler herom." "  

  

 § 44. Afgørelse om hjælp efter § 43, stk. 10, træffes af  

 revaliderings- og pensionsnævnet efter indstilling fra kommunalbestyrelsen.  

 Afgørelse om henstand med tilbagebetaling eller eftergivelse af lån ydet  

 efter  

 § 43, stk. 9, 1. pkt. og stk. 10, træffes af kommunalbestyrelsen.
 Stk. 2.  

  

 Inddrivelse af forfaldne, ikke betalte afdrag på lån ydet  

 efter § 43, stk. 9, 1. pkt., og stk. 10, samt efter de hidtidige regler i §  

 42,  

 stk. 4, 7 og 8, sker efter de regler, der er nævnt i § 7, stk. 2.
Stk. 3.  

  

 Den faste revalideringsydelse, der er nævnt i § 43, stk. 2,  

 reguleres en gang årligt den 1. juli med satsreguleringsprocenten, jf. lov om  

 en satsreguleringsprocent.
Socialministeren bekendtgør størrelsen af det  

 regulerede beløb." "  

  

 § 45. Kommunalbestyrelsen skal påse, at modtagerne af den faste  

 revalideringsydelse overholder den fastlagte erhvervsplan, og mindst hvert  

 halve år indhente oplysning om revalideringens forløb." b) Afgørelser, der ikke giver  

 anledning til kritik.
11 af de undersøgte sager vedrørte revaliderings- og uddannelseshjælp.
Ingen  

 af sagerne gav anledning til bemærkninger, for så vidt angår sagens udfald og  

 de anvendte præmisser.
Kontanthjælp i henhold til § 42 var skattefri, men modtagelse af hjælpen  

 reducerede den pågældende modtagers personfradrag.
Hvis ikke den pågældendes  

 skattekort blev ændret, straks efter hjælpsmodtagelsen blev påbegyndt, kunne  

 der siden hen opstå en restskat, og spørgsmålet er i sådanne tilfælde, om  

 restskatten skal dækkes i henhold til bistandsloven.
Folketingets Ombudsmand  

 har tidligere (FOB 1987, s. 181) udtalt sig om spørgsmålet og peget på, at  

 der efter omstændighederne kan være pligt til i de tilfælde, hvor  

 hjælpsmodtageren ikke længere modtager kontanthjælp, at omberegne §  

 42-hjælpen.
Ombudsmanden anførte bl.a.:
 "...
6. I de tilfælde, hvor det  

 ligger klart, at socialforvaltningen har forsømt at tage højde for  

 skattemæssige forhold i forbindelse med udmåling af kontanthjælp, f.eks. ved  

 manglende vejledning til hjælpsmodtagerne, og hvor der som følge af manglende  

 ændring af forskudsregistreringen opstår en restskat, er det efter min  

 opfattelse ikke rimeligt, at der ikke foretages en omberegning af  

 kontanthjælp.  

 Jeg henviser til, at der i disse tilfælde foreligger en fejl fra  

 forvaltningens  

 side i form af en tilsidesættelse af en henstilling fra Socialministeriet om  

 at  

 yde vejledning, jf. nu vejledning om kontanthjælp efter bistandsloven, punkt  

 33. Det forekommer i øvrigt at være et noget tilfældigt kriterium at lægge  

 vægt  

 på, om den pågældende netop på forfaldstidspunktet for restskatten modtager  

 kontanthjælp.
I den forbindelse henviser jeg til, at forfaldstidspunktet er  

 afhængigt af restskattens størrelse.
Større restskatter forfalder i 3 rater  

 med  

 en måneds mellemrum.
Mindre restskatter indregnes i den løbende  

 forskudsskat." I sag 4 havde A i 1987 taget  

 studentereksamen og fået hjælp hertil efter § 42. I 1986 fik han en restskat  

 på  

 ca. 5.000 kr. som følge af, at der ikke var sket forskudsregistrering af  

 SU-indtægt samt § 42-hjælpens indflydelse på personfradraget.
A var først i  

 november 1986 blevet vejledt af kommunen om, at forskudsregistrering havde  

 været nødvendig.
Ankestyrelsen fandt i overensstemmelse med ombudsmandens  

 ovenfor citerede udtalelse, at der burde ske en omberegning af § 42-hjælpen  

 for  

 1986, "for så vidt angår den del af restskatten, der kan henføres til  

 den  

 udbetalte kontanthjælp".
 Sagerne 1, 2 og 3 drejede sig om  

 samme spørgsmål og blev afgjort på grundlag af samme retsopfattelse.
I sag 82 fik A i 1988 støtte i  

 henhold til den dagældende § 42 til en 3-årig pædagoguddannelse og fik et  

 månedligt beløb på 5.839 kr. samt hjælp til uddannelsesudgifter (bøger og  

 transport). Efter ikrafttrædelsen den 1. oktober 1990 af de nye regler i § 43  

 afslog kommunen at dække A's udgifter til bøger og transport.
Disse udgifter,  

 som kunne udgøre op til 1.125 kr. månedlig, fandt kommunen, at A kunne  

 afholde  

 af den nyindførte faste bruttorevalideringsydelse på ca. 10.387 kr.
Kommunen  

 påberåbte sig videre, at der i § 43, stk. 2, sidste pkt., står "kan  

 ydes" og ikke "skal ydes". Ankenævnet ændrede kommunens  

 afgørelse.
Den Sociale Ankestyrelse stadfæstede amtsankenævnets afgørelse med  

 følgende begrundelse:
"Ankestyrelsen finder ikke,  

 at den nugældende lovtekst eller forarbejderne til denne giver grundlag for  

 at  

 antage, at ydelse af hjælp til de særlige udgifter, der følger af uddannelsen  

 eller handicappet, skal bero på en økonomisk behovsvurdering.
Spørgsmålet om,  

 hvorvidt den ansøgte hjælp kan ydes, må således alene bero på en vurdering af  

 det ansøgtes rimelighed og/eller nødvendighed.
Ankestyrelsen tiltræder på denne  

 baggrund Amtsankenævnets afgørelse af 7. december 1990." Ankestyrelsens afgørelse stemmer  

 både med ordlyden og formålet med bestemmelsen.
Sag 88 vedrørte også anvendelsen  

 af de nye regler i § 43. H havde været i beskæftigelse siden 1965, først som  

 syerske, siden som ketlerske.
Den 23. januar 1989 blev hun sygemeldt på grund  

 af nedslidning og muskelinfiltrationer i nakke og skuldre.
Kommunen fandt, at  

 A  

 opfyldte de helbredsmæssige betingelser for revalidering og anså en  

 udarbejdet  

 revalideringsplan, hvorefter H skulle følge 2 års hf-undervisning og derpå  

 påbegynde lærerseminarium, for relevant.
Kommunen afslog alligevel at yde  

 bruttorevalideringshjælp med henvisning til, at H kunne klare sig for  

 stipendier og løn.
Dette resultat var kommunen kommet til ved at foretage en  

 beregning af, om H ville kunne have fået § 37-hjælp.
Da H's mand M tjente ca.  

 300.000 kr. årligt, var sådan hjælp udelukket.
Ligesom amtsankenævnet fandt  

 Den  

 Sociale Ankestyrelse dette afslag for uberettiget og begge afgørelser stemmer  

 med indholdet af og formålet med § 43.
I § 43, stk. 5, 2. pkt., er det  

 bestemt, at en revalidend i revalideringsperioden kan påtage sig  

 beskæftigelse  

 ved siden af revalideringsforanstaltningerne.
Socialministeren har i medfør  

 af  

 stk. 5, 3. pkt., fastsat nærmere regler herfor i kapitel 4 i bekendtgørelse  

 nr.  

 517 af 2. juli 1990.
I sag 89 fik A, som hidtil havde  

 drevet selvstændig virksomhed som automekaniker, støtte til uddannelse som  

 maskintekniker.
Kommunen stillede som betingelse for § 43-hjælp, at A  

 afmeldte  

 sin virksomhed fra momsregistrering.
Den Sociale Ankestyrelse fandt, at A i  

 lighed  

 med andre revalidender burde have adgang til at udnytte muligheden for at  

 skaffe sig supplerende arbejdsindtægt inden for rammerne af § 43 og  

 bekendtgørelsen.
Ankestyrelsen fandt endvidere ikke, at belastningen ved at  

 udføre arbejde i begrænset omfang i A's tidligere virksomhed medførte  

 yderligere forringelse af hans helbred eller på andre måder påvirkede  

 revalideringsforløbet skadeligt.
Ankestyrelsens afgørelse ligger klart inden  

 for lovens rammer.
Også sag 90 vedrørte en klient,  

 som oprindeligt fik hjælp i henhold til § 42, og som derpå overgik til hjælp  

 efter den nye bestemmelse i §  

 43. A  

 bad i juni 1990 kommunen om økonomisk hjælp til  

 uddannelse som teknisk assistent.
Hun var optaget på teknisk skole og skulle  

 starte den 31. juli 1990. Tidligere havde A været dagplejemor samt drevet en  

 rulleforretning.
A havde en medfødt rygdeformitet og led af slidgigt i  

 skuldre  

 og lænd og havde derfor måttet opgive sin hidtidige beskæftigelse.
Kommunen  

 erkendte, at A's valg af uddannelse til teknisk assistent ville tilgodese  

 skånehensynet, som udsprang af hendes helbredsmæssige problem.
A havde i 1988  

 og 1989 kun haft henholdsvis 6.000 og 25.000 kr. i skattepligtig indkomst.  

 Kommunen mente derfor, at hun "vil kunne udnytte de almindelige  

 uddannelsesordninger (SU) uden væsentlig indtægtsnedgang i forhold til Deres  

 hidtidige indtægtsniveau". Både amtsankenævnet og Den Sociale  

 Ankestyrelse  

 fandt det uholdbart at støtte et afslag alene på en henvisning til hendes  

 skattepligtige indkomst.
Ansøgningen burde være bedømt ud fra en "samlet  

 vurdering af ansøgerens personlige, herunder helbredsmæssige og  

 erhvervsmæssige  

 forhold". Ankestyrelsen fandt videre, at A ved starten af sin uddannelse  

 var omfattet af personkredsen i den dagældende § 42, stk. 1. I medfør af § 3,  

 stk. 1, i ændringsloven, hvorved § 43 blev indsat til afløsning af § 42, var  

 A  

 herefter berettiget til fortsat støtte efter § 43, stk. 2. Afgørelsen og  

 begrundelsen herfor har sikker støtte i de påberåbte bestemmelser.
 Sag 94 vedrørte samme  

 problemstilling som i sag 90 og blev løst på samme måde som denne.
Sag 98 blev optaget til  

 afklaring af rækkevidden i § 43, stk. 2, sidste punktum, om "de særlige  

 udgifter, der følger af uddannelsen eller handicappet". A boede ca.  

 150 km  

 fra København, hvor han gik på teknisk skole for  

 at blive uddannet til bygningstekniker.
A ønskede at få kilometergodtgørelse  

 til kørsel fra bopæl til uddannelsessted i egen bil, mens kommunen havde  

 bevilget ham et togkort.
Den Sociale Ankestyrelse fandt ikke, at der ved  

 indførelsen af § 43 var sket en ændring af den tidligere ordning, hvorefter  

 befordringsudgifter ydes uafhængigt af modtagerens økonomiske forhold.  

 Ankestyrelsen var i øvrigt enig med kommunen i, at A havde fået dækning for  

 nødvendige befordringsudgifter i forbindelse med uddannelsen.
Ankestyrelsen  

 fandt tillige, at der også efter de nye regler kan ydes hjælp til kørsel  

 inden  

 for lokalområdet.
Det er klart, at med den brede beskrivelse i § 43, stk. 2,  

 af  

 betingelserne for hjælp beroede afgørelsen på et vist skøn, og at de retlige  

 hensyn  

 for skønnet ikke var overskredet med Den Sociale Ankestyrelses afgørelse.
I sag 100 rejstes spørgsmålet,  

 om der kan ydes hjælp i henhold til § 43 til efg-uddannelse.
Den Sociale  

 Ankestyrelse fandt, at der kan ydes hjælp til efg-uddannelse, "når der  

 iværksættes en erhvervsmæssig revalidering, hvor uddannelsen indgår som led i  

 en forud fastlagt erhvervsplan". Ankestyrelsen fandt endvidere ikke  

 grundlag for at tilsidesætte kommunens og amtsankenævnets vurdering,  

 hvorefter  

 den pågældende klager deltog i efg-undervisning som et led i en afklaring af,  

 om han var egnet til at gennemføre en længerevarende boglig uddannelse, og at  

 der således ikke var tale om egentlig revalidering, men blot om  

 "forrevalidering". Heller ikke denne afgørelse kan anfægtes ud fra  

 retlige synspunkter.
 6) Bistandslovens § 46.
 a) Bestemmelsens indhold.
 Mens § 37 indeholder regler om løbende hjælp, giver § 46 hjemmel for, at  

 kommunen dækker rimeligt begrundede enkeltudgifter.
 § 46 har følgende ordlyd:
"Til en person, der kommer ud for ændringer i sine forhold, kan der  

 særskilt eller i forbindelse med udbetalingen af kontanthjælpen ydes hjælp  

 til dækning af rimeligt begrundede enkeltudgifter, såfremt pågældendes egen  

 afholdelse af disse udgifter i afgørende grad ville vanskeliggøre pågældendes  

 og familiens økonomiske muligheder for fremtidig at klare sig selv." 4 af de undersøgte sager  

 blev afgjort på baggrund bl.a. af § 46. Ingen af afgørelserne giver anledning  

 til kritik.
Alle 4 afgørelser må betegnes som begrundelsesmæssigt tvivlsomme.
Sag 39 drejede sig om en ung kvinde A, som havde et 8-årigt barn hos sig, og  

 som flyttede meget rundt.
Hendes økonomi var meget anstrengt, og hun havde  

 oparbejdet en gæld på ca. 94.000 kr., som hun afdrog med 1.500 kr. månedlig.  

 A fik afslag fra kommunen på betaling i henhold til § 46 af hendes andel af  

 boligindskud, i alt 47.500 kr.
Efter afslaget optog hun og en samlever et  

 privat lån, hvormed indskuddet blev betalt.
Amtsankenævnet fandt, at det  

 forhold, at A gennem et privat lån havde skaffet sig mulighed for at flytte  

 ind i boligen, afskar hende fra hjælp.
Den Sociale Ankestyrelse fandt ikke,  

 "at det forhold, at De efter afgørelsestidspunktet har fremskaffet  

 beløbet ved et privat lån, er en omstændighed, der kan give grundlag at  

 undlade at yde hjælp efter bistandsloven". A blev herefter anset for  

 berettiget til indskuddet.
 Den anvendte formulering skal ses i sammenhæng med, at sagen blev optaget på  

 "det principielle spørgsmål om, hvorvidt efterfølgende omstændigheder  

 kunne bevirke, at en person, der på ansøgningstidspunktet ansås for  

 berettiget til hjælp, alligevel ikke kunne få denne udbetalt".  

 Ankestyrelsens afgørelse og referatet fra det pågældende ankemøde vidner om,  

 at ankestyrelsen holdt den mulighed åben, at efterfølgende begivenheder kan  

 bevirke, at en ellers berettiget hjælp ikke kommer til udbetaling, men at  

 betingelserne herfor blot ikke var opfyldt i den konkrete sag.
Der ses hverken i den forvaltningsretlige litteratur eller i ombudsmands-  

 eller i domspraksis at være støtte for, at der skulle gælde et sådant  

 almindeligt forbehold med henblik på  

 efterfølgende omstændigheder.
Derimod kan der i lovgivningen være taget  

 stilling hertil, f.eks. i § 26, stk. 2, nr. 3, hvorefter hjælp kan gøres  

 tilbagebetalingspligtig, "når der på det tidspunkt, da der søges hjælp  

 på  

 grund af økonomisk trang, foreligger forhold, der viser, at pågældende i  

 løbet  

 af kortere tid vil være i stand til at tilbagebetale hjælpen".
Som sagen blev tilrettelagt af  

 Den Sociale Ankestyrelse, drejede den sig således om bortfald af retten til  

 en  

 ydelse på grund af efterfølgende omstændigheder.
Et principielt andet problem  

 foreligger, hvis der hersker tvivl om, hvorvidt en ansøger opfylder  

 betingelserne for at få hjælp, og hvor oplysninger om efterfølgende  

 begivenheder eller oplysninger, der tilvejebringes efter afgørelsen er  

 truffet  

 er egnet til at belyse spørgsmålet, f.eks. en efterfølgende afgørelse fra  

 skattemyndighederne om ansøgerens skattepligtige indkomst på  

 ansøgningstidspunktet.
Dette spørgsmål drejer sig imidlertid dels om adgangen  

 til for en rekursmyndighed at inddrage nye oplysninger i forhold til dem, der  

 forelå, da underinstansen traf afgørelse, dels om adgangen til at  

 tilbagekalde  

 eller annullere begunstigende afgørelser, for så vidt disse er truffet på et  

 urigtigt grundlag.
Udfaldet af sag 39 er åbenbart  

 rigtigt.
Ankestyrelsens afgrænsning af problemstillingen samt den anvendte  

 formulering af begrundelsen for afgørelsen rejser imidlertid tvivl om,  

 hvorvidt  

 afgørelsen blev truffet ud fra en forkert retsopfattelse.
 Sagerne 2, 3 og 4 drejede sig  

 alle om personer, der modtog hjælp i henhold til den dagældende bestemmelse i  

 bistandslovens § 42, og for hvem der året efter opstod en restskat, fordi  

 klientens forskudsregistrering ikke var blevet ændret, jf. ovenfor side 409.
 I alle tre sager blev det  

 overvejet, om restskatten kunne dækkes i henhold til § 46. Ankestyrelsen  

 fandt  

 imidlertid ikke, at der i bistandslovens § 46 er hjemmel til at yde hjælp til  

 betaling af restskat.
 Af referatet fra ankenævnet  

 fremgår, at ankestyrelsens indskrænkede fortolkning af § 46 støttede sig på  

 pkt. 24 og 33 i Socialministeriets vejledning af 5. marts 1987 om  

 kontanthjælp.
 Pkt. 24 og 33 i vejledningen  

 indeholder bl.a. følgende bestemmelser:
 Pkt. 33.
 "...Der kan ikke ydes kontanthjælp  

 til dækning af restskat, der er opstået som følge af nedsættelse af  

 personfradraget i forbindelse med tidligere ydet kontanthjælp, jfr. foran  

 under  

 pkt. 24.
..." Pkt. 24.
 "...
Spørgsmålet om afvikling af gæld  

 til det offentlige - f.eks. skatterestancer og bøder - falder uden for § 46  

 og  

 må løses efter de regler, der i øvrigt findes om det pågældende gældsforhold.  

 Med hensyn til tilbagebetalingskrav efter bistandsloven henvises til lovens §  

 27 og med hensyn til restancer på børnebidrag, der er udbetalt forskudsvis af  

 det offentlige, henvises til børnetilskudslovens § 18." Opfattelsen er tidligere blevet  

 lagt til grund af Den Sociale Ankestyrelse bl.a. i SM 0-48-84. For så vidt  

 angår restskat er synspunktet så vidt ses bl.a. det, at der er mulighed for  

 efter skattelovgivningen (statsskattelovens § 37) at opnå hel eller delvis  

 eftergivelse af restskat, hvis forholdene i ganske særlig grad taler for det,  

 jf.
FOB 1987.181 (183, 2. spalte).
Dette ræsonnement stemmer godt  

 overens med, at hjælp i henhold til bistandslovens kap. 9 normalt må anses  

 for  

 subsidiær i forhold til andre hjælpemuligheder for ansøgerne.
Synspunktet kan  

 dog næppe føre videre end til at kræve, at restskat kun kan dækkes, såfremt  

 ansøgeren forgæves har søgt om eftergivelse eller henstand hos  

 skattemyndighederne.
Derimod kan betragtningen næppe i sig selv give  

 holdepunkt  

 for en fortolkning, hvorefter restskat ikke er omfattet af udtrykket  

 "rimeligt  

 begrundet enkeltudgift" i § 46.
 7) Bistandslovens §  
  

 46 a  


.
I bistandslovens §  

 46 a  

 er der hjemmel til at dække udgifter til sygebehandling, som ikke kan dækkes  

 i henhold til andre dele af lovgivningen.
Bestemmelsen har følgende indhold:
"§  

 46 a.  

  

 Der kan ydes hjælp til dækning af udgifter til sygebehandling, medicin,  

 tandbehandling eller lignende, der ikke kan dækkes efter anden lovgivning,  

 såfremt pågældende ikke selv har midler til at afholde udgifterne." I sag 14 var A blevet ramt af en hjerneblødning.
Følgevirkningerne var bl.a.  

 højresidig lammelse og taleforstyrrelser.
Amtsankenævnet pålagde X Kommune at  

 yde økonomisk hjælp (ca. 195.000 kr.) i henhold til §  

 46 a  

 til behandling på "Center for hjerneskadede". Behandlingen, som var  

 anbefalet af lægelige udtalelser i sagen, kunne ikke dækkes via  

 hospitalslovgivningen.
Kommunen havde begrundet et afslag med, at  

 behandlingen rettelig hørte under amtskommunens sygehusvæsen og ikke under  

 den del af sygehusvæsenet, der ligger inden for kommunalt regi.  

 Sundhedsstyrelsen havde udtalt, at behandling og genoptræning på "Center  

 for hjerneskadede" indtil videre ikke kunne betragtes som en  

 sygehusopgave.
På denne baggrund fandt Den Sociale Ankestyrelse, at der ikke  

 var grundlag for generelt at henføre behandlingen under det amtskommunale  

 sygehusvæsen, og at kommunens begrundelse for et afslag derfor ikke kunne  

 tiltrædes.
Ankestyrelsen anførte videre:
 "...
Dette medfører dog ikke uden videre, at hjælp kan ydes efter bistandslovens §  

 46 a.
Det må afhænge af en konkret vurdering i det enkelte tilfælde, hvori  

 indgår at Sundhedsstyrelsen ikke endnu finder behandlingen tilstrækkeligt  

 dokumenteret.
 Det følger heraf, at der ved den konkrete vurdering skal stilles sådanne krav  

 til behandlingen og resultatet heraf, at de opvejer den faglige tvivl,  

 Sundhedsstyrelsen har givet udtryk for.
 Disse skærpede krav er det dog ikke rimeligt at stille i dette tilfælde, da  

 de ikke forelå ved Amtsankenævnets  

 afgørelse.
..." Afgørelsen må herefter antages  

 at bygge på følgende retlige betragtninger: kravet om, at udgiften ikke skal  

 kunne dækkes af anden lovgivning, var opfyldt.
Om behandlingen var  

 lægefagligt  

 indikeret, anså ankestyrelsen for tvivlsomt, men denne tvivl måtte vige for  

 A's, ved amtsankenævnets pålæg fremkaldte indrettelse på, at kunne få  

 behandlingen.
Denne argumentation og udfaldet kan ikke give anledning til  

 kritik.
 8) Bistandslovens § 47.
 a) Bestemmelsens indhold.
 Med henblik på at forebygge, at kommunerne hjælper økonomisk belastende  

 klienter til at flytte til andre kommuner, er i § 47 indsat følgende  

 bestemmelse:
 "§ 47. Der kan ydes en person, som ikke selv har midler dertil,  

 hjælp til en flytning, som medfører forbedring af pågældendes eller familiens  

 boligmæssige eller erhvervsmæssige forhold.
Stk. 2.  

  

 Kommunalbestyrelsen skal, såfremt flytning sker til en anden kommune,  

 indhente samtykke fra kommunalbestyrelsen i denne kommune, inden hjælpen  

 ydes.
Hvis denne fremgangsmåde ikke er fulgt, betragtes den kommune, der har  

 ydet hjælpen, fortsat som opholdskommune, indtil pågældende i mindst 3  

 måneder har klaret sig uden bistand efter denne lov, dog længst i 2 år efter  

 flytningen.
Stk. 3.  

  

 Såfremt flytning sker til udlandet, er det en forudsætning for, at der kan  

 ydes hjælp hertil, at pågældende er statsborger i eller har særlig  

 tilknytning til vedkommende land, eller at der er sikret pågældende varige  

 arbejdsmuligheder i landet." Sagerne 85, 96 og 97 angik anvendelsen af § 47.
 b) Afgørelser, der ikke giver  

 anledning til kritik.
X Kommune havde i sag 85 aftalt en frivillig administrationsordning med A,  

 som var enlig mor med 3 børn.
Kommunen administrerede bl.a. børnebidrag og  

 børnetilskud for A.
A søgte i august 1990 X Kommune om hjælp til flytning til  

 Y Kommune og fik afslag under henvisning til, at der ikke var tale om en  

 bolig- eller erhvervsmæssig forbedring.
Derpå lejede A på egen hånd en bolig  

 i Y Kommune og bad X Kommune anvise 500 kr. fra administrationskontoen til  

 udlejer.
Den Sociale Ankestyrelse fandt ikke, at udbetalingen af beløbet  

 kunne sidestilles med "ulovlig" flyttehjælp og derfor, at Y Kommune  

 måtte anses for fremtidig opholdskommune.
Afgørelsen giver ikke anledning til  

 bemærkninger.
En 26-årig iransk flygtning blev i sag 97 pr. 1. september 1990 optaget på  

 Odense Universitet til basisuddannelse i naturvidenskab, der forventedes at  

 vare 3 år.
I den anledning flyttede han fra den jyske kommune Y til X Kommune  

 på Fyn, der afslog en anmodning fra Y Kommune om samtykke til at yde  

 flyttehjælp.
Den Sociale Ankestyrelse tiltrådte afslaget under henvisning  

 til, "at påbegyndelse af et universitetsstudium (en 3-årig  

 basisuddannelse) ikke kan anses at medføre en sikker og snarlig forbedring af  

 ansøgerens erhvervsmæssige forhold som forudsat i bistandslovens § 47, stk.  

 1." Denne vurdering kan ikke give anledning til bemærkninger.
Afgørelsen i sag 96 gik ud på, at X Kommune på Bornholm blev pålagt at være  

 betalingskommune for udgifterne til A, som tog ophold på et forsorgshjem i  

 Københavns Kommune.
Baggrunden for flytningen var, at A var boligløs, og at X  

 Kommune forgæves søgte at finde en  

 bolig til ham.
Derpå anviste kommunen ham til forsorgshjem.
Da der ikke er  

 forsorgshjem på Bornholm, blev han anvist til forsorgshjem i København.
A  

 ønskede imidlertid ikke at komme på forsorgshjem.
I stedet meddelte han, at  

 han  

 ville besøge sin mor i København.
X Kommune bevilgede en enkeltbillet og  

 penge  

 til fortæring, og A tog derpå til København.
Opholdet blev af permanent  

 karakter, og København måtte yde A forskellige sociale ydelser.
 Af referatet fra ankemødet  

 fremgik bl.a.:
 "...
B gjorde gældende, at  

 fraflytningskommunen ved at give en enkeltbillet forsøgte at slippe af med en  

 besværlig klient.
Han mente, at forholdet reelt måtte betragtes som  

 flyttehjælp  

 og indstillede at afgørelsen blev ændret, og fraflytningskommunen blev  

 forpligtet til at betale udgifterne i forbindelse med klienten i  

 overensstemmelse  

 med bistandslovens § 47, stk. 2.
Enighed om at ændre afgørelsen  

 som foreslået." Derpå traf ankestyrelsen  

 følgende afgørelse:
"Ankestyrelsen finder, at  

 (X) Kommune ved at forsyne klienten med enkeltbillet til København har ydet  

 hjælp til flytning, jf. bistandslovens § 47. Da samtykke ikke forinden er  

 givet  

 af Københavns Kommune, er X Kommune således forpligtet til at bære  

 opholdskommunens udgifter ved klienten efter bestemmelsen i § 47, stk.  

 2." Hjælpen var ikke umiddelbart  

 omfattet af § 47, idet formålet ikke var optagelse på forsorgshjem, dvs.  

 ophold  

 på en institution, jf. bistandslovens § 11, nr. 2, men var ydet med henblik  

 på  

 et besøg hos moderen.
Var institutionsopholdet blevet gennemført, ville X  

 Kommune uden tidsbegrænsning have været betalingskommune for udgifterne til  

 A,  

 jf. bistandslovens § 11, nr. 2 (se side 394).
Den Sociale Ankestyrelse fandt  

 det alligevel bevist, at hjælpen havde karakter af "ulovlig"  

 flyttehjælp, dvs. reelt ydet med henblik på at yde A en boligmæssig eller  

 erhvervsmæssig forbedring blot uden forinden at indhente samtykke fra  

 Københavns  

 Kommune.
På baggrund af sagens oplysninger må det anses for tvivlsomt, om der  

 var bevismæssigt grundlag for at statuere, at X Kommune havde haft en  

 egentlig  

 omgåelseshensigt, og at pålægget på denne baggrund var berettiget.
På den anden side virker  

 resultatet ikke urimeligt, idet X Kommune havde planlagt en  

 institutionsanbringelse i København, som ville være omfattet af  

 refusionspligten, jf. § 11, nr. 2. Det forhold, at institutionsopholdet ikke  

 blev realiseret, men at A i stedet fik almindelig bopæl i København, kan  

 vanskeligt begrunde, at X Kommune blev helt fritaget for refusionspligt.
Det  

 er  

 dog usikkert, om denne rimelighedsbetragtning i sig selv kunne bære  

 afgørelsen,  

 og synspunktet ses ikke at have været lagt til grund for ankestyrelsens  

 afgørelse.
Afgørelsen må således anses for begrundelsesmæssigt tvivlsom.
 9) Bistandslovens § 48.
 a) Bestemmelsens indhold.
 Visse merudgifter ved, at fysisk og psykisk handicappede opholder sig i eget  

 eller forældrenes hjem kan i medfør af § 48 kræves dækket som bistandshjælp.
 Bestemmelsen har følgende indhold:
 "§ 48. Personer, der i hjemmet forsørger et barn under 18 år med et  

 fysisk eller psykisk handicap, har ret til at få dækket de nødvendige  

 merudgifter ved forsørgelsen, der er en følge af handicappet, såfremt disse  

 overstiger 2.400 kr. i løbet af et kalenderår.
 Stk. 2.  

  

 Beløbsbegrænsningen i stk. 1 gælder dog ikke:
 1) Personer, der i hjemmet forsørger et barn med et vidtgående handicap.
 2) Personer, der i hjemmet forsørger et barn med en kronisk lidelse.
 3) Personer, der i hjemmet forsørger et handicappet barn, og som ikke selv  

 har midler til at afholde merudgiften.
 Stk. 3.  

  

 Socialministeren fastsætter nærmere regler om tilskud til dækning af tabt  

 arbejdsfortjeneste efter stk. 1.
Stk. 4.  

  

 Personer med et vidtgående fysisk eller psykisk handicap, der har ophold i  

 eget hjem, har ret til at få dækket de nødvendige merudgifter ved  

 forsørgelsen, der er en følge af handicappet.
Personer, som er døvblinde, har  

 herudover ret til i fornødent omfang at få hjælp til en særlig kontaktperson.  

 Socialministeren fastsætter regler om afgrænsningen af den personkreds, der  

 har ret til bistand.
Stk. 5.  

  

 Hjælpen efter stk. 1 og 4 er betinget af, at kommunalbestyrelsens anvisninger  

 med hensyn til pasning m.v. følges." Af undersøgelsens 100 sager  

 vedrørte 11 anvendelsen af § 48 i bistandsloven.
 b) Afgørelser, der ikke giver  

 anledning til kritik.
I sag 17 søgte ægteparret M og H om hjælp i henhold til § 48 til dækning af  

 tabt arbejdsfortjeneste for både M og H, udgifter til pasning af et rask barn  

 samt deres transportudgifter ved besøg på sygehuset i forbindelse med en  

 7-årig søns kræftlidelse.
Kommunen bevilgede størsteparten af den ansøgte  

 hjælp, men afslog at yde M dækning for udgiften til transport samt tabt  

 arbejdsfortjeneste i forbindelse med kemoterapibehandling og operation af  

 sønnen.
Den Sociale Ankestyrelse traf følgende afgørelse:
 "Ankestyrelsen finder, at hjælp til dækning af tabt arbejdsfortjeneste  

 og transportudgifter i forbindelse med ledsagelse af et handicappet barn til  

 behandling eller under barnets indlæggelse på sygehus, hvor det er  

 nødvendigt, at forældrene er til stede på grund af alvorlig sygdom hos  

 barnet, kan ydes til begge forældre, når det af hensyn til barnet er  

 nødvendigt, at begge forældre er til stede.
 Ankestyrelsen er imidlertid enig  

 med amtsankenævnet i, at det ikke kan pålægges Kommunalbestyrelsen i (X)  

 Kommune at yde yderligere hjælp til dækning af Deres mands udgifter til tabt  

 arbejdsfortjeneste og transport i forbindelse med (sønnens) indlæggelse til  

 operation i april 1989 og den forudgående kemoterapi.
 Ankestyrelsen har herved som  

 nævnet lagt vægt på oplysningerne om indlæggelsesperiodernes omfang og  

 varighed  

 sammenholdt med den hjælp, der er ydet Dem til dækning af tabt  

 arbejdsfortjeneste.
 Ankestyrelsen tiltræder således  

 denne del af amtsankenævnets afgørelse.
 Ankestyrelsen finder derimod, at  

 ekstraudgifterne til pasning af Deres datter ... i de perioder, hvor De har  

 været fraværende fra hjemmet på grund af sønnens indlæggelser, er en  

 nødvendig  

 merudgift, som kan dækkes efter bistandslovens § 48.
Ankestyrelsen har derfor  

 hjemvist sagen til (X) Kommune til beregning af hjælp til dækning af denne  

 udgift." Afgørelsen hviler på en korrekt  

 fortolkning af § 48 samt en konkret anvendelse af bestemmelsens vage og  

 elastiske ordlyd ("nødvendige merudgifter"), som ikke kan  

 kritiseres.
I sag 21 fandt Den Sociale  

 Ankestyrelse ikke, at udgifterne til to børns deltagelse i kursus for  

 forældre  

 med MBD-børn (Minimal Brain Damage) skulle dækkes i henhold til § 48, stk. 1.  

 Kommunen havde bevilget forældrene hjælp til deres egen deltagelse samt  

 udgifter til barnepige.
Den Sociale Ankestyrelse fandt ikke, at der var tale  

 om  

 en nødvendig merudgift.
Også sag 25 drejede sig om tabt  

 arbejdsfortjeneste, opholds- og rejseudgifter i forbindelse med behandling af  

 et sygt barn.
Barnet skulle have en hjerteoperation i London.
Moderen ville  

 få  

 alle ledsageudgifter dækket, ligesom udgifterne til en ledsagende  

 sygeplejerske  

 blev betalt.
Den Sociale Ankestyrelse fandt, at også faderens udgifter var  

 omfattet af § 48 og henviste til, at der var tale om en alvorlig medfødt  

 hjertelidelse og om et kompliceret behandlingsforløb, som gjorde det  

 nødvendigt,  

 at begge forældre var til stede.
 Et computeranlæg med  

 tegneprogram, tekstbehandling, farveskærm og printer blev i sag 46 ikke anset  

 for en nødvendig merudgift til en 10-årig dreng, der var tetraleptiker (som  

 bl.a. ytrer sig ved ukoordinerede bevægelser).
Sag 62 drejede sig om et par med  

 3 børn, hvoraf et var handicappet.
Parret boede i storfamilie med yderligere  

 3  

 voksne og et barn.
Kommunen bevilgede udgifterne til deltagelse i et kursus  

 af  

 relevans for behandlingen af barnet for 2 voksne, men fandt, at de 3 øvrige  

 voksne  

 selv måtte betale, hvis de ønskede at deltage.
Den Sociale Ankestyrelse  

 tiltrådte afgørelsen og lagde herved vægt på, at storfamiliens øvrige  

 medlemmer  

 ikke kunne anses for at have en sådan forpligtelse over for barnets  

 forsørgelse, at der var grundlag for at dække den anførte udgiftspost.
 På baggrund af en konkret  

 delvist lægeligt begrundet vurdering fandt Den Sociale Ankestyrelse i sag 69  

 ikke grundlag for, at der blev ydet hjælp til en egentlig støvsanering  

 (udskiftning af legetøj, bøger, møblement osv.) af hensyn til et barns  

 husstøvallergi.
I sag 77 ansøgte A, der havde  

 muskelsvind, om hjælp til udgifterne i forbindelse med en konference i  

 Barcelona, hvortil hun blev sendt af Muskelsvindfonden.
I tilslutning til  

 konferencen ønskede A at holde 5 dages ferie, og til dette ophold søgte hun  

 om  

 økonomisk hjælp til dækning af 2 hjælperes opholdsudgifter.
Den Sociale  

 Ankestyrelse traf følgende afgørelse:
 "Ankestyrelsen ændrer  

 Amtsankenævnets afgørelse meddelt Dem i skrivelse af 9. oktober 1990, således  

 at (X) Kommune pålægges at yde den ansøgte støtte til betaling af Deres  

 hjælperes opholdsudgifter ved Deres forlængede udenlandsrejse.
Ankestyrelsen har ved afgørelsen  

 lagt vægt på, at der var tale om dækning af sandsynliggjorte merudgifter som  

 følge af Deres handicap, og at § 48 ikke udelukker dækning af udgifter i  

 udlandet.
Ankestyrelsen har endvidere lagt særlig vægt på  

 ligestillingssynspunktet, således at handicappede personer i videst muligt  

 omfang ligestilles med andre personkredse i samfundet.
..." I lighed med sag 77 angik  

 sagerne 21, 25, 46, 62 og 69 alle den konkrete anvendelse af udtrykket  

 "nødvendige merudgifter" i § 48, stk. 1 og stk. 3. I ingen af  

 sagerne  

 kunne de retlige grænser for udøvelsen af den i bestemmelsen indeholdte  

 skønsmæssige beføjelse anses for overskredet.
Sag 87 vedrørte M og H, der  

 havde tvillingedøtre, hvoraf den ene var multihandicappet.
Denne pige var i  

 behandlingsbørnehave, medens den anden datter var i normal vuggestue med  

 støttepædagog.
H fik dækket tabt arbejdsfortjeneste.
Kommunen reducerede dog  

 ydelsen med det beløb, som to halvdagspladser i dagpleje ville koste.
Af  

 referatet fra ankemødet fremgår, at det var ankestyrelsens opfattelse, at  

 begge  

 børn ville have fået vederlagsfrit ophold også i heltidspladser, hvis begge  

 forældre havde fuldtidsarbejde.
Herefter fandt Den Sociale Ankestyrelse  

 reduktionen for uberettiget, idet pasningen reelt set ikke var en besparelse  

 for M og H.
 Efter en konkret vurdering fandt  

 Den Sociale Ankestyrelse i sag 8, at udgiften til briller ikke kunne  

 betragtes  

 som "særlige merudgifter". Afgørelsen ligger klart inden for  

 bestemmelsens vide retlige rammer.
 Sagerne 34 og 37 vedrørte  

 forholdet mellem § 48 og andre lovbestemmelser , som yder hjælp til dækning  

 af  

 behov hos handicappede.
Sag 34 vedrørte udgifter til  

 anskaffelse af et blodsukkerapparat til en enlig mor med to sønner, hvoraf  

 den  

 ene havde sukkersyge.
Kommunen gav hjælp til halvdelen af  

 anskaffelsesudgifterne i henhold til § 58. Det skal bemærkes, at  

 blodsukkerapparater  

 blev optaget på hjælpemiddelbekendtgørelsen i juni 1988, og at § 9, stk. 2, i  

 bekendtgørelsen alene hjemlede ansøgerne ret til at få halvdelen af  

 udgifterne  

 dækket.
Amtsankenævnet pålagde kommunen at dække resten af udgifterne som  

 hjælp  

 i henhold til § 48, stk. 1. Denne afgørelse stadfæstede Den Sociale  

 Ankestyrelse.
Sagen rejste bl.a. spørgsmålet, om det forhold, at udgiften var  

 omfattet af § 58 udelukkede hjælp i henhold til § 48.
 Den Sociale Ankestyrelses  

 afgørelse var formuleret således:
 "Ankestyrelsen finder, at  

 den del af udgiften til blodsukkermåleapparatet, der ikke dækkes efter  

 bistandslovens § 58, må anses for at være en nødvendig merudgift ved (H's)  

 forsørgelse af sønnen i hjemmet.
 Ved vurderingen af, om der er  

 tale om en nødvendig udgift har man lagt vægt på, at blodsukkermåleapparat  

 med  

 virkning fra 1. juli 1988 er medtaget i hjælpemiddelbekendtgørelsen.
 Ankestyrelsen finder således  

 ikke, at det forhold, at der ydes delvis hjælp efter bistandslovens § 58,  

 udelukker, at der også ydes hjælp efter bistandslovens § 48.
..." Resultatet kan ikke kritiseres.  

 Valget stod imellem at betragte § 58 som en specialregel, der fortrængte § 48  

 eller anse begge bestemmelser som specielle regler, som kan anvendes på samme  

 faktiske forhold samtidig.
For Den Sociale Ankestyrelse var det, som det ses,  

 afgørende, at blodsukkermåleapparater var blevet medtaget i  

 hjælpemiddelbekendtgørelsen, og at apparatets nytteværdi havde fået en  

 objektiv  

 begrundelse.
Dermed lagde ankestyrelsen dels til grund, at reglerne supplerer  

 hinanden, dels at netop det forhold, at § 58 kunne bruges støttede  

 anvendelsen  

 af § 48.
 Sagen drejede sig således om en  

 retlig tvivlssituation med et udfald, der må anses for hjemlet i § 48.
I sag 37 tiltrådte Den Sociale  

 Ankestyrelse et afslag på, at der blev ydet hjælp i henhold til § 48, stk. 1,  

 til dækning af forældrenes egenbetaling i forbindelse med, at et psykisk  

 handicappet barn gik i friskole.
Den Sociale Ankestyrelse anførte følgende:
 "Ankestyrelsen finder ikke,  

 at der efter bistandslovens § 48 er mulighed for at yde hjælp til den  

 omhandlede skolegang i friskole, idet egenbetalingen til en friskole ikke kan  

 anses for at være en merudgift ved forsørgelsen.
Man skal i denne forbindelse  

 henvise til, at folkeskolelovens § 19 indeholder regler, der skal sikre, at  

 der  

 til børn, der kræver særlig vidtgående hensyntagen eller støtte, gives  

 specialundervisning ved Amtskommunens foranstaltning.
Yderligere indeholder  

 folkeskolelovens § 20 regler om, at en kommune kan indgå overenskomst med en  

 privat skole om at henvise elever hertil.
 Ankestyrelsen ændrer således  

 Amtsankenævnets afgørelse.
..." Sagen rejser ligesom i sag 34  

 spørgsmålet, om det forhold, at et behov - skolegang - kan dækkes i henhold  

 til  

 andre lovbestemmelser end § 48, udelukker, at denne finder anvendelse.
 Resultatet er retligt set  

 usikkert, dels fordi de nærmere retlige overvejelser bag fortolkningsvalget  

 ikke fremgik af sagen, dels fordi resultatet ikke fuldt ud harmonerer med den  

 retsopfattelse, der blev lagt til grund i sag 34. Det bemærkes herved, at det  

 forhold, at den alternerende lovbestemmelse i folkeskolelovens § 19, stk. 2,  

 er  

 placeret uden for bistandsloven, samt at § 58 kun gav delvis dækning for  

 hjælpebehovet i sag 34, ikke synes at kunne forklare, at de to sager fik  

 forskelligt udfald.
 Muligvis kan resultaterne  

 begrundes i, at anbringelsen af barnet i friskole ikke gavnede fagpædagogisk.  

 I  

 så fald er forskellene støttet på en fortolkning af udtrykket  

 "nødvendig", dvs. på en væsentlig mindre vidtgående antagelse med  

 hensyn til udelukkelse af hjælp i henhold til § 48, stk. 1, end den,  

 ankestyrelsen gav udtryk for i sag 37. Afgørelsen må betegnes som  

 begrundelsesmæssigt  

 tvivlsom.
 10) Bistandslovens § 49.
I medfør af § 49 i bistandsloven kan socialforvaltningen - som en  

 hjælpeforanstaltning over for klienterne - træffe bestemmelse om at  

 administrere de ydelser, der udbetales som kontanthjælp.
Bestemmelsen havde  

 indtil 1. august 1991 følgende indhold:
"§ 49. Hvis en person, der søger hjælp efter bestemmelserne i dette  

 afsnit, ikke skønnes i stand til ved bistand fra den kommunale rådgivning at  

 administrere kontante beløb, kan kommunalbestyrelsen undtagelsesvis beslutte,  

 på hvilken måde hjælpen skal udbetales." Sagerne 68, 70, 71 og 73 vedrørte alle X Kommunes beslutning om i  

 kontanthjælpen, at fratrække beløb til dækning af forældrebetaling i  

 forbindelse med hjælpemodtagerens børns ophold i daginstitutioner i X  

 Kommune.
Kommunens afgørelser blev  

 underkendt i alle sagerne.
I sag 68 formulerede Den Sociale Ankestyrelse sin  

 opfattelse således:
 "...
 Ankestyrelsen finder, at  

 bistandslovens § 49 kan anvendes til administration af kontanthjælp i  

 forbindelse med udgifter til daginstitutionsbetaling, men at dette kun kan  

 ske  

 efter en individuel og konkret vurdering i hvert enkelt tilfælde.
 Ankestyrelsen finder endvidere,  

 at det er en forudsætning for at bringe bestemmelsen i anvendelse, at der har  

 været ydet forgæves bistand til på anden vis at bringe en  

 kontanthjælpsmodtager  

 til at anvende kontanthjælpen til det formål, hvortil den ydes.
 Ankestyrelsen finder på baggrund  

 af oplysningerne i sagen ikke, at det kan anses for godtgjort, at De er ude  

 af  

 stand til at administrere kontante beløb.
 Ankestyrelsen har herved lagt  

 vægt på, at kommunen efter det oplyste ikke i øvrigt fandt grundlag for at  

 administrere Deres kontanthjælp, ligesom kommunen efter det oplyste ikke på  

 anden vis, f.eks. gennem en frivillig aftale, har søgt at imødegå, at der  

 opstod yderligere restancer med daginstitutionsbetalingen.
Ankestyrelsen tiltræder således  

 Amtsankenævnets afgørelse." Resultatet og begrundelsen  

 herfor var, bedømt på grundlag af den dagældende regel i § 49, stk. 1,  

 utvivlsomt rigtigt.
Kommunen havde med sin afgørelse forfulgt et formål -  

 kommunens egne økonomiske interesser - som den savnede dækning for i  

 bestemmelsen.
 Siden er der - ved lov nr. 404  

 af 6. juni 1991 - indsat følgende bestemmelse som stk. 2:
"Stk. 2. Har en person, der  

 modtager kontanthjælp efter § 37, undladt at betale for dagpleje, jf. § 64,  

 stk. 3, eller daginstitution, jf. § 73, kan kommunalbestyrelsen tilbageholde  

 den fremtidige månedlige betaling i den fremtidige kontanthjælp." 11) Bistandslovens § 58.
 a) Bestemmelsens indhold.
 Ifølge § 58 kan der ydes hjælp i følgende tilfælde:
"§ 58.  

  

 Til personer med invaliditet eller varig sygdoms- eller aldersbetinget  

 svagelighed kan der ydes støtte til hjælpemidler, herunder merudgifter til  

 særlige beklædningsgenstande, som er nødvendige for at pågældende kan udøve et erhverv, eller i væsentlig grad kan afhjælpe pågældendes lidelse eller i væsentlig grad kan lette den daglige tilværelse i hjemmet.
Stk. 2.  

  

 Socialministeren fastsætter regler om afgrænsningen af de hjælpemidler, hvortil der kan ydes støtte, og adgangen  

 til genanskaffelse, hvornår støtte til et hjælpemiddel ydes som lån, i hvilket omfang modtageren selv skal bære en del af udgiften til et  

 hjælpemiddel, hvorvidt der skal gælde særlige betingelser for støtte til visse  

 hjælpemidler, hvorvidt visse hjælpemidler kan udleveres fra en institution.
Stk. 3.  

  

 Til personer, der er omfattet af stk. 1, kan der ydes støtte til  

 erhvervelse af motorkøretøj.
Støtten ydes som rentefri lån inden for en ramme  

 på 92.000 kr.
Socialministeren fastsætter regler om tilbagebetaling af lån,  

 herunder om, at pligten til at tilbagebetale en del af lånet kan bortfalde.  

 Den  

 del af lånet, der skal tilbagebetales, forhøjes med 20 pct. af den del af  

 indkomstgrundlaget,  

 jf. stk. 4, der overstiger 108.000 kr.
Stk. 4.  

  

 Indkomstgrundlaget, jf. stk. 3, består af personlig indkomst med tillæg  

 af positiv kapitalindkomst, der anvendes til beregning af 6 pct.-indkomstskat  

 efter personskattelovens § 8, før det deri nævnte bundfradrag.
Reglerne i §  

 54,  

 stk 4-9 finder tilsvarende anvendelse." b) Afgørelser, der ikke giver  

 anledning til kritik.
 I henhold til § 58, stk. 2, har socialministeren fastsat nærmere regler bl.a.  

 i bekendtgørelse nr. 303 af 10. juni 1988 om ydelse af hjælpemidler. § 10 i  

 bekendtgørelsen indeholder følgende bestemmelse:
 "§ 10.  

  

 Tandproteser  

  

 i tilfælde af funktionelt ødelæggende eller kosmetisk vansirede følger af:
ulykkesbetingede skader på tyggeorganet (tænder, mund, kæber samt omgivende  

 væv), nødvendig lægelig  

 eller tandlægelig behandling, som medfører skader på tyggeorganet, eller medførte  

 anomalier, der påvirker tyggeorganet." I sag 5 fandt ankestyrelsen, at  

 der ikke var hjemmel i bekendtgørelsens § 10 til at dække udgifterne ved  

 tandbehandling for en kvinde, der havde fået strålebehandling og kemoterapi.  

 Kvinden led af kræft i underlivet, og ankestyrelsen lagde vægt på, at  

 kemoterapibehandling ikke giver varig skader i mundhulen, og at  

 mundslimhinden  

 ikke kan blive ødelagt ved strålebehandling udenfor hoved- og halsregionen.  

 Den  

 væsentligste årsag til kvindens proteseproblemer skyldtes efter  

 ankestyrelsens  

 opfattelse aldersforandringerne, og der var således ingen sammenhæng mellem  

 kemoterapibehandlingen og behovet for en ændring af protesen.
Sag 75  

 indeholdt  

 samme problemstilling og blev afgjort på samme måde som sag 5.
Også sag 15 drejede sig om  

 anvendelsen af § 10, nr. 2, i hjælpemiddelbekendtgørelsen.
I denne sag  

 afgjorde  

 ankestyrelsen - på grundlag af samme fortolkning af § 10, nr. 2, som i sag 5  

 -  

 at udgifterne til ny overmundsprotese skulle dækkes efter bistandslovens §  

 58.  

 Ankestyrelsen lagde vægt på, at protesen var nødvendig efter operation af en  

 cyste, der kunne sidestilles med behandlingen af godartede kræftsvulster.
Derimod fandt ankestyrelsen i  

 sag 36 ikke, at der i § 10, nr. stk. 2, var hjemmel for at dække udgifterne  

 til  

 en tandprotese til erstatning for tænder, der var faldet ud på grund af  

 paradentose.
Ankestyrelsen henviste til, at behovet for behandling ikke var  

 opstået som følge af en af de i bekendtgørelsen nævnte årsager.
 Sagerne 5, 15 og 36 byggede alle  

 på samme fortolkning af den relevante bestemmelse og blev behandlet på samme  

 ankemøde.  

 Alle afgørelserne ligger klart indenfor lovtekstens ordlyd.
 Sag 11 vedrørte en 53-årig mand,  

 der led af en hjertesygdom.
 3 år tidligere havde han fået  

 bevilget telefon samt betaling af telefonabonnement med henblik på hurtigt  

 lægetilkald. 3 år senere fik han yderligere bevilget et nødkaldeanlæg.  

 Anlægget  

 var tilsluttet telefonnettet og et telefonabonnement var derfor nødvendigt.
Kommunen havde imidlertid  

 inddraget bevillingen til dækning af telefonabonnementet.
Grundlaget for  

 afgørelsen var § 58, stk. 1, nr. 3, samt hjælpemiddelbekendtgørelsens § 18,  

 der  

 havde følgende ordlyd:
 "§ 18.  

 Telefon  

  

 til  

 personer med varige lidelser, der medfører alvorlige og hyppige  

 sygdomsanfald,  

 og som kræver hurtig tilkaldelse af læge eller anden hjælp.
 Stk. 2.  

  

 Herudover kan der efter en samlet vurdering af ansøgerens  

 helbredsmæssige og sociale forhold ydes hjælp til telefon, hvis det skønnes,  

 at  

 en sådan ydelse i væsentlig grad vil lette den daglige tilværelse i hjemmet  

 og  

 medvirke til længere forbliven i eget hjem.
Stk. 3.  

  

 Der kan ydes hjælp til betaling af abonnementsafgift, men  

 ikke til betaling af samtaler." Ankestyrelsen fandt klienten  

 berettiget til at modtage hjælp til telefonabonnementet og anførte bl.a., at  

 det ikke var muligt at opdele abonnementsbetalingen i en del, der vedrører  

 betaling for brug af nødkaldeanlægget og anden nødvendig brug, der skyldes de  

 helbredsmæssige og sociale forhold, samt en del, der vedrører anden brug af  

 telefonen.
 Der er ikke tvivl om afgørelsens  

 rigtighed.
Sag 43 angik hjælp til bidskinne  

 og bidhævning med broer for en ca. 46-årig kvinde, som var begyndt at få  

 kæbeledssmerter med tyggebesvær og smerter ved brug af kæben f.eks ved tale.  

 Ankestyrelsen fandt ikke, at der var hjemmel i § 58 til at yde den ansøgte  

 hjælp, idet en bidskinne ikke kan betragtes som et hjælpemiddel.
Denne  

 afgrænsning af hjælpemiddelbegrebet havde fast været lagt til grund i  

 praksis,  

 bl.a i en afgørelse truffet lidt over 2 år tidligere af ankestyrelsen selv.  

 Den  

 hidtil fulgte praksis var forenelig med ordlyden i § 10 i bekendtgørelsen og  

 det var naturligt, at ankestyrelsen lagde væsentlig vægt på at fastholde  

 praksis.
Det kan ikke bebrejdes ankestyrelsen, at den ved fortolkningen af  

 hjælpemiddelbegrebet udviser konsekvens og støtter sig på sin egen praksis.  

 Der  

 forelå ikke i sagen holdepunkter for at anlægge en ny fortolkning.
 Hjælpemiddelbekendtgørelsen  

 indeholder i § 12 følgende bestemmelse:
"§ 12.  

 Ortopædiske fodindlæg  

  

 til  

 personer med svære foddeformiteter, jf.
Socialstyrelsens vejledning om ydelse  

 af  

 hjælpemidler." At Socialstyrelsens vejledning  

 nr. 1 af 14. juni 1988 fremgik, at det er en betingelse for bevilling af  

 ortopædiske fodindlæg, at ansøgeren uden brug af indlæg vil være henvist til  

 ortopædiske fodtøj.
Sagerne nr. 57 og 61, som blev behandlet på samme  

 ankemøde,  

 drejede sig dels om hjælp til fodindlæg til en 54-årig kvinde, der led af  

 hulfod dels om en 28-årig kvinde med udtalt varusstilling af fødderne.  

 Ankestyrelsen fandt, at fikserede hulfødder er omfattet af § 12 i  

 bekendtgørelsen, samt at der i begge tilfælde var lægelig indikation for  

 hjælp  

 til ortopædisk fodindlæg.
Afgørelserne ligger klart indenfor bestemmelsens  

 meget rummelige afgrænsning af hjælpeområdet og giver ikke anledning til  

 tvivl  

 for så vidt angår den abstrakte fortolkning.
Om der var fornøden lægelig  

 indikation, kan jeg ikke bedømme.
Heller ikke udfaldet eller  

 bedømmelsen af sag 92 kan betragtes som retligt set tvivlsom.
Ankestyrelsen  

 tilkendegav, at der ikke i henhold til § 58 kan ydes hjælp til tilskud til  

 medicin, der alene tilsigter at give eller øge muligheden for fertilitet.
I  

 den  

 konkrete sag blev A behandlet med et præparat både for at blive gravid og for  

 at hindre udviklingen af en livstruende sygdom.
Under disse omstændigheder  

 fandt ankestyrelsen, at der kunne ydes tilskud til præparatet.
 Hjemlen herfor fandt  

 ankestyrelsen i hjælpemiddelbekendtgørelsens § 1, stk. 2, og § 8, der har  

 følgende indhold:
 "§ 1, stk. 2.  

  

 Hjælp efter stk. 1 ydes, når hjælpemidlet i  

 væsentlig grad kan afhjælpe de varige følger af den nedsatte funktionsevne og  

 derved i væsentlig grad kan lette den daglige tilværelse, eller er nødvendigt  

 for at pågældende kan udøve et erhverv.
§ 8.  

  

 Tilskudsberettiget medicin  

  

 , der ordineres på grund af en varig  

 lidelse." I sag 8 havde X Kommune givet  

 afslag på at yde støtte til brilleglas, idet forskellen i brilleglasstyrke  

 ikke  

 oversteg den grænseværdi, der er fastsat i hjælpemiddelbekendtgørelsens § 16.  

 Kommunen fandt endvidere ikke, at der kunne ydes hjælp i henhold til § 48 (se  

 ovenfor s. 414). Sagen drejede sig bl.a. om forholdet mellem § 48 og § 58.  

 Ankestyrelsen tog ved bedømmelsen af denne del af sagen udgangspunkt i pkt.  

 16  

 i Socialministeriets vejledning om § 48. Bestemmelsen har følgende indhold:
 "...
 Der kan normalt ikke ydes hjælp  

 til betaling af briller, idet sådan hjælp forudsættes afholdt efter lov om  

 offentlig sygesikring eller efter § 58.
 Hvis der som følge af  

 handicappet hos børn og unge under 18 år er særlige merudgifter til briller,  

 som ikke kan ydes efter sygesikringslovens regler kan merudgifterne dækkes  

 efter § 48, stk. 1.
Eksempel: Et hyperaktivt barn,  

 som ofte kommer til at ødelægge ting bl.a. briller." I den konkrete sag var der tale  

 om brilleglas af betydelig styrke til en dreng, hvis syn var blevet  

 beskadiget  

 ved en ulykke, da han var 5 år.
I et notat om muligheden for at anvende § 48,  

 henviste ankestyrelsens referent til, at der ikke var "tale om en mere  

 almindelig synskorrektion hos et barn, men korrektion som skyldes et  

 ulykkestilfælde, og at der er tale om et barn.
Når der henses til, at der er  

 tale om et ulykkestilfælde og korrektioner, som skyldes ansøgerens alder, kan  

 det overvejes at anvende § 48 som hjemmel til at dække ansøgerens udgifter  

 til  

 briller." I referatet fra ankemødet  

 foreslog en af ankecheferne, at afslaget blev stadfæstet på grundlag af  

 følgende betragtning:
 "...
 Vedrørende § 48 henviste han til  

 punkt 16 i vejledningen om hjælp efter denne bestemmelse og det hertil  

 anførte  

 eksempel med et hyperaktivt barn samt til notater fra Ankestyrelsen.
 Dette viste, at der skulle være  

 tale om et stort forbrug af briller i modsætning til almindeligt forbrug.
Der var intet i sagen, der  

 tydede på, at der forelå en situation med et specielt stort  

 brilleforbrug." I den afsluttende skrivelse  

 henviste ankestyrelsen som begrundelse for afgørelsen til, "at der ikke  

 er  

 oplysninger om særlige merudgifter til briller." Som sagen foreligger oplyst,  

 finder jeg ikke at have holdepunkter for at antage, at den konkrete sag er  

 blevet afgjort forkert.
Ankestyrelsens fortolkning af § 48, hvorefter støtte  

 til brilleglas, forudsætter, at der er et særligt stort brilleforbrug, er  

 derimod tvivlsom.
Umiddelbart har denne begrænsning ikke støtte i ordlyden af  

 §  

 48, og den er ikke identisk med Socialministeriets tilkendegivelse i  

 vejledningens pkt. 16, som taler om "merudgifter", der ikke kan  

 ydes  

 efter sygesikringsloven.
Ankestyrelsens retsopfattelse  

 synes at være mere unuanceret end både den Socialministeriet gav udtryk for i  

 pkt. 16 i vejledningen om § 48, og det en sammenlignende vurdering af § 58 og  

 §  

 17 i sygesikringsloven ville føre til.
Afgørelsen er begrundelsesmæssigt  

 tvivlsom.
 12)Bistandslovens § 66.
 Bestemmelsen havde, på det tidspunkt da de af undersøgelsen omfattede sager  

 blev afgjort, følgende indhold:
 "§ 66.Opholdssteder for børn og unge, herunder plejefamilier, skal  

 være godkendt som egnede af den stedlige kommunalbestyrelse, hvis de modtager  

 indtil 4 personer.
Stk. 2.  

  

 Opholdssteder for børn og unge, der modtager flere end 4 personer, skal være  

 godkendt som egnede af det stedlige amtsråd eller af anden offentlig  

 myndighed efter reglerne herom.
For anbringelse i døgninstitution for børn og  

 unge gælder reglerne i §§ 96-100.
 ...
 Stk. 4.  

  

 Kommunalbestyrelsen fører med støtte fra amtskommunen  

 løbende tilsyn med barnets forhold under dets ophold uden for hjemmet og  

 træffer bestemmelse om ændret opholdssted, uddannelse, behandling m.v., så  

 vidt  

 muligt i samarbejde med forældremyndighedens indehaver.
 Stk. 5.  

  

 Kommunalbestyrelsen betaler for barnets ophold.  

 Socialministeren kan fastsætte satser for ydelsen eller dele deraf.
 Stk. 6.  

  

 Forældrene og barnet betaler for døgnopholdet efter samme  

 regler som ved anbringelse i døgninstitution efter § 96.
..." Socialministeriet havde i  

 bekendtgørelse nr. 861 af 11. december 1986 § 5, nr. 1, bestemt følgende:
 "§ 5. et sociale udvalg  

 kan, selvom der efter de økonomiske forhold er grundlag for at pålægge  

 betaling, meddele hel eller delvis fritagelse herfor i følgende tilfælde:
 1) når anbringelsen har et  

 udpræget behandlingssigte.
..." I sag 53 fandt ankestyrelsen, at  

 et forældrepar til en dreng med betydelige adfærdsvanskeligheder ikke skulle  

 betale for barnets ophold på to døgninstitutioner for psykisk handicappede  

 børn/unge.
Drengen fandtes ikke at tilhøre den klientgruppe, som  

 institutionen  

 var godkendt til og kommunen havde derfor ikke anset anbringelsen for at have  

 behandlingsmæssigt sigte.
Sagen var af ankestyrelsen optaget til afgørelse af  

 om bekendtgørelsen § 5, nr. 1, skal fortolkes med udgangspunkt i  

 institutionens  

 art eller i barnets forhold.
Den Sociale Ankestyrelse formulerede sin  

 afgørelse  

 på følgende måde:
 "Ankestyrelsen finder, at  

 spørgsmålet om forældrebetaling som udgangspunkt må vurderes ud fra arten af  

 den institution, hvor et barn har ophold, samt ud fra institutionens formål.
 På dette grundlag og med  

 henvisning til de nu foreliggende oplysninger om (sønnens) helbredsmæssige  

 forhold finder Ankestyrelsen, at der ikke har været grundlag for at pålægge  

 Dem  

 at yde betaling for (sønnens) ophold på (institutionen) siden 1. januar 1989.
 Ankestyrelsen ændrer således på  

 dette punkt Amtsankenævnets afgørelse, og De vil høre nærmere fra nævnet  

 og/eller (X) Kommune i den anledning.
For så vidt angår (sønnens)  

 ophold på (institutionen) hjemvises betalingsspørgsmålet til fornyet  

 vurdering  

 i Amtsankenævnet på baggrund af de nye lægelige oplysninger og ovennævnte  

 udgangspunkt." Afgørelsens resultat er både  

 rimelig og klart omfattet af ordlyden i § 5. Præmisserne er imidlertid  

 formuleret på en sådan måde, at kriteriet "institutionens art og  

 formål" indgår med større vægt ved afgørelsen af, om opholdet har  

 behandlingsmæssigt sigte end bestemmelsens ordlyd lægger op til.
Det synes  

 bedre i overensstemmelse med § 5's ordlyd og det formodede formål med  

 betalingsfritagelse i disse tilfælde, at opholdets formål undergives en  

 konkret  

 vurdering, hvori såvel barnets forhold som institutionens art og formål  

 indgår  

 i en helhedsvurdering.
 13) Bistandslovens § 73.
 a) Bestemmelsens indhold.
 § 73 indeholder følgende bestemmelser:
 "Børnenes forældre betaler for opholdet med et beløb, der svarer til 32  

 pct. af udgifterne ved ophold i institutionen, bortset fra ejendomsudgifter,  

 herunder husleje og vedligeholdelse, jf. dog stk. 2. Kommunalbestyrelsen  

 afgør, om betalingen skal beregnes på grundlag af udgifterne ved driften af  

 den enkelte institution eller på grundlag af de gennemsnitlige udgifter ved  

 driften af institutioner af samme type i kommunen.
Stk. 2. Socialministeren fastsætter nærmere regler om betalingen efter stk. 1  

 og kan herunder bestemme, at der skal ske nedsættelse eller bortfald af  

 betalingen under hensyn til forældrenes økonomiske forhold og børnenes  

 særlige behov for ophold i daginstitution.
Der kan endvidere fastsættes en  

 lavere betaling for særlige grupper af institutioner.
 Stk. 3. Særlige indtægter for institutionerne anvendes til nedsættelse af  

 forældrenes betaling.
Stk. 4. Betalingen fastsættes for et regnskabsår ad gangen på grundlag af  

 institutionens budgetter." b) Afgørelser, der ikke giver  

 anledning til kritik.
I sag 65 var spørgsmålet på hvilket indkomstgrundlag friplads beregnes, når  

 ansøgeren har et væsentligt større forbrug end den skattepligtige indkomst  

 muliggør.
Ifølge betalingsbekendtgørelsens § 4, stk. 2, kan indkomsten  

 fastsættes skønsmæssigt i følgende tilfælde:
 "...
Stk. 2.  

  

 Ved opgørelsen af den aktuelle indtægt tages udgangspunkt i den aktuelle  

 skattepligtige indtægt.
Hvis den faktiske indtægt, som forældrene har til  

 rådighed, væsentlig overstiger den skattepligtige indtægt, f.eks. på grund af  

 specielle skattetekniske fradrag, træffer det sociale udvalg afgørelse efter  

 en samlet vurdering af familiens økonomiske og sociale forhold.
Studielån  

 betragtes ikke som en del af indtægten." I sag 65 havde ansøgerne en skattepligtig indkomst på 72.127 kr. ved  

 selvstændig virksomhed.
Skattevæsenet oplyste, at der ikke var foretaget  

 skattetekniske fradrag for at nedbringe indtægten.
Familiens privatforbrug  

 var imidlertid på ca. 132.000 kr. årligt finansieret ved træk på en  

 kassekredit samt ved optagelse af lån hos familie.
Den Sociale Ankestyrelse  

 fandt det ikke berettiget af kommunen at sidestille optagelse af lån til  

 privatforbrug med indtægt og derfor, at den skattepligtige indkomst skulle  

 danne grundlag for afgørelsen om bortfald eller nedsættelse af  

 forældrebetalingen.
 I henhold til § 73, stk. 2, har Socialministeriet fastsat nærmere regler om  

 forældrebetaling (dagældende bekendtgørelse nr. 848 af 11. december 1986).  

 Disse regler gælder også for ophold i dagpleje, jf. lovens § 64, stk. 3.
 § 4, stk. 5 og § 7 i  

 bekendtgørelsen havde følgende ordlyd:
"§ 4,  

 stk. 5.:  

  

 Bortfald eller nedsættelse af betalingen får virkning fra begyndelsen af den  

 måned, der følger efter datoen for ansøgningen, eller ved nyoptagelse fra  

 datoen for optagelse i institution." "§ 7  

  

 : Det påhviler lederen af en daginstitution at give  

 forældrene vejledning om mulighederne for bortfald eller nedsættelse af  

 betaling.
En meddelelse om reglerne herfor skal opslås i institutionen og  

 efter  

 anmodning udleveres til forældrene." I sag 26 var spørgsmålet om et  

 ægtepar kunne få nedsat forældrebetalingen for deres datters ophold i  

 dagpleje  

 med virkning fra 1. maj 1988, uanset at ægteparret først indgav ansøgning  

 herom  

 til kommunen den 15. februar 1989. Afgørende for dette spørgsmål var, om  

 ægteparret havde fået behørig vejledning om indholdet af fripladsreglerne.  

 Det  

 fandt ankestyrelsen havde været tilfældet, og ægteparret fik derfor ikke  

 medhold.
Det var oplyst, at ægteparret havde fået udleveret en pjece med  

 oplysninger om mulighederne for friplads og et ansøgningsskema. Ægteparret  

 havde ikke været opmærksomme på, at det er den skattepligtige indtægt og ikke  

 bruttoindtægten, der er afgørende for friplads, og havde derfor først  

 indgivet  

 ansøgning, da de blev klar over dette forhold.
I lighed med det sociale  

 ankenævn fandt Den Sociale Ankestyrelse, at ægteparret selv burde have søgt  

 information om, under hvilke økonomiske betingelser, der kunne ydes friplads,  

 og afslog derfor at yde hjælp med tilbagevirkende kraft.
Afgørelsen bygger på den  

 utvivlsomt korrekte opfattelse, at tildeling af friplads med tilbagevirkende  

 kraft kunne komme på tale såfremt kommunen havde tilsidesat sin  

 vejledningspligt.
Dette fandtes som sagt ikke at være tilfældet og denne  

 konkrete bevisvurdering, finder jeg ikke af kunne anfægte.
 14) Bistandslovens § 83.
 Bestemmelsens første stykke har følgende indhold:
"§ 83. Kommunalbestyrelsen træffer bestemmelse om optagelse i et  

 plejehjem eller en beskyttet bolig." Sag 91 handlede om en kvinde H, der i 1985 blev optaget på X plejehjem.
I  

 1990 blev hun af kommunen tilbudt at flytte til Y plejehjem, som lå i  

 anbringelseskommunen.
H fik et prøveophold på tre uger på Y plejehjem.
Derpå  

 ønskede hendes familie, heriblandt hendes ægtefælle, at hun blev flyttet  

 tilbage til X plejehjem.
Kommunen afslog under henvisning til, at H selv  

 ønskede at blive på Y plejehjem.
Den 2. maj 1991 beskikkede statsamtet en ad  

 hoc værge for H med henblik på at afgøre, hvor H skulle opholde sig.
Værgen  

 mente, at H skulle være på X plejehjem.
I mellemtiden var sagen indbragt  

 for det pågældende amtsankenævn, som uanset værgens tilkendegivelse ikke  

 fandt  

 grundlag for at antage, at optagelsen på Y plejehjem var sket tvangsmæssigt.  

 Nævnet lagde vægt på, at H havde indvilget i optagelse på Y plejehjem samt  

 på,  

 at ingen i øvrigt ved optagelsen havde gjort gældende eller udtrykt tvivl med  

 hensyn til H's evne til at forstå indholdet af sine erklæringer.
At en ad hoc  

 værge senere havde fragået H's samtykke var efter nævnets opfattelse uden  

 betydning for afgørelsen.
Den Sociale Ankestyrelse fandt ikke, at  

 betingelserne  

 i § 83, stk. 2, for flytning var opfyldt.
Ankestyrelsens afgørelse blev  

 formuleret således :
 "Ankestyrelsen finder ikke,  

 at kravet om flytning af Deres ægtefælle fra plejehjemmet "(X)" i  

 (X)  

 Kommune kan støttes på forhold, der kan sidestilles med en af de i lejelovens  

 kapitel 13 nævnte opsigelsesgrunde.
 Betingelserne i henhold til  

 bistandslovens § 83, stk. 2 er således ikke opfyldt.
 Ankestyrelsen har herved lagt  

 til grund, at (Y) Kommunes ønske om at udnytte ledig kapacitet på egne  

 plejehjem gennem hjemtagelse af ældre fra "udenbys" plejehjem, ikke  

 kan anses for en så vægtig grund, at kommunen har været berettiget til at  

 flytte Deres ægtefælle til (Y) Plejehjem uden samtykke.
 Ankestyrelsen finder heller  

 ikke, at der har foreligget fornødent samtykke til at flytte Deres ægtefælle  

 til (Y) Plejehjem.
 Ankestyrelsen ændrer således  

 amtsankenævnets afgørelse.
 Ankestyrelsen har herved lagt  

 vægt på, at Deres ægtefælle ud fra en lægelig bedømmelse må anses for at have  

 været ude af stand til at tage stilling til spørgsmålet om flytningen fra  

 "(X)".
 Ankestyrelsen har endvidere lagt  

 vægt på, at De alene har været indforstået med et 3-ugers prøveophold for  

 Deres  

 ægtefælle på (Y) Plejehjem, men at der ikke efterfølgende har foreligget  

 samtykke  

 til flytningen.
 Den af statsamtet beskikkede ad  

 hoc værge har heller ikke efterfølgende givet samtykke til flytningen.
Det tilføjes, at da Deres  

 ægtefælle nu har opholdt sig på (Y) Plejehjem i en længere periode, finder  

 Ankestyrelsen, at en flytning fra plejehjemmet må forudsætte, at der  

 foreligger  

 samtykke fra ad hoc værgen." Ved min bedømmelse af sagen må  

 jeg lægge til grund, at H som antaget af Den Sociale Ankestyrelse - og  

 statsamtet i forbindelse med beskikkelsen af ad hoc værge - selv var ude af  

 stand til at tage stilling til spørgsmålet om at flytte hende til Y.
Jeg er  

 enig med Den Sociale Ankestyrelse i, at det herefter ikke kunne antages, at  

 have foreligget et gyldigt samtykke.
Det kan efter min mening heller ikke  

 give  

 anledning til bemærkninger, at ankestyrelsen ikke fandt, at kommunens ønske  

 om  

 at erstatte egen ledig kapacitet kunne legitimere en flytning uden samtykke.
 Ankestyrelsens henvisning til  

 M's indforståethed med et tre-ugers prøveophold er derimod mindre klar.
Henvisningen efterlader det  

 indtryk, at M kunne give et sådant samtykke på H's vegne.
Det kan imidlertid  

 ikke ses, om ankestyrelsen fandt, at der var tale om uanmodet  

 forretningsførelse, som kunne støttes på § 13 i lov om ægteskabets  

 retsvirkninger  

 (lovbekendtgørelse nr. 698 af 15. september 1986), som har følgende ordlyd:
"§ 13. Er en ægtefælle,  

 medens samlivet består, ved fraværelse eller sygdom forhindret i at varetage  

 sine anliggender, kan den anden ægtefælle, for så vidt ingen anden har  

 bemyndigelse hertil, foretage, hvad der ikke uden ulempe kan opsættes,  

 derunder  

 oppebære indtægter og, hvor det for familiens underhold er uomgængeligt  

 nødvendigt, foretage afhændelser eller pantsættelser.
Fast ejendom kan dog i  

 intet tilfælde afhændes eller pantsættes uden overøvrighedens samtykke." Hvis det retlige grundlag må  

 antages at have været § 13 i retsvirkningsloven, kan det rejse tvivl om,  

 hvorvidt bestemmelsen rækker så vidt som til at bestemme, at ægtefællen kan  

 træffe beslutning om, at den anden ægtefælle skal på plejehjem eller som her  

 flytte fra et plejehjem til et andet.
Dertil kommer, at det under alle  

 omstændigheder må anses for tvivlsomt, om betingelsen "ikke uden ulempe  

 kan opsættes" var opfyldt.
 Ankestyrelsen har yderligere  

 henvist til, at ad hoc værgen ikke havde opretholdt samtykke til flytningen.  

 Også denne bemærkning kan give anledning til retlig usikkerhed.
 Det retlige grundlag for ad hoc  

 værgebeskikkelse er myndighedslovens § 59 (lovbekendtgørelse nr. 443 af 3.  

 oktober 1985). Bestemmelsen har følgende indhold:
"§ 59. Er nogen ved sygdom  

 eller fraværelse midlertidig forhindret i at varetage sine anliggender, kan  

 der  

 i fornødent fald beskikkes en værge til, så længe tilstanden består, at  

 varetage hans anliggender i nærmere angivet omfang.
Forinden beskikkelsen  

 sker,  

 skal den pågældendes samtykke så vidt muligt indhentes." Som det ses, forudsætter  

 bestemmelsen, at den tilstand, der hindrer pågældende i at varetage sine  

 opgaver er "midlertidige". M's helbredstilstand var stationær, i  

 hvert fald var der ikke holdepunkter for at antage, at hun skulle blive så  

 meget bedre, at hun ville kunne disponere på egen hånd.
Der var således ikke  

 grundlag for at beskikke en ad hoc værge.
Derimod er det tænkeligt, at hun  

 kunne være blevet umyndiggjort i henhold til § 2 i myndighedslovens, og at  

 umyndiggørelsen kunne være gjort personlig, jf. § 46 i myndighedsloven.
I så  

 fald ville retten have beskikket en fast værge til at handle på H's vegne.
På  

 denne baggrund kunne det således gøres gældende, at ad hoc værgens  

 tilkendegivelse i sagen for så vidt var uden retlig betydning og  

 ankestyrelsens  

 henvisning hertil misvisende.
Henvisningen må imidlertid ses i sammenhæng  

 med,  

 at statsamtet havde beskikket en ad hoc værge, og at det derfor kunne være  

 vanskeligt for Den Sociale Ankestyrelse at anfægte beskikkelsens lovlighed.  

 Desuden er jeg bekendt med, at ad hoc værgebeskikkelse benyttes i et ikke  

 uvæsentligt omfang uden for § 59's direkte anvendelsesområde, og at  

 Justitsministeriet har nedsat et udvalg med den opgave at foretage en  

 fuldstændig  

 revision og modernisering af myndighedslovens regler om umyndiggørelse,  

 lavværgemål og beskikkelse af værger i særlige tilfælde, jf. nærmere  

 Folketingets Ombudsmands Beretning for 1988, s. 109 ff.
Indtil der er sket en  

 afklaring af den bestående retlige usikkerhed med hensyn til anvendelsen af  

 ad  

 hoc værger, finder jeg ikke, det kan bebrejdes Den Sociale Ankestyrelse, at  

 ad  

 hoc værgens samtykke var nødvendigt for at flytte H tilbage til X plejehjem,  

 samt at ad hoc værgens nægtelse af opretholde H's eget samtykke til  

 flytningen  

 til Y plejehjem måtte tillægges retlig betydning.
 15) Bistandslovens § 84.
 a) Bestemmelsens indhold:
"Når en person, der modtager pension efter den sociale  

 pensionslovgivning, optages i et plejehjem, udbetales af pensionen et beløb  

 til personlige fornødenheder, medens resten af pensionen benyttes til  

 betaling for opholdet.
Beløbet til personlige fornødenheder udgør 7.452 kr.  

 årlig.... Har pensionisten indtægter ud over pensionen, benyttes 60 pct.  

 heraf som yderligere betaling for opholdet.
Den samlede betaling kan dog ikke  

 overstige et beløb, der fastsættes af socialministeren." b) Afgørelser, der ikke giver  

 anledning til kritik.
Bestemmelsen i § 84 dannede baggrund for sag 40, der omhandlede A, der boede  

 på plejehjem.
I perioden 1987-1990 havde X Kommune indeholdt A-skat af det  

 beløb, A havde fået udbetalt til personlige fornødenheder.
Amtsankenævnet  

 ændrede denne afgørelse og pålagde X Kommune at efterbetale til A de beløb,  

 der i perioden var indeholdt som A-skat.
Nævnet lagde herved til grund, at §  

 84 må forstås således, at den sikrer beboerne ret til at få det fulde  

 lommepengebeløb udbetalt.
Amtsankenævnet fandt, at skatten måtte indeholdes i  

 den del af pensionen, der skulle medgå til betaling for opholdet.
Den Sociale  

 Ankestyrelse var ikke enig med nævnet i, at der kunne ske indeholdelse i  

 betalingsdelen og henviste til, at pensionen var inddraget i forbindelse med  

 A's optagelse på plejehjem. § 84 indeholdt efter Ankestyrelsens mening ikke  

 en sådan beskyttelse af beløbet til personlige fornødenheder, som antaget af  

 nævnet.
De retlige holdepunkter i sagen var usikre.
Det afgjorte spørgsmål må derfor  

 kategoriseres som tvivlsomt.
Den af ankestyrelsen valgte løsning stemte for  

 så vidt bedre end nævnets afgørelse med ordlyden.
Dertil kom, at kommunerne  

 ifølge oplysninger, som ankestyrelsen indhentede under sagen, i praksis  

 fulgte den forståelse af § 84, som Den Sociale Ankestyrelse lagde til grund,  

 en forståelse som Socialministeriet i øvrigt tidligere i et svar på et  

 spørgsmål fra et Folketingsmedlem også havde tilsluttet sig.
Under  

 drøftelserne i ankestyrelsen blev der endvidere lagt vægt på, at der var tale  

 om et teknisk spørgsmål i forhold til pensionister med andre indtægter end  

 pensionen, og at det udelukkende var et spørgsmål, om skatten skulle trækkes  

 i lommepengebeløbet eller i pensionen.
Plejehjemsbeboeren ville altid få et  

 beløb svarende til det fulde lommepengebeløb udbetalt.
Ankestyrelsens  

 afgørelse byggede således på overbevisende juridiske argumenter.
 16) Bistandslovens § 118, stk. 1.
 Bestemmelsen har følgende indhold:
§ 118. Ved optagelse i de i § 112, stk. 2, nævnte særlige  

 plejehjem, der er bestemt til længerevarende ophold, finder betalingsreglerne  

 for almindelige plejehjem tilsvarende anvendelse.
For personer under 60 år på  

 særlige plejehjem for yngre, udgør beløbet til personlige fornødenheder dog  

 19.800 kr. årligt.
Beløbet pristalsreguleres efter de regler, der gælder for  

 regulering af pensionen." Bestemmelsen kan i følge § 84, stk. 1, anvendes i visse andre tilfælde:
"§ 84.  

  

 Når en person, der modtager pension efter den sociale pensionslovgivning,  

 optages i et plejehjem, udbetales af pensionen et beløb til personlige  

 fornødenheder, medens resten af pensionen benyttes til betaling for opholdet.  

 Beløbet til personlige fornødenheder udgør 7.452 kr. årlig.
For pensionister  

 under 60 år ydes et tillæg svarende til 20 pct. af dette beløb.
Når  

 forholdene i det enkelte tilfælde taler derfor, kan der dog efter  

 retningslinier udarbejdet af socialministeren ydes en pensionist under 60 år  

 et beløb af den størrelse, der er angivet i § 118, stk. 1, 2. og 3. pkt., til  

 personlige fornødenheder.
..." Sag 45 drejede sig om en 47-årig  

 pensionist A, der var optaget på et sygehjem i X Kommune.
A var psykisk  

 handicappet.  

 Amtsankenævnet pålagde kommunen at udbetale det forhøjede lommepengebeløb i  

 henhold til § 118, stk. 1, 2. pkt., til A.
Den Sociale Ankestyrelse anså ikke  

 institutionen for beregnet for fysisk handicappede og fandt derfor, at der  

 ikke  

 var hjemmel for at udbetale det forhøjede beløb i henhold til § 118, stk. 1,  

 2.  

 pkt.
Heller ikke § 84 kunne anvendes.
 Ankestyrelsen lagde ved sin  

 afgørelse vægt på, at Socialministeriet i cirkulære af 17. december 1986 om  

 institutioner under amtskommunerne for personer med vidtgående fysiske og  

 psykiske handicap, pkt. 51, havde fastsat følgende:
"  

  

 Pkt. 51.  

  

 Særlige plejehjem for yngre (fysisk handicappede) er  

 bestemt for personer mellem 18-45 år (på ansøgningstidspunktet), der på grund  

 af et fysisk handicap er ude af stand til at klare sig under andre  

 boligformer  

 med den bistand som i øvrigt kan stilles til rådighed." Det kan ikke umiddelbart ses af  

 § 118, hvad der skal forstås ved "særlige plejehjem for yngre".  

 Socialstyrelsens afgrænsning i pkt. 51 i vejledningen kan næppe anfægtes, om  

 end den er udtryk for en noget håndfast fortolkning af udtrykket.  

 Ankestyrelsen  

 overvejede imidlertid, ifølge referatet fra ankemødet, også muligheden for at  

 yde det høje lommepengebeløb i henhold til § 84, d.v.s vurderede, om  

 "forholdene i det enkelte tilfælde" talte for en forhøjelse.  

 Afgørende for, at ankestyrelsen ikke ydede hjælp efter § 84 var, at  

 socialstyrelsen i vejledning af 18. august 1988, pkt. 57, havde fastlagt dens  

 anvendelsesområde således:
"57. Til personer i særlige  

 plejehjem for yngre fysisk handicappede, jf. bistandslovens § 112, stk. 2,  

 ydes  

 et særligt beløb til personlige fornødenheder.
Dette særlige beløb kan også  

 udbetales til personer under 60 år i almindelige plejehjem, når forholdene i  

 det enkelte tilfælde taler herfor.
 De forhold, der kan begrunde  

 udbetaling af det højere beløb, er, at der skal være tale om fysisk  

 handicappede pensionister under 45 år på ansøgningstidspunktet, som f.eks. ud  

 fra pladshensyn, tilknytning til familie o.l. i nærheden eller af andre  

 personlige årsager er optaget i almindeligt plejehjem i stedet for i  

 plejehjem  

 for yngre.
..." Afgrænsningen af de særlige  

 forhold, der kunne begrunde en forhøjet lommepengeudbetaling, var således  

 væsentligt snævrere end ordlyden i § 84 lægger op til.
Den af Socialstyrelsen anlagte  

 og af ankestyrelsen tiltrådte fortolkning, hvorefter psykiske handicappede  

 falder uden for bestemmelserne i § 118 og § 84 har støtte i forarbejderne,  

 men  

 fremgår ikke af ordlyden.
Afgørelsen må derfor betegnes som en korrekt  

 løsning  

 af et retligt tvivlsomt spørgsmål.
 17) Dagpengeloven.
 a) Afgørelser, der ikke giver  

 anledning til kritik.
I sag 16 havde en ansat i en privat virksomhed sygemeldt sig den 2. maj 1988.  

 Senere afleverede hun en lægeattest, som ukorrekt angav første sygedag til 4.  

 maj 1988, og at hun var sygemeldt for kortere tid.
Kommunen ville kun  

 anerkende, at vedkommende var dagpengeberettiget i perioden 2. maj til 15.  

 maj 1988, mens virksomheden mente, at perioden måtte regnes helt frem til 18.  

 maj 1988 (4. maj og 14 dage frem). Ankestyrelsen tiltrådte kommunens (og  

 amtsankenævnets) afgørelse med følgende begrundelse:
 "En lægeerklæring om uarbejdsdygtighed af kortere varighed anses  

 sædvanligvis for fyldestgørende dokumentation for uarbejdsdygtighed i indtil  

 14 dage fra første sygedag.
 Ankestyrelsen har lagt vægt på, at alene arbejdsgiveren har mulighed for at  

 konstatere uoverensstemmelser mellem sikredes faktiske første sygefraværsdag  

 og den på lægeerklæringen angivne 1. sygedag, og at gribe ind med henblik på  

 at få afklaret eventuelle uoverensstemmelser.
 Under hensyn hertil - samt at lægeerklæringen i øvrigt fremtræder på en måde,  

 der kan give anledning til tvivl om dens gyldighed - finder Ankestyrelsen  

 ikke, at ... har ret til refusion for perioden 16. maj - 18. maj 1988.
..." Ankestyrelsens vurdering af sagens bevisligheder kan ikke give anledning til  

 bemærkninger.
Heller ikke udfaldet og  

 bedømmelsen af sag 42 giver anledning til tvivl.
Den Sociale Ankestyrelse  

 fandt  

 ikke, at H havde krav på udbetaling af sygedagpenge fra 1. marts 1988. H  

 havde  

 siden 1980 hjulpet sin mand i dennes smørrebrødsforretning. 1986 og 1987 var  

 hun ikke registreret ligningsmæssigt som medarbejder i forretningen, fordi  

 forretningen ikke gav overskud.
I november 1987 indgav H ansøgning om social  

 pension p.g.a. helbredsmæssige problemer, som gjorde, at hun ikke længere  

 kunne  

 hjælpe i forretningen.
Den 1. marts 1988 ophørte H med  

 sin selvstændige virksomhed og anmodede om arbejdsløshedsdagpenge fra  

 arbejdsløshedskassen.  

 Kassen afslog under henvisning til, at H ikke stod til rådighed for  

 arbejdsmarkedet.
Den 27. oktober 1988 indgav H ansøgning om sygedagpenge med  

 1.  

 marts 1988 som første fraværsdato.
 Da H ikke havde været regnet som  

 medhjælpende ægtefælle i virksomheden, og da denne ikke havde givet overskud  

 fandt ankestyrelsen, at der ikke forelå dagpengegivende indtægter H's  

 sygedagpenge kunne beregnes efter, jf. dagpengelovens § 1. Ankestyrelsen  

 mente  

 heller ikke, at der kunne regnes med en anden (fiktiv) indkomst, f.eks.  

 arbejdsløshedspenge, der kunne være kommet til udbetaling, såfremt  

 betingelserne for at få arbejdsløshedsunderstøttelse havde været opfyldt.
 Sag 7 drejede sig om anvendelse  

 af § 33 i dagpengeloven samt om § 37 i bistandsloven i forbindelse med en  

 faders barselsorlov.
 § 33, stk. 1, i dagpengeloven  

 har følgende indhold:
"§ 33. En kvinde er under fravær fra arbejdet på grund af  

 graviditet og barsel berettiget til dagpenge fra det tidspunkt, hvor der  

 skønnes at være 4 uger til fødslen.
Efter fødslen kan der ydes dagpenge i  

 tilsammen  

 indtil 24 uger under fravær fra arbejdet til barnets forældre, heraf indtil  

 10  

 uger til faderen.
Dagpenge til faderen kan ydes efter den 14. uge efter  

 fødslen  

 og er betinget af, at begge forældre har dagpengegivende indtægt.
Dagpenge  

 kan  

 kun ydes til én af forældrene ad gangen." F og M, som boede sammen uden at  

 være gift fik i 1987 et barn.
Moderen M havde barselsorlov.
Fra den 2.  

 november  

 1987 og 4 uger frem havde faderen, F, barselsorlov.
X Kommune afslog at yde  

 ham  

 barselsdagpenge under henvisning til, at han ikke havde haft dagpengegivende  

 indtægt i hele perioden op til orloven - men først fra den 9. november 1987.  

 Den Sociale Ankestyrelse tiltrådte afgørelsen, idet ankestyrelsen tilsluttede  

 sig følgende fortolkning af § 33 i sikringsstyrelsens vejledning af 30.  

 januar  

 1987 II om dagpenge fra det sociale udvalg pkt. 88:
 "...
Dagpenge efter den 14. uge kan  

 kun ydes til en af forældrene ad gangen.
Fordelingen af dagpengeretten  

 bestemmer forældrene.
Faderens dagpengeret efter denne bestemmelse er  

 betinget  

 af, at begge forældre har dagpengegivende indtægt på det tidspunkt, hvor  

 faderen påbegynder sin forældreorlov.
Det forudsættes tillige, at denne  

 betingelse er opfyldt i hele den periode, hvori der ydes barselsdagpenge.
..." Fortolkningen var rimelig set i  

 forhold til bestemmelsens formål, som er, at sikre mulighed for, at begge  

 forældre på skift er sammen med barnet i tiden efter fødslen.
Hensynet til,  

 at  

 der føres en effektiv kontrol med, at der ikke sker omgåelser, taler også for  

 denne i forhold til lovtekstens indskrænkende fortolkning.
Objektivt set var  

 der tale om et tvivlsomt retsspørgsmål, idet der hverken i lovteksten eller  

 dens forarbejder var anvisning på, hvorledes vendingen skulle forstås.  

 Ankestyrelsens afgørelse kan efter min mening ikke anfægtes.
 Det giver heller ikke anledning  

 til bemærkninger, at Den Sociale Ankestyrelse fandt, at det forhold, at F  

 passede sit barn og derfor ikke oppebar en indtægt, var en sådan ændring i  

 hans  

 situation (en social begivenhed), at F var berettiget til hjælp i henhold til  

 bistandslovens § 37. Ligeledes giver det ikke anledning til bemærkninger, at  

 ankestyrelsen fandt, at F opfyldte rådighedsforpligtelsen i den dagældende §  

 38, jf. s. 399.
18) Børnetilskudsloven a) Afgørelser, der ikke giver  

 anledning til kritik.
Sag 10 angik et ægtepar, M og H, der havde to fællesbørn P og D.
I 1986 blev  

 parret skilt.
M og H havde fælles forældremyndighed over P og D, men P boede  

 hos M og D hos H.
M og H blev pålagt at betale gensidige børnebidrag svarende  

 til normalbidraget med et tillæg på 50%. Parterne var enige om ikke at betale  

 bidragene til hinanden. 1. november 1987 flyttede P på eget værelse, på et  

 tidspunkt, da hun var 17 år og gik i gymnasiet.
Samtidig opstod der  

 uoverensstemmelser mellem M og H, og H fik udlagt normalbidraget til D  

 forskudsvis af X Kommune.
Herefter fik M af Y Kommune udlagt normalbidraget  

 til P.
Y Kommune afkrævede gennem X Kommune H det udlagte beløb samt de  

 yderligere 50% i tillæg.
 Denne afgørelse påklagede H til amtsankenævnet, som gav hende medhold i, at  

 hun ikke skyldte M bidrag, idet hun, efter at P flyttede hjemmefra, havde  

 betalt bidragene direkte til datteren.
 Afgørelsen byggede på § 18 og § 19 i børnetilskudsloven, som havde følgende  

 ordlyd:
 "§ 18. Når et bidrag udbetales forskudsvis, indtræder det offentlige  

 i retten til at indkræve bidraget.
..." "§ 19. Det offentlige skal søge hele det beløb, der ved resolutionen  

 efter lov om børns retsstilling skal betales, inddrevet hos den  

 bidragsskyldige.
Hvis det beløb, der inddrives, overstiger det forskudsvis  

 udbetalte bidrag, udbetales det overskydende beløb til den, der er berettiget  

 til at indkræve bidrag." X Kommune nægtede at inddrive  

 50%-tillægget hos H.
Denne afgørelse tiltrådte amtsankenævnet i en ny  

 afgørelse, hvori nævnet lagde den tidligere afgørelse om, at H havde betalt  

 bidraget direkte til P til grund.
M påklagede den sidste afgørelse til Den  

 Sociale Ankestyrelse og gjorde gældende, at H ikke havde opfyldt sin  

 forsørgelsespligt overfor P samt anførte, at den første afgørelse fra  

 amtsankenævnet på dette punkt var ukorrekt.
Han fremhævede i den forbindelse,  

 at amtsankenævnet ikke havde betragtet ham som part i den første sag, og at  

 han  

 derfor ikke havde haft lejlighed til at gøre sine synspunkter gældende eller  

 fremkomme med oplysninger til belysning af dette spørgsmål.
Den Sociale  

 Ankestyrelse traf følgende afgørelse:
 "Ankestyrelsen finder, at  

 De har haft en sådan retlig interesse i udfaldet af sagen mellem Deres  

 tidligere ægtefælle og (Y) Kommune, at De burde have været betragtet som part  

 i  

 sagen.
 Ankestyrelsen har herved lagt  

 vægt på, at afgørelsen ikke alene vedrørte spørgsmålet om inddrivelse af det  

 forskudsvis udlagte beløb, men også inddrivelse af den del af børnebidraget,  

 der ikke kunne forskudsvis udlægges af det offentlige, d.v.s. 50%-tillægget.  

 Der henvises herved til børnetilskudslovens § 19.
 Ankestyrelsen finder i øvrigt,  

 at amtsankenævnet og kommunen ikke har været berettiget til at nægte at  

 inddrive den del af bidraget, der ikke kan udlægges forskudsvis af det  

 offentlige, d.v.s. 50%-tillægget.
 Ankestyrelsen har herved lagt  

 vægt på, at Deres tidligere ægtefælle ikke med frigørende virkning har kunnet  

 udbetale bidraget til andre end Dem, der ifølge bidragsresolutionen er den  

 berettigede.
 Amtsankenævnet anmodes derfor  

 om, at pålægge kommunen at inddrive 50%-tillægget.
..." Afgørelsen er for så vidt angår  

 begge de undersøgte spørgsmål utvivlsomt korrekt både i indhold og  

 begrundelse.
Efter børnetilskudslovens § 18,  

 stk. 3, indtrådte det sociale udvalg, når børnebidrag var udbetalt  

 forskudsvis,  

 for et beløb, der svarede til det skyldige bidrag i den bidragsforpligtedes  

 ret  

 til "overskydende skat med godtgørelse samt renter samt tilbagebetaling  

 efter kildeskattelovens § 55". I sag 44 afgjorde Den Sociale  

 Ankestyrelse,  

 at bestemmelsen ikke giver kommunen ret til at indtræde i udbetaling af for  

 meget indbetalt moms.
Ankestyrelsen afviste således at anvende § 18, stk. 3,  

 analogt på overskydende moms.
Denne fortolkning er velbegrundet, dels fordi  

 formuleringen i § 18, stk. 3, har en udtømmende karakter, dels fordi  

 overskydende moms og overskydende skat er væsentligt forskellige  

 indtægtstyper.
Sag 79 drejede sig om H, der  

 boede i en to-værelses lejlighed med en 17 årig søn.
Sønnen flyttede på grund  

 af pladsmangel til et værelse i nærheden.
Han kom hver dag i H's lejlighed og  

 fik mad hos moderen, der også betalte hans værelsesleje.
Den Sociale Ankestyrelse fandt -  

 i modsætning til X Kommune og amtsankenævnet - at H fortsat havde  

 "barnet  

 hos sig" og derfor fortsat var berettiget til ekstra børnetilskud, jf. §  

 3  

 i børnetilskudsloven.
Resultatet er klart korrekt.
Ifølge § 35, stk. 1, nr. 4, i  

 børnetilskudsloven er det en betingelse for, at der kan udbetales  

 børnetilskud,  

 at barnet ikke "jævnligt forsørges af offentlige midler". Denne  

 betingelse fandt Den Sociale Ankestyrelse ikke opfyldt i sag 49, idet barnet,  

 en 17-årig pige, gik på en produktionsskole med bistand fra  

 socialforvaltningen  

 på 3.500 kr. månedlig samt godtgørelse på 91,80 kr. pr. dag.
Endvidere blev  

 pigens  

 transportudgifter mellem forældrenes hjem og skolen betalt af kommunen.  

 Heller  

 ikke denne afgørelse giver anledning til kommentarer.
 b) Mangelfulde afgørelser.
Sag 13 rejste i tilslutning til reglerne om forskudsvis udbetaling af  

 børnebidrag i børnetilskudsloven et spørgsmål, som måtte afgøres på grundlag  

 af almindelige formueretlige principper.
M var blevet pålagt at betale  

 normalbidrag med tillæg af 300 kr. månedlig til en datter samt 900 kr.  

 månedlig til sin tidligere hustru H.
I en periode betalte M 1.400 kr.  

 månedlig, mens bidragsforpligtelsen var på ca. 320 kr. mere.
I løbet af 13  

 måneder betalte M 4.160 kr. for lidt i bidrag.
Ifølge børnetilskudsloven  

 havde H ret til at få ikke betalte forfaldne normalbidrag til barnet udbetalt  

 af X Kommune, som herefter kunne indtræde i H's ret mod M.
Amtsankenævnet  

 fandt ikke, at X Kommune havde været berettiget til at udlægge normalbidraget  

 fuldt ud, men kun forskellen mellem normalbidraget og den andel af den  

 samlede betaling, som måtte henregnes til normalbidraget.
Den Sociale  

 Ankestyrelse fandt, at H kunne afskrive de indbetalte beløb forlods på de  

 ikke særligt sikrede krav - tillægget til normalbidraget og hustrubidraget -  

 og derfor, at X Kommune havde været berettiget til at udlægge forskellen  

 mellem  

 normalbidraget og det, der var til rest af de samlede indbetalinger, når den  

 øvrige gæld var dækket.
Sagen rejste således det  

 almindelige formueretlige spørgsmål om fordelingen af delvise betalinger i  

 flere skyldforhold.
Det må antages, at frivillig delbetaling, når debitor har  

 flere gældsposter i forhold til kreditor, afskrives forholdsmæssigt på de  

 forskellige poster.
Herfra må dog gøres undtagelse, hvis en af parterne har  

 tilkendegivet på hvilken fordring beløbet ønskes afskrevet, eller hvis  

 parternes interesser tilsiger en anden løsning end den forholdsmæssige  

 fordeling.
I den situation, der forelå i sag 13, var det klart, at det var i  

 H's interesse, at betalingen blev afskrevet forlods på ægtefællebidraget og  

 tillægsdelen af børnebidraget, idet normalbidraget var sikret på en  

 kautionslignende måde gennem retten til forskudsvis udbetaling fra kommunen.  

 Under hensyn hertil, og til, at der ikke ses at foreligge beskyttelsesværdige  

 interesser hos M i at afskrivningen skete forholdsmæssigt på de enkelte  

 poster,  

 kan Den Sociale Ankestyrelses afgørelse tiltrædes, jf. hermed A.
Grathe,  

 pengefordringer, side 74 og den dér anførte litteratur og praksis.
Ankestyrelsens afgørelse  

 støttedes imidlertid på § 15, stk. 3, i Justitsministeriets cirkulære af 29.  

 november 1978 om inddrivelse af bidrag.
Bestemmelsen har følgende indhold:
"  

  

 Stk. 3. I tilfælde, hvor der i forvejen er givet pålæg om  

 tilbageholdelse i løn m.v. til dækning af bidrag, som er udbetalt forskudsvis  

 af det offentlige eller bidrag, der i øvrigt tilkommer det offentlige, eller  

 anden betaling, der er fastsat i medfør af bistandslovgivningen, viger  

 sådanne  

 pålæg for pålæg om tilbageholdelse for private krav på underholdsbidrag.
Det  

 beløb, der nu skal tilbageholdes, fastsættes derfor uden hensyntagen til  

 disse  

 pålæg.
Arbejdsgiveren underrettes om det samlede beløb, der herefter skal  

 tilbageholdes." Bestemmelsen vedrører et helt  

 andet spørgsmål end det, der forelå til afgørelse i sag 13, nemlig  

 spørgsmålet  

 om i hvilken rækkefølge krav, der inddrives af kommunale myndigheder, skal  

 inddrives ved løntilbageholdelsespålæg.
Reglen prioriterer inddrivelse af  

 underholdskrav højere end beløb, der tilfalder offentlige kasser.
Af  

 referatet  

 fra ankestyrelsens møde om sag 13 ses, at ankestyrelsen opfattede  

 bestemmelsen  

 i § 15, stk. 3, som et generelt princip om, at privatretlige krav går forud  

 for  

 offentlige krav.
Det er åbenbart, at § 15, stk.  

 3, ikke giver holdepunkt for at opstille en sådan generel regel, og at  

 lovgivningen i øvrigt på en række punkter stiller offentlige krav bedre i  

 inddrivelsesmæssig henseende end private krav.
Desuden var problemstillingen  

 i  

 sag 13 som anført en anden, nemlig et spørgsmål om at afklare i hvilken  

 udstrækning de frivillige betalinger fra M kunne afskrives på normalbidraget.
 Ankestyrelsens afgørelse byggede  

 således på en uberettiget antagelse om indholdet af gældende ret.  

 Ankestyrelsens afgørelse må dog, som anført, anses for korrekt i sit udfald,  

 uanset at afgørelsen var baseret på urigtige præmisser.
 Det tilføjes, at det ikke er  

 uden praktisk betydning at få præciseret retsstillingen, idet ankestyrelsens  

 opfattelse kan føre til ukorrekte resultater, f.eks. i tilfælde, hvor en  

 delbetaling ifølge tilkendegivelse fra debitor udtrykkeligt er sket til  

 opfyldelse af en bestemt fordring.
 Den Sociale Ankestyrelse har i  

 udtalelsen af 19. marts 1993 oplyst, at ankestyrelsen er enig i, at  

 præmisserne  

 for afgørelsen er mangelfulde, og at der derfor vil blive udsendt en ny SM om  

 sagen.
Også sag 54 vedrørte et ikke  

 fuldstændigt lovreguleret problem.
Baggrunden for afgørelsen var § 21 i lov  

 om  

 børnetilskud, som har følgende indhold:
"§ 21.  

  

 Forskudsvis udbetalte bidrag, som ikke er tilbagebetalt  

 af den bidragsskyldige, skal eftergives, når der ikke i det sidste år  

 forskudsvis er udbetalt bidrag og den bidragsskyldige ikke ville kunne betale  

 det skyldige beløb uden at komme til at mangle, hvad der må anses for  

 nødvendigt til eget eller familiens underhold." Bestemmelsen afløste den  

 tidligere lovs § 31, hvor ordet "skal" var erstattet af ordet  

 "kan". Ifølge lovforarbejderne ønskedes det ved lovændringen  

 "præciseret", "at der skal ske eftergivelse af bidragsgæld,  

 når  

 betingelserne er opfyldt".
 Herefter finder jeg ikke at  

 burde foretage videre vedrørende denne afgørelse.
Sag 54 drejede sig om A, der fra  

 1. marts 1983 fik tilkendt social pension.
Han var bidragspligtig over for et  

 barn, der var født den 5. juni 1966. Fra 1. marts 1983 til barnet den 5. juni  

 1984 fyldte 18 år, blev bidraget betalt som særligt børnetilskud.
For tiden  

 indtil 31. marts 1983 havde A en bidragsrestance på 41.913 kr.
Moderen havde  

 fået beløbene udlagt af kommunen, som derfor var indtrådt i kravet mod A.
I  

 begyndelsen af 1987, inden eftergivelsesreglerne blev ændret fra  

 "kan" til "skal", begyndte kommunen at tilbageholde 200  

 kr.  

 månedligt af hans pension til dækning af restancen.
I 1989 bad A om  

 eftergivelse af restancen, som på daværende tidspunkt var nedbragt til  

 36.446,35 kr.
Kommunen fandt efter en gennemgang af A's økonomiske forhold  

 grundlag for at eftergive restancen.
Derimod afslog kommunen at tillægge  

 eftergivelsen virkning fra 1. juli 1987. Det var denne del af afgørelsen, Den  

 Sociale Ankestyrelse fik forelagt.
Ankestyrelsen modtog i forbindelse med sin  

 behandling af sagen oplysning om, at A allerede fra 1. august 1985 havde  

 indgået  

 en aftale med kommunen om tilbageholdelse af 50 kr. månedligt i pensionen.  

 Dette beløb blev fra 1. januar 1987 forhøjet til 200 kr. pr. måned.
Denne  

 sidste  

 forhøjelse var ikke aftalt med A, men blev ensidigt fastsat af kommunen.
Den  

 Sociale Ankestyrelse traf herefter følgende afgørelse:
 "Ankestyrelsen finder, at  

 det sociale udvalgs pligt til at eftergive forskudsvis udbetalte bidrag  

 indtræder, når det er konstateret, at betingelserne herfor er opfyldt, det  

 vil  

 sige, når der ikke i det sidste år forskudsvis er udbetalt bidrag, og den  

 bidragsskyldige  

 ikke ville kunne betale det skyldige beløb uden at komme til at mangle, hvad  

 der må anses for nødvendigt til eget eller familiens underhold.
 Ankestyrelsen har herved lagt  

 vægt på, at det er en forudsætning for udøvelsen af skønnet over den  

 bidragsskyldiges betalingsevne, at der foreligger et kendskab til pågældendes  

 aktuelle økonomiske forhold.
 Ankestyrelsen finder således, at  

 der ikke i lovens § 21 kan udledes en pligt for kommunerne til i alle  

 tilfælde  

 at tage sager om inddrivelse op til overvejelse med henblik på eftergivelse,  

 ligesom der ej heller kan udledes en ret til eftergivelse med tilbagevirkende  

 kraft i tilfælde, hvor en bidragsskyldig har indgået en frivillig aftale om  

 afdrag på bidragsgæld, uanset om den bidragsskyldige på et tidligere  

 tidspunkt  

 end ansøgningen måtte have opfyldt betingelserne for eftergivelse.
 Ankestyrelsen finder dog, at der  

 for Deres vedkommende skal ske eftergivelse af 150 kr. pr. måned fra lovens  

 ikrafttræden 1. juli 1987.
Ankestyrelsen har herved lagt  

 vægt på, - at kommunen ensidigt forhøjede  

 afdraget fra 50 til 200 kr., samt - at forhøjelsen skete efter  

 vedtagelsen af lovændringen og umiddelbart efter udsendelse af  

 Sikringsstyrelsens vejledning af 18. december 1986, hvilket burde have  

 tilskyndet kommunen til at tage Deres sag op ved lovens ikrafttræden den 1.  

 juli 1987.
 Ankestyrelsen har endvidere lagt  

 vægt på, at betalingen er sket ved tilbageholdelse i Deres pension, hvorfor  

 kommunen har haft kendskab til Deres økonomiske forhold, som var uændrede i  

 hele perioden.
Ankestyrelsen ændrer således den  

 af (X) Kommunes Socialdirektorat trufne afgørelse." Ankestyrelsen lagde ved  

 afgørelsen til grund, at betingelserne for eftergivelse var opfyldt 1. juli  

 1987. Det fremgår ikke klart af afgørelsen, hvorfor ikke alle afdragene, men  

 kun 150 kr. månedlig, skulle eftergives.
Af referatet fra ankemødet ses, at  

 det  

 afgørende i denne forbindelse var, at der havde foreligget en flere år gammel  

 aftale med A om betaling af 50 kr., og at kommunen derfor "havde en  

 berettiget forventning om, at klageren havde betalingsevne for så vidt angår  

 dette beløb". Dette synspunkt virker ikke overbevisende.
Eftergivelse er  

 ikke betinget af, at der indgives ansøgning herom.
Af princippet i  

 forvaltningslovens  

 § 7 samt i bistandslovens § 28 følger desuden, at en kommune efter  

 omstændighederne har pligt til på eget initiativ at vejlede borgerne om deres  

 rettigheder.
A havde siden 1983 været pensionist, og aftalen om betaling af  

 50  

 kr. blev indgået efter, han fik tilkendt pension.
Allerede på daværende  

 tidspunkt burde kommunen have overvejet, om A opfyldte  

 eftergivelsesbetingelserne, som efter de dagældende regler i det væsentligste  

 svarede til den nugældende § 21. I hvert fald burde kommunen dengang have  

 givet  

 A vejledning om eftergivelsesmulighederne.
Ankestyrelsen ses ikke at have  

 undersøgt, om A's økonomiske forhold havde ændret sig siden 1985, eller, om A  

 havde fået orientering om eftergivelsesmulighederne.
Det forekommer derfor uholdbart,  

 at ankestyrelsen reducerede eftergivelsesbeløbet uden at have undersøgt  

 baggrunden for den foreliggende aftale nærmere.
Den Sociale Ankestyrelse  

 savnede således holdepunkt for at betragte kommunens forventning om, at A  

 kunne  

 betale 50 kr. månedlig, for berettiget.
 Om denne sag har Den Sociale  

 Ankestyrelse i udtalelsen af 19. marts 1993 gjort følgende uddybende  

 bemærkninger:
 "...
 Til det sidste bemærkes, at det  

 klart fremgår af sagen, at ansøger ikke var blevet orienteret af kommunen om  

 mulighederne for eftergivelse, men at han havde fået dette at vide af en  

 bekendt, hvilket fik ham til at ansøge om eftergivelse.
 Med hensyn til de øvrige  

 spørgsmål bemærkes:
Ved Ankestyrelsens afgørelse  

 forelå oplysninger, journalark for perioden 15. juli 1983 til 24. november  

 1989, ifølge hvilke fastsættelsen af afdraget til 50 kr. pr. måned fra den 1.  

 december 1985, dels skete på grundlag af en økonomisk vurdering og dels efter  

 aftale med ansøgeren.
Ankestyrelsen indhentede herudover i forbindelse med  

 sagens behandling en række oplysninger omkring de nærmere omstændigheder i  

 forbindelse med forhøjelsen af afdragsbeløbet fra 50 til 200 kr., idet dette  

 spørgsmål ikke fandtes tilstrækkeligt oplyst i de foreliggende journalakter.  

 Herved blev Ankestyrelsen blandt andet opmærksom på, at forhøjelsen af  

 beløbet  

 fra 50 til 200 kr. var sket uden ansøgerens vidende.
Ankestyrelsen fandt ikke  

 grundlag for at kritisere, at kommunen ikke på et tidligere tidspunkt, d.v.s.  

 pr. 1. juli 1987 overvejede eftergivelse af gælden, eller overvejede at  

 orientere ansøgeren om muligheden herfor.
Ankestyrelsen lagde herved vægt på,  

 at ansøgeren ikke på noget tidspunkt undervejs i tilbagebetalingsforløbet med  

 henvisning til ændrede økonomiske forhold havde anmodet om nedsættelse eller  

 eftergivelse.
 Det fremgik af sagen, at  

 ansøgeren havde haft uændrede økonomiske forhold i hele perioden siden 1985,  

 og  

 der var heller ikke, hverken fra ansøger selv eller advokaten oplysninger om,  

 at ansøger p.g.a. ændrede økonomiske forhold havde haft manglende  

 betalingsevne.
 Derimod fandt Ankestyrelsen, som  

 det fremgår af afgørelsen, at kommunen ikke havde været berettiget til at  

 foretage den ensidige forhøjelse af afdragene fra 50 kr. til 200 kr. om  

 måneden, uden at der har været foretaget en aktuel vurdering af ansøgerens  

 betalingsevne og uden at have drøftet dette med ansøgeren.
 Det principielle spørgsmål i  

 sagen var, om der altid skal ske eftergivelse med tilbagevirkende kraft i  

 denne  

 type sager, hvor ansøgeren løbende har afdraget på gælden.
 Det vil sige, har kommunerne  

 altid pligt til at gå tilbage i tiden for at vurdere, hvornår en eventuel  

 manglende tilbagebetalingsevne har været til stede.
Bestemmelsen om eftergivelse i  

 lovens § 21 blev indsat i forbindelse med revision af restancebestemmelserne.  

 Bestemmelsen blev indsat med henblik på at lette administrationen i de  

 "udsigtsløse" tilfælde, fordi loven ikke indeholder en særskilt  

 forældelsesbestemmelse.
Kommunen skal derfor fremover i højere grad selv være  

 opmærksom på behovet for eftergivelse, forstået på den måde, at der ikke skal  

 holdes liv i en håbløs restance, hvor der ikke er udsigt til at få en  

 tilbagebetalingsordning i stand.
Hensigten med lovændringen har  

 derimod ikke været, at kommunen skulle tage eftergivelsesspørgsmålet op i  

 sager, hvor der finder løbende indbetaling sted.
Der skal endvidere fortsat  

 finde et skøn sted i forbindelse med vurderingen af, om ansøgeren har  

 betalingsevne.
Og det ses ikke af loven eller forarbejderne at kunne udledes,  

 at kommunen skal foretage dette skøn med tilbagevirkende kraft, hvilket  

 formentlig også ville medføre ganske betydelige administrative problemer for  

 kommunerne.
 På denne baggrund fandt  

 Ankestyrelsen ikke fuldt tilstrækkeligt grundlag for at tilsidesætte det  

 skøn,  

 kommunen havde foretaget over ansøgerens betalingsevne i forbindelse med  

 tilbagebetaling af de 50 kr. pr. måned, og altså herunder heller ikke  

 grundlag  

 for at tilsidesætte kommunens skøn, hvorefter eftergivelse først skulle ske  

 fra  

 ansøgningen herom.
 Dette er i øvrigt i  

 overensstemmelse med de almindelige principper inden for det sociale område,  

 hvorefter en ansøgt ydelse som hovedregel først bevilges fra ansøgningen.
Ankestyrelsen var altså af den  

 opfattelse, at der skulle noget særligt til, fx. at ansøgerens manglende  

 betalingsevne måtte være ganske helt åbenbar for kommunen, hvis en ansøgning  

 om  

 eftergivelse skulle imødekommes med tilbagevirkende kraft.
Dette fandt  

 Ankestyrelsen ikke var tilfældet i den foreliggende sag.
 Ankestyrelsen finder således  

 heller ikke, at kommunen ved ikke at have oplyst ansøgeren om muligheden for  

 eftergivelse, har tilsidesat sin forpligtelse efter bistandsloven til at yde  

 rådgivning og vejledning.
 Til sidst bemærkes, at  

 Ombudsmanden synes at overfortolke Ankestyrelsens afgørelse, når det lægges  

 til  

 grund, at Ankestyrelsen har fundet, at betingelserne for eftergivelse var  

 opfyldt 1. juli 1987.
 Ankestyrelsen fandt, jf. de  

 ovenfor anførte betragtninger, herunder om tilbagevirkende kraft, at  

 betingelsen for tilbagebetaling pr. 1. juli 1987 kun var opfyldt for så vidt  

 angik beløbet på 150 kr.
 Ankestyrelsen fandt således  

 ikke, at der forelå sådanne ganske særlige forhold, at der var grundlag for  

 at  

 ændre kommunens afgørelse om, at der ikke skulle ske tilbagebetaling af en  

 del  

 af de erlagte afdrag, svarende til 50 kr. månedlig.
 Ankestyrelsen må således  

 fastholde den trufne afgørelse.
..." Kommunen meddelte A eftergivelse  

 i 1989 som følge af, at hans økonomiske forhold på daværende tidspunkt  

 berettigede dertil.
Det fremgår videre, at A ikke i forbindelse med  

 betalingsaftalen i 1985 fik vejledning om den allerede dengang eksisterende  

 eftergivelsesmulighed, og at kommunen heller ikke ved den ensidige forhøjelse  

 i  

 1987 af afdragsbeløbet orienterede ham herom.
Endelig må det lægges til  

 grund,  

 at A's økonomiske forhold var uændrede i hele den omhandlede periode, dvs.  

 fra  

 1985-1989.
Det er efter min mening  

 utvivlsomt, at A's økonomiske forhold i hele den undersøgte periode, dvs.  

 siden  

 den 1. juli 1987 var således, at han var berettiget til eftergivelse af hele  

 restancen.
Det står endvidere klart, at Den Sociale Ankestyrelse vurderede  

 situationen således, at kommunen burde have taget A's sag op til fornyet  

 vurdering i forbindelse med, at lovændringen fra 1987 trådte i kraft, dvs.  

 den  

 1. juli 1987. Det er efter min opfattelse uholdbart at tillægge det betydning  

 for afgørelsen af, om og i hvilken udstrækning eftergivelsen burde tillægges  

 tilbagevirkende kraft, at A havde foretaget løbende indbetalinger som et led  

 i  

 afdragsaftalen fra 1985 om betaling af 50 kr. månedlig.
Denne aftale var  

 indgået, uden at A var orienteret om eftergivelsesmuligheden.
A indbetalte i  

 øvrigt også beløb i henhold til den afdragsordning på 200 kr. månedlig, som  

 kommunen fastsatte pr. 1. januar 1987. Det forhold, at A rent faktisk foretog  

 indbetalinger, kan desuden efter min mening ikke tages som udtryk for, at han  

 havde den fornødne betalingsevne, idet det må antages, at indbetalingerne gik  

 ud over andre dele af hans budget.
Der ses i øvrigt ikke i den foreliggende  

 sag  

 at foreligge sådanne administrative problemer, som kunne tale imod, at  

 eftergivelsesafgørelsen blev tillagt tilbagevirkende kraft.
I denne  

 forbindelse  

 skal jeg henvise til, at Den Sociale Ankestyrelse i forvejen tillagde  

 afgørelsen tilbagevirkende kraft, for så vidt angik 150 kr. månedlig samt  

 til,  

 at kommunen efter ankestyrelsens mening burde have undgået, at sagen opstod  

 ved  

 allerede i 1987 at have taget sagen op til vurdering.
Jeg finder således at måtte  

 opretholde min vurdering af denne afgørelse.
Jeg henstiller, at Den Sociale  

 Ankestyrelse genoptager sagen til fornyet behandling på grundlag af det, jeg  

 har anført, og at der meddeles A en ny afgørelse.
 19) Den sociale pensionslov.
 a) Afgørelser, der ikke giver  

 anledning til kritik.
Ifølge § 17, stk. 1, kan der til pensionister, hvis økonomiske forhold  

 "er særligt vanskelige", ydes et personligt tillæg til pensionen.  

 Denne bestemmelse fandt Den Sociale Ankestyrelse i sag 29 indeholder hjemmel  

 for, at der ydes hjælp til behandling for alkoholmisbrug i institutioner  

 udenfor det offentlige behandlingssystem.
I den konkrete sag fandt  

 ankestyrelsen ikke, at der havde været grundlag for at yde hjælp til en sådan  

 behandling, da behandlingsmulighederne indenfor det etablerede  

 behandlingssystem ikke kunne anses for udtømt.
Såvel præmisserne som udfaldet  

 ligger indenfor § 17's brede og mindre præcist optrukne ramme.
Ret til fuld pension for personer over 67 år er ifølge pensionslovens § 5,  

 stk. 1, betinget af 40 års fast bopæl i Danmark.
Er betingelsen ikke opfyldt,  

 fastsættes pensionen efter forholdet mellem bopælstiden og 40 år.
Sag 32  

 drejede sig om, hvorvidt 25 års ophold i Grønland kunne medtages ved  

 beregning af bopælstiden.
Det fandt ankestyrelsen var tilfældet, da  

 bopælstiden var tilbagelagt før Grønlands udtræden af EF.
Resultatet fulgte  

 dels af pensionsloven dels af Rådets forordning nr. 1408/71 om sociale  

 sikringsordninger for vandrende arbejdstagere inden for EF.
Afgørelsen virker  

 juridisk uangribelig.
 Pensionsloven indeholder i § 33, stk. 1 en bestemmelse, om at pension  

 udbetales fra den 1. i måneden, efter at lovens betingelser er opfyldt, dog  

 tidligst fra den "1. i måneden efter, at der er ansøgt om pension".
I sag 55 var spørgsmålet, om det kunne anerkendes, at der var indgivet  

 ansøgning fra A allerede 6. juni 1988 og ikke som fastsat af  

 revalideringsnævnet 20. december 1988. Den 6. juni 1988 modtog  

 socialforvaltningen et "forslag om socialmedicinsk sagsbehandling"  

 fra A's sygesikringslæge.
Baggrunden for forslaget var en konsultation, som A  

 efter en sygdom havde haft med lægen.
Under konsultationen, hævdede A, var de  

 blevet enige om, at lægen skulle søge pension for A.
Den Sociale Ankestyrelse  

 fandt efter en nøje gennemgang af sagens faktiske forhold ikke, at lægens  

 henvendelse kunne betragtes som en pensionsansøgning.
Denne vurdering kan jeg  

 ikke kritisere.
 Sag 50 vedrørte samme problem og blev afgjort på samme måde som sag 55.
I tilslutning til omtalen af sagerne 55 og 50 skal jeg henlede opmærksomheden  

 på, at jeg tidligere har givet udtryk for, at fastsættelsen af  

 ansøgningstidspunktet i sager om social pension efter min opfattelse må anses  

 for en integreret del af pensionsafgørelsen.
Det  

 følger af denne opfattelse, at kompetencen til at fastsætte tidspunktet  

 henhører under Revaliderings- og pensionsnævnet, og at fastsættelsen kan  

 påklages uden begrænsning til Den Sociale Ankestyrelse i forbindelse med  

 påklage af selve pensionsafgørelsen, jf.
FOB 1990.246.
 Ifølge § 35, stk. 1, i lov om  

 social pension, udbetales der straks efter, at en person har ansøgt om  

 pensionforskud på pensionen, "hvis det skønnes sandsynligt, at ansøgeren  

 får tilkendt pension". Stk. 2 indeholder følgende regel:
"  

  

 Stk. 2.  

  

 Hvis ansøgeren ikke får ret til pension eller til en  

 pension så stor som det udbetalte forskud, konteres beløbet eller det  

 overskydende beløb som hjælp uden tilbagebetalingspligt efter bistandsloven.  

 Beløbet kan dog kræves tilbagebetalt, hvis ansøgeren har givet åbenbart  

 urigtige oplysninger om sine økonomiske og personlige forhold." I sag 48 havde A ansøgt om  

 højeste pension den 1. marts 1989. I den første tid efter ansøgningen fik hun  

 kontanthjælp.
I september og oktober 1989 fik hun forskud på højeste  

 førtidspension.
I oktober tilkendte revaliderings- og pensionsnævnet hende  

 mellemste førtidspension fra 1. marts 1989. I efterbetalingsbeløbet fratrak  

 kommunen både den kontanthjælp A havde modtaget og hele det forskud, hun  

 havde  

 fået i september og oktober på pensionen.
Amtsankenævnet fandt, at den del af  

 forskudsbeløbet, der oversteg mellemste førtidspension  

 (erhvervsudygtighedsbeløbet) skulle omkonteres til ikke  

 tilbagebetalingspligtig  

 kontanthjælp.
Den Sociale Ankestyrelse ændrede ankenævnets afgørelse og  

 stadfæstede kommunens afgørelse.
Ankestyrelsens afgørelse byggede på følgende  

 fortolkning af § 35, stk. 2:
 "Ankestyrelsen finder, at  

 der efter bestemmelsen i § 35, stk. 2, i lov om social pension kan ske  

 afkortning i den tilkendte pension for september og oktober måneder 1989,  

 hvor  

 der er udbetalt forskud på højeste pension.
 Ankestyrelsen finder endvidere,  

 at der efter denne bestemmelse ligeledes kan ske afkortning i den resterende  

 del af den tilkendte pension (invaliditetsbeløbet) for ansøgningsperioden fra  

 1. marts 1989 for den del af det udbetalte forskud  

 (erhvervsudygtighedsbeløbet),  

 for hvilket der ikke er sket afkortning i den tilkendte pension for september  

 og oktober 1989.
 Ankestyrelsen finder, at det  

 udbetalte forskud på pension må betragtes som et foreløbigt udbetalt á  

 contobeløb, og at bestemmelsen i pensionslovens § 35, stk. 2, på denne  

 baggrund  

 giver hjemmel til at foretage afkortning ubundet af de forskellige formål med  

 ydelsesbestanddelene og ubundet af periodespørgsmål.
..." Sagens retlige problem er ikke  

 løst entydigt i lovteksten, og i den forstand var der tale om et tvivlsomt  

 tilfælde.
Ankestyrelsens resultat er dog dækket af bestemmelsens ordlyd og  

 harmonerer med Sikringsstyrelsens vejledning til pensionsloven.
Desuden  

 stemmer  

 fortolkningen med, at § 35, stk. 2's formål alene er at hindre, at der opstår  

 en tilbagebetalingssituation - ikke at sikre modtageren dobbeltforsørgelse.
 b) Mangelfulde afgørelser.
En 42 årig førtidspensionist havde i sag 28 rejst meget rundt i landet og  

 henvendt sig til forskellig kommuner og oplyst, at han manglede penge, og, at  

 han havde beløb tilgode i pension.
Han havde til bekræftelse af historien  

 oplyst et telefonnummer, hvortil kommunerne kunne ringe til og kontrollere  

 historien.
På dette nummer sad hans kammerat og bekræftede hans oplysninger.
På denne måde havde A svigagtigt fået udbetalt ca. 350.000 kr. i løbet af  

 mindre end et år.
A blev i maj 1989 frifundet for straf af lægelige grunde og  

 undergivet psykiatrisk behandling.
Ved samme lejlighed tog retten kommunernes  

 påstande om erstatning til følge.
I august 1988 anmodede Y Kommune, som havde udbetalt 23.314 kr. til A, X  

 Kommune, hvor A havde bopæl, og som derfor stod for udbetalingen af  

 pensionen, om at tilbageholde  

 tilbagebetalingsbeløbet til dækning af kommunens tab.
Y Kommune henviste til  

 §  

 42 i pensionsloven, hvorefter en pensionist har tilbagebetalingspligt  

 "hvis han har tilsidesat sin oplysningspligt eller i øvrigt mod bedre  

 vidende uberettiget har modtaget pension". Y Kommune mente herefter, at  

 der kunne modregnes i A's pension i henhold til § 47, stk. 2, der indeholder  

 følgende regel:
"Krav på for meget udbetalt  

 pension og boligstøtte kan modregnes i pensionen." Den Sociale Ankestyrelse gav X  

 Kommune medhold i, at der ikke kunne modregnes i pensionen.
Den Sociale  

 Ankestyrelse  

 formulerede sin afgørelse således:
 "Ankestyrelsen finder, at  

 der med hjemmel i lov om social pension § 47, stk. 2, kan ske modregning  

 mellem  

 to kommuner, såfremt der er tale om krav på beløb udbetalt som pension.
 I foreliggende sag finder  

 Ankestyrelsen, at det beløb, (Y) Kommune ønsker at inddrive ved modregning,  

 ikke er et beløb udbetalt efter lov om social pension, hvorfor modregning  

 ikke  

 kan ske efter pensionslovens regler.
 Ankestyrelsen stadfæster således  

 Amtsankenævnets afgørelse af 14. februar 1990.
Spørgsmål om, hvorvidt der efter  

 de almindelige modregningsregler kan ske modregning henhører under  

 domstolene." Afgørelsen er tvivlsom i to  

 henseender: For det første ses der ikke i sagen at være holdepunkter for at  

 antage, at de beløb Y Kommune udbetalte, ikke af kommunen var udbetalt som  

 pension.
A's bedrageri byggede netop på, at han var pensionist, og at han  

 havde  

 pension til gode.
Heller ikke ankestyrelsens  

 bemærkning om, at spørgsmålet om, hvorvidt modregningen eventuelt kunne ske i  

 henhold til de almindelige ulovbestemte regler om modregning, henhører under  

 domstolene, var efter min opfattelse holdbar.
Det forhold, at et retligt  

 problem ikke kan løses på grundlag af skrevne regler inden for socialretten,  

 bevirker ikke, at det falder uden for ankestyrelsens kompetence.
Hvis inddragelse af almindelige  

 uskrevne retsprincipper er påkrævet for at få afklaret lovligheden af en  

 afgørelse, der i øvrigt efter lovgivningen kan påklages til Den Sociale  

 Ankestyrelse, er denne efter min mening forpligtet til at lægge de  

 ulovbestemte  

 retsgrundsætninger til grund.
I den konkrete sag var spørgsmålet, om der  

 kunne  

 ske en reduktion af A's løbende pension, dvs. en afgørelse om A's ret til  

 ydelser efter loven.
Ifølge pensionslovens § 50 er sådanne afgørelser  

 omfattet  

 af klageadgangen til Den Sociale Ankestyrelse - blot sagen skønnes at have  

 principiel betydning.
Herefter kan ankestyrelsen efter min mening afgøre alle  

 spørgsmål om retten til ydelser - også selvom spørgsmålet må afgøres på  

 grundlag af almindelige formueretlige grundsætninger.
I øvrigt har jeg  

 bemærket, at Den Sociale Ankestyrelse i andre sager ikke har anset sig  

 afskåret  

 fra at bedømme forelagte sager på grundlag af almindelig formueretlige  

 synspunkter, jf. eksempelvis sag 13 og sag 44 (omtalt s. 427 og 434). Den  

 sidste vedrørte oven i købet modregning.
 Den Sociale Ankestyrelse har i  

 skrivelsen af 19. marts 1993 vurderet baggrunden for afgørelsen på følgende  

 måde:
 "...
 Ad 1. Hertil bemærkes, at Ombudsmanden synes at lægge vægt på, hvad  

 kommunen i udbetalingsøjeblikket havde opfattelsen af.
 Dette er efter Ankestyrelsens  

 opfattelse ikke et afgørende kriterium for at anse det udbetalte som pension,  

 når man skal vurdere anvendelsen af pensionslovens § 47. Her må det afgørende  

 være, hvad beløbene "teknisk" er.
De kommunale sagsbehandlere  

 måtte nødvendigvis være af den opfattelse, at det var pension, de udbetalte,  

 ellers havde de jo ikke udbetalt beløbet.
Som også anført af Socialstyrelsen  

 i  

 en vejledende udtalelse af 22. januar 1990 var der tale om en ren  

 bedragerisituation, hvor fejludbetalingen ikke knytter sig til en  

  

 faktisk  

  

 pensionsret.
§ 47 er en beskyttelsesregel  

 over for pensionisten, hvor hovedreglen i stk. 1 er, at pensionen altid skal  

 udbetales til denne.
Modregningsadgangen i stk. 2 er en undtagelse, idet den  

 er  

 begrænset til pension og boligstøtte.
Der er netop hermed tilkendegivet, at  

 der  

 ikke er modregningsadgang for andre ydelser, det offentlige måtte have  

 udbetalt  

 med urette.
 Ankestyrelsen må derfor  

 fastholde, at der ikke var tale om udbetaling af pension, og at det derfor  

 var  

 korrekt at stadfæste nævnets afgørelse.
 Ad 2.  

  

 For så vidt angår udsagnet om, at spørgsmålet om, hvorvidt modregning  

 evt. kunne ske i henhold til de almindelige ulovbestemte regler om  

 modregning,  

 henhører under domstolene, er Ankestyrelsen enig i, at der er tale om en  

 uheldig formulering.
 Udsagnet burde have været  

 formuleret anderledes, f.eks. således: Der kan ikke foretages modregning i  

 den  

 pågældendes ret til pension, og Ankestyrelsen kan ikke tage stilling til  

 spørgsmålet om inddrivelse af kommunens krav på anden måde.
 Da den kritiserede vending også  

 findes i SM P-1-91, hvori afgørelsen er offentliggjort, og da sagen ikke har  

 væsentlig generel vejledningsværdi, vil SM'en blive trukket tilbage.
..." Det er efter min mening ikke  

 holdbart, at fortolke § 47, stk. 2, i lov om social pension således, at den  

 ikke omfatter situationer, "hvor fejludbetalingen ikke knytter sig til  

 en  

 faktisk pensionsret". Bestemmelsen hjemler modregning vedrørende  

 "krav på for meget udbetalt pension og boligstøtte...", dvs.  

 vedrørende krav, der ikke har været berettiget i henhold til loven.  

 Bestemmelsen  

 tager således sigte på krav, der ikke bygger på en "faktisk  

 pensionsret". Jeg må derfor opretholde mine foreløbige bemærkninger  

 vedrørende denne del af ankestyrelsens afgørelse.
 Da ankestyrelsen har oplyst, at  

 SM-meddelelsen om afgørelsen vil blive trukket tilbage, finder jeg ikke at  

 burde foretage videre i anledning af denne afgørelse.
 20) Delpension.
Efter en konkret vurdering fandt Den Sociale Ankestyrelse i sag 76, at A, som  

 var medhjælpende ægtefælle i familiens plante- og anlægsgartneri, havde  

 dokumenteret, at hendes arbejdstid var reduceret til 19 timer ugentligt.  

 Dokumentationen bestod i, at der var blevet ansat en langtidsledig til at  

 passe forretningen.
Der er ikke tvivl om, at ankestyrelsens afgørelse må  

 anses for korrekt.
 21) Inddrivelse.
I sag 44 havde X Kommune modregnet i A's momstilgodehavende hos told- og  

 skattevæsenet for at få dækket A's gæld til kommunen i anledning af, at  

 kommunen udlagde børnebidrag forskudsvis for ham.
A havde indgået en aftale  

 om, at han månedligt betalte 900 kr. af på restancen, og denne  

 betalingsaftale overholdt han.
Ankestyrelsen fandt ikke, at modregningen var  

 berettiget.
Den var hverken hjemlet i § 18, stk. 3, i børnetilskudsloven (se  

 s. 427) eller den almindelige ulovbestemte adgang for offentlige myndigheder  

 til at modregne.
Hermed lagde ankestyrelsen vægt på, at afdragsaftalen blev  

 overholdt, og at der ikke var blevet taget forbehold om modregning.
Det var  

 klart, at modregningsbetingelserne ikke var opfyldt, og at Den Sociale  

 Ankestyrelses afgørelse er rigtig.
 I sag 99 fandt Den Sociale Ankestyrelse ikke, at der i bistandslovens § 7,  

 stk. 2, var hjemmel til at inddrive en restance for betaling af  

 daginstitutionsophold i kontanthjælp.
§ 7, stk. 2, bestemte, at bl.a. daginstitutionsbetaling kan "inddrives  

 efter reglerne for inddrivelse af  

 personlige skatter". Henvisningen gjaldt kildeskattelovens § 73. I følge  

 denne bestemmelses stk. 4, gjaldt retten til at indeholde skat i løn ikke  

 "ventepenge, pensioner og lignende understøttelse ...". Allerede  

 ordlyden udelukkede, at der skete tilbageholdelse i kontanthjælp.
Dertil kom,  

 at der, da Den Sociale Ankestyrelse traf sin afgørelse, med virkning fra et  

 senere tidspunkt end den undersøgte sag var indføjet hjemmel i bistandslovens  

 §  

 49, stk. 2, til at tilbageholde daginstitutionsbetaling i den fremtidige  

 kontanthjælp.  

 Bestemmelsen ville være overflødig, hvis § 7, stk. 2, allerede indeholdt  

 hjemmel herfor.
 H) Den Sociale Ankestyrelses  

 vurderingsgrundlag.
 1) Ankestyrelsens arbejdsmetode.
 Til brug ved sagernes forelæggelse til ankemøde udarbejdes i ankestyrelsens  

 sekretariat et oplæg med kopier af sagens vigtigste dokumenter,  

 referatbemærkninger samt kopi af de lovbestemmelser, vejledninger, tidligere  

 afgjorte principielle sager, forarbejdsbemærkninger, som efter  

 sagsbehandlerens og ankechefens mening er relevante for sagens afgørelse.
Ud fra ordensmæssige synspunkter er denne måde at præsentere sagens grundlag  

 på fortræffelig.
I selve metoden, som synes helt fast indarbejdet, er der  

 indbygget en sikkerhed for, at det relevante faktiske og retlige materiale  

 bliver inddraget i sagens afgørelse.
 Det forhold, at der er tale om en fast rutine, giver imidlertid også  

 holdepunkter for at antage, at materiale, der ikke bliver forelagt på den  

 beskrevne måde, ikke har været inddraget, medmindre det kan ses af den  

 afsluttende skrivelse, referatark eller lignende.
 For de fleste af de undersøgte sager gælder, at oplysningerne i mødeoplægget  

 har været både dækkende og tilstrækkeligt til, at der kunne træffes en  

 forsvarlig afgørelse.
 Den korrekte og dækkende juridiske vurdering af det foreliggende problem har  

 i flere af de undersøgte sager forudsat, at der blev inddraget retlige  

 faktorer, som oplysningerne i oplægget til ankemødet ikke giver grundlag for  

 at medtage i overvejelserne.
Nedenfor er fremdraget eksempler  

 på sager, hvor det har kunnet konstateres, at retligt relevante oplysninger  

 ikke har været forelagt i forbindelse sagens behandling i ankemødet.
Det er  

 et  

 gennemgående træk, at de oplysninger, der er udeladt, vedrører  

 retskildefaktorer,  

 der er beskrevet andre steder end i den sociale lovgivning, f.eks, om  

 indholdet  

 af formueretlige grundsætninger, personretlig lovgivning og generelle  

 forvaltningsretlige principper.
 I visse sager havde det  

 endvidere været nærliggende, om ankestyrelsen havde tilvejebragt yderligere  

 oplysninger om den sociale lovgivning.
Der kunne medtages flere end de  

 nedenfor beskrevne sager.
Gennemgangen er således ikke udtømmende, men tjener  

 mest til illustration af en konstateret tendens til indsnævring af  

 ankestyrelsens vurderingsgrundlag.
 2) Sager, der er afgjort på et for  

 snævert retligt grundlag.
Ankestyrelsen skulle i sag 8 tage stilling til, rækkevidden af  

 hjælpemiddelbekendtgørelsens § 34 samt bilag 4 og 5 til bekendtgørelsen,  

 hvori indikationerne for hjælp til brilleglas er fastsat.
Sagens problem var,  

 om de optiske styrkeværdier, der var fastsat i bestemmelserne, gik på styrken  

 i brilleglassene eller på øjnenes styrke.
Til afklaring af dette  

 fortolkningsspørgsmål indhentede ankestyrelsen en udtalelse fra  

 Socialministeriet, som samtidig sendte en udtalelse fra en anden sag afgivet  

 af Statens Øjenklinik.
Baggrunden for, at sagen blev optaget til  

 realitetsbehandling, var, at jeg i en skrivelse til Den Sociale Ankestyrelse  

 havde gjort opmærksom på, at en omformulering af bekendtgørelsen kunne give  

 anledning til tvivl om den rette forståelse af bekendtgørelsen.
Det havde  

 efter min mening været nærliggende om Den Sociale Ankestyrelse - udover  

 høringen af Socialministeriet - havde rekvireret Socialministeriets sag om  

 hjælpemiddelbekendtgørelsen.
Ankestyrelsen nåede i sag 9 til  

 det resultat, at en kommune Y, hvortil H var flyttet med sin stærkt  

 handicappede 17 årige søn, måtte være betalingskommune for sønnen.
H var  

 flyttet fra X Kommune uden dennes medvirken.
Sønnen havde boet hjemme i mange  

 år, men var af X Kommune blevet visiteret til institutionsanbringelse,  

 ligesom  

 der var lagt en behandlingsplan for ham.
Denne afgørelse ændrede X Kommune af  

 besparelsesmæssige grunde.
Y Kommune besluttede, efter af H var flyttet  

 dertil,  

 at realisere den afgørelse X Kommune havde tilbagekaldt.
Den Sociale  

 Ankestyrelse burde have været opmærksom på, at X Kommunes afgørelse kunne  

 være  

 i strid med den almindelige forvaltningsretlige grundsætning om  

 tilbagekaldelse  

 af begunstigende afgørelser, og at Y Kommune af denne grund ikke var så frit  

 stillet med hensyn til sin afgørelse, som ankestyrelsen havde lagt til grund  

 og  

 tillagt afgørende vægt.
I sag 12 forelå spørgsmålet, om  

 to børn havde erhvervet selvstændig ophold som følge af, at de i 5 år havde  

 opholdt sig hos faderen, der ikke havde forældremyndigheden, jf. § 10, stk.  

 3,  

 i bistandsloven.
Til brug for ankemødet blev forelagt § 10 i bistandsloven og  

 pkt. 19 i Socialministeriets cirkulære nr. 140 af 15. august 1975 samt to  

 SM-afgørelser, hvori der var blevet taget stilling til beslægtede  

 situationer.  

 Endvidere blev et antal afgørelser fra Ankestyrelsens visdomsbog forelagt.  

 Spørgsmålet om, hvor børnene havde ophold, var afgørende for hvilken kommune,  

 der skulle betale udgifterne ved, at der blev ydet hjælp til børnene i  

 henhold  

 til bistandsloven.
En beslægtet problemstilling kan opstå i forhold til lov  

 om  

 børns retsstilling.
Efter denne lovs § 13 er forældrene forpligtede til at  

 forsørge deres børn.
Opfyldes forpligtelsen ikke, kan statsamtet pålægge  

 forældrene at udrede bidrag til barnets underhold.
Retten til at kræve bidrag  

 fastsat har "den, der afholder udgifterne ved barnets forsørgelse,  

 såfremt  

 den pågældende ... lovligt har barnet i pleje", jf. § 18, stk. 2.  

 Udtrykket "lovlig pleje" fortolkes i praksis meget bredt; det  

 afgørende er, om forældremyndighedsindehaveren udtrykkeligt eller stiltiende  

 er  

 indforstået med opholdet eller, hvis der er tale om større børn, barnets eget  

 ønske.
Det er nærliggende at søge at samordne praksis vedrørende børnelovens  

 §  

 18, stk. 2, og praksis omkring § 10, stk. 3, i bistandsloven.
Det havde været  

 naturligt, om ankestyrelsen havde inddraget oplysninger om praksis vedrørende  

 retten til at kræve bidrag fastsat i forbindelse med afgørelsen af sag 12.
 I sag 13 forelå det  

 præjudicielle spørgsmål, om en delvis betaling af flere bidragsforpligtelser  

 skulle afskrives forlods på de fordringer, som ikke var særligt sikret eller  

 om  

 betalingen skulle fordeles forholdsmæssigt på de enkelte fordringer, jf.  

 foran  

 s. 427.
Ved afgørelsen af dette  

 spørgsmål inddrog ankestyrelsen en udtalelse fra Socialstyrelsen samt  

 SM-afgørelser vedrørende inddrivelse af bidrag, kopi af de relevante sider af  

 den kommenterede udgave af lov om inddrivelse af underholdsbidrag,  

 børnetilskudslovens § 11 samt Justitsministeriets cirkulære af 29. november  

 1978 om inddrivelse af bidrag.
Den formueretlige litteratur og domspraksis om  

 delvis opfyldelse af flere skyldforhold blev derimod ikke taget i  

 betragtning.  

 Afgørelsen blev truffet ud fra en urigtig retsopfattelse, hvilket kunne være  

 undgået, hvis de relevante retlige oplysninger havde foreligget.
I sag 28 påberåbte X Kommune to  

 retsgrundlag til støtte for, at kommunen kunne modregne et krav på  

 tilbagebetaling af uberettiget udbetalt socialpension.
For det første mente  

 kommunen, at modregningen var hjemlet i § 47, stk. 2, i lov om social  

 pension.  

 Ankestyrelsen antog - med urette (s. 433) - at der ikke var hjemmel i § 47,  

 stk. 2, til modregning i den foreliggende situation.
Subsidiært gjorde X  

 Kommune gældende, at modregningen kunne ske efter de almindelige  

 modregningsregler.  

 Dette sidste spørgsmål afstod ankestyrelsen helt fra at tage stilling til med  

 en bemærkning om, at dette spørgsmål henhørte under domstolene.
Som anført  

 side  

 433 må denne afvisning anses for uberettiget.
Samtidig er den udtryk for  

 tendensen til at ankestyrelsen begrænser det retlige bedømmelsesgrundlag til  

 socialretlige faktorer.
Sag 35 indeholdt et  

 grundlæggende forvaltningsretligt spørgsmål: Kan en klients indrettelse på at  

 få hjælp skabe et retskrav på hjælp, hvortil der ikke er hjemmel i loven, jf.  

 s. 404. Det mente ankestyrelsen.
Ved ankemødet forelå en række SM-afgørelser,  

 som alle handlede om anvendelsen af den dagældende bistandslovs § 38 og den  

 nugældende § 40 i forhold til udlændinge.
Pkt. 17 i Socialministeriets  

 vejledning af 17. februar 1989, lovteksten, lovforslagsbemærkningerne til §  

 40  

 samt en udtalelse fra Socialministeriet om danskundervisning som betingelse  

 for  

 hjælp i henhold til bistandslovens § 37. Det forvaltningsretlige spørgsmål,  

 om  

 en begunstigende afgørelse kan træffes, selv om den ikke har hjemmel i lov,  

 blev ifølge det foreliggende materiale ikke undergivet overvejelse.
Som  

 anført  

 s. 404-405 må afgørelsen anses for at stride mod kravet om, at også  

 begunstigende afgørelser skal have lovhjemmel.
Sag 86 angik en kompliceret  

 tvist mellem to kommuner om betalingsforpligtelsen over for en svært  

 handicappet klient.
Det relevante sagsforløb strakte sig over 26-27 år, og  

 klienten havde skiftet institution mange gange.
Det er for så vidt  

 forståeligt,  

 at ankestyrelsen overså nogle relevante retlige problemstillinger, jf. s.  

 396.  

 Havde ankestyrelsen inddraget almindelige kompetenceovervejelser fra den  

 forvaltningsretlige litteratur og praksis, havde det formentlig givet en  

 bedre  

 baggrund for at afgrænse de retlige problemer, især spørgsmålet om den  

 retlige  

 betydning af et refusionstilsagn samt betydningen af, at en række udgifter  

 var  

 blevet besluttet af en kommune, der ifølge ankestyrelsen selv ikke havde den  

 stedlige kompetence i sagen.
Ankestyrelsens bedømmelse skete imidlertid alene  

 på grundlag af lovtekster, de relevante cirkulærebestemmelser, SM-afgørelser  

 samt afgørelser fra ankestyrelsens visdomsbog.
Sag 91 vedrørte flytning af en  

 plejehjemsbeboer fra et plejehjem til et andet.
Beboeren havde, da  

 ankestyrelsen traf afgørelse, fået beskikket en ad hoc værge, idet det blev  

 lagt til grund, at hun ikke evnede at forstå indholdet af et eventuelt  

 samtykke  

 til flytningen.
Sagen rejste såvel forvaltningsretlige, personretlige som  

 familieretlige problemer.
De forvaltningsretlige spørgsmål blev vurderet af  

 ankestyrelsen, som imidlertid ikke indgik på en nærmere vurdering af, om der  

 overhovedet var hjemmel i myndighedslovens § 59 til at beskikke en ad hoc  

 værge,  

 og uden nærmere undersøgelser af den familieretlige lovgivning lagde  

 ankestyrelsen til grund, at en tilkendegivelse fra ægtefællen havde retlig  

 gyldighed.
 Om mine bemærkninger vedrørende  

 ankestyrelsens retlige bedømmelsesgrundlag har Den Sociale Ankestyrelse i  

 udtalelsen af 19. marts 1993 anført følgende:
 "...
Ankestyrelsen er klageinstans  

 for administrative afgørelser i det omfang det fastsættes i lovgivningen, jf.  

 §  

 1 i lov om Den Sociale Ankestyrelse.
Ankestyrelsen er sidste klageinstans i  

 sager efter den sociale lovgivning, og Ankestyrelsens kompetence er fastlagt  

 i  

 de enkelte sociale love og love på andre ministerområder, der benytter  

 Ankestyrelsen som klageinstans.
Ankestyrelsens hovedområde er således det  

 sociale område.
Ankestyrelsen er enig med  

 Ombudsmanden i, at det i visse sager kan være nødvendigt at afklare  

 problemstillinger med hensyn til regler uden for Ankestyrelsens område, inden  

 der kan tages stilling til det eller de socialretlige spørgsmål.
I sådanne  

 tilfælde må Ankestyrelsen afklare de præjudicielle spørgsmål, evt. ved høring  

 af de relevante myndigheder, og derefter tage stilling til de socialretlige  

 spørgsmål.
 Hvis der i grundlaget for en sag  

 indgår afgørelser om forhold udenfor det sociale område truffet af  

 vedkommende  

 kompetente myndighed eller af domstolene, finder Ankestyrelsen som  

 udgangspunkt, at Ankestyrelsen må kunne lægge en sådan afgørelse til grund.
 Dette gælder efter  

 Ankestyrelsens opfattelse fx. statsamtets beskikkelse af en ad hoc værge i  

 sag  

 91. Ankestyrelsen fandt ikke - og finder fortsat ikke - at Ankestyrelsen i  

 sådanne tilfælde bør gå ind i en efterprøvelse af en anden myndigheds  

 afgørelse  

 indenfor dens kompetenceområde udenfor det sociale område, medmindre der i  

 den  

 konkrete sag er forhold, der tyder på, at afgørelsen er urigtig.
 I andre typer af sager kan der  

 tages stilling til de socialretlige spørgsmål uafhængigt af eventuelle  

 problemstillinger inden for andre retlige områder.
 Ankestyrelsen finder i disse  

 tilfælde, at det normalt må være rigtigst og bedst stemmende med de  

 forudsætninger, der ligger bag afgrænsningen af Ankestyrelsens virksomhed i  

 lovgivningen, at begrænse afgørelsen til de socialretlige spørgsmål og  

 henvise  

 andre spørgsmål til den relevante anden myndighed eller til domstolene.
 Dette gælder efter  

 Ankestyrelsens opfattelse som udgangspunkt fx. spørgsmålet om, hvorvidt en  

 refusionspligt for en kommune overfor en anden kommune består efter andre  

 regler end bistandslovens § 11 i "opholdskommunesager".
..." Jeg skal først bemærke, at jeg  

 er enig med Den Sociale Ankestyrelse i, at for så vidt andre offentlige  

 myndigheder rent faktisk har truffet afgørelse om forhold, der er  

 præjudicielle  

 i forhold til den afgørelse Den Sociale Ankestyrelse skal tage stilling til,  

 er  

 ankestyrelsen som hovedregel berettiget til at lægge afgørelsen til grund.  

 For  

 så vidt er mine foreløbige bemærkninger om sag 91 repræsentative for det  

 spørgsmål, der er behandlet i afsnit H.
Mine bemærkninger har  

 hovedsageligt taget sigte på de tilfælde, hvor den konkrete afgørelse ikke  

 kan  

 træffes alene på grundlag af den sociale lovgivning - herunder ulovbestemte  

 socialretlige principper.
I visse tilfælde f.eks. i sag 9 og sag 35 beroede  

 afgørelsen også på almindelige ulovbestemte forvaltningsretlige synspunkter.  

 I  

 andre, som eksempelvis sag 28, må afgørelsen træffes på grundlag af almene  

 formueretlige synspunkter.
Det kan også vise sig relevant ved bedømmelsen af  

 en  

 sag at vurdere, om den påklagede afgørelse strider mod det almindelige  

 forvaltningsretlige officialprincip, eller om der eventuelt er sket en  

 tilsidesættelse af forvaltningslovens partsbeskyttelsesregler.
Den  

 almindelige  

 forvaltningsretlige tilbagekaldelseslære, de generelle forvaltningsretlige  

 krav  

 vedrørende udøvelse af administrativt skøn samt de forvaltningsretlige  

 grundsætninger  

 om forvaltningsafgørelsers ugyldighed er andre almene retlige betragtninger,  

 som Den Sociale Ankestyrelse efter min mening, hvis de er relevante for  

 bedømmelsen af den enkelte afgørelse, har pligt til at inddrage.
 Det er imidlertid efter min  

 mening rigtigst, om Den Sociale Ankestyrelse herudover ved vurderingen af de  

 enkelte sager er opmærksom på det samspil, der er mellem det socialretlige  

 grundlag og andre retsområder f.eks. familie- og personretten.
Jeg er enig med Den Sociale  

 Ankestyrelse i, at den endelige afklaring af indholdet af lovbestemmelser  

 eller  

 retsgrundsætninger fra sådanne tilstødende områder henhører under de  

 myndigheder, som er sagligt kompetente til at træffe afgørelse i henhold til  

 den pågældende lovgivning.
Det udelukker imidlertid ikke, at Den Sociale  

 Ankestyrelse efter omstændighederne inddrager praksis fra beslægtede områder,  

 jf. mine bemærkninger s. 394-395 om sag 12. I andre tilfælde kan sådanne  

 samspilsproblemer  

 eventuelt afklares ved, at Den Sociale Ankestyrelse indhenter udtalelse fra  

 den  

 kompetente myndighed til brug for sin afgørelse.
Afslutningsvis skal jeg pege på,  

 at også inddragelse af traktatmæssige forpligtelser efter omstændighederne  

 kan  

 være relevant for bedømmelsen af konkrete sager.
Som eksempel henvises til,  

 at  

 Højesteret i dommen Ugeskrift for Retsvæsenet 1989.928 H ved bedømmelsen af  

 en  

 tvangsfjernelsessag henviste til artikel 8 i Den Europæiske  

 Menneskerettighedskonvention, som på daværende tidspunkt endnu ikke var  

 inkorporeret i dansk ret.
Jeg skal yderligere henvise til  

 artikel 177 i Traktaten om det europæiske økonomiske fællesskab, hvorefter  

 danske domstole har ret og efter omstændighederne pligt til, at forelægge  

 spørgsmål om EF-rettens rækkevidde for EF-domstolen til præjudiel afgørelse.  

 Det bemærkes herved, at Den Sociale Ankestyrelse i den EF-retlige teori anses  

 for en domstol, jf.
Claus Gulmann og Karsten Hagel Sørensen, EF-ret, 1989,  

 side  

 231.
Det kan således konstateres, at  

 Den Sociale Ankestyrelse i ikke ubetydeligt omfang er forpligtet til ved  

 vurderinger af de enkelte sager, at inddrage retsregler og retlige  

 betragtninger, som ikke traditionelt henregnes til socialretten.
Dertil  

 kommer,  

 at inddragelse af synspunkter fra andre retsområder end det snævre  

 socialretlige i mange tilfælde vil være hensigtsmæssigt for at opnå  

 konsekvens  

 og sammenhæng i retssystemet som helhed.
Jeg finder derfor, at kunne  

 fastholde mine foreløbige udtalelser om ankestyrelsens retlige  

 bedømmelsesgrundlag.
Herudover finder jeg, at burde henstille til Den Sociale  

 Ankestyrelse at drage omsorg for, at alle retligt relevante synspunkter  

 bliver  

 inddraget i forbindelse med afgørelsen af konkrete sager.
 I) Den Sociale Ankestyrelses  

 kompetence.
 1) Sager af principiel betydning.
 Betingelsen for, at ankestyrelsen har kunnet optage de undersøgte sager til  

 behandling, har været, at sagen "skønnes at være af principiel  

 betydning", jf. eksempelvis § 15, stk. 4, i bistandsloven.
Ifølge forarbejderne til bestemmelsen har en sag principiel betydning,  

 "hvis den rejser spørgsmål om den rigtige anvendelse af en lovregel,  

 eller hvis afgørelsen skønnes at få betydning for praksis på det pågældende  

 område", jf.
Folketingstidende 1982/83, tillæg A, sp. 2421.
Udtrykket "principiel betydning" er ikke præcist, men peger klart  

 på, at en sag for at kunne anses for principiel må indeholde et aspekt, hvis  

 afgørelse har betydning ikke alene for den konkrete sag, men også for andre  

 sager.
Det er desuden klart, at Den Sociale Ankestyrelse ikke kan optage  

 sager, hvis et generelt spørgsmål allerede må anses for afklaret ved  

 tidligere afgørelser.
Den mindre præcise afgrænsning af ankestyrelsens kompetence til at optage  

 sager til behandling som tredje instans taler for at tillægge ankestyrelsen  

 en vis margin ved skønnet over, om sagen er principiel.
Dertil kommer, at  

 ankestyrelsens stillingtagen hertil ifølge § 6, stk. 6, i lov om den sociale  

 ankestyrelse skal foreligge inden 14 dage fra sagens modtagelse i  

 ankestyrelsen.
Denne frist er meget kort og vurderingen af, om en sag er  

 principiel, må derfor ske, uden at der er tid til at foretage mere indgående  

 undersøgelser af sagens faktiske eller retlige omstændigheder, herunder af,  

 om sagen dækker over et i praksis ofte forekommende tvivlsspørgsmål.
Ved gennemgangen af, om de undersøgte sager må antages at have været  

 principielle, har jeg derfor lagt til grund, at udtrykket "principiel  

 betydning" skal forstås bredt og har samtidig lagt til grund, at  

 ankebestemmelsen ikke udgør en begrænsning for ankestyrelsens prøvelse af de  

 sager, der bliver optaget til realitetsbehandling.
Ankestyrelsen kan således  

 foretage en fuldstændig efterprøvelse af de optagne sager.
Den afsluttende  

 afgørelse kan således træffes på et andet grundlag end det, der gav anledning  

 til sagens optagelse.
Den omstændighed, at sagen ændrer karakter, er således  

 ikke ensbetydende med, at sagen ikke ved sagens start havde principiel  

 betydning.
 Om den generelle fortolkning af udtrykket "principiel" har Den  

 Sociale Ankestyrelse i udtalelsen af 19. marts 1993 gjort følgende  

 bemærkninger:
 "...
 Ankestyrelsens fortolkning af  

 udtrykket "principiel" har udviklet sig fra begyndelsen, det vil  

 sige  

 fra ankebegrænsningens indførelse i 1983, fra en ret snæver fortolkning i en  

 stadig videre retning, hvilket betyder at Ankestyrelsen nu helt kan tilslutte  

 sig Ombudsmandens brede forståelse af begrebet "principiel  

 betydning". Ankestyrelsen skal yderligere pege på, at det med den øgede  

 udlægning af afgørelseskompetence til kommunerne, bliver tilsvarende vigtigt,  

 at Ankestyrelsen kan koordinere praksis på landsplan gennem optagelse af  

 sager  

 til principiel behandling med en "rummelig" forståelse af begrebet  

 "principiel".
..." 2) Undersøgelsens resultater.
91 af de undersøgte sager må efter de under 1) beskrevne retningslinier anses  

 for at have været af principiel betydning, da beslutningen om at optage dem  

 til realitetsbehandling blev truffet.
I 3 sager - sag 12, sag 86 og sag 21 -  

 tog Den Sociale Ankestyrelse ikke stilling til det principielle spørgsmål,  

 som havde givet anledning til, at sagen blev rejst, selv om sagen ikke  

 ændrede karakter undervejs, og der således var anledning til at forholde sig  

 til spørgsmålet.
Sag 12 drejede sig om fastlæggelse af to børns opholdskommune.
Børnene havde  

 boet i 5 år hos deres far, som ikke havde del i forældremyndigheden over dem.  

 De havde imidlertid haft forbindelse med moderen og var, da Den Sociale  

 Ankestyrelse traf afgørelse, flyttet ind hos hende.
Det principielle problem  

 var, hvilken betydning det meget lange ophold hos faderen burde tillægges for  

 vurderingen af, om børnene havde fået selvstændigt ophold.
Den Sociale  

 Ankestyrelses  

 afgørelse blev udformet således:
AFGØRELSE Ankestyrelsen finder, (Y)  

 Kommune må betragtes som opholdskommune for ... .
 Ankestyrelsen har lagt vægt på,  

 at moderen, der siden 6. juni 1990 har haft bopæl i (Y) Kommune, er indehaver  

 af forældremyndigheden over ... .
 Desuden har styrelsen lagt vægt  

 på, at forbindelsen mellem ... og moderen har været opretholdt under opholdet  

 hos den biologiske fader i (Z) Kommune, og at ... af den grund ikke kan anses  

 for at have erhvervet selvstændig opholdskommune efter bistandslovens § 10,  

 stk. 3.
Ankestyrelsen tiltræder således  

 Amtsankenævnets afgørelse." Det lange opholds betydning  

 blev, som det ses, kun indirekte afgjort derved, at det af udfaldet kan ses,  

 at  

 det ikke var langvarigt nok til at skabe selvstændigt ophold.
Hvor langvarigt  

 et ophold, der skal til for at skabe ophold, og hvilken karakter opholdet  

 skal  

 have, tages der ikke stilling til.
I sag 86, som er refereret  

 indgående side 396, forelå også en tvist mellem flere kommuner om  

 betalingsforpligtelsen over for en meget ressourcekrævende klient.
Sagen  

 rummede adskillige retlige tvivlsspørgsmål, bl.a. om retsvirkningen af et  

 betalingstilsagn  

 samt betydningen af, at en stedlig inkompetent kommune havde truffet  

 afgørelse  

 om hjælpeforanstaltninger.
Disse to problemer forholdt ankestyrelsen sig ikke  

 til.
Det må dog samtidig medgives ankestyrelsen, at sagen var usædvanligt  

 indviklet  

 og vanskelig at bedømme på grundlag af de upræcise og uklare regler i  

 bistandslovens §§ 10 og 11.
 I sag 21 havde amtsankenævnet  

 afslået at yde hjælp i henhold til § 48, til kursusdeltagelse under  

 henvisning  

 til, at der ikke var tale om en "absolut nødvendig merudgift".  

 Ankestyrelsen optog sagen til realitetsbehandling for at få præciseret, at §  

 48  

 taler om "nødvendig" og ikke "absolut nødvendig" udgift.  

 I  

 den endelige afgørelse stadfæstede ankestyrelsen amtsankenævnets afgørelse  

 med  

 henvisning til, at udgiften ikke var "nødvendig", men uden at komme  

 nærmere ind på sagens principielle problem.
 For 9 sagers vedkommende kan der  

 rejses berettiget tvivl om, hvorvidt ankestyrelsen havde holdepunkter for at  

 betragte sagen som principiel.
Sag 16 omhandlede refusion af  

 sygedagpenge til en arbejdsgiver.
Arbejdsgiveren havde udbetalt dagpenge på  

 grundlag af en lægeerklæring, som indeholdt fejl, samt i øvrigt fremtrådte på  

 en måde, der kunne give anledning til tvivl om dens rigtighed.
Arbejdsgiveren  

 havde i klagen gjort gældende, "at en lægeerklærings angivelse af  

 kortere  

 varighed med start den 4. maj 1988 under ingen omstændigheder kan gøres til  

 genstand for en vurdering endskønt dette øjensynligt beror på lægens  

 forsømmelighed  

 ved udfærdigelsen af lægeerklæringen". Dette standpunkt var åbenbart  

 uholdbart og krævede ingen afklaring i ankestyrelsen, som da også i den  

 afsluttende skrivelse undlod at lægge erklæringen til grund.
Hovedproblemet i sag 26 var, om  

 et forældrepar havde fået fornøden vejledning om muligheden for at ansøge om  

 friplads til deres barn, der blev passet i daginstitution, samt om manglende  

 vejledning måtte føre til, at parret blev tildelt friplads med  

 tilbagevirkende  

 kraft.
Der var på daværende tidspunkt ikke tvivl om, at manglende  

 overholdelse  

 af vejledningspligten kan medføre, at der ydes hjælp med tilbagevirkende  

 kraft.  

 Ankestyrelsen oplyste da også i den afsluttende skrivelse, at sagen havde  

 været  

 optaget til "afklaring af om kommunen kan siges at have opfyldt sin  

 vejledningspligt". Afklaringen heraf beroede på en konkret vurdering af  

 sagens oplysninger og beroede således ikke på generelle synspunkter.  

 Ankestyrelsen sluttede sagen med at "tiltræde amtsankenævnets afgørelse  

 med den givne begrundelse", dvs. uden at udtale sig om det generelle  

 spørgsmål.
Klageren påberåbte sig i sag 42,  

 at hun var berettiget til sygedagpenge, selv om hun ikke havde haft  

 dagpengegivende indtægt.
I stedet skulle kommunen anvende en fiktiv indtægt  

 svarende til størrelsen af de arbejdsløshedsdagpenge, hun ville have fået  

 udbetalt, hvis hun havde opfyldt betingelserne for at få  

 arbejdsløshedsdagpenge.  

 Dette anbringende måtte kræve et ret sikkert retsgrundlag for at blive  

 anerkendt, og et sådant grundlag forelå ikke.
Noget behov for at få en sådan  

 retsopfattelse afklaret forelå heller ikke.
Ankestyrelsen henviste i sin  

 afgørelse da også blot til, at en sådan fiktiv indtægt ikke kunne anses for  

 dagpengegivende erhvervsindtægt.
Ankestyrelsen optog sag 43 til  

 afklaring af, om bidfunktionsbehandling er et hjælpemiddel, hvortil der kan  

 ydes hjælp i henhold til bistandslovens § 58. Dette spørgsmål var imidlertid  

 allerede afklaret tidligere.
Sagen endte med, at ankestyrelsen tiltrådte, at  

 der var blevet meddelt afslag på hjælp og henviste til, at den bidskinne, der  

 var tale om at benytte "efter praksis betragtes som et  

 behandlingsredskab  

 og ikke som et hjælpemiddel".
I sag 46 havde X Kommune afslået  

 en ansøgning i henhold til bistandslovens § 48 til anskaffelse af et  

 computeranlæg med tegneprogram, tekstbehandling, farveskærm og printer til en  

 9  

 årig dreng, der havde ukoordinerede bevægelser.
Anlægget skulle kompensere  

 for  

 drengens vanskeligheder ved skrivning og regning samt fremme en positiv  

 udvikling.
Sagen blev optaget, da det ikke kunne anses "for helt oplagt,  

 at computerudstyr af denne art kan betragtes som en nødvendig merudgift ved  

 forsørgelse". Ankestyrelsen havde tidligere afvist at anerkende  

 anskaffelse af farvefjernsyn til lettelse af handicappede børns tilværelse  

 som  

 omfattet af § 48. Det forekommer overordentligt tvivlsomt, om der herefter  

 var  

 behov for en stillingtagen til computerudstyr.
Dertil kommer, at afgørelsen  

 under alle omstændigheder i høj grad måtte bero på en vurdering af drengens  

 behov og anlæggets karakter.
Sagen afsluttedes med netop en sådan konkret  

 bedømmelse af sagen.
Social pension kan ifølge lov om  

 social pension § 33 tidligst udbetales fra den 1. i måneden efter, at der er  

 ansøgt om pension.
I sag 55 var stridspunktet fra hvilket tidspunkt ansøgning  

 om pension var indgivet.
Revaliderings- og pensionsnævnet havde afslået at  

 anerkende et "forslag om socialmedicinsk behandling" fra ansøgerens  

 læge til socialforvaltningen i ansøgerens opholdskommune, som en ansøgning om  

 pension.
Den Sociale Ankestyrelse antog sagen til afklaring af, om den  

 pågældende henvendelse kunne betragtes som en egentlig pensionsansøgning.  

 Bedømmelsen  

 af spørgsmålet måtte nødvendigvis blive meget konkret, og det er vanskeligt  

 at  

 se, at afgørelsen - som gik ud på ikke at anerkende henvendelsen som en  

 ansøgning - kunne få praksisdannende betydning.
Se i øvrigt bemærkningerne  

 foran s. 432 om FOB 1990.246.
Amtsankenævnet havde i sag 57  

 pålagt X Kommune at yde A hjælp til ortopædisk fodindlæg i henhold til  

 bistandslovens § 58. X Kommune påklagede afgørelsen, og ankestyrelsen afviste  

 i  

 første omgang at antage sagen til behandling.
Kommunen henvendte sig på ny og  

 vedlagde en skrivelse fra Kommunernes Landsforening til kommunen.
I  

 skrivelsen  

 anførtes bl.a.:
 "...
 Efter den bekendtgørelse om  

 hjælpemidler, der var gældende indtil 1. juli 1988, kunne der ved svære  

 grader  

 af hulfod bevilges ortopædiske fodindlæg.
 Ved forarbejderne til den  

 bekendtgørelse, der trådte i kraft den 1. juli 1988 udarbejdede  

 landsforeningen  

 med bistand fra overlæge (O), ortopædkirurgisk afdeling, (H) hospital,  

 forslag  

 til regelsæt for bevilling af ortopædiske fodindlæg.
 Det var på forhånd af  

 Socialministeriet tilkendegivet, at det hidtidige bilags punkt 6 om andre  

 foddeformiteter af samme sværhedsgrad, ikke måtte udgå.
 Landsforeningens forslag  

 indeholdt derfor også et punkt 6, men nu med et antal diagnoser, som  

 sagkyndige  

 fandt, dækkede øvrige foddeformiteter af samme sværhedsgrad.
 Inden landsforeningens forslag  

 blev afleveret til Socialstyrelsen, lod overlæge (O) forslaget vurdere i  

 Dansk  

 Ortopædisk Selskab.
 Da man derfra ikke havde  

 bemærkninger, blev det afleveret til Socialstyrelsen, der uændret optog  

 forslaget i Socialstyrelsens vejledning, hvortil der er henvist i  

 bekendtgørelsen.
 Ved drøftelse med  

 Socialstyrelsen om forslaget gjorde landsforeningen gældende, at skulle svær  

 hulfod bibeholdes, måtte landsforeningen forudsætte, at der blev defineret en  

 højde og bredde på hulfoden, således at det var muligt at administrere af  

 ortopæderne og kommunerne.
 De involverede speciallæger,  

 Sundhedsstyrelsens daværende konsulent på området og overlæge (O) var enige  

 om,  

 at det var ubetænkeligt at lade hulfod udgå, da ortopædiske fodindlægs  

 afhjælpnings omfang var særdeles beskedent.
 Den konkrete sag har jeg den 30.  

 august d.a. drøftet med overlæge (O). Han har på kommunens  

 attestationsblanket  

 noteret sin vurdering - ikke berettiget.
 Landsforeningen skal på denne  

 baggrund anbefale, at kommunen anker afgørelsen, idet amtsankenævnets  

 afgørelse  

 er i strid med det gældende diagnosesæt, der kan udløse bevilling på  

 fodindlæg,  

 og idet landsforeningen desværre har erfaring for, at sådanne afgørelser  

 hurtigt  

 spredes til områdets speciallæger, der bruger afgørelsen overfor områdets  

 andre  

 kommuner, der med rette har villet give afslag på lignende ansøgninger.  

 Afgørelsen har derfor en væsentlig afsmittende virkning, der medfører øgede  

 unødvendige udgifter for kommunerne.
..." Ankestyrelsen kontaktede  

 telefonisk Socialstyrelsen, som gav udtryk for, at kommunen havde ret i, at  

 en  

 diagnose, som den foreliggende "funktionel stivhed og skævstilling af  

 storetåen" ikke ville berettige til fodindlæg.
Herefter blev sagen  

 optaget  

 til behandling med henblik på afgrænsning af anvendelsesområdet for § 12 i  

 bekendtgørelsen vedrørende ortopædiske hjælpemidler.
Ankestyrelsen  

 stadfæstede  

 amtsankenævnets afgørelse med følgende begrundelse:
AFGØRELSE Ankestyrelsen finder ud fra en  

 lægelig vurdering, at svært fikserede hulfødder har en tilsvarende  

 sværhedsgrad  

 som de fodlidelser der er nævnt i Socialstyrelsens vejledning af 14. juni  

 1988.  

 Ankestyrelsen finder derfor, at svært fikserede hulfødder er omfattet af  

 Socialministeriets bekendtgørelse af 10. juni 1988 og at der til personer med  

 disse lidelser kan ydes hjælp til ortopædiske fodindlæg i henhold til  

 bistandslovens § 58 under forudsætning af at de almindelige bestemmelser i  

 bekendtgørelsens § 1 er opfyldt.
 Vedrørende det konkrete tilfælde  

 finder ankestyrelsen, at der bør ydes ... hjælp til ortopædiske fodindlæg.
 Ankestyrelsen har lagt vægt på  

 det oplyste om, at ... lider af svært fikserede hulfødder.
..." Fra sagens start til dens  

 afslutning i ankestyrelsen handlede den alene om, hvorvidt klientens  

 fodlidelse  

 var af samme sværhedsgrad som de lidelser, Socialstyrelsen havde omtalt i en  

 vejledning af 14. juli 1988. Afgørelsen måtte nødvendigvis være og var, som  

 det  

 ses, helt konkret.
Ankestyrelsen havde også selv vurderet sagen som  

 uprincipiel  

 og optog den alene på grund af Kommunernes Landsforenings henvendelse og  

 Socialstyrelsens telefoniske udtalelse.
Disse henvendelser kunne efter min  

 mening ikke begrunde, at sagen blev anset for principiel.
Realindholdet i  

 udtalelsen fra styrelsen og landsforeningen var, at disse instanser mente, at  

 amtsankenævnets afgørelse var urigtig.
Selve det forhold, at afgørelsen  

 eventuelt var urigtig bevirkede imidlertid ikke at sagen blev principiel.  

 Hertil måtte yderligere kræves, at ankestyrelsens bedømmelse af sagen kunne  

 medvirke til at præcisere indholdet af den relevante regel.
Sagen rejser imidlertid også det  

 retssikkerhedsmæssigt set centrale spørgsmål, hvilken betydning en udtalelse  

 fra en interesseorganisation bør tillægges ved vurderingen af, om en sag er  

 principiel.
Selve det forhold, at en organisation udtrykker ønske om, at  

 ankestyrelsen behandler en sag må ikke tillægges afgørende vægt.  

 Ankestyrelsen  

 er naturligvis ikke afskåret fra at tage hensyn til indholdet i sådanne  

 henvendelser  

 og må være berettiget til at lade oplysninger i sådanne henvendelser om  

 praksis  

 samt den indeholdte argumentation indgå i vurderingen af sagens karakter.
Da  

 henvendelser af den nævnte karakter har samme funktion som partsindlæg, må  

 ankestyrelsen være særligt omhyggelig med at kontrollere informationens  

 rigtighed og med at underkaste argumentationen en kritisk og selvstændig  

 vurdering.
I sag 57 havde det været nærliggende, om ankestyrelsen havde  

 rekvireret dels sagen om den pågældende bekendtgørelse dels sagen om  

 Socialstyrelsens vejledning om bekendtgørelsen.
Dernæst burde ankestyrelsen  

 have foretaget en selvstændig prøvelse af, om sagen på denne baggrund kunne  

 antages at give anledning til afgørelse af generelle problemer.
 I udtalelsen af 19. marts 1993  

 har Den Sociale Ankestyrelse om baggrunden for, at sag 57 blev optaget til  

 behandling, oplyst følgende:
 "...
 Særligt med hensyn til  

 Ombudsmandens bemærkninger om sag 57 skal Ankestyrelsen bemærke, at der ikke  

 -  

 som man kunne få indtryk af ud fra Ombudsmandens omtale af sagen side 141-144  

 -  

 er tale om, at en organisation (Kommunernes Landsforening) henvendte sig til  

 Ankestyrelsen om den konkrete sag, men om, at den kommune, som havde anmodet  

 om  

 principiel behandling vedlagde en udtalelse fra Kommunernes Landsforening om  

 foreningens bidrag ved forarbejdet til en ny bekendtgørelse om hjælpemidler  

 efter bistandslovens § 58.
Ankestyrelsen besluttede på  

 grundlag heraf og efter udtalelse fra Socialstyrelsen om fortolkningen af den  

 nye bekendtgørelse at optage sagen til principiel behandling, da der  

 skønnedes  

 at være tvivl om anvendelsen af de nye regler.
Der var således ikke tale om,  

 at  

 Ankestyrelsen gav efter for et ønske fra en organisation, men om, at en sag,  

 der ved første forelæggelse ikke syntes at række ud over en helt konkret  

 problemstilling, viste sig at kunne antages til afklaring af  

 fortolkningstvivl  

 med hensyn til nye regler." Hertil skal jeg bemærke, at  

 Kommunernes Landsforenings skrivelse ikke begrænsede sig til en redegørelse  

 for  

 landsforeningens bidrag til hjælpemiddelbekendtgørelsen, men at  

 landsforeningen  

 derudover indgik på en vurdering af den konkrete sag samt i fortsættelse  

 heraf  

 anbefalede, at sagen blev anket, da den efter landsforeningens opfattelse  

 måtte  

 anses for uberettiget.
 Set i dette lys, finder jeg at  

 kunne opretholde mine bemærkninger om sagens egnethed til at belyse et  

 principielt retssikkerhedsmæssigt problem.
Sag 61 drejede sig ligesom sag  

 57 om hjælp til fodindlæg og beroede ligesom denne sag på en konkret lægelig  

 vurdering af lidelsernes sværhed.
Baggrunden for, at sagen blev optaget, var  

 den samme som i sag 57. Ankestyrelsen tiltrådte, at der blev udbetalt hjælp.
Der er i praksis ikke tvivl om,  

 at der i henhold til § 48 i bistandsloven kan ydes hjælp til udskiftning af  

 møbler  

 og andet inventar for at afhjælpe støvallergi.
Sag 69 drejede sig om,  

 hvorvidt  

 der burde ydes hjælp til en sådan støvsanering til en dreng, der led af  

 støvallergi.
Ankestyrelsen fandt "det ikke tilstrækkeligt godtgjort, at  

 en  

 egentlig støvsanering var påkrævet af hensyn til barnets  

 husstøvmideallergi". Den videre begrundelse begrænsede sig på samme måde  

 til oplysningerne i den konkrete sag og giver ingen synderlig vejledning for  

 afgørelsen af andre sager om hjælp til allergikere.
I sag 79 forelå spørgsmålet, om  

 forældremyndighedens indehaver stadig havde "barnet hos sig",  

 hvilket  

 er betingelsen for at få børnetilskud, jf. § 3 i børnetilskudsloven.
I den  

 konkrete sag boede sønnen på grund af pladsmangel i et værelse i nærheden af  

 moderens bopæl.
Moderen holdt ham med kost og betalte for værelset.  

 Amtsankenævnet havde afgjort, at betingelsen for at få børnetilskud ikke var  

 opfyldt.
Denne afgørelse fandt ankestyrelsen - med rette - var urigtig.
Sagen  

 ses ikke at rumme principielle aspekter, hvorved bemærkes, at det forhold, at  

 afgørelsen betragtedes som urigtig, ikke i sig selv gør sagen principiel.
Af  

 referatarket ses, at den vejledende SM-afgørelse på området var fra 1977, og  

 at  

 en ny afgørelse var tiltrængt.
Betragtningen er for så vidt holdbar -  

 forudsat  

 at sagen var egnet til at belyse den generelle fortolkning af § 3 i  

 børnetilskudsloven.  

 Sagen var som anført oplagt og derfor ikke egnet til at afklare det relevante  

 udtryk "har barnet hos sig".
 3) Sammenfatning.
 Som det ses, kan der i langt hovedparten af de undersøgte sager ikke rettes  

 indvending imod ankestyrelsens vurdering af sagen som værende principiel.
I 9 sager foreligger der tvivl om, hvorvidt denne grundbetingelse for at  

 behandle sagen var opfyldt.
Som anført under 1) må det ved bedømmelsen af  

 ankestyrelsens beslutninger om at realitetsbehandle sagerne tages i  

 betragtning,  

  

 at  

  

 udtrykket "principiel betydning" ikke er entydigt,  

  

 at  

  

 beslutningen skal træffes inden for en meget kort behandlingsfrist, samt  

  

 at  

  

 afgørelsen bl.a. som følge af denne frist må afgøres på det foreliggende  

 grundlag.
Det tilføjes, at de undersøgte sager formentlig giver et noget ufuldstændigt  

 billede af ankestyrelsens  

 anvendelse af begrebet "principiel betydning", idet undersøgelsen  

 kun  

 har omfattet sager, der har været optaget til behandling.
Et mere dækkende  

 indtryk af praksis forudsætter tillige en gennemgang af afviste sager.
Med  

 henblik herpå har jeg besluttet at indlede en særskilt undersøgelse af  

 ankestyrelsens anvendelse af klagebegrænsningsreglerne og har til brug herfor  

 udbedt mig 150 fortløbende sager, der har været afvist som værende uden  

 principiel betydning.
Denne nye undersøgelse vil således omfatte såvel de i  

 denne rapport behandlede sager som de nye 150 afviste sager.
III.
Sammenfatning og konklusion.
 A) Forvaltningsprocessuelle  

 spørgsmål.
 Undersøgelsen har omfattet en række forvaltningsprocessuelle spørgsmål.  

 Hovedresultatet af denne del af undersøgelsen er følgende:
 1) Repræsentation.
Det har vist sig, at i de sager, hvor parten var  

  

 repræsenteret  

  

 af en anden person havde ankestyrelsen ikke indrettet sig fuldt ud på, at  

 partsbeføjelserne i sagen var blevet overladt til en repræsentant.
Den  

 Sociale Ankestyrelse har oplyst, at den hidtidige praksis vil blive ændret,  

 dog således at den afsluttende skrivelse fortsat vil blive stilet til parten  

 selv og ikke til dennes repræsentant.
Jeg har taget til efterretning, at ankestyrelsen har ændret sin  

 fremgangsmåde.
Samtidig har jeg peget på, at ankestyrelsen ikke i alle  

 tilfælde vil være berettiget til at stile den endelige afgørelse til parten  

 selv.
 2) Partshøring.
 Gennemgangen af sagerne viser endvidere, at Den Sociale Ankestyrelse ikke  

 havde tilrettelagt sagsbehandlingen på en måde, der skabte sikkerhed for en  

 overholdelse af partshøringsforpligtelserne i forvaltningslovens § 19. Den  

 manglende indretning herpå viste sig både ved, at klagen ikke altid blev  

 sendt til høring hos modparten samt ved, at det ikke i et eneste tilfælde var  

 konstateret, at nye faktiske oplysninger eller udefra kommende retlige  

 vurderinger af den konkrete sag var blevet forelagt den part, som disse  

 oplysninger var til ugunst for.
 Denne manglende tilrettelæggelse af en procedure, der sikrer en nøje  

 overholdelse af § 19, stk.  

 1, m.v., har jeg fundet beklagelig.
Da ankestyrelsen har oplyst, at den allerede har ændret sine  

 sagsbehandlingsrutiner således, at det sikres, at der foretages partshøring i  

 overensstemmelse med de nævnte regler, finder jeg ikke grundlag for at  

 foretage videre.
Jeg har udbedt mig underretning om de skridt til yderligere  

 ændring af ankestyrelsens sagsbehandling, ankestyrelsen har oplyst, vil blive  

 foretaget.
 3) Begrundelsespligt.
 De fleste af de undersøgte afgørelser indeholdt en begrundelse som  

 foreskrevet i ankestyrelseslovens § 10 samt forvaltningslovens §§ 22 og 24.
 I en enkelt sag fik klienten ikke besked om den trufne afgørelse og dermed  

 heller ikke en forklaring på, at amtsankenævnets afgørelse var blevet ændret  

 til skade for klienten.
 I 26 af sagerne var begrundelsen ufyldestgørende, enten fordi retsgrundlaget  

 var angivet upræcist, sagsfremstillingen ufuldstændig, henvisning til  

 hovedhensyn eller bemærkninger om relevante partsanbringender udeladt, eller  

 fordi der ikke blev henvist til relevant administrativ praksis.
De påpegede begrundelsesfejl giver ikke anledning til generelle  

 betænkeligheder, idet hovedparten af fejlene har drejet sig om enkelte  

 elementer i begrundelsen.
Fejlene og deres antal må dog ses i sammenhæng med,  

 at der er tale om principielle afgørelser, dvs. afgørelser, der forudsættes  

 at være praksisdannende.
Afgørelserne skal ikke alene kunne læses og forstås  

 af sagens parter, men bliver også i et vist omfang offentliggjort som  

 SM-udtalelser.
Det er derfor særligt vigtigt, at begrundelsen for afgørelsen  

 formuleres med omhu, og navnlig, at alle relevante synspunkter for afgørelsen  

 kommer frem i den afsluttende skrivelse.
 Den Sociale Ankestyrelse har meddelt mig, at på alle de punkter, hvor der er  

 peget på afvigelser af generel karakter fra begrundelsespligten, har  

 ankestyrelsen enten ændret eller er i færd med at forberede ændringer i  

 praksis.
 Herefter har jeg ikke fundet det påkrævet at foretage videre vedrørende dette  

 spørgsmål.
 4) Tavshedspligt.
 Af de undersøgte 100 sager forelå uberettiget videregivelse fra Den Sociale  

 Ankestyrelse i to sager og indhentelse af rent private oplysninger uden  

 ansøgerens samtykke i 8 sager.
 Efter min mening giver undersøgelsens resultater ikke anledning til, at der  

 foretages yderligere vedrørende ankestyrelsens praksis med hensyn til  

 videregivelse af oplysninger.
 Derimod anser jeg det for bedst stemmende med folketingets forudsætninger i  

 forbindelse med vedtagelsen af §§ 28 og 29 i forvaltningsloven, at  

 ankestyrelsens praksis med hensyn til indhentelse af rent private oplysninger  

 om klienters forhold ændres, jf. ovenfor s. 389.
 5) Behandlingstid.
Ca. 1/3 af de undersøgte sager blev afsluttet i løbet af 6 måneder.
Alle  

 sager på nær 11 blev færdigekspederet inden et år.
Af de 11 sager, som var  

 under ekspedition i mere end 1 år, skyldtes den lange behandlingstid i de 5  

 af sagerne forhold, som Den Sociale Ankestyrelse ikke var ansvarlig for.
I de  

 6 resterende sager ses der ikke at foreligge forhold i sagen, der kunne  

 begrunde en så lang behandlingstid.
 Den Sociale Ankestyrelse har oplyst, at der er iværksat en procedure med  

 henblik på, at reducere sagsbehandlingen fra gennemsnitlig 6 måneder i 1993  

 til 3 måneder samt på at sikre, at parten får meddelelse om, at  

 behandlingstiden trækker længere ud end forventelig samt om årsagen hertil.
 Jeg har taget det meddelte til efterretning og foretager ikke videre  

 vedrørende dette spørgsmål.
 6) Konklusion.
Som det ses, har der vist sig at være generelle afvigelser fra  

 sagsbehandlingskravene på en række punkter.
Alle de påviste afvigelser er  

 enten blevet ændret eller er i færd med at blive ændret, og der har derfor  

 ikke været behov for, at jeg på baggrund af undersøgelsen har afgivet  

 henstilling om omlægning i sagsbehandlingsrutinerne.
 På et enkelt punkt - vedrørende Den Sociale Ankestyrelses indhentelse af rent  

 private oplysninger om enkeltpersoners forhold - har det dog været påkrævet  

 at henstille en praksisændring.
De påviste tilsidesættelser af de generelle sagsbehandlingsregler har i alle  

 tilfælde drejet sig om enkelte led i processen.
Der har således ikke været  

 tale om mere generelle undladelser af at efterleve sagsbehandlingsreglerne.  

 Dertil kommer, at nogle af afvigelserne har beroet på usikkerhed med hensyn  

 til det retlige indhold af sagsbehandlingskravene.
 Den Sociale Ankestyrelses efterlevelse af sagsbehandlingskravene må på denne  

 baggrund betegnes som tilfredsstillende og giver ikke anledning til generelle  

 betænkeligheder med hensyn til ankestyrelsens sagsbehandling som sådan.
 Da stort set alle de påviste generelle fejl nu er blevet eller må forventes  

 at blive rettet, finder jeg ikke grundlag for at foretage mig yderligere  

 vedrørende ankestyrelsens tilrettelæggelse af sagsbehandlingen i sager som de  

 undersøgte.
 B) Ankestyrelsens retsanvendelse.
 Alle sagerne er blevet gennemgået med henblik på at vurdere, om afgørelserne  

 er blevet afgjort rigtigt, samt desuden med henblik på at belyse Den Sociale  

 Ankestyrelses retsanvendelse mere generelt.
 Afgørelserne er med hensyn til rigtighed opdelt i 4 kategorier:
 1  

 °  

  

 ) Afgørelser, der i henseende til såvel præmisser som konklusion utvivlsomt  

 må anses for korrekte, (utvivlsomt korrekte afgørelser).
2  

 °  

  

 ) Afgørelser, hvor resultatet for så vidt kunne have været et andet.
Der er  

 tale  

 om sager, hvor det foreliggende retlige grundlag er vagt, upræcist eller  

 ufuldstændigt, og hvor flere forskellige resultater således er mulige inden  

 for  

 de givne retlige rammer, (retligt tvivlsomme afgørelser).
 3  

 °  

  

 )  

 Afgørelser, hvor ankestyrelsen for så vidt kunne have argumenteret mere  

 overbevisende  

 for det resultat, man er nået frem til, men hvor resultatet dog i sig selv må  

 anses for juridisk holdbart, (begrundelsesmæssigt tvivlsomme afgørelser).
 4  

 °  

  

 )  

 Mangelfulde afgørelser.
 De tre første kategorier af  

 sager må betegnes som ikke-kritisable afgørelser, mens den sidste kategori må  

 henregnes til kritisable afgørelser.
Af de undersøgte 100 afgørelser  

 er 6 afgørelser blevet anset for retligt mangelfulde.
I tre af sagerne har  

 Den  

 Sociale Ankestyrelse trukket den offentliggjorte meddelelse om afgørelsen  

 tilbage.
I to af sagerne har jeg henstillet, at sagen genoptages til fornyet  

 behandling.
I den sidste sag har jeg ikke fundet det påkrævet, udover den  

 fremsatte kritik, at afgive henstilling til Den Sociale Ankestyrelse om en  

 ændring af afgørelsen.
 Der er ikke i forbindelse med  

 undersøgelsen fundet en større andel kritisable afgørelser, end hvad der  

 gælder  

 generelt i forbindelse med ombudsmandens undersøgelser af  

 myndighedsafgørelser.
 Denne del af undersøgelsens  

 resultater giver således ikke holdepunkter for at udtale generel kritik af  

 ankestyrelsens retsanvendelse.
 Antallet af mangelfulde  

 afgørelser skal dog sammenholdes med, at yderligere et antal sager har kunnet  

 betegnes som begrundelsesmæssigt tvivlsomme afgørelser.
Kendetegnende for såvel de  

 kritisable afgørelser som de begrundelsesmæssigt tvivlsomme afgørelser er, at  

 ankestyrelsen har bedømt sagerne på et ganske snævert retligt grundlag.
Denne  

 tendens i ankestyrelsens retsanvendelse er efter min mening uheldig, og jeg  

 har  

 derfor henstillet til ankestyrelsen at drage omsorg for, at alle retligt  

 relevante synspunkter bliver inddraget i forbindelse med afgørelsen af  

 konkrete  

 sager.
 C) Ankestyrelsens kompetence.
 Ankestyrelsens kompetence i langt hovedparten af de undersøgte sager har der  

 ikke kunnet rettes indvending imod, ej heller ankestyrelsens vurdering af  

 sagerne som værende principielle.
I 9 sager foreligger der tvivl om, hvorvidt denne grundbetingelse for at  

 behandle sagen var opfyldt.
Som anført under 1) må det ved bedømmelsen af  

 ankestyrelsens beslutninger om at realitetsbehandle sagerne tages i  

 betragtning,  

  

 at  

  

 udtrykket "principiel betydning" ikke er entydigt,  

  

 at  

  

 beslutningen skal træffes inden for en meget kort behandlingsfrist, samt  

  

 at  

  

 afgørelsen bl.a. som følge af denne frist må afgøres på det foreliggende  

 grundlag.
Det tilføjes, at de undersøgte  

 sager formentlig giver et noget ufuldstændigt billede af ankestyrelsens  

 anvendelse af begrebet "principiel betydning", idet undersøgelsen  

 kun  

 har omfattet sager, der har været optaget til behandling.
Et mere dækkende  

 indtryk af praksis forudsætter tillige en gennemgang af afviste sager.
Med  

 henblik herpå har jeg besluttet at indlede en særskilt undersøgelse af  

 ankestyrelsens anvendelse af klagebegrænsningsreglerne og har til brug herfor  

 udbedt mig 150 fortløbende sager, der har været afvist som værende uden  

 principiel betydning.
Denne nye undersøgelse vil således omfatte såvel de i  

 denne rapport behandlede sager som de nye 150 afviste sager.
 Indtil denne nye undersøgelse er  

 gennemført, finder jeg ikke holdepunkter for at drage almene konklusioner med  

 hensyn til ankestyrelsens anvendelse af udtrykket "sager af principiel  

 betydning".
Bilag 1 Den Sociale Ankestyrelses udtalelse af 19. marts 1993 til Folketingets  

 Ombudsmands foreløbige rapport om egen drift-undersøgelsen af 100  

 principielle  

 sager.
 "Folketingets Ombudsmand har den 17. december 1992 sendt  

 Ankestyrelsen et udkast til rapporten om undersøgelsen af 100 principielle  

 sager fra Den Sociale Ankestyrelse og anmodet om Ankestyrelsens bemærkninger  

 hertil.
 Ankestyrelsen skal  

 indledningsvis fremhæve, at de undersøgte 100 sager er afgjort imellem 1.  

 juni  

 1990 og 1. oktober 1991.
 Ombudsmanden har i en del af  

 sagerne fundet mangler først og fremmest med hensyn til procedurerne, når der  

 optræder en partsrepræsentant og med hensyn til partshøring, idet manglerne  

 dog  

 ikke findes at have haft indflydelse på udfaldet af afgørelserne.
Ankestyrelsen er i alt  

 væsentligt enig i, at der har været de ovennævnte mangler behandlet i  

 afsnittene  

 A og C og også i nogle af de øvrige punkter, som Ombudsmanden kritiserer, fx.  

 tilfælde, hvor lovgrundlaget ikke er tilstrækkelig klart gengivet i  

 afgørelsen  

 - afsnit D.
Tiden har imidlertid ikke stået stille i Ankestyrelsen efter den  

 undersøgte periode - Den igangværende proces med forbedring af kvaliteten i  

 afgørelserne og hele sagsbehandlingsproceduren er der blevet arbejdet med i  

 nogen tid.
Disse bestræbelser er blevet forstærket ved iværksættelsen af et  

 organisationsudviklingsprojekt i eftersommeren 1991, som mundede ud i en  

 handlingsplan og ændret struktur fra 1. juli 1992.
 Hovedpunkterne i handlingsplanen  

 er:
1. Øget kvalitet.
Der ligger i  

 dette nærmere, udover at afgørelserne skal være rigtige, hvilket  

 Ankestyrelsen  

 altid har haft som et selvfølgeligt mål for sin virksomhed, at afgørelserne  

 skal være velbegrundede, og at sagsbehandlingsprocedurerne tilrettelægges,  

 således at forvaltningslovens regler om partshøring, aktindsigt m.v.  

 overholdes.
 2. Sideløbende hermed skal ved  

 bedst mulig udnyttelse af edb og specialisering ske en nedsættelse af  

 sagsbehandlingstiden fra gennemsnitlig ca. 6 måneder i 1992 til gennemsnitlig  

 3  

 måneder i 1996.
Handlingsplanens  

 kvalitetsforbedringskrav sikres bl.a. gennemført ved etablering af en årlig  

 kvalitetskontrol i forhold til fastlagte målepunkter for gennemførelsen af  

 målsætningen om øget kvalitet.
Kvalitetskontrollen indgår også som et led i  

 den  

 fristyrelseskontrakt, som ankestyrelsen har indgået med Socialministeriet og  

 Finansministeriet, og som trådte i kraft 1. januar 1993.
 I kvalitetskontrollen indgår  

 bl.a. følgende målepunkter:
 - At afgørelsen er klart  

 formuleret og velbegrundet.
 - At væsentlige anbringender fra  

 klagerens side gengives i afgørelsen, og at der også heri tages stilling til  

 anbringender, der er relevante for afgørelsen.
 - At lovgrundlaget for en  

 afgørelse er citeret/vedlagt (I modsætning til lov- og paragrafhenvisning,  

 som  

 ofte vil betyde, at modtageren ikke umiddelbart kan forholde sig til  

 afgørelsen, men forudsætter henvendelse på bibliotek eller til rådgivere).
 - At sagsbehandlingstiden er  

 kortest mulig - og ikke uden fyldestgørende grund overstiger den udmeldte  

 sagsbehandlingstid, som er fastsat som mål på det givne tidspunkt.
 - At klageren underrettes, hvis  

 sagsbehandlingstiden overstiger den i bekræftelsesskrivelsen angivne  

 forventede  

 behandlingstid med oplysning om årsag hertil, og om hvornår sagen kan  

 forventes  

 afgjort.
 Der vil sideløbende blive  

 foretaget stikprøveundersøgelser af praksis og af afgørelsens udformning,  

 herunder lixtalsmåling.
 Gennem synliggørelse af  

 målepunkter for kvaliteten har de enkelte sagsbehandlere desuden fået et  

 redskab til selv at kontrollere, at kvalitetsmålene bliver holdt.
 Udover disse generelle  

 bemærkninger kommenteres de enkelte afsnit i den foreløbige rapport nedenfor.
Ad pkt.
A.
Partsrepræsentation.
 Ombudsmandens bemærkninger:
 I rapporten undersøges dels, om  

 der er problemer for så vidt angår repræsentationsforholdets retsvirkning,  

 dels  

 om Ankestyrelsen i tilstrækkelig grad sikrer sig dokumentation for forholdets  

 etablering.
Spørgsmålet om  

 repræsentationsforholdets retsvirkning giver anledning til generel kritik af  

 Ankestyrelsens praksis.
Efter Ombudsmandens opfattelse har Ankestyrelsen i  

 ingen af de undersøgte sager fuldt ud anerkendt repræsentationsforholdet,  

 idet  

 Ankestyrelsen på trods af repræsentationsforholdet i en række sager har  

 stilet  

 korrespondance til parten (sagerne 6, 15, 18, 44), og i andre sager har sendt  

 brevene til parten med kopi til repræsentanten.
Ombudsmanden finder dette  

 uheldigt,  

 da det kan give anledning til usikkerhed imellem part og repræsentant om,  

 hvem  

 der skal gøre eventuelle partsbeføjelser gældende, herunder f.eks. afgive  

 partsindlæg.
Vedrørende spørgsmålet om  

 dokumentation har Ombudsmanden ved gennemgangen fundet en enkelt sag, hvor  

 der  

 burde være krævet dokumentation og en, hvor der kunne være krævet det.
Dette  

 giver ikke anledning til generelle bemærkninger, men opmærksomheden henledes  

 på  

 betydningen af, at fuldmagtsforholdet kontrolleres, hvis der er konkrete  

 omstændigheder,  

 der skaber tvivl om forholdet.
 Ankestyrelsens bemærkninger:
Indledningsvis skal det  

 præciseres, at Ankestyrelsen hidtil har fulgt den praksis, at sagens  

 korrespondance stiles til parten med kopi til repræsentanten.
Dette ses også  

 at  

 være sket i samtlige de af Ombudsmanden under pkt.
II A) 2) nævnte sager, dog  

 undtagen sag 6, hvor hverken part eller repræsentant fik meddelelse.
Her  

 skete  

 en ekspeditionsfejl, se nedenfor ad pkt.
D (Begrundelse).
 Baggrunden for Ankestyrelsens  

 hidtidige praksis er, at man har fundet det væsentligt at sikre, at borgeren,  

 (som i det helt overvejende antal sager er den, som har klaget til  

 Ankestyrelsen) til enhver tid kan følge med i sagens udvikling.
Ankestyrelsen er dog enig i, at  

 den anvendte fremgangsmåde formelt set er ukorrekt, og at den i enkelte  

 situationer vil kunne skabe tvivl om udøvelsen af partsbeføjelserne.
Dette  

 har  

 dog, som det også bemærkes i rapporten, ikke været tilfældet i nogen af de  

 undersøgte sager.
 Ankestyrelsen vil udarbejde  

 retningslinier, der sikrer, at al korrespondance under sagens behandling  

 fremover stiles til repræsentanten med kopi til parten, med mindre der er  

 omstændigheder, der tyder på, at der er begrænsninger i  

 repræsentationsforholdet.
For så vidt angår selve  

 afgørelsen, finder Ankestyrelsen det fortsat mest naturligt, at denne  

 formuleres som en skrivelse til parten og stiles direkte til denne med kopi  

 til  

 repræsentanten.
Der ses heller ikke at være hensyn, der taler imod denne  

 fremgangsmåde.
Ankestyrelsen er desuden enig i,  

 at man bør være opmærksom på, at der i visse situationer skal ske kontrol af,  

 om grundlaget for fuldmagtsforholdet er i orden.
Dette fremgår allerede af  

 Ankestyrelsens kontormeddelelse nr. 3/87 (vedlagt), der vil blive yderligere  

 præciseret.
Ad pkt.
B.
Aktindsigt.
 Ombudsmandens bemærkninger:
 Kun i 2 af de undersøgte sager  

 er der begæret aktindsigt, hvorfor der efter Ombudsmanden opfattelse ikke er  

 grundlag for generelle bemærkninger.
 Den ene af de 2 sager (sag 57)  

 er efter Ombudsmandens opfattelse behandlet i strid med forvaltningslovens §  

 7,  

 idet Ankestyrelsen behandlede en kommunes anmodning om aktindsigt i sagen som  

 en begæring om partsaktindsigt.
 Ankestyrelsen orienterede  

 kommunen om, at akterne var sendt retur til amtsankenævnet og henviste  

 kommunen  

 til at rette henvendelse dertil.
 Ombudsmanden finder, at  

 anmodningen burde have været behandlet efter forvaltningslovens § 31 om  

 myndigheders indbyrdes krav på at få udleveret oplysninger.
 Ankestyrelsens bemærkninger:
Ankestyrelsen finder, jf.  

 nedenfor ad pkt.
C (Partshøring), at det må være korrekt at betragte  

 henvendelsen som en anmodning om partsaktindsigt, da det var kommunen, der  

 havde klaget til ankestyrelsen i den pågældende sag, men erkender, at det  

 ikke  

 i så henseende er nok at henvise til den myndighed, der har akterne.  

 Ankestyrelsen vil udarbejde interne retningslinier, der sikrer opmærksomhed  

 på  

 den korrekte fremgangsmåde ved henvendelser om aktindsigt.
Ad pkt.
C.
Partshøring.
 Ombudsmandens bemærkninger:
 I rapporten gøres der først rede  

 for Ombudsmandens opfattelse af partshøringsreglernes indhold i forhold til  

 Ankestyrelsen, herunder officialprincippets betydning for pligten til at høre  

 modparten i anledning af klagen.
Ombudsmanden nævner endvidere  

 den tradition indenfor socialretten, hvorefter amtsankenævnenes (nu de  

 sociale  

 ankenævns) afgørelser kan påklages ikke alene af den borger, sagen vedrører,  

 men også af den kommune, der har truffet afgørelsen i 1. instans.  

 Ombudsmanden  

 finder herefter, at det må antages, at pligten til at forelægge sagens  

 oplysninger til udtalelse ikke alene gælder i forhold til den private part,  

 men  

 at kommunen i denne relation må betragtes som part i sagen, og at dette  

 formentlig gælder hvad enten kommunen rent faktisk har udnyttet sin  

 klageadgang  

 eller ej.
Det tilføjes dog, at spørgsmålet må betragtes som retligt  

 uafklaret,  

 hvorfor Ombudsmanden ved sin bedømmelse af de undersøgte sager har lagt til  

 grund, at kommunerne ikke er direkte omfattet af forvaltningslovens § 19,  

 stk.  

 1.
 På grundlag af de anførte synspunkter  

 tager Ombudsmanden stilling til, om der i Ankestyrelsen høres i  

 overensstemmelse hermed.
Det sammenfattes i rapporten, at  

 Ankestyrelsens sagsbehandling næppe overholder partshøringsforpligtelserne,  

 idet det anføres, at klagen i de fleste tilfælde ikke sendes til høring hos  

 modparten, og at Ankestyrelsen ikke forelægger nye faktiske oplysninger eller  

 ude fra kommende retlige vurderinger af den konkrete sag.
Det henstilles, at  

 Ankestyrelsen ændrer sagsbehandlingsrutinerne.
 Ombudsmanden tilføjer dog, at  

 der i de fleste af de undersøgte sager rent faktisk ikke har foreligget nye  

 retlige eller faktiske oplysninger og dermed heller ikke pligt til  

 partshøring.
 Ankestyrelsens bemærkninger:
 Indledningsvis skal der henvises  

 til Ankestyrelsens handlingsplan, hvor et af elementerne til en  

 kvalitetsforbedring netop vedrører partshøring.
 Vedlagte kontormeddelelse nr.  

 2/1993 er en udmøntning af den gradvise udvidelse af  

 partshøringsprocedurerne,  

 som er indeholdt i handlingsplanen og indebærer partshøring i videre omfang,  

 end det, der direkte kan udledes af forvaltningslovens § 19.
 Ankestyrelsen har således  

 udvidet partshøringen, idet speciallægeerklæringer, der er indhentet af  

 Ankestyrelsen, altid forelægges for parten, uanset om betingelserne i § 19  

 direkte er opfyldt.
 Herudover skal Ankestyrelsen med  

 hensyn til det rejste spørgsmål om kommunernes partsstatus i klagesager over  

 amtsankenævnenes afgørelser anføre, at Ankestyrelsen ikke finder, at  

 kommunernes klageadgang i sager om borgernes rettigheder og pligter efter  

 sociallovgivningen medfører partsstatus udover de tilfælde, hvor kommunen  

 faktisk benytter klageadgangen, jf. kommenteret forvaltningslov ved John  

 Vogter  

 side 63-64.
 Ankestyrelsen er opmærksom på,  

 at Ombudsmanden samtidig med fremsendelsen af den foreløbige rapport til  

 Ankestyrelsen  

 har underrettet socialministeren om sine bemærkninger vedrørende kommunernes  

 partsstatus i sagerne, og Ankestyrelsen vil tage spørgsmålet op med  

 ministeriet  

 i lyset af ovenstående og Ombudsmandens henstilling til Socialministeriet i  

 skrivelse  

 af 24. januar 1991 om at tage initiativ til, at der tilvejebringes en  

 lovgivningsmæssig stillingtagen til spørgsmålet om kommunernes klageret i  

 sociale sager.
 Vedrørende de af Ombudsmanden  

 gennemgåede enkelte typer af oplysninger bemærkes følgende.
a.
Partsindlæg.
 Ankestyrelsens praksis har  

 varieret efter sagstype, men reglen er nu, at den anden part får meddelelse  

 om,  

 at der er klaget med en opfordring til at udtale sig, samt kopi af anken  

 vedlagt, jf. kontormeddelelse nr. 2/1993.
b.
Nye oplysninger.
 Der henvises til  

 kontormeddelelse nr. 2/1993 for så vidt angår Ankestyrelsens nuværende  

 ordning.
 Derudover bemærkes følgende  

 vedrørende de 3 sager, Ombudsmanden hæfter sig ved.
 Sag 8: Ankestyrelsen har, jf.  

 kontormeddelelse nr. 2/1993, indført en generel regel om, at  

 speciallægeerklæringer, som indhentes af Ankestyrelsen, altid sendes til  

 partshøring. (Uanset om de konkret ville være omfattet af pligten efter  

 forvaltningslovens  

 § 19, eller ej).
 Sag 53: Det er efter  

 Ankestyrelsens opfattelse at strække officialprincippet ganske langt, hvis  

 der  

 heraf skulle kunne udledes en pligt til at forelægge de omhandlede  

 erklæringer  

 for kommunen.
 I forvaltningsret af Carl Aage  

 Nørgaard og Jens Garde, 3. udgave, anføres det om officialprincippets  

 rækkevidde s. 111, at det kun kan kræves, at en sag oplyses og undersøges så  

 langt, som det er nødvendigt for at træffe en forsvarlig afgørelse.
I sag 53 havde Ankestyrelsens  

 psykiatriske konsulent vurderet den indhentede psykologiske erklæring og  

 udtalelsen  

 fra institutionen på grundlag af den nævnte erklæring og havde på grundlag  

 heraf og de øvrige oplysninger i sagen fundet sagen fuldt forsvarligt belyst  

 i  

 henseende til drengens psykiske handicap.
Ankestyrelsen fandt på grundlag  

 heraf  

 at have det fornødne forsvarligt oplyste grundlag til at træffe afgørelse.
 Ankestyrelsen finder ikke, at en  

 forelæggelse for kommunen af de indhentede oplysninger i det konkrete  

 tilfælde  

 var nødvendig for en forsvarlig oplysning af sagen.
 Det vil naturligvis altid afhænge  

 af en konkret vurdering, om høring af kommunen om indhentede oplysninger -  

 hvor  

 kommunen ikke har partsstatus i kraft af klage - er nødvendig af hensyn til  

 sagens oplysning, og Ankestyrelsen vil også i fremtiden foretage en sådan  

 konkret vurdering.
 Sag 65: Der var efter  

 Ankestyrelsens opfattelse næppe tale om en lovbestemt pligt til at forelægge  

 disse oplysninger, idet der var tale om "autentiske" oplysninger  

 som  

 beskrevet i Justitsministeriets vejledning om forvaltningslovens pkt. 112 og  

 forvaltningsloven  

 med kommentarer 1. udgave, s. 194. Ankestyrelsen har forstået denne  

 fortolkning  

 af forvaltningslovens § 19, stk. 2, nr. 1, således, at det i disse  

 situationer  

 er ubetænkeligt at undlade at partshøre, idet oplysningerne ikke kan bringes  

 i  

 tvivl.
c.
Udtalelser om retlige spørgsmål.
 Ankestyrelsen er enig i, at  

 disse udtalelser skal forelægges, når de udtaler sig om den konkrete sag, og  

 der sker nu partshøring efter retningslinierne i kontormeddelelse nr. 2/1993.
Ad pkt.
D.
Begrundelse (side 378).
 Ombudsmandens bemærkninger:
Ankestyrelsen har, som anført af  

 Ombudsmanden, begrundet hovedparten af de undersøgte sager i overensstemmelse  

 med begrundelseskravet i ankestyrelseslovens § 10 og forvaltningslovens §§ 22  

 og 24. I 26 sager fandt Ombudsmanden imidlertid, at begrundelserne var  

 mangelfulde.
Dette giver dog ikke Ombudsmanden anledning til generelle  

 betænkeligheder, da det i de fleste tilfælde var tale om, at manglerne  

 begrænsede sig til enkelte elementer i begrundelserne.
Men Ombudsmanden gør  

 opmærksom på, at der i de undersøgte sager er tale om principielle  

 afgørelser,  

 hvor det er særligt vigtigt, at begrundelserne er formulerede med omhu og, at  

 alle relevante synspunkter for afgørelsen kommer frem i den afsluttende  

 skrivelse.
 Ankestyrelsens bemærkninger:
Ankestyrelsen er enig i, at det  

 ikke mindst i de principielle afgørelser er vigtigt, at der findes en  

 fyldestgørende begrundelse af hensyn til den vejledende funktion disse  

 afgørelser har.
Dette skal også ses på baggrund af, at Ankestyrelsen fra 1.  

 januar  

 1992 har fået tillagt en helt central rolle som praksiskoordinerende  

 myndighed.  

 Ankestyrelsen har desuden været meget opmærksom på dette i forbindelse med  

 iværksættelsen af organisationsudviklingsprojektet.
Den udarbejdede handlingsplan  

 indebærer f.eks., at der er sket en styrkelse af det faglige niveau gennem en  

 specialisering af de enkelte enheder.
Det betyder bl.a., at de principielle  

 sager altid behandles af en enhed, som er specialist på netop det lovområde,  

 sagen drejer sig om.
Som tidligere nævnt har  

 Ankestyrelsen allerede i nogen tid arbejdet på at forbedre begrundelserne,  

 hvilket gælder for alle sagskategorier, som styrelsen behandler, og såvel for  

 principielle som for ikke-principielle.
For nogle af de forhold, der af  

 ombudsmanden er påpeget som mangelfulde, gælder det således, at der allerede  

 er  

 indført ændrede fremgangsmåder, jf. nedenfor.
Dette arbejde fortsættes i  

 organisationsudviklingsprojektet, hvor der er lagt særlig vægt på  

 kvalitetsforbedring.
Heri ligger bl.a., at en afgørelse altid skal være  

 velbegrundet, og at modtageren uden besvær skal kunne forstå, hvorfor  

 afgørelsen har fået det indhold, den har.
 Ombudsmandens kommentarer til  

 Ankestyrelsens begrundelsespraksis giver i øvrigt Ankestyrelsen anledning til  

 følgende bemærkninger:
For så vidt angår kravet om  

  

 henvisning til retsregler  

  

 er arbejdet i  

 Ankestyrelsen, som anført i rapporten, tilrettelagt således, at det gennem  

 brug  

 af standardkoncepter sikres, at der henvises til de relevante paragraffer i  

 loven og bekendtgørelser.
Ombudsmanden har desuden konstateret, at der i  

 afgørelserne hyppigt henvises til cirkulærer og vejledninger.
Ankestyrelsens  

 arbejdsgange synes således i orden, og de understøttes nu af  

 kvalitetsmålingsprojektet, hvori citering eller vedlæggelse af relevant  

 lovgrundlag  

 indgår som et målepunkt.
Herved skærpes opmærksomheden overfor vigtigheden af  

 korrekt og fyldestgørende henvisning til lovgrundlag mv.
For så vidt angår mangelfuld  

 begrundelse som følge af, at  

  

 sagsfremstillingen  

  

 delvis er erstattet af en henvisning til nævnets afgørelse, uden at  

 afgørelsen  

 er vedlagt, kan det oplyses, at denne fremgangsmåde nu er forladt.
Det er nu  

 Ankestyrelsens praksis, at afgørelserne udformes, således at de kan stå  

 alene.
 Ombudsmanden har fundet et stort  

 antal sager mangelfuldt begrundede, fordi der manglede  

  

 henvisning til/gengivelse af praksis eller henvisning til cirkulærer og  

 vejledninger.
Ankestyrelsen er enig i, at  

 afgørelserne i mange af de nævnte tilfælde kunne være forbedrede gennem en  

 henvisning til praksis, vejledende udtalelser og lign.
Ankestyrelsen vil  

 arbejde på forbedringer på dette punkt i forbindelse med de generelle  

 bestræbelser på en højnelse af kvaliteten.
 For så vidt angår henvisning til  

 praksis kan det oplyses, at der i det igangværende arbejde med  

 standardbegrundelser  

 vil blive taget højde for, at der i størst muligt omfang henvises til  

 praksis,  

 således som den bl.a. er kommet til udtryk i Sociale Meddelelser.
 Det anføres endelig, at det i  

 fast ombudsmandspraksis er antaget, at der i begrundelsen skal  

  

 tages stilling til anbringender  

  

 fra  

 parten, hvis parten har tillagt dem væsentlig vægt, og de er relevante.
 Ankestyrelsen kan tilslutte sig  

 dette som målsætning og kan oplyse, at det i kvalitetsmålingsprojektet  

 tillægges endog stor betydning, om der i afgørelsen findes en sådan  

 stillingtagen til partens anbringender.
Ombudsmanden nævner en enkelt  

 sag 6, under overskriften undladt begrundelse.
Ankestyrelsen kan ikke  

 tilslutte  

 sig, at afgørelsen ikke er begrundet.
Afgørelsen var stilet til X Kommune,  

 der  

 havde påklaget Amtsankenævnets afgørelse om kontanthjælp til en ung pige, og  

 Ankestyrelsen finder, at begrundelsen fuldt ud opfylder forvaltningslovens  

 krav.
 Derimod må det naturligvis  

 erkendes at være en fejl, som også nævnt ovenfor under bemærkningerne til  

 pkt.  

 A, at hverken den unge pige eller hendes repræsentant fik tilsendt afgørelsen  

 -  

 også selv om afgørelsen næppe kunne have større praktisk betydning for hende,  

 da den vedrørte en periode, før hun fyldte 18 år, og da der ikke skulle ske  

 tilbagebetaling af modtagne ydelser.
Ad pkt.
E.
Vedr. tavshedspligt (s. 385).
 Ombudsmandens bemærkninger vedrørende videregivelse af oplysninger:
 Ombudsmanden har fundet, at der  

 i 2 tilfælde uberettiget er  

  

 videresendt  

  

 akter til henholdsvis speciallæge og Sundhedsministeriet.
 Ankestyrelsens bemærkninger:
Vedr. videresendelse af akter  

 til speciallæge kan det generelt anføres, at det i mange tilfælde er  

 nødvendigt  

 for speciallægen at have mulighed for at gennemlæse alle oplysninger i sagen  

 såsom tidligere undersøgelser/udskrivningskort, arbejdsforhold mv.
I disse  

 tilfælde finder Ankestyrelsen, at der er tale om nødvendig videregivelse som  

 et  

 led i sagsbehandlingen, jf. forvaltningslovens § 28, stk. 2, nr. 4. Der er  

 imidlertid også undersøgelser hos speciallæge, hvor det ikke er nødvendigt at  

 fremsende alle akter.
Under alle omstændigheder må der altid foretages en  

 afvejning af hvilke akter, der skal medsendes til speciallægen, og  

 Ankestyrelsen har indskærpet over for alle sagsbehandlere, at en sådan  

 selektiv  

 afvejning skal finde sted, jf. vedlagte kontormeddelelse nr. 3/92.
 Ombudsmandens bemærkninger vedrørende indhentelse af oplysninger:
 Ombudsmanden har endvidere  

 fundet, at der i et antal sager burde have været indhentet udtrykkeligt  

 samtykke inden  

  

 indhentelse  

  

 af nye  

 oplysninger.
 Ankestyrelsens bemærkninger:
Ankestyrelsen fremsender ved  

 modtagelsen af en sag en bekræftelse til pågældende klager/partsrepræsentant.  

 Det fremgår bl.a. af blanketten, at Ankestyrelsen vil indhente nye  

 oplysninger,  

 hvis det bliver nødvendigt, medmindre pågældende har noget imod det.
Dette  

 var  

 sket i alle de undersøgte sager.
 Ankestyrelsen finder, at dette  

 stiltiende samtykke er i overensstemmelse med forvaltningslovens § 29 og  

 bemærkningerne hertil sammenholdt med ankestyrelseslovens § 8, der giver  

 Ankestyrelsen ret til at "afkræve andre, der har kendskab til  

 forholdene,  

 oplysninger, der må anses for nødvendige for sagens behandling og  

 afgørelse".
 Ankestyrelsen skal herom nærmere  

 henvise til de drøftelser, vi har haft med Ombudsmanden på møde den 12. marts  

 1991 og til Ombudsmandens bemærkninger s. 124-26 i Rapport om egen  

 drift-projekt angående undersøgelse af 105 erhvervssygdomssager fra  

 Arbejdsskadestyrelsen, hvor det om Arbejdsskadestyrelsens tilsvarende praksis  

 anføres:
"Under hensyn til, at  

 styrelsen har krav på de pågældende oplysninger i henhold til  

 arbejdsskadeforsikringslovens § 20 og derfor kunne indhente dem, uden  

 samtykke  

 fra skadelidte, finder jeg ikke at kunne kritisere denne fremgangsmåde." Ankestyrelsen finder, at de  

 oplysninger, som der var tale om i de sager, som er trukket frem i den  

 foreløbige rapport om 100 principielle sager fra Den Sociale Ankestyrelse,  

 var  

 omfattet af ankestyrelseslovens § 8, og at udtrykkeligt særskilt samtykke til  

 indhentelsen derfor ikke var nødvendigt.
 Ankestyrelsen finder på denne  

 baggrund ikke anledning til at ændre praksis på dette område.
Ad F.
Vedr. behandlingstid (s. 390).
 Ombudsmandens bemærkninger:
Ombudsmanden anfører, at  

 hovedparten (89) af sagerne er ekspederet inden for 1 år.
Det bemærkes, at  

 der  

 i en del sager har været tale om en forlængelse af sagsbehandlingstiden, men  

 at  

 dette har beroet på grunde, som Ankestyrelsen ikke har været ansvarlig for.  

 Desuden er der tale om 6 sager med meget lang sagsbehandlingstid, hvor  

 Ombudsmanden ikke finder der foreligger forhold, der kan begrunde længden af  

 sagsbehandlingstiden.
Ombudsmanden anfører, at klageren bør have en  

 forklaring  

 om grunden når sagsbehandlingstiden trækker ud.
 Ankestyrelsens bemærkninger:
 Som et led i omstruktureringen i  

 Ankestyrelsen sammenholdt med overgangen til fristyrelse har Ankestyrelsen  

 sat  

 sig som mål at nedbringe den gennemsnitlige sagsbehandlingstid fra 6 mdr. i  

 1993 til 3 mdr. i 1996.
 Endvidere har Ankestyrelsen  

 iværksat procedurer, der dels skal sikre, at sagsbehandlingstiden gradvis  

 nedsættes, dels sikre at der i tilfælde, hvor den i bekræftelsen anførte  

 sagsbehandlingstid overskrides, sker meddelelse til parten om overskridelsen  

 og  

 baggrunden for denne.
Ad pkt.
G.
Afgørelsens indhold.
 Ombudsmanden er i sin egen drift  

 undersøgelse af 100 principielle sager, også gået ind i en vurdering af  

 afgørelsernes indhold.
6 afgørelser er indholdsmæssigt  

 fundet mangelfulde.
Disse er i den rækkefølge, hvori de behandles i  

 rapporten.:  

 sag 9 (s. 397), sag 35 (s. 404), sag 60 (s. 406), sag 13 (s. 427), sag 54 (s.  

 428), sag 28 (s. 432).
 Ad sag 9, (s. 397).
 Ombudsmandens bemærkninger:
Ombudsmanden finder, at det er  

 uholdbart, at Ankestyrelsen i afgørelsen har henvist til, at Y Kommune kunne  

 ændre den lagte behandlingsplan.
Ombudsmanden henviser herved bl.a. til, at  

 Ankestyrelsen i en anden sag SM O-65-1986 har antaget, at en kommune bliver  

 refusionspligtig for udgifter til et institutionsophold, som en anden kommune  

 har iværksat, men som den første kommune ud fra sociale og pædagogiske  

 synspunkter burde have afholdt.
 Ankestyrelsens bemærkninger:
 I afgørelsen i sag 9 blev der  

 lagt vægt på, at X Kommune ikke havde medvirket til sønnens flytning og på,  

 at  

 Y Kommune havde haft tilstrækkelig tid til eventuelt at ændre den lagte  

 behandlingsplan.
Det bemærkes, at der i sagen  

 ikke findes nogen oplysning, der taler for, som antaget af Ombudsmanden ved  

 omtale af samme sag under pkt.
H (s. 435), at moderens flytning skyldes  

 forhold  

 i X Kommune.
Flytningen synes først og fremmest at være begrundet i, at  

 moderen  

 havde sit arbejde i Y Kommune.
Ankestyrelsen finder ikke, at  

 sag SM 0-65-86, som der er henvist til i rapporten, er parallel til den nu  

 aktuelle sag.
I SM 0-65-86 var der tale om, at indehaveren af  

 forældremyndigheden var afgået ved døden, hvorfor kommunen burde havde  

 iværksat  

 nogle foranstaltninger for barnet.
 I sag 9 var moderen uden  

 medvirken fra X Kommune selv flyttet til Y Kommune, som så var blevet handle-  

 og betalingskommune for hende og sønnen.
Problemstillingen synes mere at  

 ligne den i SM 0-89-85 omhandlede.
I denne sag fandtes A kommune, der havde  

 iværksat hjælpeforanstaltninger overfor en 16-årig pige, fortsat at være  

 refusionspligtig, efter at pigen på eget initiativ havde taget ophold i B  

 kommune.
Ankestyrelsen lagde vægt på, at A kommune burde have fortsat de  

 iværksatte hjælpeforanstaltninger overfor pigen indtil hendes 18. år.
 Da der set i sammenhæng med  

 afgørelsen i SM 0-89-85 kan rejses tvivl om rigtigheden af sagens udfald, vil  

 SM 0-40-90, hvormed afgørelsen i sag 9 blev offentliggjort, blive kaldt  

 tilbage.
 Ankestyrelsen vil antage en  

 lignende sag, der kan fastslå retstilstanden.
 Ad sag 35, (s. 404).
 Ombudsmandens bemærkninger:
 Ombudsmanden finder, at anden  

 del af afgørelsen - at ægteparrets indrettelse på at kunne opretholde  

 kontanthjælp, selv om de ved deres lange fravær fra landet savnede  

 tilknytning  

 til arbejdsmarkedet, måtte føre til, at kontanthjælpen blev opretholdt -  

 strider imod det almindelige krav om, at tildeling af sociale ydelser  

 forudsætter hjemmel i lov.
 Ankestyrelsens bemærkninger:
Det blev ved afgørelsen lagt til  

 grund, at ansøgeren i efteråret 1989 måtte siges at have været i god tro, da  

 udbetalingen af kontanthjælp ved flere tidligere lejligheder, hvor han havde  

 været på ferie i Tyrkiet, hver gang var blevet genoptaget.
Kommunen havde  

 således ikke tidligere stillet spørgsmålstegn ved, om de lange fravær var  

 forenelige med rådighedsforpligtelsen.
 Ankestyrelsen fandt derfor ikke,  

 at der var grundlag for - uden at have advaret om det på forhånd - at lade  

 familiens forsørgelsesgrundlag bortfalde ved den aktuelle henvendelse.
 Derimod fulgte det af  

 afgørelsens første del, at kommunen ville kunne bringe fremtidige  

 udbetalinger  

 af kontanthjælp til ophør, hvis familien én gang til tog på ferie i Tyrkiet.
 Ankestyrelsen finder derfor, at  

 afgørelsen må fastholdes.
 Ad sag 60, (s. 406).
 Ombudsmandens bemærkninger:
 Ombudsmanden finder, at det er  

 uholdbart, at Ankestyrelsen har anvendt et fiktivt reduktionsbeløb i den  

 foreliggende sag.
 Ankestyrelsens bemærkninger:
 Ankestyrelsen fandt i sin  

 afgørelse, at hjælpen til et ægtepar, hvoraf den ene er studerende, skulle  

 beregnes efter de sædvanlige regler for ægtepar, men således at der ved  

 beregningen skete fradrag for den del af familiens forsørgelsesbehov, som den  

 studerende ægtefælle måtte påtage sig.
 I den konkrete situation fandt  

 Ankestyrelsen, at mandens forsørgelsespligt passende ville kunne fastsættes  

 til  

 3.965 kr. svarende til det af kommunen anvendte vejledende minimumsbeløb, som  

 relaterede sig til den SU-støtte, manden ville have kunnet modtage, såfremt  

 han  

 ikke af formelle grunde havde været afskåret fra at modtage SU-støtte.
 Retligt er situationen den, at  

 det af § 40, stk. 3, fremgår,  

  

 at  

  

 der  

 ikke kan ydes hjælp til personer, der er under uddannelse,  

  

 samtidig med  

  

 ,  

  

 at  

  

 det af §  

 40, stk. 4, fremgår, at reglen i stk. 3 ikke er til hinder for, at der ydes  

 hjælp til en person, hvis ægtefælle er under uddannelse,  

  

 at  

  

 det af § 37, stk. 2, 1. punktum, fremgår, at kontanthjælpens  

 grundydelse for ægtepar udgør det dobbelte af grundydelse for enlige, og  

  

 at  

  

 det af § 6 fremgår, at enhver mand og  

 kvinde overfor det offentlige er forpligtet til at forsørge sig selv, sin  

 ægtefælle og sine børn under 18 år.
 Der er ikke fastsat regler for,  

 hvordan hjælpen til en ægtefælle til en studerende konkret skal beregnes, og  

 disse situationer må således siges at ligge i et ulovbestemt område.
 Ankestyrelsen har i en tidligere  

 afgørelse, offentliggjort i SM 0-9-90, som Ombudsmanden også henviser til,  

 fundet, at udmålingen skal foretages som et ægtepar, det vil sige med dobbelt  

 grundbeløb, men at der kan foretages fradrag svarende til det, som den  

 studerende ægtefælle burde bidrage til forsørgelsen med - i den konkrete sag  

 et  

 beløb svarende til, hvad han kunne få som statsgaranteret studielån.
 Med hensyn til problemstillingen  

 i sag 60 finder Ankestyrelsen, at der - ligesom i den omtalte sag - ud fra  

 forsørgelsesbetragtningen må ske et fradrag i den hjælp, der er beregnet ud  

 fra  

 en ægtefælletakst, og i denne forbindelse findes et  

  

 niveau  

  

 svarende til SU-støtte at være passende i den konkret sag,  

 uanset at den studerende på grund af ung alder endnu ikke var berettiget til  

 denne støtte.
 Ankestyrelsen finder på denne  

 baggrund, at afgørelsen må fastholdes.
 Ad sag 13, (s. 427).
 Ombudsmandens bemærkninger:
 Ombudsmanden finder  

 Ankestyrelsens afgørelse for korrekt i sit udfald, men baseret på urigtige  

 præmisser.
 Ankestyrelsens bemærkninger:
 Ankestyrelsen må medgive, at  

 præmisserne er mangelfulde og vil udsende en ny SM om sagen.
 Ad sag 54, (s. 428).
 Ombudsmandens bemærkninger:
 Ombudsmanden indleder sine  

 bemærkninger med, at det ikke klart fremgår af afgørelsen, hvorfor ikke alle  

 afdragene, men kun 150 kr. månedlig skulle eftergives med tilbagevirkende  

 kraft  

 fra 1. juli 1987.
 Ombudsmanden finder at  

 Ankestyrelsens afgørelse, hvorefter anmodningen om eftergivelse ikke skulle  

 imødekommes med tilbagevirkende kraft, f.s.v.a. det månedlige beløb på 50  

 kr.,  

 som ansøgeren havde erlagt siden 1985, bygger på en ikke overbevisende  

 antagelse  

 om, at ansøgeren havde betalingsevne for så vidt angår dette beløb.
 Ombudsmanden bemærker i den  

 forbindelse, at Ankestyrelsen ikke ses at have undersøgt om A's økonomiske  

 forhold havde ændret sig siden 1985 eller om ansøgeren havde fået orientering  

 om  

 eftergivelsesmulighederne.
 Ankestyrelsens bemærkninger:
 Til det sidste bemærkes, at det  

 klart fremgår af sagen, at ansøger ikke var blevet orienteret af kommunen om  

 mulighederne for eftergivelse, men at han havde fået dette at vide af en  

 bekendt, hvilket fik ham til at ansøge om eftergivelse.
 Med hensyn til de øvrige  

 spørgsmål bemærkes:
Ved Ankestyrelsens afgørelse  

 forelå oplysninger, journalark for perioden 15. juli 1993 til 24. november  

 1989, ifølge hvilke fastsættelsen af afdraget til 50 kr. pr. måned fra den 1.  

 december 1985, dels skete på grundlag af en økonomisk vurdering og dels efter  

 aftale med ansøgeren.
Ankestyrelsen indhentede herudover i forbindelse med  

 sagens behandling en række oplysninger omkring de nærmere omstændigheder i  

 forbindelse med forhøjelsen af afdragsbeløbet fra 50 til 200 kr., idet dette  

 spørgsmål ikke fandtes tilstrækkeligt oplyst i de foreliggende journalakter.
 Herved blev Ankestyrelsen blandt  

 andet opmærksom på, at forhøjelsen af beløbet fra 50 til 200 kr. var sket  

 uden  

 ansøgerens vidende.
Ankestyrelsen fandt ikke  

 grundlag for at kritisere, at kommunen ikke på et tidligere tidspunkt, d.v.s.  

 pr. 1 juli 1987 overvejede eftergivelse af gælden, eller overvejede at  

 orientere ansøgeren om muligheden herfor.
Ankestyrelsen lagde herved vægt på,  

 at ansøgeren ikke på noget tidspunkt undervejs i tilbagebetalingsforløbet med  

 henvisning til ændrede økonomiske forhold havde anmodet om nedsættelse eller  

 eftergivelse.
 Det fremgik af sagen, at  

 ansøgeren havde haft uændrede økonomiske forhold i hele perioden siden 1985,  

 og  

 der var heller ikke, hverken fra ansøger selv eller advokaten oplysninger om,  

 at ansøger p.g.a. ændrede økonomiske forhold havde haft manglende  

 betalingsevne.
 Derimod fandt Ankestyrelsen, som  

 det fremgår af afgørelsen, at kommunen ikke havde været berettiget til at  

 foretage den ensidige forhøjelse af afdragene fra 50 kr. til 200 kr. om  

 måneden, uden at der har været foretaget en aktuel vurdering af ansøgerens  

 betalingsevne og uden at have drøftet dette med ansøgeren.
 Det  

  

 principielle spørgsmål  

  

 i sagen var, om der altid skal ske  

 eftergivelse med tilbagevirkende kraft i denne type sager, hvor ansøgeren  

 løbende har afdraget på gælden.
 Det vil sige, har kommunerne  

 altid pligt til at gå tilbage i tiden for at vurdere, hvornår en eventuel  

 manglende tilbagebetalingsevne har været til stede.
Bestemmelsen om eftergivelse i  

 lovens § 21 blev indsat i forbindelse med revision af restancebestemmelserne.  

 Bestemmelsen blev indsat med henblik på at lette administrationen i de  

 "udsigtsløse" tilfælde, fordi loven ikke indeholder en særskilt  

 forældelsesbestemmelse.
Kommunen skal derfor fremover i højere grad selv være  

 opmærksom på behovet for eftergivelse, forstået på den måde, at der ikke skal  

 holdes liv i en håbløs restance, hvor der ikke er udsigt til at få en  

 tilbagebetalingsordning i stand.
Hensigten med lovændringen har  

 derimod ikke været, at kommunen skulle tage eftergivelsesspørgsmålet op i  

 sager, hvor der finder løbende indbetaling sted.
Der skal endvidere fortsat  

 finde et skøn sted i forbindelse med vurderingen af, om ansøgeren har  

 betalingsevne.
Og det ses ikke af loven eller forarbejderne at kunne udledes,  

 at kommunen skal foretage dette skøn med tilbagevirkende kraft, hvilket  

 formentlig også ville medføre ganske betydelige administrative problemer for  

 kommunerne.
 På denne baggrund fandt  

 Ankestyrelsen ikke fuldt tilstrækkeligt grundlag for at tilsidesætte det  

 skøn,  

 kommunen havde foretaget over ansøgerens betalingsevne i forbindelse med  

 tilbagebetaling af de 50 kr. pr. måned, og altså herunder heller ikke  

 grundlag  

 for at tilsidesætte kommunens skøn, hvorefter eftergivelse først skulle ske  

 fra  

 ansøgningen herom.
 Dette er i øvrigt i  

 overensstemmelse med de almindelige principper inden for det sociale område,  

 hvorefter en ansøgt ydelse som hovedregel først bevilges fra ansøgningen.
Ankestyrelsen var altså af den  

 opfattelse, at der skulle noget ganske særligt til, fx. at ansøgerens  

 manglende  

 betalingsevne måtte være helt åbenbar for kommunen, hvis en ansøgning om  

 eftergivelse skulle imødekommes med tilbagevirkende kraft.
Dette fandt  

 Ankestyrelsen ikke var tilfældet i den foreliggende sag.
 Ankestyrelsen finder således  

 heller ikke, at kommunen ved ikke at have oplyst ansøgeren om muligheden for  

 eftergivelse, har tilsidesat sin forpligtelse efter bistandsloven til at yde  

 rådgivning og vejledning.
 Til sidst bemærkes, at  

 Ombudsmanden synes at overfortolke Ankestyrelsens afgørelse, når det lægges  

 til  

 grund, at Ankestyrelsen har fundet, at betingelserne for eftergivelse var  

 opfyldt 1. juli 1987.
 Ankestyrelsen fandt, jf. de  

 ovenfor anførte betragtninger, herunder om tilbagevirkende kraft, at  

 betingelsen for tilbagebetaling pr. 1. juli 1987 kun var opfyldt for så vidt  

 angik beløbet på 150 kr.
 Ankestyrelsen fandt således  

 ikke, at der forelå sådanne ganske særlige forhold, at der var grundlag for  

 at  

 ændre kommunens afgørelse om, at der ikke skulle ske tilbagebetaling af en  

 del  

 af de erlagte afdrag, svarende til 50 kr. månedlig.
 Ankestyrelsen må således  

 fastholde den trufne afgørelse.
 Ad sag 28, (s. 432).
 Ombudsmandens bemærkninger:
 Ombudsmanden mener, at  

 afgørelsen er tvivlsom i to henseender:
 1. Der synes ikke at være  

 holdepunkter for at antage, at de beløb den pågældende kommune udbetalte,  

 ikke  

 af kommunen var udbetalt som pension.
 2. Det er ikke holdbart, når  

 Ankestyrelsen bemærker, at spørgsmålet, om modregning evt. kunne ske i  

 henhold  

 til de almindelige ulovbestemte regler om modregning, henhører under  

 domstolene.
 Ankestyrelsens bemærkninger:
 Ad 1.  

  

 Hertil bemærkes, at Ombudsmanden synes at lægge vægt på, hvad kommunen  

 i udbetalingsøjeblikket havde opfattelsen af.
 Dette er efter Ankestyrelsens  

 opfattelse ikke et afgørende kriterium for at anse det udbetalte som pension,  

 når man skal vurdere anvendelsen af pensionslovens § 47. Her må det afgørende  

 være, hvad beløbene "teknisk" er.
De kommunale sagsbehandlere  

 måtte nødvendigvis være af den opfattelse, at det var pension, de udbetalte,  

 ellers havde de jo ikke udbetalt beløbet.
Som også anført af Socialstyrelsen  

 i  

 en vejledende udtalelse af 22. januar 1990 var der tale om en ren  

 bedragerisituation, hvor fejludbetalingen ikke knytter sig til en  

  

 faktisk  

  

 pensionsret.
§ 47 er en beskyttelsesregel  

 over for pensionisten, hvor hovedreglen i stk. 1 er, at pensionen altid skal  

 udbetales til denne.
Modregningsadgangen i stk. 2 er en undtagelse, idet den  

 er  

 begrænset til pension og boligstøtte.
Der er netop hermed tilkendegivet, at  

 der  

 ikke er modregningsadgang for andre ydelser, det offentlige måtte have  

 udbetalt  

 med urette.
 Ankestyrelsen må derfor  

 fastholde, at der ikke var tale om udbetaling af pension, og at det derfor  

 var  

 korrekt at stadfæste nævnets afgørelse.
 Ad 2.  

  

 For så vidt angår udsagnet om, at spørgsmålet om, hvorvidt modregning  

 evt. kunne ske i henhold til de almindelige ulovbestemte regler om  

 modregning,  

 henhører under domstolene, er Ankestyrelsen enig i, at der er tale om en  

 uheldig formulering.
 Udsagnet burde have været  

 formuleret anderledes, f. eks. således: Der kan ikke foretages modregning i  

 den  

 pågældendes ret til pension, og Ankestyrelsen kan ikke tage stilling til  

 spørgsmålet om inddrivelse af kommunens krav på anden måde.
 Da den kritiserede vending også  

 findes i SM P-1-91, hvori afgørelsen er offentliggjort, og da sagen ikke har  

 væsentlig generel vejledningsværdi, vil SM'en blive trukket tilbage.
Ad H.
Vedr. vurderingsgrundlag (s. 434).
 Ombudsmandens bemærkninger:
Ombudsmanden bemærker, at  

 Ankestyrelsens måde, at præsentere sagens grundlag til ankemøderne er  

 fortræffelig, og at det for de fleste af de undersøgte sager gælder, at  

 oplysningerne i mødeoplægget har været både dækkende og tilstrækkelige til,  

 at  

 der kunne træffes en forsvarlig afgørelse.
Ombudsmanden anfører dog, at der  

 er  

 en tendens til indsnævring af vurderingsgrundlaget.
Således er oplysninger om  

 retskildefaktorer beskrevet andre steder end i den sociale lovgivning  

 udeladt.  

 Ombudsmanden finder endvidere, at Ankestyrelsen i en del sager burde have  

 tilvejebragt yderligere oplysninger om den sociale lovgivning.
 Ankestyrelsens bemærkninger:
Ankestyrelsen er klageinstans  

 for administrative afgørelser i det omfang det fastsættes i lovgivningen, jf.  

 §  

 1 i lov om Den Sociale Ankestyrelse.
Ankestyrelsen er sidste klageinstans i  

 sager efter den sociale lovgivning, og Ankestyrelsens kompetence er fastlagt  

 i  

 de enkelte sociale love og love på andre ministerområder, der benytter  

 Ankestyrelsen som klageinstans.
Ankestyrelsens hovedområde er således det  

 sociale område.
Ankestyrelsen er enig med  

 Ombudsmanden i, at det i visse sager kan være nødvendigt at afklare  

 problemstillinger med hensyn til regler uden for Ankestyrelsens område, inden  

 der kan tages stilling til det eller de socialretlige spørgsmål.
I sådanne  

 tilfælde må Ankestyrelsen afklare de præjudicielle spørgsmål, evt. ved høring  

 af de relevante myndigheder, og derefter tage stilling til de socialretlige  

 spørgsmål.
 Hvis der i grundlaget for en sag  

 indgår afgørelser om forhold udenfor det sociale område truffet af  

 vedkommende  

 kompetente myndighed eller af domstolene, finder Ankestyrelsen som  

 udgangspunkt, at Ankestyrelsen må kunne lægge en sådan afgørelse til grund.
 Dette gælder efter  

 Ankestyrelsens opfattelse fx. statsamtets beskikkelse af en ad hoc værge i  

 sag  

 91. Ankestyrelsen fandt ikke - og finder fortsat ikke - at Ankestyrelsen i  

 sådanne tilfælde bør gå ind i en efterprøvelse af en anden myndigheds  

 afgørelse  

 indenfor dens kompetenceområde udenfor det sociale område, medmindre der i  

 den  

 konkrete sag er forhold, der tyder på, at afgørelsen er urigtig.
 I andre typer af sager kan der  

 tages stilling til de socialretlige spørgsmål uafhængigt af eventuelle  

 problemstillinger inden for andre retlige områder.
 Ankestyrelsen finder i disse  

 tilfælde, at det normalt må være rigtigst og bedst stemmende med de  

 forudsætninger, der ligger bag afgrænsningen af Ankestyrelsens virksomhed i  

 lovgivningen, at begrænse afgørelsen til de socialretlige spørgsmål og  

 henvise  

 andre spørgsmål til den relevante anden myndighed eller til domstolene.
 Dette gælder efter  

 Ankestyrelsens opfattelse som udgangspunkt fx. spørgsmålet om, hvorvidt en  

 refusionspligt  

 for en kommune overfor en anden kommune består efter andre regler end  

 bistandslovens § 11 i "opholdskommunesager".
Ad I.
Den Sociale Ankestyrelses kompetence.
 Ombudsmandens bemærkninger:
 Ombudsmanden har vurderet,  

 hvorvidt Ankestyrelsen med rette har optaget de 100 sager til behandling,  

 d.v.s. om de  

  

 var  

  

 principielle, og  

 finder at dette er tilfældet i langt hovedparten af sagerne.
 For enkelte sagers vedkommende  

 finder Ombudsmanden, at der overvejende var tale om konkrete afgørelser og  

 med  

 hensyn til én sag - sag 57 - anføres det, at der var tale om, at  

 Ankestyrelsen  

 optog sagen til behandling, fordi en organisation udtrykte ønske om det.
Som grundlag for vurderingen  

 behandler Ombudsmanden spørgsmålet om afgrænsning af begrebet  

 "principiel  

 betydning" og anfører herom bl.a., at en sag for at kunne anses for  

 principiel må indeholde et aspekt, hvis afgørelse har betydning ikke alene  

 for  

 den konkrete sag, men også for andre sager.
Ombudsmanden anfører herefter, at  

 det ved gennemgangen af sagerne er lagt til grund, at udtrykket  

 "principiel betydning" skal forstås bredt og har samtidig lagt til  

 grund, at ankebestemmelsen ikke udgør en begrænsning for Ankestyrelsens  

 prøvelse af de sager, der bliver optaget til realitetsbehandling.  

 Ankestyrelsen  

 kan således foretage en fuldstændig efterprøvelse af de optagne sager.
Den  

 afsluttende afgørelse kan således træffes på et andet grundlag end det, der  

 gav  

 anledning til sagens optagelse.
Den omstændighed, at sagen ændrer karakter,  

 er  

 således ikke ensbetydende med, at sagen ikke ved sagens start havde  

 principiel  

 betydning.
 Ankestyrelsens bemærkninger:
 Ankestyrelsens fortolkning af  

 udtrykket "principiel" har udviklet sig fra begyndelsen, det vil  

 sige  

 fra ankebegrænsningens indførelse i 1983, fra en ret snæver fortolkning i en  

 stadig videre retning, hvilket betyder at Ankestyrelsen nu helt kan tilslutte  

 sig Ombudsmandens brede forståelse af begrebet "principiel  

 betydning". Ankestyrelsen skal yderligere pege på, at det med den øgede  

 udlægning af afgørelseskompetence til kommunerne, bliver tilsvarende vigtigt,  

 at Ankestyrelsen kan koordinere praksis på landsplan gennem optagelse af  

 sager  

 til principiel behandling med en "rummelig" forståelse af begrebet  

 "principiel".
 Særligt med hensyn til  

 Ombudsmandens bemærkninger om sag 57 skal Ankestyrelsen bemærke, at der ikke  

 -  

 som man kunne få indtryk af ud fra Ombudsmandens omtale af sagen side 441 -  

 er  

 tale om, at en organisation (Kommunernes Landsforening) henvendte sig til  

 Ankestyrelsen om den konkrete sag, men om, at den kommune, som havde anmodet  

 om  

 principiel behandling vedlagde en udtalelse fra Kommunernes Landsforening om  

 foreningens bidrag ved forarbejdet til en ny bekendtgørelse om hjælpemidler  

 efter bistandslovens § 58.
Ankestyrelsen besluttede på  

 grundlag heraf og efter udtalelsen fra Socialstyrelsen om fortolkningen af  

 den  

 nye bekendtgørelse at optage sagen til principiel behandling, da der  

 skønnedes  

 at være tvivl om anvendelsen af de nye regler.
Der var således ikke tale om,  

 at  

 Ankestyrelsen gav efter for et ønske fra en organisation, men om, at en sag,  

 der ved første forelæggelse ikke syntes at række ud over en helt konkret  

 problemstilling, viste sig at kunne antages til afklaring af  

 fortolkningstvivl  

 med hensyn til nye regler." Den Sociale Ankestyrelse Enhed 2, j.nr.
L4-93 Den 16. februar 1993 Kontormeddelelse nr. 2/1993 OM PARTSHØRING 1.  

 Denne kontormeddelelse er en opfølgning af kontormeddelelse nr. 11/86, som  

 blev  

 udsendt, da forvaltningsloven og lov om offentlighed i forvaltningen trådte i  

 kraft.
Der er heri kort redegjort for, hvilke ændringer de nævnte love  

 medførte  

 i arbejdsgange, blanketter m.v. i Ankestyrelsen.
Nærværende kontormeddelelse  

 erstatter og uddyber den del af den gamle kontormeddelelse, der vedrører  

 forvaltningslovens regler om partshøring.
 2.  

  

 Efter forvaltningslovens § 19, stk. 1, har myndigheden pligt til at gøre en  

 part bekendt med oplysninger vedrørende sagens  

  

 faktiske omstændigheder  

  

 , som parten ikke antages at være bekendt  

 med, samt give parten mulighed for at udtale sig herom, inden der træffes  

 afgørelse i sagen.
 Forpligtelsen gælder efter  

 forvaltningsloven kun for  

  

 nye  

  

 oplysninger, der er til  

  

 ugunst for parten  

  

 og er af  

  

 væsentlig betydning  

  

 for  

 sagens afgørelse.
Alle typer oplysninger kan  

 sendes til partshøring, dog medfører reglerne for partshøring ikke, at de  

 retlige regler for partens adgang til aktindsigt udvides.
Interne  

 arbejdsdokumenter, som fx. mødereferater, der indeholder vurderinger, og  

 lægekonsulentrapporter  

 er således ikke omfattet, jf. forvaltningslovens § 12.
3. Hvilke dokumenter skal sendes til  

 partshøring? Alle oplysninger, som er til  

 ugunst for klager og af væsentlig betydning for sagens udfald, skal altid  

 sendes til partshøring.
Ved tvivl er udgangspunktet, at der hellere skal  

 sendes  

 for meget end for lidt.
Se dog nedenfor under 4. om arbejdsgiverens  

 begrænsede  

 partsbeføjelser.
 Følgende dokumenter skal som  

 udgangspunkt  

  

 altid  

  

 sendes til høring:
- Klagen fra den anden part 1) - Speciallægeerklæringer.
 - Journalmateriale fra  

 Arbejdsmedicinsk Klinik.
 - Udtalelser fra Retslægerådet.
 - Udtalelser fra offentlige  

 myndigheder om den konkrets sag.
 - Alle oplysninger fra  

 arbejdsgiver.
4. Hvem er omfattet af partshøringspligten? - Den sagen vedrører/dennes  

 repræsentant 2) -  

 Forsikringsselskabet/selvforsikret arbejdsgiver - Arbejdsgiveren, kun for så  

 vidt angår en anke om anerkendelsen 3) 5.  

  

 Denne kontormeddelelse suppleres senere af en vejledning om  

 kommunernes partsbeføjelser.
6.  

  

 Der er udarbejdet en standardblanket til partshøringen med en  

 frist for bemærkninger på 14 dage.
Fristen kan ændres individuelt efter  

 behov.
 Noter:
 Kopi af  

 anken sendes altid til den anden part i forbindelse med bekræftelsen, jf  

 vejledningen til ekspedition af ankebekræftelsen.
Partshøring  

 foretages over for partsrepræsentanten, når der foreligger fuldmagt, jf.  

 vejledningen til ekspedition af partshøringsbrevet.
Det overvejes, at lade  

 dette gælde i alle tilfælde, hvor der optræder en partsrepræsentant, jf.  

 forvaltningslovens  

 § 8.
 Optræder der i en sag flere  

 repræsentanter, spørges parten om, hvem der skal brevveksles med.
Arbejdsgiveren  

 har ret til at se de oplysninger, der vedrører virksomhedens forhold, og kun  

 disse oplysninger.
Denne kontormeddelelse følges senere op med en  

 kontormeddelelse  

 om arbejdsgiverens rettigheder m.v.
