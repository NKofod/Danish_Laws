Kendelse fra Pressenævnet i sag nr.  

 8/2000 En mand har klaget til Pressenævnet over en artikel  

 bragt i Jyllands-Posten den 19. december 1999, idet han mener, at god  

 presseskik er tilsidesat.
 Det fremgår bl.a. af artiklen, der har overskriften  

"Danske læger hjalp nazistisk kollega til flugt", at:
"Den danske nazistiske læge  Carl  Peter  

  Værnet blev efter Anden Verdenskrig efter alt at dømme hjulpet  

 på flugt af to fremtrædende danske læger for at undgå  

 at blive anklaget for krigsforbrydelser.
Det fremgår af arkivmateriale  

 fra Frederiksberg Politi, som Ritzau har fået adgang til i Landsarkivet  

 for Sjælland i København.  Værnet flygtede til Argentina  

 og undgik dermed at blive stillet for retten.
 Læge  Gunnar  Kelstrup, der havde tilknytning til  

 Generalstabens Efterretningssektion (forløberen for Forsvarets  

 Efterretningstjeneste, red.), og overlæge, dr. med. [A] fra  

 Kommunehospitalet i København afgav begge i 1945 og 1946 gentagne  

 erklæringer på, at  Værnet led af en alvorlig hjertesygdom.  

 Han skulle angiveligt kun have få år tilbage at leve i.
Arbejdede alligevel Samtidig arbejdede  Værnet imidlertid  

 tilsyneladende sammen med sin søn  Kjeld  Værnet   fra 1945  

 aktivt for at lave en produktionsaftale med et engelsk eller amerikansk  

 medicinalfirma om at fremstille et hormon, som  Carl  Peter  Værnet  

 havde opfundet.
Og som han stillede store forventninger til.
I slutningen af 1946 forsvandt den nazistiske læge  

 ud af landet   senere ankom han til Argentina.
Her blev han ansat i det  

 argentinske sundhedsministerium og drev samtidig en specialistpraksis.  C.  

  P.  Værnet døde i 1965 i en alder af 72 år.
Forsøg i KZ-lejre Carl  Peter  Værnet blev ved Anden Verdenskrigs  

 slutning arresteret i Tyskland, fordi han som koncentrationslejrlæge i  

 Neuengamme og Buchenwald havde udført medicinske eksperimenter med  

 homoseksuelle fanger, hvoraf to efter alt at dømme døde som  

 følge af forsøgene.
Efter krigen blev  Værnet interneret på  

 Alsgade Skole i København, hvor den britiske militærmission i  

 Danmark havde et internat for mistænkte krigsforbrydere.
I december  

 1945 blev han imidlertid indlagt på Kommunehospitalet i  

 København for en hjertelidelse, og i slutningen af 1946 forsvandt han  

 ud af landet efter   på baggrund af lægeerklæringerne   at  

 have fået tilladelse til at besøge en hjertespecialist på  

 Karolinska-sygehuset i Stockholm.
Lægeerklæringer Om sygdommen skrev overlæge [A] 24. januar 1946 i en  

 erklæring, at  Værnet "har en meget svær hjertelidelse, og  

 jeg mener, at en fornyet fængsling antagelig vil medføre  

 døden forholdsvis hurtigt, ligesom en afhøring i heldigste  

 tilfælde vil nøjes med at fremkalde svære hjerteanfald med  

 hjertekrampe".
 "Jeg anser i det hele udsigten for dr.  Værnet for  

 at være meget dårlig, idet jeg ikke tror, at han lever mere end  

 nogle få år og sandsynligvis ikke så længe".
 Syv måneder senere, den 22. august 1946,  

 erklærede læge  Gunnar  Kelstrup over for statsadvokat  Th.  B.  

  Roepstorff, at "læge  Værnets sygdom i den siden da  

 forløbne tid har udviklet sig på den måde, som er forudsat  

 i overlægens erklæringer".
 "Hjertekramperne har tiltaget i hyppighed trods al til  

 rådighed stående behandling".
 Hertil er nu yderligere kommet, at på grund af de af  

 hjerteanfaldene fremkaldte blodomløbsforstyrrelser er venstre  

 hånd og arm i betydelig grad invalideret ligesom  

 blodomløbsforstyrrelserne er synlig mærkbare på  

 højre hånd og begge fødder.
Læge  Værnet er således ikke  

 længere i stand til at klare sig selv ved f.eks. spisning,  

 påklædning o.lign.", skrev læge  Gunnar  Kelstrup." Klageren, der er søn af afdøde  

 overlæge, dr. med. [A], har til brug for sagens behandling fremlagt  

 bl.a. en række erklæringer, rapporter og breve fra 1945 til  

 1947.
 Klageren har gjort gældende, at artiklens indhold og  

 researchmæssige baggrund er i strid med god presseskik, og at bladet  

 groft har krænket [A]s eftermæle og bragt hans efterkommere,  

 herunder klagerens gode navn og rygte i miskredit.
Klageren har anført, at artiklen indeholder  

 udokumenterede påstande, idet artiklens overskrift og indledning  

 fremstiller det som en kendsgerning, at de navngivne læger i artiklen  

 medvirkede ved en krigsforbryders flugt.
De citerede uddrag fra  

 lægeerklæringerne læst i sammenhæng med de  

 udokumenterede påstande bestyrker læseren i, at de ved navn  

 identificerede læger bedrev et helt utilstedeligt kammerateri med  

  Værnet, eller endog at de følte sympati med  Værnets  

 politiske synspunkter og handlinger i koncentrationslejrene.
Der er  

 imidlertid intet, der tyder på, at [A] i 1945 kendte til, at  

  Værnet var krigsforbryder, eller at [A] kendte til, at  Værnet  

 havde foretaget medicinske forsøg med fanger i tyske kz-lejre.
Klageren har dernæst anført, at det  

 fremgår af en notits fra 8. september 1947 fra Statsadvokaten for  

 Sjælland, at det først er på dette tidspunkt, at der  

 opstår mistanke om, at  Værnet havde medvirket ved medicinske  

 eksperimenter med fanger i tyske koncentrationslejre og dermed havde gjort  

 sig skyldig i grove krigsforbrydelser.
Det var således slet ikke disse  

 forhold, som  Værnet var under mistanke for i 1945, men for  

 overtrædelse af nogle almindelige værnemagerparagraffer.
Dette  

 forhold er imidlertid ikke omtalt i artiklen.
 Klageren har yderligere anført, at  Værnet  

 ikke blev arresteret i Tyskland som oplyst i artiklen, men at han blev  

 arresteret i sin hjemby Odder den 6. maj 1945, enten af den danske  

 modstandsbevægelse eller af det danske politi.
Klageren har videre anført, at de i alt syv  

 erklæringer, som [A] skrev, stammer fra perioden 24. november 1945 (12  

 dage efter  Værnets indlæggelse) til 18. februar 1946 (dagen  

 før  Værnet blev udskrevet). Ved en gennemlæsning af disse  

 erklæringer fremgår det, at [A] var i tvivl om, hvad han skulle  

 stille op med sin patient.
Den 19. februar 1946 blev  Værnet udskrevet  

 fra Kommunehospitalet, og [A]s forbindelse med sagen ophørte.
 Klageren har tillige anført, at det intet sted  

 fremgår, at de erklæringer, som [A] afgav, er afgivet ud fra  

 andre hensyn end relevante lægefaglige og administrative hensyn.
Klageren har derudover anført, at det fremgår  

 af brev af 17. december 1946 fra Rigsadvokaten, at forudsætningen for  

  Værnets flugt var "lægeerkl." Væsentligt for  

  Værnets tilladelse til at rejse ud af landet var dog utvivlsomt  

 læge  Kelstrups brev til statsadvokaten af 22. august 1946, hvori der  

 direkte anmodes om tilladelse til, at  Værnet rejser til Sverige for at  

 blive behandlet for sine hjerteproblemer, og hvori der henvises til  

 lægeerklæring afgivet af [A].
Det forhold, at læge  

  Kelstrup på denne måde bruger [A]s lægeerklæringer,  

 kan imidlertid ikke lægges [A] til last. [A] anbefalede således  

 på intet tidspunkt, at  Værnet skulle behandles i Sverige.
 Klageren anfører endvidere, at det forhold, at  

  Værnet levede indtil 1965 ikke kan begrunde de alvorlige anklager, som  

 artiklen fremfører mod [A].
 Klageren anfører videre, at bladet har  

 overtrådt reglerne for god presseskik, idet man i artiklen ikke har  

 gjort klart, hvad der er faktiske oplysninger, og hvad der er kommentarer.  

 Dette er imidlertid væsentligt i en artikel som den foreliggende, der  

 rejser alvorlige personanklager.
Klageren har endelig anført, at oplysninger, der  

 kan være skadelige, krænkende eller virke agtelsesforringende for  

 nogen, skal efterprøves i særlig grad, men at det fremgår  

 af Landsarkivets dokumenter, at artiklens forfatter kun havde de relevante  

 dokumenter til gennemsyn i 2-3 dage, før artiklen  

 offentliggøres.
Dette dokumenterer, at indklagede ikke har  

 efterprøvet oplysningerne i særlig grad.
 Indklagede har til brug for sagens behandling fremlagt  

 bl.a. en række breve, notater og erklæringer fra 1943 til  

 1959.
Indklagede har anført, det er urigtigt, når  

 klageren hævder, at der først i september 1947 opstod mistanke  

 om, at  Værnet havde gjort sig skyldig i grove krigsforbrydelser under  

 Anden Verdenskrig.
Efter sin anholdelse i Odder i maj 1945 blev  Værnet  

 overført til det britiske internat for mistænkte krigsforbrydere  

 på Alsgades Skole i København.
I forbindelse med  Værnets  

 frigivelse fra "allieret krigsfangeskab" hedder det i en skrivelse fra  

 Rigspolitichefen den 8. december 1945, at "British Military Mission (Denmark)  

 hertil har meddelt, at den pågældende muligvis senere  

 ønskes afhørt i Tyskland vedrørende sin virksomhed i  

 Buchenwald". Som dokumentation for, at mistanken mod  Værnet opstod  

 før 1947, har indklagede endvidere henvist til en erklæring fra  

 politibetjent  Cavous  Nielsen, der under krigen var interneret i Buchenwald,  

 og hvor han så  Værnet i SS-uniform.
Det fremgik endvidere af en  

 avisartikel, der blev offentliggjort før  Værnets flugt, at  

 mistanken om hormonforsøg på kz-fanger var inde i billedet.  

 Under en afhøring i januar 1946 omtalte  Værnets bekendte,  

  Holger  Winding  Christensen endvidere Buchenwald-forsøgene.
Endelig  

 havde et undersøgelsesudvalg under lægeforeningen i september  

 1945 en samtale med den engelske major  R.  F.  Hemingway, som vurderede, at  

  Værnet utvivlsomt ville blive dømt af de allierede som  

 krigsforbryder.
Indklagede har endvidere anført, at der er forhold,  

 som tyder på, at [A]s erklæringer om  Værnet blev afgivet  

 ud fra andre hensyn end relevant lægefaglige og administrative hensyn.  

  Værnet havde således et motiv til at fingere en alvorlig  

 hjertelidelse, idet han havde foretaget medicinske eksperimenter med  

 kz-fanger.
Han må derfor have vidst, at dette ville blive opdaget  

 på et tidspunkt, og at han derfor stod til en hård  

 fængselsstraf.
 Indklagede har desuden henvist til følgende  

 forhold, som ligeledes peger i retning af, at der ikke kun lå  

 lægefaglige og administrative hensyn bag [A]s  

 lægeerklæringer:
Det fremgår således af de fremlagte bilag, at  

  Værnet havde et godt helbred i 1943, hvilket ikke hænger sammen  

 med den måde, hvorpå [A] to år senere beskrev hans  

 tilstand.  Værnet var endvidere ikke mere medtaget, end at han kunne  

 arbejde med sit livsværk under sit sygeleje.
Hertil kommer, at  

  Værnet var ansat på kommunehospitalet i to omgange i 20'erne, og  

 han derfor må have kendt [A].
Det er endvidere påfaldende, hvor  

 hyppigt [A] skriver om sagen, idet han på ret kort tid afgav 7  

 lægeerklæringer.
 Indklagede har endelig anført, at  Værnet  

 boede i Argentina til sin død i 1965. Den mand, der ifølge [A]  

 i 1946 var på gravens rand, levede således i 20 år efter  

 sin flugt.
Indklagede erkender, at artiklen på ét punkt  

 er ukorrekt, idet  Værnet arresteredes i Odder og ikke i Tyskland,  

 hvilket indklagede beklager.
Bortset herfra fastholder indklagede, at  

 artiklen kun bragte korrekte oplysninger, og at god presseskik derfor ikke er  

 tilsidesat.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Ulrik  

 Holmstrup og Kirsten Dyregaard.
 Pressenævnet udtaler:
 På baggrund af sagens oplysninger anser  

 Pressenævnet det for sandsynligt, at  Værnet havde et  

 ønske om at undgå at blive stillet til regnskab for sine  

 handlinger under Anden Verdenskrig.
 Tre medlemmer   Aage Lundgaard, Ulrik Holmstrup og Kirsten Dyregaard  

 udtaler:
 Pressenævnet finder endvidere, at [A]s  

 lægeerklæringer om  Værnets helbred ikke er i  

 overensstemmelse med det forhold, at  Værnet levede indtil 1965.
 Da den lægeerklæring, som udløste  

  Værnets tilladelse til at rejse til Sverige for at blive behandlet, i  

 vid udstrækning er baseret på [A]s erklæringer, finder  

 Pressenævnet ikke grundlag for at kritisere den journalistiske  

 fremstilling af baggrunden for  Værnets flugt til Argentina.
 Bladet har derfor ikke tilsidesat god presseskik.
 Et medlem   Axel Kierkegaard   udtaler:
 Jeg finder, at Pressenævnet ikke har mulighed for at  

 afgøre, om de lægeerklæringer, [A] udskrev om  

  Værnet, byggede på en forsvarlig lægefaglig vurdering.  

 Dette gælder også det forhold, at  Værnet i strid med [A]s  

 antagelse faktisk blev arbejdsdygtig igen og levede til 1965.
[A] udtalte sig i sine erklæringer ikke om, hvorvidt  

  Værnets hjertesygdom med fordel kunne behandles i udlandet, og hans  

 erklæringer indeholdt ingen anbefaling af, at  Værnet blev sendt  

 til Sverige for at blive behandlet der.
Der er ikke grund til at antage, at  

 var involveret i den henvendelse, som læge  Kelstrup 22. august  

 1946   et halvt år efter, at  Værnet var udskrevet fra [A]s  

 hospitalsafdeling, - rettede til Statsadvokaten, og hvori der henvistes til  

 nogle af [A]s under  Værnets indlæggelse afgivne  

 erklæringer til støtte for, at  Værnet kom til  

 hospitalsbehandling i Sverige.
Jeg finder, at det derfor er i strid med god  

 presseskik og kritisabelt, når bladet både i overskriften "Danske  

 læger hjalp nazistisk kollega til flugt" og i selve artiklen  

 fremstiller det, som om [A] hjalp  Værnet til flugt.
 Der afsiges kendelse efter stemmeflertallet, og  

 Pressenævnet udtaler derfor ikke sin kritik af bladet.
 Afsagt den 1. marts 2000.
