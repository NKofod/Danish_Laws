Betænkning afgivet af Det  

 Energipolitiske Udvalg den 3. maj 2000 Betænkning over Forslag til  

 folketingsbeslutning om landplacerede vindmøller [af Søren Kolstrup (EL) og Jette  

  Gottlieb (EL)] Udvalget har behandlet beslutningsforslaget i nogle  

 møder og har herunder stillet et spørgsmål til  

 miljø- og energiministeren, som denne har besvaret skriftligt.
 Endvidere har udvalget modtaget en skriftlig henvendelse  

 fra Landsforeningen Naboer til Vindmøller.
 Herefter indstiller et flertal (udvalget med  

 undtagelse af Enhedslistens medlem) beslutningsforslaget til  

forkastelse.
 Et mindretal inden for flertallet (Dansk Folkepartis  

 medlem af udvalget) finder, at beslutningsforslaget indebærer mere  

 vindenergi med deraf følgende tvang for den almindelige forbruger og  

 erhvervslivet til at aftage den meget dyre strøm.
 Etablering af nye vindmøller skal ifølge  

 beslutningsforslaget blandt andet kunne ske ved ekspropriationer af private  

 arealer og tvangsopdeling af mølleprojekterne i anparter.
Med dette krav om flere anpartsmøller ses en  

 tydelig sammenhæng med de forslag, der har været fremme om, at  

 blandt andet almennyttige boligselskaber skal have mulighed for at anbringe  

 deres formuer i vindmølleanparter.
Det gælder blandt andet i de  

 kommende havvindmøller.
Det er en fantastisk god pengeanbringelse, der kan give  

 12,5 pct. i årlig skattefri udbetaling.
Jesper Klein, der reklamerer  

 for Middelgrundens Vindmøllelaug I/S, siger »Slip slanterne invester i miljøet   snup selv  

 overskuddet!« Det er da helt givet, at den folkelige  

 vindmølleopbakning i lokalområdet vil kunne øges, og en  

 eventuel restriktiv lokalplanlægning for nye  

 vindmølleplaceringer vil kunne undgås, når alle ejer  

 vindmølleanparter.
Mastodonter i baghaven bliver måske  

 også lettere at overse og -høre, når man selv er blevet  

 medejer og således får lejlighed til at overtage andres  

 eksproprierede ejendom på anparter.
Dansk Folkeparti mener ikke, at  

 dette netop er med til at øge fred og fordragelighed i de små  

 samfund.
I øjeblikket betaler forbrugerne på landsplan  

 700-800 mio. kr. i overpris for vindmølle-el.
Overprisen nyder de, der  

 har råd til at investere i anparterne, godt af, mens almindelige  

 husholdninger, der ikke har økonomisk mulighed for at købe  

 anparter, må se deres elregning stige tilsvarende.
 Der sættes i beslutningsforslaget en maksimal  

 højdegrænse på 50-60 meter, men da der er mulighed for  

 dispensationer, er denne grænse næsten illusorisk.  

 Dispensationsmuligheden vil blive udnyttet i stort omfang   nøjagtig  

 som det sker allerede nu   med yderligere tab af Danmarks landskabelige  

 værdier til følge.
Beslutningsforslaget vil derfor øge kravet om flere  

 anpartsmøller og dermed flere anpartshavere.
Disse investerer  

 naturligvis ikke uden at være sikret et stort afkast.
Da det kun er de  

 af miljø- og energiministeren statsligt pålagte pristillæg  

 på vindmølle-el og VE-beviser, der kan garantere denne  

 indtjening, vil dette naturligvis betyde et yderligere pres på  

 politikerne, som så i en uoverskuelig årrække på den  

 ene eller anden måde vil opkræve en stor overpris på  

 vindmølle-el hos forbrugerne.
 Dansk Folkeparti finder, at det samfundsøkonomisk  

 er forkert, at der bruges så enormt store ressourcer på at  

 nedbringe en marginal mængde CO2 gennem etablering af  

 vindmøller set i forhold til, hvad tilsvarende beløb kunne  

 betyde af forbedringer på ældre- og sundhedsområdet.
 Et mindretal (Enhedslistens medlem af udvalget)  

 indstiller beslutningsforslaget til vedtagelse uændret.
Martin Glerup (S)  

 fmd.  Helge Mortensen (S)  Henning Gjellerod (S)  

  Lis Greibe (S)  Erik Mortensen (S)  

  Anni Svanholt (SF) Ebbe Kalnæs (CD)  

  Dorit Myltoft (RV)  Søren Kolstrup (EL)  

  Peter Hansen-Nord (V)  Harald Kjøller (V)  

  Helga Moos (V)  Kim Andersen (V)  

 Gitte Seeberg (KF)  Henriette Kjær (KF)  

  Aase D.
Madsen (DF) nfmd.  

  Kim Behnke (FRI) Kristeligt Folkeparti havde ikke medlemmer i udvalget.
