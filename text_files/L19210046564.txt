 Under 24. September 1921 har Kongeriget Danmark for Kongerigets  

 Vedkommende, Grønland undtaget, tiltraadt den af den internationale  

 Arbejdskonference i Washington den 28. November 1919 vedtagne Konvention  

 vedrørende Arbejdsløshed.
 Konventionen er saalydende:
 Art. 1.
Ethvert Medlem, der ratificerer denne Konvention, skal med saa korte  

 Mellemrum som muligt og mindst hver tredie Maaned meddele det internationale  

 Arbejdsbureau alle saavel statistiske som andre disponible Oplysninger  

 vedrørende Arbejdsløshed, derunder Oplysning om de Forholdsregler, der er  

 truffet eller paatænkt til Bekæmpelse af Arbejdsløshed.
Senest 3 Maaneder  

 efter Udløbet af det Tidsrum, Oplysningerne omfatter, skal disse saa vidt  

 muligt være behandlet færdig til saadan Meddelelse.
 Art. 2.
Ethvert Medlem, der ratificerer denne Konvention, skal oprette gratis  

 offentlige Arbejdsanvisningskontorer under en Centralstyrelse.
Der skal  

 udnævnes Raad, sammensat af Arbejdsgivere og Arbejdere, til Vejledning for  

 saadanne Arbejdsanvisningskontorer.
 I de Lande, i hvilke der forefindes baade offentlig og privat gratis  

 Arbejdsanvisning, skal der foretages Skridt til Samarbejde mellem  

 Anvisningerne efter en national Plan.
 De forskellige nationale Institutioners Virksomheder skal sammenarbejdes  

 af det internationale Arbejdsbureau efter Overenskomst med de paagældende  

 Lande.
 Art. 3.
 De Medlemmer af den internationale Arbejdsorganisation, der ratificerer  

 denne Konvention, og som har oprettet Forsikringsinstitutioner mod  

 Arbejdsløshed, skal paa de Vilkaar, som de pågældende Medlemmer kommer  

 overens om, drage Omsorg for, at Arbejdere, der er Undersaatter i et Land,  

 som er Medlem af den internationale Arbejdsorganisation, og som arbejder paa  

 en anden Medlemsstats Territorium, skal nyde de samme Fordele af en saadan  

 Forsikringsinstitution, som tilkommer de Arbejdere, der hører til den  

 sidstnævnte Stat.
De formelle Ratifikationer af denne Konvention skal under de i Afsnit XIII  

 i Traktaten, afsluttet i Versailles den 28. Juni 1919, og i Traktaten,  

 afsluttet i St.
Germain den 10. September 1919, indeholdte Betingelser  

 meddeles Nationernes Ligas Generalsekretær til Registrering.
 Art. 5.
 Ethvert Medlem af den internationale Arbejdsorganisation, som ratificerer  

 denne Konvention, forpligter sig til at bringe den i Anvendelse i dets  

 Kolonier, Protektorater og Besiddelser, som ikke er fuldt selvstyrende:
 Ethvert Medlem skal meddele det internationale Arbejdsbureau, hvilke  

 Skridt der i denne Henseende er foretaget i hvert enkelt af dets ikke fuldt  

 selvstyrende Kolonier, Protektorater og Besiddelser.
 Art. 6.
 Saasnart tre Medlemmer af den internationale Arbejdsorganisation har  

 ratificeret Konventionen og dette er registreret af Sekretariatet, skal  

 Nationernes Ligas Generalsekretær give alle Medlemmer i den internationale  

 Arbejdsorganisation Meddelelse desangaaende.
 Art. 7.
Denne Konvention skal træde i Kraft paa den Dag, Nationernes Ligas  

 Generalsekretær udsender Meddelelse herom, og den er da kun bindende for de  

 Medlemmer, der har registreret deres Ratification i Sekretariatet.
Derefter  

 vil Konventionen blive bindende for andre Medlemmer fra den Dag, paa hvilken  

 deres Ratification er registreret i Sekretariatet.
 Art. 8.
 Ethvert Medlem, som ratificerer denne Konvention, forpligter sig til at  

 lade den træde i Kraft ikke senere end 1. Juli 1921 og til at foretage de til  

 dens Overholdelse fornødne Skridt.
Art. 9. Ethvert Medlem, som har ratificeret denne Konvention, kan opsige  

 den efter 10 Aars Forløb at regne fra den Dag, Konventionen først traadte i  

 Kraft, ved at sende til Registrering i Nationernes Ligas Generalsekretariat  

 en Meddelelse desangaaende.
Saadan Opsigelse gælder tidligst Aarsdagen efter  

 dens Registrering i Sekretariatet.
 Art. 10.
 Mindst en Gang hver 10. Aar skal Styrelsen for det internationale  

 Arbejdsbureau forelægge en Rapport for Generalkonferencen angaaende denne  

 Konventions Virkninger, og den skal overveje Ønskeligheden af paa  

 Konferencens Dagsorden at fremsætte Spørgsmaalet om dens Revision eller  

 Forandring.
 Art. 11.
 Denne Konventions franske og engelsk Tekster er begge autentiske.
 Hvilket herved bringes til almindelig Kundskab.
 Indenrigsministeriet, den 2. November  

 1921.
 Kragh.
/J.
Bulow.
