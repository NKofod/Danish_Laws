Nr BSF 89 Forslag til folketingsbeslutning om oprettelse af en statsgaranteret  

 jordbrugerfond til ny- og refinansiering af landbrug Fremsat af Birthe Hansen (SF) Gade (SF) Jes Lunde (SF) den 30. marts 1993 Folketinget pålægger hermed regeringen senest oktober 1993 at fremsætte lovforslag om oprettelse af en statsgaranteret jordbrugerfond til ny- og refinansiering af landbrug efter følgende retningslinier:
Formål 1. Jordbrugerfonden er et aktivt økonomisk instrument, hvis formål  

 er at bevare en alsidig struktur i et bæredygtigt dansk landbrug.
Fondens aktivitetsområde 2. Jordbrugerfonden opkøber landbrugsejendomme.
 3. For hver enkelt fondsejet landbrugsejendom oprettes en fra  

 jordbrugerfondens side uopsigelig kontrakt med en landmand (eller en gruppe  

 landmænd eller et andelsforetagende), som herved erhverver brugsretten til  

 ejendommen, idet landmanden altid selv finansierer løsøre samt mindst  

 halvdelen af udgifterne til besætning.
4. Fonden modtager en ydelse fra indehaveren af brugsretten og  

 udbetaler afkast til fondens investorer.
Der tilstræbes økonomisk balance,  

 men staten yder et bidrag til en garantiordning.
Fondsejede ejendomme 5. Jordbrugerfondens ejendomme skal drives i overensstemmelse med  

 almindelig dansk landbrugspraksis - økologisk eller traditionelt.
 6. En landmand, som gennem et kontraktligt forhold til  

 Jordbrugerfonden erhverver brugsretten på en ejendom, er at betragte som ejer  

 i landbrugslovens forstand.
Fondens organisation 7. Jordbrugerfonden er landsdækkende.
Landsfonden forestår  

 udelukkende finansieringen.
Andre opgaver, bl.a. køb af ejendomme og  

 overdragelse af brugsret, udføres af et antal regionale fonde, der  

 efterhånden hver kun skal dække en enkelt amtskommune.
 8. De regionale fonde ledes af en bestyrelse, som vælges ved  

 urafstemning blandt de mennesker, der arbejder på fondsejede landbrug i  

 regionen.
Landsfonden ledes af en bestyrelse.
Der vælges fra hver regionale fond 1  

 medlem til bestyrelsen ved urafstemning blandt de mennesker, der arbejder på  

 fondsejede landbrug.
Staten udpeger 1 medlem til landsfondens bestyrelse.  

 Bestyrelsen ansætter den daglige ledelse og teknisk/økonomisk/juridisk  

 ekspertise efter behov.
Ydelse til Jordbrugerfonden 9. Indehaveren af brugsretten til en fondsejet ejendom betaler en  

 årlig ydelse til Jordbrugerfonden.
Den udgør en fast procentdel af fondens  

 indskud i bedriften og dækker afkast til investorer, bidrag til en  

 garantifond, bidrag til den regionale fond og administrationsomkostninger.  

 Ydelsen reguleres i overensstemmelse med udviklingen i prisen på  

 landbrugsejendomme.
 Indehaveren af brugsretten skal kunne stille sikkerhed for 1 års  

 forpagtningsafgift.
10. Desuden indbetales et beløb til dækning af afskrivninger på  

 bygninger m.v.
Indbetalte beløb kan senere udbetales i forbindelse med  

 nybyggeri m.v., ligesom den regionale fond efter ansøgning kan øge fondens  

 indskud i en ejendom i forbindelse med nybyggeri og lign.
Finansiering 11. Landsfonden kan ved aftaler med investorer såsom  

 pensionskasser låne penge i mindst f.eks. 15 år.
Der betales et procentvis  

 fastsat afkast, der reguleres i overensstemmelse med udviklingen i prisen på  

 landbrugsejendomme.
Tilbagebetaling af lån reguleres på samme vis.
Der ydes  

 afkastgaranti til investorerne, jf. nedenstående.
Garantifond 12. Der oprettes en landsdækkende garantifond, som modtager et  

 indskud fra statens side på 100 mio. kr.
Garantifonden tilføres desuden  

 løbende en mindre del af de indbetalte ydelser fra de fondsejede  

 landbrugsejendomme.
13. Hvis prisen på landbrugsejendomme udvikler sig væsentlig  

 langsommere end nettoprisindekset, sker der en udhuling af værdien af  

 investorernes afkast.
I så fald dækkes deres tab med udbetalinger fra  

 garantifonden.
Der fastsættes nærmere regler herfor.
14. Det tilstræbes, at garantifonden efterhånden opnår en  

 størrelse, der ud over statsindskuddet svarer til f.eks. 2 års ydelser fra de  

 fondsejede landbrugsejendomme.
Overskydende midler kan herefter anvendes til  

 at tilbagebetale statsindskuddet og derefter til at nedsætte bidraget til  

 garantifonden, idet der dog tages hensyn til de regionale jordbrugerfondes  

 ekspansionsmuligheder.
15. Garantifonden hæfter ikke for manglende indbetaling af  

 ydelser.
Det gør de regionale fonde.
Overdragelse af ejendomme 16. Ønsker en landmand på en fondsejet landbrugsejendom at  

 overdrage brugsretten til en livsarving (ægtefælle, børn etc.), har denne  

 fortrinsret, hvis vedkommende er kvalificeret.
 17. Herudover sker overdragelse efter en venteliste, som den  

 regionale fonds bestyrelse fører over kvalificerede ansøgere.
 18. Ved overdragelse foretages syn og skøn på bedriften, og den  

 gamle bruger godskrives forbedringer på fondens ejendom (jord, bygninger og  

 besætning). Den gamle bruger kan for en rimelig pris sælge løsøre til den ny  

 bruger, der dog ikke har pligt til at købe.
 19. I det tilfælde, hvor ejeren af et landbrug fortsætter som  

 indehaver af brugsretten, skal en eventuel friværdi ved fondens overtagelse  

 bindes i fonden indtil kontraktens ophør; dog kan den bruges til  

 investeringer i løsøre og bygninger med undtagelse af egen beboelse.
Opkøb af truede ejendomme 20. I henhold til Jordbrugerfondens formål vil de regionale fonde  

 være særlig aktive, når et landbrug udbydes til salg ved tvangsauktion, eller  

 når en overdragelse eller handel til anden side kan resultere i nedlæggelse  

 af en i øvrigt sund bedrift.
 21. Ved opkøb i en tvangsauktionssituation og ved opkøb af en  

 tvangsauktionstruet ejendom skal Jordbrugerfonden tilbyde den tidligere ejer  

 at kunne fortsætte som bruger, hvis den regionale fondsbestyrelse finder det  

 forsvarligt.
Bemærkninger til forslaget Almindelige bemærkninger Der er en strukturudvikling på vej i dansk landbrug, hvor der er alvorlig  

 fare for, at familielandbruget forsvinder og vi får ca. 10.000  

 industrialiserede landbrug, der vil være helt afhængige af fremmedkapital,  

 fordi ingen enkeltperson vil kunne finansiere den egenkapital, der er  

 nødvendig på et sådant brug.
Bl.a. aktieselskabsformen er blevet bragt frem  

 som en mulighed for landbrugets overlevelse.
SF er ikke enige med dem, der  

 peger på den mulighed.
Vi tror nemlig ikke på fjerneje af et landbrug; det  

 vil betyde fremmedgørelse af den enkelte landmand og indskrænkning af  

 landmandens dispositionsret.
Der er ingen tvingende driftsøkonomisk grund til, at det nødvendigvis skal  

 gå så galt.
De samme fordele kan opnås ved, at flere landbrug slår sig sammen  

 i andelslandbrug, produktionskollektiver og lignende.
Det vil også give  

 mulighed for maskinfællesskaber, afløserordninger (så arbejdstiden bliver som  

 i andre dele af arbejdslivet), og afholdelse af ferie og fridage.
Alt dette  

 vil reducere de økonomiske og ikke mindst de menneskelige omkostninger.
Men der er en anden grund til, at skrækvisionen om det industrialiserede,  

 aktieselskabsejede landbrug kan blive til virkelighed.
Det er det faktum, at  

 et landbrug ved hvert generationsskifte drænes totalt for kapital.
Det  

 afspejler sig i, at landbruget er meget stærkt forgældet, langt mere end i  

 noget andet EF-land.
Det betyder igen, at især yngre landmænd er meget  

 følsomme over for de udsving i indtjening, som er en uundgåelig del af  

 landbrugets vilkår.
Det er også en hovedårsag til, at sidste års tørke -  

 sammen med andre faktorer - nu truer med at udløse et rekordstort antal  

 tvangsauktioner.
Noget må gøres, men tradionelle løsninger duer ikke.
Som sædvanligt høres  

 forslag om fjernelse af jordskatter, fjernelse af skatter og arveafgifter ved  

 generationsskifte samt nedsættelse eller fjernelse af formuebeskatningen.  

 Alle traditionelle løsninger er først og fremmest til gavn for den, der  

 nærmer sig pensionsalderen og lynhurtigt vil kapitalisere landbrugsejendomme  

 til den pris, som de handles til, med det resultat, at gældsbyrden for den ny  

 generation af landmænd bliver endnu større.
 Derfor er det glædeligt, at Dansk Familielandbrug i en ny rapport seriøst  

 går ind i overvejelser om en Jordbank, som de foreslår undersøgt af en  

 jordbankskommision.
Oprettelsen af Jordbanken, eller som SF foretrækker at kalde den,  

 Jordbrugerfonden, betyder indførelsen af det udødelige ejerskab, som gennem  

 tiderne er blevet efterlyst fra mange sider under forskellige betegnelser,  

 f.eks.
Andelsselskabet Dansk Landbrug, og hele tiden med det formål at lade  

 danske bønder overtage landbrugsejendomme een gang for alle og derefter ikke  

 mere gøre ejendommene til genstand for køb eller salg.
Det indebærer den  

 åbenlyse fordel, at kapitaldrænet, når der kommer en ny bruger til, bliver  

 minimalt, og at ejendommens samlede gældsbelastning bliver mindre.
Dette står  

 i skarp kontrast til situationen i dag, hvor en enkelt landmand i princippet  

 alene skal finansiere jordens markedspris, hvis ejendommen er købt i fri  

 handel.
Hovedideen i Jordbrugerfonden er de aktive landmænds fælleseje af de  

 tilsluttede landbrug.
Det giver rimelige økonomiske vilkår, der kan give  

 normal arbejdsindkomst jævnt fordelt over alle arbejdsårene.
Når der kan  

 gives en normal arbejdsindkomst ved en normalt dygtigt drevet produktion, er  

 landmændene ikke samtidig afhængige af fremtidige værdistigninger, hvorfor  

 landmanden økonomisk vil være i stand til at afstå fra disse, hvilket netop  

 er eksistensbetingelsen for den næste landmand på ejendommen.
 Vi er helt enige i ovennævnte rapports vurdering af forslaget, nemlig, at  

 »Med disse vilkår og til gengæld en lavere forpagtningsafgift end renter  

 og afdrag ved selveje vil en meget stor del af landmændene reelt have både  

 større dispositionsfrihed og ikke mindst større sikkerhed end ved  

 selvejet.« (Familiebruget i udvikling, s. 72).
Men der er ikke tid til at vente på en kommission.
Det er nu,  

 tvangsauktionerne truer.
Derfor bør der hurtigst muligt fremsættes et  

 lovforslag om en jordbrugerfond.
For at hjælpe processen bedst muligt på vej,  

 har SF med dette beslutningsforslag detaljeret beskrevet, hvordan en sådan  

 konstruktion kunne se ud, men SF er naturligvis åbne over for andre andre  

 modeller og variationer over vores egen model.
Det skal nævnes, at modellen formentlig kræver visse ændringer af  

 landbrugsloven.
Lejligheden kan så benyttes til også at fjerne hindringer for  

 oprettelse af andelsforeningsejet landbrug, produktionskollektiver etc.
Det er forslagsstillernes opfattelse, at fonden i første omgang bør  

 koncentrere sig om de mindre landbrug.
En naturlig målgruppe vil være de  

 ejendomme, der står foran tvangsauktion, og ikke mindst dem, der stadig har  

 en vis solidaritet, men som hurtigt kan miste denne, hvis fonden ikke går  

 ind.
Man kunne forestille sig, at fonden i løbet af de første par år opkøbte  

 f.eks. 1.000 brug årligt til en gennemsnitlig pris af 2-21/2 mio. kr.
Det vil  

 kræve, at der kan findes private investorer, der hvert år er villige til at  

 indskyde 2-21/2 mia. kr., hvilket efter forslagsstillernes opfattelse ikke er  

 urealistisk.
Når modellen efter nogle år har vist sine fordele i praksis, er  

 vi overbevist om, at der vil ske en stadig tilgang af såvel  

 landbrugsejendomme som investeringskapital til fonden.
Bemærkninger til de enkelte punkter Ad 1 Hovedideen bag beslutningsforslaget er at bremse afviklingen af landbrug,  

 at lette gældsbyrden i landbruget og at tilskynde til øget bosætning på  

 landet for dermed at bevare arbejdspladser i tyndt befolkede områder.
Fonden  

 skal ikke betragtes som et fremmedelement, men som et brugbart instrument til  

 at ændre en katastrofal udvikling i primærlandbruget.
Ad 2 I starten koncentrerer fondene sig om opkøb af økonomisk truede, men  

 driftsmæssigt sunde landbrug.
I en senere fase åbnes for tilslutning fra mere  

 veletablerede landmænd og opkøb af »tomme landbrugsjendomme«, som  

 sættes i driftsmæssig stand.
Ad 3 De fondsejede landbrugsejendomme skal være aktive landbrugsbedrifter.  

 Driften opretholdes af en landmand, som Jordbrugerfonden har indgået en fra  

 Jordbrugerfondens side uopsigelig kontrakt med.
Landmanden erhverver herved  

 brugsretten til landbrugsejendommen.
Brugsretten er uindskrænkelig, så længe  

 landmanden opfylder de økonomiske forpligtelser over for Jordbrugerfonden og  

 driver landbrug.
Han kan således godt være deltidslandmand.
 Brugsretten til en fondsejet landbrugsejendom kan erhverves af en enkelt  

 person, en gruppe personer, et andelsfortagende eller anden selskabsform,  

 hvis erhvervelsen er i overensstemmelse med landbrugslovens bestemmelser om  

 ejerforhold og retten til at drive landbrug.
 Før kontrakten indgås, foretages en vurdering af ejendommen, herunder dens  

 bygninger, for hvilke der fastlægges en afskrivningsprofil, jf. punkt 10. Det  

 kan i kontrakten evt. fastsættes, at fondens indskud begrænser sig til  

 jordværdien.
Ad 4 Fondens økonomi er nærmere beskrevet i punkt 9-15.
Ad 5 Jordbrugerfondens ejendomme skal ikke skille sig ud fra andre ejendomme  

 med hensyn til landbrugspraksis, men drives på almindelig vis.
Fonden kan  

 ikke bestemme det enkelte landbrugs driftsform, men det er forslagsstillernes  

 vurdering, at de fondsejede landbrug får så god økonomi, at landmanden ikke  

 vil være nødsaget til at drive rovdrift til skade for miljøet.
Ad 6 Det kontraktlige forhold, som en landmand har til en fondsejet  

 landbrugsejendom (bør) sidestilles med egentligt ejerforhold på områder, hvor  

 landbrugsloven gælder.
Deraf følger, at det ikke er Jordbrugerfonden, men  

 landbrugsloven, der regulerer en landmands ret til landbrugsdrift på flere  

 ejendomme.
Dog kan man fra fondens side godt overveje at nægte at oprette  

 mere end en kontrakt med samme landmand.
Man kan også overveje ikke at  

 oprette kontrakt med en landmand, som i forvejen ejer en landbrugsejendom.  

 Hovedsigtet skal være at inddrage så mange som muligt i landbrugserhvervet.
Ad 7 Jordbrugerfonden administreres decentralt.
Målet er en regionalfond for  

 hver amtskommune, men dette er næppe realistisk i starten, for så vil nogle  

 af de regionale fonde formentlig komme til at omfatte meget få brug.
 Finansieringsopgaven varetages centralt, dels for at sprede risikoen mest  

 muligt, dels fordi det svarer bedst til pensionskasser etc.'s landsdækkende  

 opbygning.
Ad 8 Fonden ledes af demokratisk valgte bestyrelser.
Stemmeret har  

 alle, der er beskæftiget i de fondejede landbrug.
 Ad 9 I praksis vil det formentlig være nødvendigt med en vis  

 efterregulering på det tidspunkt, hvor ejendomsprisstatistikken foreligger.
 Den fastsatte procentdel, som ydelsen udgør af fondens indskud i en  

 ejendom, kan variere fra egn til egn svarende til forskellene i de regionale  

 medlemsbidrag, som direkte tilgår de regionale fonde.
Det kræves, at den enkelte bruger kan stille sikkerhed for betaling af et  

 års ydelser.
Det kan eventuelt fastsættes, at denne sikkerhed skal have form  

 af forudbetaling af 1 års ydelser.
 Amtskommunal og kommunal grundskyld betales af forpagteren.
Ad 10 Formålet med bestemmelsen er, at der er sikkerhed for fondens indskud, og  

 at der løbende spares op til nybygninger m.v.
Ad 11 Det foreslås, at finansieringen fremskaffes ved, at Landsfonden indgår  

 aftaler med private investorer om, at disse indskyder penge mod et aftalt  

 afkast.
Indskuddet skal i det enkelte tilfælde have en betydelig varighed -  

 mindst f.eks. 15 år - for at undgå spekulation over for fonden.
Det er forslagsstillernes vurdering, at en investering på de skitserede  

 vilkår vil være attraktivt for bl.a. pensionskasser og anden tålmodig  

 kapital.
Der påregnes et afkast, der ligger omkring de 6 procent.
Dette  

 forudsætter dog formentlig en garantiordning som den, der er skitseret  

 nedenfor.
Ad 12-15 Prisen på landbrugsejendomme stiger normalt mindst svarende til den  

 almindelige inflation.
Det giver investorerne en god sikkerhed for deres  

 afkast.
Der er imidlertid en vis risiko for, at landbrugsejendomme i løbet af  

 en investerings løbetid kan stige mindre i pris end den almindelige  

 inflation.
Det vil få potentielle investorer til at kræve en risikopræmie for  

 at gå ind i Jordbrugerfonden.
Investorer og jordbrugere har derfor en fælles  

 interesse i, at der opbygges en garanti, der tager højde for denne situation:  

 Investorerne opnår en sikkerhed, og jordbrugerne opnår en lavere  

 forpagtningsafgift.
 Det foreslås derfor i punkt 12, at der opbygges en garantifond, som  

 modtager et startindskud fra staten på 100 mio. kr. og desuden løbende  

 tilføres en mindre del af forpagtningsafgifterne, f.eks. 2/3 procentpoint.
Garantien træder, jf. punkt 13, i kraft, hvis prisen på landbrugsejendomme  

 har udviklet sig langsommere end nettoprisindekset, og forskellen overstiger  

 en bagatelgrænse (1/2 procentpoint p.a.). Det beløb, investor mangler i  

 afkast, udbetales så fra garantifonden.
Et eksempel kan belyse mekanismen:
Garantifonden vil med de anvendte procentsatser balancere, selv om prisen  

 på landbrugsejendomme falder med ca. 11 pct. i forhold til den almindelige  

 inflation.
Hvis prisen falder relativt mindre eller begynder at vokse, vil  

 garantifonden også begynde at vokse, hvilket må anses for det helt  

 overvejende sandsynlige alternativ, i hvert fald på mellemlangt sigt.
 Når garantifonden som beskrevet i punkt 14 ud over det oprindelige  

 statsindskud har opsamlet en tilstrækkelig kapital - f.eks. defineret som 2  

 års forpagtningsafgift - og der herudover er rimelige reserver til  

 garantidækning af ekspansion, bruges overskydende midler først til, at staten  

 får sit indskud tilbage med passende forrentning, og derefter til en så vidt  

 mulig varig nedsættelse af ydelsen fra landbrugerne.
Hvis og så længe garantifondens kapital er mindre end en fastsat  

 minimumsgrænse, f.eks. svarende til 1/2 års ydelse, skal opkøb af nye  

 landbrug ophøre.
Det giver en yderligere sikkerhed for, at garantifonden ikke  

 tømmes, men risiko for, at investorerne må finde sig i ikke at få udbetalt  

 noget garantibeløb.
Garantifonden er en garanti for investorerne, ikke for jordbrugerne.  

 Derfor har den, jf. punkt 15, ikke til opgave at dække eventuelt manglende  

 indbetalinger.
Det klares gennem sikkerhedsstillelsen for et års ydelse, jf.  

 punkt 9. Det er op til den enkelte regionale fond, om der skal ydes henstand,  

 der ikke er dækket af denne sikkerhed.
Det må i givet fald ske på grundlag af  

 formue, der er opsparet gennem det regionale medlemsbidrag, som udgør en  

 beskeden andel af ydelserne (f.eks. 1/4 pct.-point i starten).
Ad 16 Det er et fundamentalt krav, at brugsretten skal kunne gå i arv.
Det kan  

 være til ægtefælle eller til andre livsarvinger i arvelovens forstand.  

 Arvingen skal være kvalificeret til at drive landbrug.
Ad 17 Ønsker den gamle bruger ikke at gøre brug af denne »arveret«,  

 tilbydes bedriften til den, der står for tur på den regionale fonds  

 venteliste.
Personer, der ønsker det, optages på ventelisten, hvis  

 bestyrelsen for den regionale fond finder dem kvalificerede.
 Formålet med ventelistesystemet er at give alle kvalificerede lige chancer  

 uden hensyn til »forbindelser« og lign.
Ad 18 Hvis den gamle og den ny bruger frit kunne aftale en pris for f.eks.  

 ejendommens bygninger, kunne den gamle bruger presse den ny til at betale en  

 overpris.
Det ville reelt videreføre de nuværende forhold, hvor fremtidige  

 indtjeningsmuligheder, herunder offentlige tilskud, kapitaliseres.
På den anden side skal den til enhver tid siddende bruger have en  

 tilskyndelse til at vedligeholde og forny bygninger, behandle jorden godt  

 etc.
Brugeren har nemlig en meget stor grad af frihed i sine dispositioner,  

 og det må afspejle sig i et tilsvarende økonomisk ansvar.
Derfor skal der ved overdragelse foretages en vurdering af, hvilke  

 forbedringer der er sket på bygninger, jord og besætning.
Brugeren skal have  

 godtgjort disse forbedringer ved en udbetaling fra fonden (idet der dog  

 bortses fra urentable overinvesteringer).
 I de tilfælde, hvor der er sket forringelser, hæfter brugeren omvendt for  

 disse.
Løsøre kan handles frit mellem den ny og den gamle bruger.
Forlanges en  

 overpris, kan den ny bruger blot købe sit løsøre andetsteds.
Det er ikke urimeligt, at en bruger på denne måde kan få udbetalt et beløb  

 af en vis størrelse, der bl.a. kan bruges til udbetaling af en ny bolig og  

 lign.
Der er i øvrigt tradition i dansk landbrug for, at landmanden sikrer  

 sin alderdom ved at sælge gården, før han går på pension.
Denne mulighed  

 eksisterer kun i begrænset omfang for landmænd, som har kontrakt med  

 Jordbrugerfonden.
Derfor bør alderdommen sikres gennem en henlæggelse,  

 opsparing eller en »landmandspension«.
Denne opgave bør varetages  

 af landbrugets organisationer.
Den hører ikke naturligt hjemme i  

 Jordbrugerfonden, men Jordbrugerfonden bør oplyse og rådgive kommende og  

 aktuelle medlemmer om problemstillingen.
Ad 19 Hvis en ejer af en landbrugsejendom ønsker at indgå en brugskontrakt med  

 Jordbrugerfonden, skal det ikke udløse udbetaling af en eventuel betydelig  

 friværdi til privat forbrug.
Det vil dræne kapital ud af bedriften.
Derfor  

 foreslås det, at friværdien bindes i fonden, så længe forpagteren forbliver  

 på ejendommen.
Den kan dog helt eller delvis udbetales til finansiering af  

 nyinvesteringer i ejendommen.
Ad 20 Skal Jordbrugerfonden være med til at bevare en alsidig landbrugsstruktur  

 i Danmark, er det nødvendigt, at fonden interesserer sig for  

 tvangsauktionstruede, men i øvrigt sunde bedrifter.
I en tid, hvor man  

 oplever, at store gårde opnår gældssanering ved, at kreditorerne afskriver en  

 del af deres gæld, bør Jordbrugerfonden rette sin aktivitet mod opkøb af små  

 og mellemstore landbrug.
Ad 21 Årsager til tvangsauktioner i landbruget er ofte konjunkturbestemte.  

 Landmandens driftsmæssige indsats kan være upåklagelig og alligevel  

 »ryger gården på tvangsauktion«.
I sådanne situationer vil det være  

 naturligt at oprette kontrakt med den pågældende ejer eller i tilfælde, hvor  

 landbrugsejendommen i en årrække har været drevet af en forpagter, som bor på  

 landbrugsejendommen, da at oprette kontrakt med den pågældende forpagter.
