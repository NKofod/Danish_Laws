 Landsskatteretskendelse vedr. selskabs pensionsindbetalinger  

 for hovedaktionær og direktør.
 Klagen skyldes  

 , at pensionsindbetalinger på selskabets  

 hovedanpartshaver og direktørs pensionskonti er anset at overstige, hvad en  

 uafhængig tredjemand ville opnå for en lignende indsats i selskabet.
Landsskatterettens  

 afgørelse Indkomstårenr 1998, 1999 og 2000 - Skattepligtig indkomst Regionen har godkendt fradrag for indbetalinger på  

 hovedanpartshaverens pensionsopsparing med hhv. 1.500.000 kr., 1.600.000 kr.  

 og  

 1.700.000 kr.
 Der er selvangivet fradrag med hhv. 2.600.000 kr., 2.600.000 kr.  

 og 5.200.000 kr.
 Landsskatteretten godkender fradrag med hhv. 2.600.000 kr.,  

 2.600.000 kr. og 5.200.000 kr.
Sagens  

 oplysninger B er hovedanpartshaver, direktør og eneste ansatte i A ApS.
A  

 ApS var fra stiftelsen i 1995 og frem til 1999 ejet af C ApS, hvori B ejede  

 alle anparter.
B har forklaret, at han er uddannet skibsingeniør fra 1971 og  

 frem til 1986 blandt andet arbejdede hos et skibsværft og i en koncern, hvor  

 han beskæftigede sig med cementcarriers  skibe, der anvendes til  

 transport af  

 tør cement i pulverform.
Han arbejdede derefter i forskellige virksomheder  

 med  

 tilknytning til skibsbranchen.
Han startede som selvstændig i 1990, hvor han besluttede at  

 udnytte sin viden om køb, salg og design af cementcarriers.
De første 3 år  

 gik  

 med at opnå markedskendskab og knytte kontakter til rederier og  

 cementvirksomheder.
Resultaterne af virksomheden var derfor begrænsede i  

 denne  

 periode.
I perioden 1995-1997 fungerede han efter anbefaling som konsulent  

 for  

 en række cementfabrikker, samtidig med at han var direktør i A ApS.
Dette gav  

 et kendskab til branchen og dens aktører.
I alt eksisterer der ca. 600  

 nøglepersoner hos potentielle kunder  rederier, operatører og  

 cementvirksomheder.
B har videre forklaret, at virksomheden i A ApS består i at  

 hjælpe kunderne med at finde de cementcarriers, der egner sig til den  

 konkrete  

 opgave, og at knytte kontakten til rederiet og forhandle kontrakterne på  

 plads.  

 B udnytter i virksomheden, at han har teknisk viden og viden om markedet og  

 logistik.
Markedet for cementcarriers udgør ca. 0,4 % af den samlede globale  

 handelsflåde og er for lille til, at de store aktører satser på det.
B har  

 anslået, at der på verdensplan er 1-2 personer, der driver samme type  

 virksomhed som ham.
Han er dog den eneste, der er alene koncentrerer sig om  

 skibsmæglervirksomhed med cementcarriers.
I en ansættelseskontrakt af 25. december 1995 blev det mellem  

 selskabet og B aftalt, at B skulle tiltræde som direktør pr. 1. januar 1996,  

 og  

 at hans løn foreløbig skulle udgøre 360.000 kr.
Der skulle ikke ydes vederlag  

 for overarbejde.
I et tillæg af 7. september 1997 til ansættelseskontrakten  

 forpligtede selskabet sig til at etablere en løbende ratepensionsordning for  

 B.  

 Præmieindbetalingen skulle foreløbig udgøre 2.600.000 kr., men med mulighed  

 for  

 justering.
Selskabets egenkapital skulle dog som minimum forrentes med 15 %  

 set  

 over en årrække før præmieindbetaling fandt sted.
I indkomståret 1997 indbetalte selskabet 1.600.000 kr. på Bs  

 ratepension.
Pensionen blev tegnet som to policer.
I indkomstårene 1998, 1999  

 og 2000 indbetalte selskabet 2.600.000 kr., 2.600.000 kr. og 5.200.000 kr.
 Udbytte og resultater har i perioden 1995  2001 udgjort  

 følgende:
1995 1996 1997 1998 1999 2000 2001 Omsætning i kr.
1.425.394 2.459.660 4.421.223 6.693.875 8.627.591 13.867.445 11.367.182 Årets resultat før løn og pensionsindbetaling i kr.
1.232.263 1.163.352 3.088.641 3.948.452 4.868.922 7.376.656 6.583.791 Løn i kr.
90.000 360.000 360.000 360.000 360.000 360.000 360.000 Indbetaling til pension i kr.
0 0 2.600.000 2.600.000 2.600.000 5.200.000 5.200.000 Årets resultat efter løn, pensionsindbetaling og skat i kr.
1.142.263 803.352 128.641 988.452 1.908.922 1.816.656 1.223.791 Udbytte til C ApS fra A ApS i kr.
700.000 800.000 100.000 1.360.000 - - - Udbytte til B fra A ApS i kr.
- - - - 0 77.000 1.000.000 Udbytte til B fra C ApS i kr.
0 0 0 1.000.000 - - - Egenkapital i kr.
582.710 610.154 614.703 243.155 4.497.266 6.236.922 6.460.713 1. januar 1999 fusionerede de to selskaber.
Egenkapitalen pr. 1.  

 januar 1999 udgjorde derfor 2.588.344 kr.
I en fax af 19. september 2002 har  

 det engelske selskab D Ltd. blandt andet oplyst, at en enkeltmands  

 skibsmæglervirksomhed, der omsætter for 400.000  700.000 engelske pund,  

 må  

 forventes at aflønne sin direktør med 50  80 % af den indtjente  

 kommission.
D  

 Ltd. beskæftiger sig blandt andet med personalerekruttering inden for  

 skibsbranchen.
I hvert af indkomstårene har B modtaget 10.000 kr. i honorar som  

 menigt bestyrelsesmedlem i K/S E.
Selskabets repræsentant har oplyst, at  

 Bs  

 arbejde som bestyrelsesmedlem har bestået i deltagelse i to årlige møder på  

 1-1½ times varighed.
 Frem til 2000 har B været hovedanpartshaver og direktør i F ApS.  

 Der er ikke udbetalt løn fra selskabet.
Regionens  

 afgørelse Der er godkendt fradrag for pensionsindbetalingerne i 1998, 1999  

 og 2000 med henholdsvis 1.500.000 kr., 1.600.000 kr. og 1.700.00 kr.
De dele  

 af  

 indbetalingerne, der overstiger de godkendte beløb, er anset for udbytte.
Bs løn under et er antaget at overstige, hvad der ville være  

 godkendt som indbetaling til en pensionsordning i et  

 pensionsforsikringsselskab.
Det er usandsynligt, at en uafhængig tredjemand  

 ville kunne opnå samme pensionsordning.
Aflønningen overstiger en rimelig  

 aflønning for hans indsats i selskabet.
Klagerens  

 påstand og argumenter Der er fremsat påstand om, at der godkendes fradrag for  

 pensionsindbetalingerne.
Til støtte for påstanden er det anført, at aftalen om betaling  

 af løn og pension mellem A ApS og B er civilretligt bindende og må accepteres  

 af skattemyndighederne.
Skattemyndighederne har bevisbyrden for, at en  

 uafhængig tredjemand ikke kunne have opnået en tilsvarende indbetaling til en  

 pensionsordning.
Denne bevisbyrde er ikke løftet.
 Aftalen er alene begrundet i forretningsmæssige forhold, og der  

 ligger på ingen måde skattemæssige spekulationer bag.
Den eksplosive udvikling i A ApS er alene affødt af Bs meget  

 store arbejdsindsats og evne til at skabe kontakter inden for markedet for  

 cementtankskibe.
Der er ikke og har ikke været andre ansatte, ligesom der  

 ikke  

 er eller har været et kapitalapparat af betydning.
Hvis B i stedet havde  

 fortsat med at drive virksomheden i personligt regi efter 1994, ville  

 overskuddet tilfalde ham direkte.
En armslængdevurdering af lønnens størrelse  

 må tage udgangspunkt i netop dette faktum.
Der er henvist til Eskofot-dommen, UfR 1975.215 H, som er  

 kommenteret i UfR 1975 B 382, hvor det anføres, at der må være vide rammer  

 for  

 lønfastsættelsen, når virksomheden er manden.
I dommen havde  

 direktørens  

 personlige indsats bevirket en ekstraordinær stigning i selskabets omsætning  

 og  

 overskud, og selskabets kapitalinteresser var tilstrækkeligt varetaget.
Af overskuddet i 1998 blev 988.452 kr. overladt til  

 kapitalinteresserne, hvilket rigeligt tillader en forrentning og risikopræmie  

 til selskabets egenkapital.
I 1998 blev der udloddet 1.360.000 kr.
Der er  

 ikke  

 grundlag for at antage at en uafhængig aktionærkreds ville have fastsat et  

 endnu højere udbytte.
Egenkapitalen er vokset fra 582.710 kr. i 1995 til  

 6.460.713 kr. i 2001.
A ApS har alene begrænsede udgifter og forpligtelser, hvorfor  

 der må regnes med en relativt lav risikopræmie.
Selskabets indtægter består  

 hovedsagligt af formidlingsprovisioner, og de kontrakter selskabet indgår,  

 udsætter derfor ikke selskabets egenkapital for risiko for et eventuelt  

 ansvar,  

 således som f.eks. en entreprenørvirksomhed ofte vil gøre det.
Det er derfor  

 ikke nødvendigt med en høj egenkapital.
Alligevel har egenkapitalen været  

 støt  

 stigende.
Den kraftige stigning i 1999 skyldes fusionen med C ApS.
B startede virksomheden alene på grundlag af iværksætterydelse  

 og opsparet kapital.
Først fra 1995, hvor A ApS blev stiftet, oppebar han en  

 beskeden løn for sit arbejde.
Den beskedne løn skyldes ønsket om, at  

 virksomheden skulle konsolideres og udbygges.
Af samme årsag blev der ikke  

 udbetalt udbytte fra C ApS.
Bs samlede vederlag har i en årrække været  

 beskedent trods en meget stor arbejdsindsats.
En uafhængig direktør kan også tænkes at udvise  

 løntilbageholdenhed i en virksomheds opstartsfase under den forudsætning, at  

 lønnen tilsvarende forøges, når virksomheden har konsolideret sig.
At der kan  

 indrømmes fradrag i dette tilfælde, fremgår af Højesterets dom i UfR 1963.954  

 og Landsskatterettens kendelse i TfS 1988.250. Princippet fremgår endvidere  

 af  

 Ligningsrådets bindende forhåndsbesked i TfS 1994.188 og af to ikke  

 offentliggjorte afgørelser fra Ligningsrådet af 18. november 2003 og af 16.  

 december 2003.
D Ltd. er en af shippingbranchens mest anerkendte  

 headhuntervirksomheder.
Deres udtalelse giver en korrekt beskrivelse af  

 lønningerne i skibsbranchen generelt.
Det fremgår af D Ltd.s fax, at  

 selskabets aflønning af B ligger inden for rammerne af, hvad en uafhængig  

 tredjemand kunne have fået udbetalt for den samme arbejdsindsats.
Af Eskofot-dommen fremgår det, at skattemyndighederne har  

 bevisbyrden for, at en aftale ikke svarer til, hvad en uafhængig tredjemand  

 kunne have opnået.
Dette er ikke ændret efter indførelsen af ligningslovens §  

 2. Skattemyndighedernes skøn over en rimelig aflønning er tilfældig og er  

 ikke  

 understøttet af nogen form for undersøgelser.
Skønnet forekommer usagligt og  

 ubegrundet.
 Udgangspunkt for aflønningen af en direktør i en virksomhed som  

 A ApS er ikke tidsforbruget, men de resultater, som direktøren kan skabe.
I TfS 1988.250 slår Landsskatteretten fast, at det er afgørende,  

 at kapitalinteresserne har opnået en rimelig del af det indtjente overskud,  

 og at  

 det naturligvis er ligegyldigt, om kapitalinteresserne har valgt at lade  

 afkastet blive udbetalt som udbytte eller har ladet afkastet indestå i  

 selskabet og således udløse en egenkapitalstigning.
Der skal ikke  

 nødvendigvis  

 foreligge en stigning i egenkapitalen for at kapitalinteresserne tilgodeses.  

 Imidlertid foreligger der faktisk en væsentlig stigning i egenkapitalen i  

 1998  

  2000. Afkastet til kapitalinteresserne udgør i disse år 1.597.473 kr.,  

 2.923.577 kr. og 2.790.224 kr., svarende til 260 %, 113 % og 62 % af  

 primokapitalen.
 Hvis der ses på afkastet efter skat, opgjort til 160 %, 73 % og  

 40 %, er der stadig også for 2000 tale om et særdeles fornuftigt afkast.
Landsskatterettens  

 bemærkninger og begrundelse Et selskab og dets hovedanpartshaver, der er ansat som direktør  

 i selskabet, kan som udgangspunkt med skattemæssig virkning aftale det  

 vederlag, de finder passende.
Der kan således ikke statueres maskeret  

 udbytte,  

 blot fordi en direktørs løn er meget høj.
Der må bl.a. henses til, hvad andre  

 virksomheders direktører, der ikke er aktionærer, oppebærer i løn i lignende  

 stillinger.
Ved bedømmelsen af, om der foreligger maskeret udbytte, må der  

 lægges væsentlig vægt på, om selskabets kapitalinteresser er blevet  

 tilstrækkeligt tilgodeset, dvs. om det deklarerede udbytte og de  

 henlæggelser,  

 der er foretaget i selskabet, giver en rimelig forrentning af selskabets  

 egenkapital.
Hvis egenkapitalens forrentning må bedømmes som rimelig, er der  

 en  

 formodning imod, at der foreligger maskeret udbytte.
Overstiger det samlede  

 beløb efter en konkret vurdering et beløb, som en ikke-aktionær kunne have  

 opnået for en tilsvarende indsats i samme selskab, må det overskydende beløb  

 efter omstændighederne anses som udbytte.
Der er ikke grundlag for at tilsidesætte A ApS og Bs aftale om  

 størrelsen af løn og pensionsindbetalinger.
Der lægges afgørende vægt på, at  

 selskabets kapitalinteresser er blevet tilstrækkeligt tilgodeset, idet der i  

 hvert af de påklagede indkomstår enten er udloddet væsentlige beløb i udbytte  

 eller er sket en væsentlig vækst i egenkapitalen.
Ved denne vurdering har  

 retten henset til, at selskabets indtjening er resultatet af Bs  

 kontakter  

 inden for branchen og hans personlige kompetencer i form af hans viden om  

 cementcarriers.
Det er endvidere ud fra oplysningerne om virksomhedens  

 karakter  

 lagt til grund, at kapitalbehovet i selskabet er meget begrænset.
Det må  

 derfor  

 lægges til grund, at en uafhængig tredjemand ville kunne opnå lignende løn-  

 og  

 pensionsforhold.
 Landsskatteretten godkender derfor fradrag med 2.600.000 kr.,  

 2.600.000 kr. og 5.200.000 kr. i indkomstårene 1998, 1999 og 2000.
