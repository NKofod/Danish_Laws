 Den 9. juni 1977 tilskrev direktoratet kriminalforsorgens tjenestesteder  

 således:
 »Under henvisning til stedfundne drøftelser med Dansk fængselsforbund  

 skal det herved meddeles anstalterne og arresthusene bemyndigelse til i  

 forbindelse med ledsaget udgang at udbetale 20 kr. til udgangsledsageren til  

 dækning af hans udgifter i forbindelse med udgangen.
Såfremt det i enkeltstående tilfælde kan påregnes, at udgangsledsagerens  

 udgifter under udgangen vil være væsentligt større end nævnte beløb,  

 bemyndiges fængselsinspektøren/arrestinspektøren til at udbetale de for  

 udgangsledsagerne i forbindelse med udgangen opstående udgifter, dog således  

 at det skal være aftalt i hvert enkelt tilfælde forud for udgangen, at  

 afregning kan finde sted efter regning.
De således udbetalte beløb bør ikke  

 overstige 50 kr. pr. udgang.
Arresthuset er underrettet direkte herfra.« På given foranledning skal direktoratet meddele, at bemyndigelsen omfatter  

 udgangsledsagere fra såvel det uniformerede som det civile personale.  

 Udbetalingen af 20 kr. til udgangsledsageren forudsætter, at der er udgifter  

 forbundet med udgangsledsagelsen eksempelvis til entre, biografbillet,  

 busbillet etc. i forbindelse med en normal udgang af ca. 8 timers varighed  

 typisk med socialt samvær som formål.
 Skrivelsen indeholder ikke hjemmel til, at der kan udbetales fast  

 godtgørelse til udgangsledsageren f.eks. i forbindelse med indkøb af tøj,  

 ledsagelse til bistandskontor, retsmøde, lægebehandling og lignende.
 E.B.
Folmer Lambæk Kriminalforsorgens anstalter samt arrestinspektørerne.
