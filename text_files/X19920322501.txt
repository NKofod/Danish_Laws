Unge under 18 år arbejder alene i virksomhed efter normal åbningstid  

 uden mulighed for at tilkalde en anden.
Risiko for vold.
Den Danske Bagerstands Fællesorganisation Bjerregårdsvej 16 3 2500 Valby 2113-12 I skrivelser af 2. april og 21. maj 1992 har en organisation A på vegne af  

 virksomhed B klaget over Direktoratet for Arbejdstilsynets afgørelser af 10.  

 marts 1992 vedrørende påbud i forbindelse med særlig fare ved alenearbejde og  

 påbud i forbindelse med særlig risiko for vold i virksomheden.
Klagens indhold Det anføres bl.a. til støtte for klagen, at der ikke er en særlig risiko  

 for vold i den pågældende virksomhed.
Kvarteret, hvor virksomheden er  

 beliggende, er således ikke specielt uroligt, set i forhold til andre  

 kvarterer i området, og virksomheden er ikke specielt isoleret beliggende set  

 i forhold til de mange andre erhvervsvirksomheder i området.
Virksomheden har kun i to tilfælde været udsat for røverier, og dette er  

 sket med meget kort mellemrum.
Der har hverken før eller siden været røverier  

 mod virksomheden.
 Virksomheden har grundigt orienteret personalet om fremgangsmåden i  

 forbindelse med eventuelle røverier, samt om hvorledes man ved agtpågivenhed  

 helt kan undgå røverisituationer.
Herudover har virksomheden allerede gennemført mange foranstaltninger for  

 at nedbringe risikoen for vold mod personalet mest muligt.
Der er således  

 bl.a. etableret pengeboks, ligesom man ved fastlæggelse af arbejdstimer søger  

 at mindske risikoen for de ansatte så meget som overhovedet muligt, fx ved  

 nye rutiner med løbende tømning af kassebeholdning.
Sagens forløb Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og af sagen i øvrigt, at kreds xxx  

 amt i tilsynsrapport af 15. november 1991 overfor virksomheden dels afgav  

 påbud om, at der skulle træffes foranstaltninger, som nedbringer risikoen for  

 vold mest muligt, og dels afgav påbud om, at unge under 18 år ikke må arbejde  

 alene i virksomheden udenfor normal åbningstid svarende til efter kl. 17.30  

 på hverdage, efter kl. 13.00 på lørdage og på intet tidspunkt om søndagen.
 A klagede den 25. november 1991 på vegne af virksomheden over begge  

 kredsens påbud.
 Direktoratet fastholdt ved afgørelser af 10. marts 1992 begge påbud.
 Direktoratet lægger i afgørelserne vægt på at der i 1991 blev begået 3  

 røverier mod virksomheden: at virksomheden er isoleret beliggende: samt at  

 den ansatte, som arbejder alene efter normal åbningstid, ikke har mulighed  

 for at tilkalde en anden, som umiddelbart kan komme tilstede, men alene  

 politiet eller ejeren fra dennes bopæl et andet sted i byen.
 I anledning af klagen til Arbejdsministeriet har direktoratet hørt  

 kredsen, som i skrivelse af 8. juli 1992 har oplyst, at butikken blev  

 inspiceret den 22. maj 1992.
 Kredsen har konstateret, at der til forskel fra sidste inspektion nu er  

 opsat to skilte, som informerer om tv-overvågning af butikken, og at der i  

 selve butikken er opsat tv-overvågning med kontinuerlig båndoptagelse på  

 videomaskine.
 Kredsen bemærker dog, at man ikke finder det acceptabelt, at videomaskinen  

 står synligt og frit tilgængeligt, således at hele maskinen kan fjernes med  

 et håndfast greb og i givet fald medbringes efter et gennemført røveri.  

 Maskinen bør efter kredsens opfattelse være sikret fx i et forsvarligt aflåst  

 skab eller lignende.
 En telefon i butikslokalet giver ikke fornøden mulighed for alarmering.  

 Der bør istedet være en automatisk indrettet alarmeringsfunktion (tavs  

 overfaldsalarm).
Direktoratet er enig i kredsens betragtninger, og bemærker, at ved  

 etableringen af de foranstaltninger, som skal nedbringe risikoen for vold ved  

 alenearbejde, bør det nøje vurderes, om foranstaltningerne i praksis fungerer  

 efter hensigten.
Således kan en frit tilgængelig og usikret videomaskine  

 netop indbyde til forsøg på røveri.
 Det er fortsat direktoratets opfattelse, at der i bagerbutikken er en  

 særlig fare ved alenearbejde.
 For så vidt angår påbudet i forbindelse med særlig risiko for vold, er det  

 stadig direktoratets opfattelse, at de begåede røverier mod bagerbutikken  

 viser, at der er en konkret risiko for vold, og at dette sammen med butikkens  

 beliggenhed og indretning gør, at der uanset eventuelle foranstaltninger til  

 forebyggelse af røverier også fremover må anses for at være en særlig risiko  

 for vold i virksomheden.
 På denne baggrund har direktoratet indstillet, at direktoratets afgørelser  

 af 10. marts vedrørende henholdsvis påbud i forbindelse med særlig fare ved  

 alenearbejde og påbud i forbindelse med særlig risiko for vold i virksomheden  

 beliggende xxx fastholdes.
Arbejdsmiljørådets indstilling Klagen har i henhold til arbejdsmiljølovens § 66, stk. 1, nr. 4, været  

 forelagt Arbejdsmiljørådet, der tiltræder direktoratets indstilling.
Arbejdsministeriets afgørelse Arbejdsministeriet skal i den anledning meddele, at man tiltræder  

 direktoratets afgørelser af 10. marts, således at der skal træffes  

 foranstaltninger, som nedbringer risikoen for vold mest muligt, og således at  

 unge ikke må arbejde alene uden for normal åbningstid i virksomheden.
Der  

 henvises til § 11 i Arbejdsministeriets bekendtgørelse nr. 323 af 7. juli  

 1983 om arbejdets udførelse og til § 16 i Arbejdsministeriets bekendtgørelse  

 nr. 103 af 15. februar 1989 om unges farlige arbejde nu ændret til  

 Arbejdsministeriets bekendtgørelse nr. 524 af 19. juni 1992.
Arbejdsministeriets begrundelse Der er i afgørelsen lagt vægt på, at der i virksomheden fortsat er en  

 særlig fare ved alenearbeje.
De foranstaltninger, som virksomheden har  

 truffet, anses ikke at være tilstrækkelige til at nedbringe risikoen for vold  

 mest muligt.
 Herudover er det ministeriets opfattelse, at de begåede røverier mod  

 virksomheden samt dennes beliggenhed viser, at der er en konkret risiko for  

 vold.
 Arbejdsministeriets BKG nr. 323 af 070783 § 11, Arbejdsministeriets BKG  

 nr. 103 af 150289 § 16, Arbejdsministeriets BKG nr. 524 af 190692.
