Eftergivelse af tilgodehavende - Eftergivelse af tilgodehavende, eneanpartshaver.
 Ligningsrådet blev anmodet om bindende  

 forhåndsbesked om følgende:
1. Vil det få konsekvenser for S ApS, såfremt  

 eneanpartshaveren pr. 30-9 1992 eftergiver så meget af sit  

 tilgodehavende hos selskabet, at anpartskapitalen bringes intakt ? 2. Skal eftergivelsen tillægges selskabets  

 skattepligtige indkomst i 1991/1992, således at det skattemæssige  

 underskud for dette år elimineres ? Sagens omstændigheder var følgende:
Selskabet S ApS blev stiftet den 17/4 1979 med en  

 anpartskapital på 200.000 kr.
Selskabet var ejet 100 pct. af  

 hovedanpartshaveren P, som i foråret 1991 lånte selskabet ca. 1,2  

 mio. kr. på et gældsbrev til en rente på 12 pct. p.a. med  

 indfrielse efter 5 år.
Lånebeløbet hidrørte fra en  

 gave fra P's forældre.
Selskabets egenkapital var ved udgangen af  

 regnskabsåret 1990/91 på 136.271 kr.
Det samlede  

 skattemæssige underskud var pr. 30/9 1991 290.646 kr., hvoraf 230.217  

 kr. hidrørte fra regnskabsåret 1989/90 og 60.429 kr. fra  

 regnskabsåret 1990/91.
 Der forventedes for regnskabsåret 1991/92 et  

 underskud på ca. 1 mio. kr., hvilket indebar, at egenkapitalen ville  

 være tabt pr. 30/9 1992. Den ureviderede råbalance pr. 30/9 1992  

 viste en aktivmasse på ca. 6,7 mio. kr. og en passivmasse på ca.  

 7,7 mio. kr.
 Det fremgik af selskabets balance pr. 30/9 1991, at der  

 var en samlet gæld på ca. 9,8 mio. kr., hvoraf den kortfristede  

 gæld udgjorde ca. 7,3 mio. kr. og gæld til selskabsdeltager ca.  

 2,5 mio. kr.
 Selskabet skulle rekonstrueres med henblik på  

 salg.
 Skatteforvaltningen udtalte, at efter det oplyste om  

 gældens størrelse kunne P ikke anses for at være  

 hovedkreditor i selskabet, ligesom gældseftergivelsen ikke kunne anses  

 for en samlet ordning med selskabets kreditorer.
 Skatteforvaltningen fandt derfor, at  

 gældseftergivelsen ikke ville være omfattet af ligningslovens §  

 15, stk. 3, således at der ved gældseftergivelsen ikke sker  

 begrænsning af retten til at fremføre underskud efter  

 ligningslovens § 15, stk. 1. Gældseftergivelsen var herefter ikke  

 skattefri efter kursgevinstlovens § 6 A.
 Gældseftergivelsen skulle herefter medregnes til  

 selskabets skattepligtige indkomst efter reglerne i kursgevinstlovens § 5,  

 stk. 1.
 Ligningsrådet var enig i det af skatteforvaltningen  

 anførte.
