Nr LSF 337 Forslag til Lov om Nævnet for Etnisk Ligestilling Fremsat af indenrigsnministeren (Birte Weiss) den 27. maj 1993 Vedtaget ved tredjebehandling den 25. juni 1993 Lov nr. 466 af 30/06/1993 § 1. Der nedsættes et nævn for etnisk ligestilling, der har til formål at sørge for, at spørgsmålet om etnisk ligestilling inddrages i flest mulige sider af samfundslivet, samt at den forskelsbehandling, der eventuelt udøves mellem personer med dansk oprindelse og anden etnisk oprindelse, synliggøres og modvirkes.
 § 2. Nævnet for Etnisk Ligestilling har til opgave at bekæmpe  

 forskelsbehandling i alle dens aspekter samt at understøtte, at alle etniske  

 grupper i samfundet uanset forskelle i forudsætninger gives mulighed for at  

 udøve deres aktiviteter på lige fod.
 Stk. 2. Nævnet kan af egen drift eller efter anmodning undersøge  

 forhold, der er omfattet af lovens formål.
Stk. 3. Nævnet afgør, om en henvendelse giver anledning til  

 undersøgelse.
Nævnet behandler ikke enkeltsager.
 Stk. 4. Nævnet fastsætter selv, hvorledes det tilvejebringer  

 grundlaget for sin virksomhed.
 § 3. Nævnet rådgiver Folketinget, regeringen, lokale og centrale  

 myndigheder, lokale beslutningstagere, organisationer og institutioner samt  

 andre dele af samfundet, som kan medvirke til at synliggøre og modvirke  

 etnisk forskelsbehandling.
 Stk. 2. Nævnet afgiver en årlig beretning med planer og mål for  

 sin virksomhed til regeringen og Folketinget.
§ 4. Nævnet for Etnisk Ligestilling består af en uafhængig  

 formand, som udpeges af statsministeren, og 14 medlemmer, der beskikkes af  

 statsministeren, idet 2 medlemmer udpeges af Indvandrerrådet 2 medlemmer udpeges af Indvandrernes Repræsentantskab 1 medlem udpeges af Indvandrerforeningernes Sammenslutning i Danmark 1 medlem udpeges af Indvandrernes Fællesråd i Danmark 1 medlem udpeges af Mellemfolkeligt Samvirke 1 medlem udpeges af Dansk Flygtningehjælp 1 medlem udpeges af Dansk Folkeoplysnings Samråd 1 medlem udpeges af Kommunernes Landsforening 1 medlem udpeges af Amtsrådsforeningen 1 medlem udpeges af Landsorganisationen i Danmark 1 medlem udpeges af Dansk Arbejdsgiverforening 1 tilforordnet medlem udpeges af regeringen fra Indenrigsministeriet.  

 Dette medlem har ikke stemmeret.
 Stk. 2. Beskikkelserne gælder for 4 år ad gangen med mulighed for  

 forlængelse.
 Stk. 3. Nævnet for Etnisk Ligestilling fastsætter selv sin  

 forretningsorden.
 § 5. Loven træder i kraft den 1. oktober 1993.
 § 6. Loven gælder ikke for Færøerne og Grønland.
Oprindeligt fremsat forslag § 1. Der nedsættes et nævn for etnisk ligestilling, der har til formål, at sørge for at spørgsmålet om etnisk ligestilling inddrages i flest mulige sider af samfundslivet, samt at den forskelsbehandling, der eventuelt udøves mellem personer med dansk oprindelse og anden etnisk oprindelse, synliggøres og modvirkes.
 § 2. Nævnet for etnisk ligestilling har til opgave at bekæmpe  

 forskelsbehandling i alle dens aspekter samt at understøtte, at alle etniske  

 grupper i samfundet, uanset forskelle i forudsætninger, gives mulighed for at  

 udøve deres aktiviteter på lige fod.
 Stk. 2. Nævnet kan af egen drift eller efter anmodning undersøge  

 forhold, der er omfattet af lovens formål.
Stk. 3. Nævnet afgør, om en henvendelse giver anledning til  

 undersøgelse.
Nævnet behandler ikke enkeltsager.
 Stk. 4. Nævnet fastsætter selv, hvorledes det tilvejebringer  

 grundlaget for sin virksomhed.
 § 3. Nævnet rådgiver Folketinget, regeringen, lokale og centrale  

 myndigheder, lokale beslutningstagere, organisationer og institutioner samt  

 andre dele af samfundet, som kan medvirke til at synliggøre og modvirke  

 etnisk forskelsbehandling.
 Stk. 2. Nævnet afgiver en årlig beretning med planer og mål for  

 sin virksomhed til regeringen og Folketinget.
§ 4. Nævnet for etnisk ligestilling består af en uafhængig  

 formand, som udpeges af statsministeren, og 14 medlemmer der beskikkes af  

 statsministeren, idet 2 medlemmer udpeges af Indvandrerrådet 2 medlemmer udpeges af Indvandrernes Repræsentantskab 1 medlem udpeges af Indvandrerforeningernes Sammenslutning i Danmark 1 medlem udpeges af Indvandrernes Fællesråd i Danmark 1 medlem udpeges af Mellemfolkeligt Samvirke 1 medlem udpeges af Dansk Flygtningehjælp 1 medlem udpeges af Dansk Folkeoplysnings Samråd 1 medlem udpeges af Kommunernes Landsforening 1 medlem udpeges af Amtsrådsforeningen 1 medlem udpeges af Landsorganisationen i Danmark 1 medlem udpeges af Dansk Arbejdsgiverforening 1 tilforordnet medlem udpeges af regeringen fra Indenrigsministeriet.  

 Dette medlem har ikke stemmeret.
 Stk. 2. Beskikkelserne gælder for 4 år ad gangen med mulighed for  

 forlængelse.
 Stk. 3. Nævnet for etnisk ligestilling fastsætter selv sin  

 forretningsorden.
 § 5. Loven træder i kraft den 1. oktober 1993.
 § 6. Loven gælder ikke for Færøerne og Grønland.
Bemærkninger til lovforslaget Almindelige bemærkninger Baggrund.
 Baggrunden for lovforslaget er Folketingets vedtagelse af  

 beslutningsforslag om bedre integration og sikring af udlændinges  

 retsstilling i Danmark den 18. juni 1992 (B 65).
 Blandt flere andre punkter til fremme af en bedre integration og sikring  

 af udlændinges retsstilling skulle regeringen i henhold til  

 beslutningsforslaget nedsætte et hurtigtarbejdende udvalg, der skulle komme  

 med forslag til oprettelse og sammensætning af et rådgivende organ med  

 henblik på sikring af ligebehandling af udlændinge og danskere.
 Folketingets ønske hermed har været at skabe grundlag for, at de  

 rettigheder, der tilkommer udlændinge eller personer uden dansk oprindelse,  

 respekteres.
 Endelig skal vedtagelsen af folketingsbeslutningen og dermed nedsættelsen  

 af udvalget ses i forlængelse af Folketingets debat den 3. december 1991 om  

 racisme, hvor et enigt Folketing besluttede at fordømme enhver  

 diskrimination, fysisk vold eller offentlige angreb, der tager udgangspunkt i  

 menneskers etniske, religiøse eller nationale baggrund.
 Regeringen nedsatte i oktober 1992 et udvalg med repræsentation fra  

 Bolig-, Arbejds-, Justits-, Kultur-, Social- og Undervisnings- og  

 Indenrigsministeriet (formandskab/sekretariat) samt Mellemfolkeligt Samvirke,  

 Dansk Flygtningehjælp og Indvandrerrådet.
Nedsættelse af udvalget Udvalgets medlemmer blev udpeget i oktober 1992. Udvalget afleverede sin  

 rapport i februar 1993 til indenrigsministeren med indstilling om oprettelse  

 af et nævn for etnisk ligestilling.
Udvalgets rapport blev til på baggrund af  

 en række møder, hvor man har drøftet hensigten med det af Folketinget ønskede  

 organ.
Man har i udvalget drøftet en række centrale spørgsmål vedrørende et  

 sådant ligestillingsnævns nedsættelse og virke.
Man har i den forbindelse  

 navnlig drøftet nævnets sammensætning samt spørgsmålet om, hvorledes man  

 sikrer nævnets uafhængighed.
Det har været et udgangspunkt i udvalgets arbejde, at nævnet skal have  

 mulighed for at virke i alle dele af samfundet, med henblik på at folk af  

 forskellig oprindelse og med forskellig kultur, religion og sproglig baggrund  

 kan leve og respekteres på lige fod med folk af dansk oprindelse.
Udvalget  

 har i den forbindelse navnlig overvejet, på hvilke områder nævnet skal gøre  

 en indsats for mest hensigtsmæssigt at kunne forfølge denne overordnede  

 målsætning.
 Man har i sine anbefalinger lagt til grund, at nævnet selv bør have  

 mulighed for at definere sine arbejdsområder, men udvalget har dog peget på 4  

 områder, som man finder omfattes af etnisk ligestilling; det juridiske, det  

 kulturelle, det moralske eller holdningsmæssige og endelig det praktiske og  

 socio-økonomiske område.
 Endelig har udvalget taget stilling til tilvejebringelse af et grundlag  

 for nævnets virksomhed, nævnets rådgivningsfunktion og endelig nævnets  

 sammensætning.
 Der oprettes et selvstændigt sekretariat i tilknytning til  

 Indenrigsministeriet.
Bemærkninger til lovforslagets enkelte bestemmelser Til § 1 Ifølge folketingsbeslutning om bedre integration og sikring af udlændinges  

 retsstilling i Danmark (B 65) vedtaget den 18. juni 1992 skal der nedsættes  

 et rådgivende organ med henblik på sikring af ligebehandling af udlændinge og  

 danskere.
Det udvalg, som afleverede en rapport i februar 1993, har undladt  

 en nærmere afgrænsning af begrebet, udlændinge, og har i stedet taget  

 udgangspunkt i definitionen i FN's konvention om afskaffelse af  

 racediskrimination, hvor begrebet anvendes på »enhver person med anden  

 race, hudfarve, afstamning eller national eller etnisk oprindelse end den  

 danske«.
Begrebet etnisk baggrund findes således mere dækkende end  

 udlændinge.
Til § 2 Nævnet skal selv have mulighed for at definere sine arbejdsområder,  

 således at der ikke lægges faste rammer for, hvilke opgaver nævnet skal  

 beskæftige sig med.
Nævnets hovedformål er at fremme ligestilling mellem folk uanset etnisk  

 baggrund.
Udvalget har konstateret, at etnisk ligestilling omfatter såvel  

 juridisk som adfærdsmæssige og kulturelle forhold samt den konkrete indsats,  

 som udøves af mange forskellige grupper i samfundet.
 Det juridiske indsatsområde omfatter en vurdering af, hvorvidt det vil  

 være nødvendigt at foretage ændringer i den eksisterende eller kommende  

 lovgivning med henblik på at fremme etnisk ligestilling.
 Det kulturelle indsatsområde omfatter spørgsmål vedrørende værdier, normer  

 og religiøst tilhørsforhold, herunder bl.a. hvordan man sikrer kulturelt  

 ligeværd og muligheden for opretholdelse af kulturel forskellighed.
Det er af afgørende betydning for etnisk ligestilling at beskæftige sig  

 med holdninger og adfærd i forhold til de etniske minoriteter.
Spørgsmålet om  

 hvilke initiativer, der kan tages for at mindske spændinger mellem danskere  

 og etniske minoriteter, både i samfundslivet generelt og hos myndigheder,  

 arbejdsgivere m.v. vil ligge indenfor nævnets arbejde på det holdningsmæssige  

 indsatsområde.
Fremme af etnisk ligestilling omfatter endelig at se på initiativer, der  

 giver etniske minoriteter reelle muligheder for at medvirke på lige fod med  

 personer af dansk oprindelse i samfundslivet.
Der kan i den forbindelse være  

 tale om at se på den indsats, som omfatter samtlige borgere, og den indsats  

 som specielt er rettet mod etniske minoriteter for at sikre reel ligestilling  

 i samfundet.
 Nævnet har i denne forbindelse selv mulighed for at sætte initiativer  

 igang, både ved at rekvirere viden og dokumentation, og også ved at indgå i  

 eksempelvis holdningsskabende aktiviteter.
Nævnet kan sikre sig det fornødne rådgivningsgrundlag gennem indsamling af  

 viden, men nævnets medlemmer har desuden en pligt til at bistå med viden og  

 fungere som kontaktled til institutioner og andre.
Nævnet kan derudover holde  

 regelmæssige kontaktmøder med forskellige parter f.eks. beslutningstagere,  

 myndigheder, organisationer og interessegrupper.
Såfremt man finder det fornødent, kan Folketinget nedsætte et udvalg til  

 varetagelse af en jævnlig kontakt mellem nævnet og Folketinget.
Medlemmerne  

 vælges i givet fald blandt Folketingets medlemmer ved begyndelsen af hvert  

 folketingsår og efter afholdelse af folketingsvalg.
Til § 3 Det udvalg, som har afgivet rapport i februar 1993, har fundet det  

 ønskeligt, at nævnet rådgiver de institutioner, der har kompetence og  

 indflydelse på etniske ligestillingsproblemer og -spørgsmål, samt de  

 institutioner, der har behov for rådgivning.
Der er i loven ikke lagt grænser  

 for, hvem nævnet skal rådgive, men det er vigtigt, at nævnets virksomhed  

 kommer til at afspejle, at ligestilling mellem etniske minoriteter og  

 danskere er et samfundsanliggende, således at der udover centrale og lokale  

 beslutningstagere også kan gives rådgivning til andre samfundsinstitutioner  

 og private organisationer.
Nævnet behandler ikke enkeltsager, men kan henvise sådanne til relevante  

 instanser.
Enkeltsager kan dog danne grundlag for nævnets behandling af  

 principielle spørgsmål.
 Nævnet har mulighed for at deltage aktivt i arbejdet for at fremme etnisk  

 ligestilling, f.eks. gennem generel oplysning og udredende virksomhed.  

 Rådgivningen kan også bestå i at afgive indstillinger vedrørende forhold, der  

 ikke nødvendigvis er udtrykt konkret ønske om.
 Udover at afgive en årsberetning skal nævnet give en løbende orientering  

 om etnisk ligestilling, foruden løbende vurdere og kommentere udviklingen på  

 området som omfattes af loven.
Til § 4 I forslaget til sammensætningen af nævnet er der taget særlig hensyn til,  

 at der gennem medlemmerne skabes en kontaktflade til brede befolkningsgrupper  

 og deres organisationer.
Desuden skal nævnet have en størrelse, der giver  

 mulighed for regelmæssig mødevirksomhed.
Det har endvidere været hensigten at give nævnet en bred sammensætning,  

 således at problemstillingerne bliver belyst ud fra en række forskellige  

 indfaldsvinkler.
Med den kompetence der er tillagt 2 indvandrerorganisationer  

 samt Indvandrerrådet og Indvandrernes Repræsentantskab til at udpege  

 medlemmer af nævnet, er det søgt sikret, at nævnet også får en bred etnisk  

 baggrund.
I forbindelse med udpegelsen af de øvrige medlemmer af nævnet kan  

 det dog også være hensigtsmæssigt at søge at lægge vægt på, om personen har  

 en fremmed etnisk baggrund.
Formanden for nævnet skal være uafhængig, idet det ønskes at give nævnet  

 en neutral og selvstændig status.
Formanden vil være ulønnet.
 Næstformanden skal udpeges blandt nævnets repræsentanter for de etniske  

 minoriteter og er stedfortræder i formandens fravær.
 Medlemmet fra Indenrigsministeriet skal sørge for jævnlig kontakt til de  

 relevante ministerier på området.
 Det kan desuden overvejes at nedsætte et kontaktorgan, der sammensættes  

 efter behov, hvor nævnet kan udpege de personer/organisationer, som nævnet  

 mener er relevante i relation til de drøftede emner i nævnet.
Økonomiske og administrative konsekvenser Der er ingen økonomiske og administrative konsekvenser som følge af  

 lovforslaget.
