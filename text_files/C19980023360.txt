 Vejledning om anvendelse af reglerne i  

 Direktoratet for Arbejdsløshedsforsikringens bekendtgørelse nr.  

 1070 af 18. december 1998 om en a-kasses pligt til at vejlede m.v.
 Direktoratet har i bekendtgørelse nr. 1070 af 18. december 1998  

 fastsat regler om en a-kasses pligt til at vejlede m.v.
Der er i bekendtgørelsen fastsat de minimumskrav,  

 som gælder for en a-kasse vedrørende information og vejledning  

 af sine medlemmer.
Kravene skal sikre, at a-kassen i samarbejde med  

 Arbejdsformidlingen kan vejlede sine medlemmer om bl.a. beskæftigelse,  

 uddannelse, genoptræning og omskoling.
 Bekendtgørelsen bygger bl.a. på den  

 forudsætning, at a-kassen og Arbejdsformidlingen har et fælles  

 grundlag for vejledning, og at hele vejledningen bliver tilrettelagt i  

 samarbejde, så den bliver opfattet som en helhed af det enkelte  

 medlem.
Vejledningen skal tilrettelægges på en  

 sådan måde, at det enkelte medlem får den opfattelse, at  

 medlemmet selv skal gøre en aktiv indsats for at komme i  

 beskæftigelse.
Og forventningerne hos den ledige kommer til at  

 stå i forhold til de muligheder, som Arbejdsformidlingen har for at  

 give tilbud.
 Bilag 1 til bekendtgørelsen beskriver indholdet af  

 de oplysninger, som en a-kasse og Arbejdsformidlingen skal udveksle.
Kapitel 1 Generel vejledningspligt Til § 1, stk. 2 A-kassen har altid pligt til at give et medlem individuel  

 og personlig vejledning, når medlemmet har særligt behov  

 herfor.
 Der kan eksempelvis være behov for, at a-kassen - ud  

 over det obligatoriske vejledningsmøde i kapitel 3 - også holder  

 vejledningsmøder for særlige udsatte grupper af ledige.
 Det kan være ledige dagpengemodtagere med mere end 2  

 års ledighed i aktivperioden, som Arbejdsformidlingen skal give tilbud  

 om en revision af den individuelle handlings- eller uddannelsesplan.
Herudover kan det være ledige, som på grund af  

 manglende danskkundskaber kun vanskeligt kan opnå beskæftigelse,  

 og som Arbejdsformidlingen derfor kan give tilbud om en indledende sproglig  

 vurdering, sprogundervisning og en afsluttende sprogtest.
En sådan  

 vejledning kan også gives i forbindelse med udarbejdelse eller revision  

 af en individuel handlings- eller uddannelsesplan, hvori undervisning i dansk  

 indgår som tilbud, jf. § 9 i bekendtgørelsen.
Til § 2, stk. 1 A-kassen skal særligt informere medlemmer, der  

 første gang ønsker at modtage dagpenge, om  

 rådighedsreglerne.
Informationen om rådighedsreglerne skal  

 derefter som minimum gives, hver gang et medlem har pligt til at aflevere en  

 ledighedserklæring i forbindelse med ledighed, jf. kapitel V, i  

 vejledning om dokumentation for arbejdsløshedskassernes administration  

 af bestemmelser i arbejdsløshedsforsikringsloven m.v.
 Det skal især præciseres, at medlemmet i  

 ledighedsperioden skal opholde sig og have bopæl i Danmark, og at  

 medlemmet skal oplyse både a-kassen og Arbejdsformidlingen om den  

 reelle bopælsadresse.
Til § 2, stk. 1, nr. 1 A-kassen skal særligt informere om, hvilken  

 betydning det har for rådighedsforpligtelsen og kravet om at være  

 tilmeldt Arbejdsformidlingen, når et medlem skifter mellem to  

 ydelsesformer.
Det kan f.eks. være tilfældet, hvor medlemmet har  

 modtaget arbejdsløshedsdagpenge, og medlemmet går på orlov  

 til børnepasning.
A-kassen skal også informere om, 1)	at et medlem har pligt til at afmelde sig på  

 Arbejdsformidlingen, når et medlem begynder på  

 fuldtidsbeskæftigelse af mindst 14 dages varighed, 2)	at medlemmet skal tilmelde sig Arbejdsformidlingen, når  

 medlemmet igen ønsker at modtage dagpenge, 3)	at et ledigt medlem, der ønsker at holde ferie, skal give  

 besked til Arbejdsformidlingen, senest 14 dage før ferien skal  

 holdes.
Til § 2, stk. 1, nr. 2 Der kan f.eks. være tale om sprogundervisning og  

 test, som Arbejdsformidlingen kan tilbyde ledige - danske såvel som  

 udenlandske statsborgere - med manglende kundskaber i dansk.
Til § 2, stk. 1, nr. 3 A-kassen skal også informere om, at afslag på  

 et formidlet arbejde også omfatter tilfælde, hvor et medlem  

 handler på en måde, der kan sidestilles med et afslag.
Til § 2, stk. 1, nr. 4 A-kassen skal blandt andet vejlede om, at rimeligt arbejde  

 er arbejde, som kan ligge uden for den lediges faglige område.
Til § 3 A-kassen skal gøre medlemmet opmærksom  

 på, hvilke konsekvenser det har for retten til dagpenge, hvis medlemmet  

 ikke vil medvirke til at udarbejde eller revidere en individuel handlings-  

 eller uddannelsesplan, eller hvis medlemmet afslår et tilbud, som  

 medlemmet har fået i medfør af §§ 32 a-c i lov om en aktiv  

 arbejdsmarkedspolitik.
Kapitel 2 Konkret vejledningspligt Kapitlet i bekendtgørelsen omfatter en række  

 situationer, hvor der er et særligt behov for vejledning af medlemmet.  

 Vejledningen kan som hovedregel ske skriftligt.
Kapitlet er dog ikke  

 udtømmende, idet en a-kasse altid har pligt til at give et medlem  

 individuel og personlig vejledning, når medlemmet har særligt  

 behov herfor, jf. § 1, stk. 2.
Vejledningen skal i flere bestemmelser gives i god tid,  

 før f.eks. retten til en ydelse udløber.
Det betyder, at  

 vejledningen skal gives senest ca. 3 måneder, før begivenheden  

 indtræder.
Til § 9 Der henvises til følgende vejledninger:
 1. Arbejdsministeriets vejledning vedrørende  

 samarbejdet mellem Arbejdsformidlingen og arbejdsløshedskasserne om  

 handlingsplaner.
 2. Arbejdsmarkedsstyrelsens vejledning om  

 rådighedsforpligtelsen i forbindelse med tilbud efter lov om en aktiv  

 arbejdsmarkedspolitik, uddannelsesorlov efter lov om orlov og uddannelse  

 efter lov om arbejdsmarkedsuddannelser.
Til § 11 A-kassen skal bl.a. oplyse medlemmet om, 1)	i hvilke tilfælde medlemmet skal overflyttes til  

 arbejdsløshedsforsikringen i et andet land, 2)	mulighederne for at fortsætte medlemsskabet af en dansk  

 a-kasse, 3)	mulighederne for at medregne arbejds- og forsikringsperioder i  

 udlandet til bl.a. beskæftigelseskravet i § 53 i lov om  

 arbejdsløshedsforsikring m.v., 4)	mulighederne for at blive genoptaget i a-kassen, og 5)	mulighederne for ret til dagpenge og efterløn ved  

 tilbagevenden til Danmark.
Hvis medlemmet overvejer at rejse til et land, hvor  

 forordning (EØF) nr. 1408/71 finder anvendelse, skal a-kassen vejlede  

 om de særlige regler, der gælder i forbindelse hermed, herunder  

 reglerne om, 1)	i hvilke tilfælde overflytning skal finde sted, og 2)	muligheden for at fortsætte medlemskabet af en dansk a-kasse,  

 hvis medlemmet er udsendt af en dansk arbejdsgiver.
Desuden skal medlemmet orienteres om muligheden for at  

 tage til et andet land i op til 3 måneder for at søge arbejde  

 med danske dagpenge, jf. forordning (EØF) nr. 1408/71. A-kassen skal  

 også vise og eventuelt udlevere relevante attester, som medlemmet kan  

 have behov for i forbindelse med opholdet i udlandet og sin tilbagevenden til  

 Danmark.
Medlemmet skal endelig gøres opmærksom på, at det  

 er vigtigt at gemme relevant dokumentation.
Til § 13 Andre ydelser fra en a-kasse kan eksempelvis være  

 overgangsydelse, delefterløn, efterløn og seniorydelse.
Til § 16, stk. 3 Medlemmet skal bl.a. vejledes om, at medlemmet får  

 ret og pligt til aktivering i hele perioden indtil det fyldte 60.  

 år.
 Der skal også vejledes om, at medlemmet fortsat skal  

 søge og kunne formidles rimeligt arbejde, som ligger uden for  

 medlemmets hidtidige faglige område.
Til § 20 A-kassen skal særligt vejlede et medlem om, hvilken  

 betydning en udmeldelse af a-kassen vil få for en senere ret til  

 ydelser, hvis medlemmet ønsker at udmelde sig af a-kassen, fordi  

 a-kassen har truffet en bebyrdende afgørelse, som eventuelt senere  

 måtte blive ændret af direktoratet eller Arbejdsmarkedets  

 Ankenævn.
 Det kan eksempelvis være en afgørelse om, at  

 medlemmet mister retten til dagpenge, indtil medlemmet har opfyldt et  

 arbejdskrav på 52 uger (1924 timer) inden for de seneste 3  

 år.
Kapitel 3 Vejledningsmøder Under et vejledningsmøde bør der ske en  

 afklaring af, om medlemmet tilhører en målgruppe, hvor det  

 regionale Arbejdsmarkedsråd har fastsat, at der er en særlig  

 risiko for langvarig ledighed.
A-kassen kan informere Arbejdsformidlingen om,  

 at medlemmet tilhører denne målgruppe, og at medlemmet  

 bør have udarbejdet en individuel handlingsplan.
 Det skal endvidere afklares, om en allerede udarbejdet  

 individuel handlingsplan bør revideres, herunder om den ledige har  

 eventuelle uddannelses- og kursusbehov, der kan indgå i en revideret  

 handlingsplan.
 Medlemmet skal vejledes om mulighederne for at opnå  

 uddannelsesgodtgørelse og øvrige rimelige tilbud efter lov om  

 en aktiv arbejdsmarkedspolitik.
Til § 23 Når den lediges referenceperiode i dagpengeperioden  

 udløber inden for 3 måneder, og medlemmet herefter forventes at  

 overgå til aktivperioden, skal a-kassen afholde et møde, hvor  

 medlemmet vejledes om overgangen til aktivperioden.
Til § 24 Hvis medlemmet efterfølgende får en  

 individuel handlingsplan, der ikke indeholder et tilbud, skal a-kassen  

 indkalde medlemmet til et vejledningsmøde.
Kapitel 4 Øvrige bestemmelser Til § 26 Et medlem skal bl.a. oplyse om arbejdssøgning,  

 deltagelse i kurser og andre aktiviteter, der kan fremme muligheden for  

 beskæftigelse.
Medlemmet skal også oplyse om sine ønsker  

 for fremtidig beskæftigelse, kurser eller uddannelse.
Til § 27 A-kassen skal notere de oplysninger, som medlemmet giver  

 under vejledningssamtaler om kursusaktiviteter og arbejdssøgning.  

 Medlemmets øvrige beskæftigelses- og uddannelsesønsker  

 skal også noteres.
Dette indebærer, at a-kassen skal notere arten  

 og tidspunktet for de kurser, som medlemmet har gennemført.
Det skal også noteres, hvor mange stillinger  

 medlemmet har søgt, siden medlemmet blev ledigt eller sidst var til  

 vejledningsmøde i a-kassen.
Og om der har været tale om  

 stillinger inden for eller uden for medlemmets faglige område, herunder  

 antallet af stillinger inden for eller uden for a-kassens faglige  

 område.
Oplysningerne skal vedrøre en nærmere angivet  

 periode på mindst 6 måneder.
A-kassen skal ikke notere datoen,  

 arbejdsstedet, arbejdstiden og ansøgningsmåden.
Hvis a-kassen har afholdt et vejledningsmøde om,  

 hvordan en individuel handlingsplan bliver udarbejdet, skal a-kassen  

 endvidere notere, hvad medlemmet har oplyst.
Det skal også noteres,  

 hvad medlemmet er blevet informeret og vejledt om på mødet.
 Medlemmet skal have udleveret en kopi af notaterne, og i  

 umiddelbar forlængelse af samtalen skal a-kassen sende oplysningerne  

 til Arbejdsformidlingen, jf. bilag 1.
 A-kassen skal endelig notere, om medlemmet har fulgt en  

 individuel handlingsplan.
 A-kassens notater kan eventuelt føres på et  

 skema, jf. bilag 2 til bekendtgørelsen.
Til § 28 Der skal ske udveksling af information mellem a-kassen og  

 Arbejdsformidlingen af de oplysninger, som medlemmet har givet til  

 henholdsvis a-kassen og Arbejdsformidlingen.
 For at sikre at oplysningerne kan indgå i den  

 fremtidige vejledning af medlemmet såvel i a-kassen som i  

 Arbejdsformidlingen, skal informationsudvekslingen foregå i henhold til  

 bilag 1. Overførslen af de oplysninger, der er nævnt i bilaget,  

 sker i umiddelbar forlængelse af samtalen i henholdsvis a-kassen eller  

 på Arbejdsformidlingen.
 Opbevaringen kan f.eks. ske, ved at oplysningerne  

 fremgår af a-kassens edb-system, ved opbevaring af kopi af notaterne,  

 eller ved notering på medlemmets sag.
Til § 29 Bestemmelsen informerer om, hvilke konsekvenser det kan  

 få, hvis en a-kasse ikke kan dokumentere, at vejledningen af et medlem  

 har fundet sted.
 Formålet med bestemmelsen er derfor ikke at  

 skærpe praksis vedrørende a-kassernes ret til refusion efter  

 § 79, stk. 3, i lov om arbejdsløshedsforsikring m.v.
 Hvis en a-kasse ikke har opfyldt sin pligt til at vejlede,  

 er et medlem som hovedregel henvist til at anlægge civilt  

 søgsmål mod a-kassen med påstand om erstatning af det tab,  

 f.eks. af dagpenge, som medlemmet måtte have lidt.
Kapitel 5 Ikraftræden Til § 31 Denne vejledning afløser A-vejledning nr. 71 af 5.  

 maj 1998.
