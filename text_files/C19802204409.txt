(Til samtlige amtsråd, Københavns og  

 Frederiksberg kommuner samt forstandere og tilforordnede rektorer  

 for samtlige enkeltfagskurser) Cirkulære om studie- og erhvervsvejledning ved den prøveforberedende  

 enkeltfagsundervisning m.v. for voksne til højere forberedelseseksamen.
 I henhold til undervisningsministeriets bekendtgørelse nr. 273 af 19. maj  

 1978 § 7 fastsættes følgende bestemmelser:
1. Formålet med studie- og erhvervsvejledningen er at  

 sikre, at enkeltfagsundervisningens samlede tilbud udnyttes bedst muligt af  

 deltagerne både under kursusforløbet og i forbindelse med senere studie- og  

 erhvervsvalg.
Studie- og erhvervsvejledningen tilrettelægges derfor som en  

 enhed for hvert kursus og omfatter alle kursister.
 2. Studie- og erhvervsvejledning omfatter forhold af  

 betydning ved optagelsen på kursus, under kursusforløbet og ved overgang til  

 anden uddannelse eller erhverv.
a.
Ved optagelsen modtager ansøgere individuel vejledning vedrørende  

 tilrettelæggelsen af kursusforløbet samt information om uddannelsesmæssige  

 muligheder og studiemæssige vilkår inden for enkeltfagsundervisningen for  

 voksne.
 Studievejlederen indstiller til kursets ledelse om optagelse og placering  

 af ansøgeren.
b.
Under kursusforløbet gives vejledning vedrørende problemer af  

 studiemæssig, økonomisk, social og personlig art i forbindelse med  

 uddannelsessituation og erhvervsvalg.
c.
En del af vejledningen kan efter drøftelse med forstanderen  

 tilrettelægges som kollektiv vejledning, når den omfatter forhold, der  

 vedrører større grupper af deltagere.
 3. Studievejlederne varetager i fællesskab følgende  

 opgaver med relation til studie- og erhvervsvejledningen:
- vejledning af selvstuderende; - samarbejde med vejledere fra andre uddannelsesinstitutioner og med  

 erhvervsvejlederne fra den offentlige arbejdsformidling; - tilsyn med og udlån af skriftligt materiale om uddannelses- og  

 erhvervsforhold; - rådgivning af kursusledelsen vedrørende kursets undervisningstilbud og  

 vedrørende udformning af kursets informationsmateriale.
 4. Ved hvert enkeltfagskursus udpeger forstanderen  

 efter internt opslag og indstilling fra tilforordnet rektor en eller flere  

 studievejledere for undervisningen til højere forberedelseseksamen.
a.
Studievejlederne udpeges blandt de fastansatte lærere ved kursus for 3  

 år ad gangen og skal godkendes af direktoratet for gymnasieskolerne og højere  

 forberedelseseksamen.
b.
Til varetagelse af studie- og erhvervsvejledning afsættes hvert år for  

 den enkelte studievejleder et timetal, som normalt udgør ca. en trediedel og  

 højst halvdelen af det fulde pligtige timetal.
5. Studie- og erhvervsvejledningen skal have træffetid  

 i undervisningstiden.
For den enkelte studievejleder tilrettelægges en del af  

 arbejdstiden som kontortid.
Desuden skal der være mulighed for, at kursister  

 kan træffe aftale om individuel vejledning uden for kontortiden.
 P.d.v.
