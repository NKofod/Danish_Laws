 I henhold til § 2, stk. 3, i lov nr. 362 af 13. juni 1973 om styrelse af  

 højere uddannelsesinstitutioner fastsættes:
 Uddannelsens formål og struktur.
 § 1.  Landinpektøruddannelsen skal give de studerende  

 kvalifikationer, der dækker landinspektørens erhvervsfunktioner i  

 almindelighed, jfr. stk. 3. Den skal sætte de studerende i stand til at  

 analysere sammenhænge af samfundsvidenskabelig og teknisk art omkring de  

 pågældende erhvervsfunktioner og disses indvirkning på samfundet og  

 samfundets forskellige grupper, samt til på denne baggrund at udforme  

 løsninger på problemer inden for erhvervsfunktionerne.
 Stk. 2.  Inden for de fagområder, de enkelte studerende  

 vægter højt i deres uddannelse, skal uddannelsen sætte dem i stand til at  

 anvende teorier og metoder på videnskabeligt plan, at bearbejde nye  

 problemstillinger og kritisk at tilegne sig ny viden.
 Stk. 3.  Landinspektørens erhvervsfunktioner falder  

 inden for følgende områder: Udstykning og ejendomsregistrering, økonomisk  

 opmåling og kortlægning, planlægning, teknisk måling, byggeprocessen,  

 servitutter og deklarationer, ekspropriation og taksation, vejbygning,  

 kloakering og kulturteknik.
§ 2.  Landinspektøruddannelsen varer 5 år.
Den består  

 af en basisuddannelse på 1 år (1.-2. semester) og en overbygningsuddannelse  

 på 4 år (3.-10. semester).
Stk. 2.  Om basisuddannelsen henvises til bekendtgørelse  

 om basisuddannelser ved Ålborg Universitetscenter.
Om overbygningsuddannelsen  

 henvises til bestemmelserne nedenfor, til de almindelige bestemmelser om  

 uddannelserne, herunder evalueringen, i bekendtgørelse om uddannelser ved  

 Ålborg Universitetscenter (fællesbekendtgørelsen) og til studieordningen for  

 landinspektøruddannelsen.
 § 3.  Uddannelsen i 3.-10. semester er een  

 studieenhed, jfr. fællesbekendtgørelsens § 5. Den tilrettelægges som  

 overbygning på den teknisk-naturvidenskabelige eller på den  

 samfundsvidenskabelige basisuddannelse.
Stk. 2.  Der er en projektenhed i hvert semester, jfr.  

 fællesbekendtgørelsens §§ 5 og 6. Dog planlægges projektarbejdet og de dermed  

 forbundne projektenhedskurser i 5. og 6. semester samlet.
Projektenheden i 3.  

 semester er fælles med enten ingeniøruddannelserne eller følgende  

 samfundsvidenskabelige uddannelser: samfundsvidenskabelig kandidatuddannelse  

 og HA (den almene erhvervsøkonomiske uddannelse) samt gymnasie- og HF-  

 læreruddannelse i historie og/eller samfundsfag.
Stk. 3.  I 3.-7. semester kan frie studieaktiviteter,  

 jfr. fællesbekendtgørelsens § 5, vælges i det omfang, semestrets arbejdstid  

 ikke dækkes af uddannelsens indhold efter §§ 6-9 og de til uddannelsen  

 hørende evalueringsperioder eller efter studieordningen skal bruges til  

 supplering af forudsætninger.
I 8. og 9. semester udgør frie  

 studieaktiviteter 1/4 af den samlede arbejdstid. 10. semester optages fuldt  

 ud af afgangsprojektet og eventuelle dertil knyttede studieaktiviteter.
 Uddannelsens 3.-6. samt delvis 7. semester.
§ 4.  I 3.-6. semester og en del af 7. semester  

 studeres de dele af landinspektørfagene, der er fælles for alle studerende  

 (fællesstoffet), jfr. §§ 7-10. Landinspektørfagene er:  

 Matrikelvæsen/retskundskab.
Landmåling/fotogrammetri.
Planlægning.
Jord- og  

 vandbygning.
Stk. 2.  Der er et studieenhedskursus i landmåling på  

 150 arbejdstimer i 7. semester.
Om studieenhedskurser henvises til  

 fællesbekendtgørelsens §§ 5 og 7. Det øvrige fællesstof ligger i 3.- 6.  

 semester og fordeles på projektenheder og studieenhedskurser ved  

 studieordning.
Det fastsættes herved, hvilke særlige studieenhedskurser de  

 studerende skal følge på baggrund af deres valg mellem de 2 projektenheder i  

 3. semester, jfr. § 5, stk. 1.
 Stk. 3.  Centret tilbyder et kursus i sådanne  

 matematiske og fysiske discipliner, som er nødvendige for at de studerende  

 kan følge uddannelsen.
 Stk. 4.  Kursernes indhold, omfang og placering i  

 studiet fastsættes i studieordningen.
 § 5.  I 3. semester vælger de studerende mellem en  

 projektenhed, der behandler emneområdet: Bymodning (fælles med  

 ingeniøruddannelserne), og en projektenhed, der behandler emneområdet:  

 Økonomisk, politisk og social udvikling (fælles med de samfundsvidenskabelige  

 uddannelser).
 Stk. 2.  Projektenheden i 4. semester behandler  

 emneområdet: Det åbne land.
Stk. 3.  For 5. og 6. semester fastlægges en eller - for  

 hver sin periode - flere projektenheder ved studieordning.
Der skal være et  

 projekt i udstykning og et projekt i landmåling.
 Stk. 4.  Projektenhederne beskrives i studieordningen.
§ 6.  Matrikelvæsen/retskundskab.
Fællesstoffets  

 omfang er 720 arbejdstimer, jfr. fællesbekendtgørelsens § 9, stk. 1. Dets  

 indhold er:
 1. De historiske forudsætninger for forståelsen af  

 matrikulære dokumenter og udførelsen af matrikulære arbejder.
2. Ejendomsregistreringen.
Dens organisation og  

 administration.
Landinspektørvirksomhed.
 3. Bestemmelser, der regulerer og begrænser  

 mulighederne for ændring af ejendomsgrænser.
 4. Proceduren for matrikulær sagsbehandling.
 5. Matrikulær edb.
 6. Almindelig retskundskab.
 7. Elementær formueret og formueretlige emner af  

 særlig interesse for landinspektører.
 8. Almindelig forvaltningsret.
 9. Særlige lovbestemmelser vedrørende  

 ejendomsoverdragelse.
§ 7.  Landmåling/fotogrammetri.
Fællesstoffets omfang  

 er 1260 arbejdstimer.
Dets indhold er:
 1. Landmåling.
 2. Fotogrammetri.
3. Databehandling.
Udover den edb, der hører til de  

 øvrige emner under landmåling og fotogrammetri, indgår edb'ens anvendelse i  

 matrikulære sager og arkiver.
4. Kartografi, tegning og reproteknik.
Kortprojektion,  

 kortlære, kortfremstilling i forskellige målforhold med manuelle og  

 automatiske metoder.
Matrikelkortets fremstilling, brug og vedligeholdelse.  

 Tegne- og reproteknik.
5. Øvelser i landmåling, fotogrammetri og kartografi.  

 Praktiske øvelser, der skal gøre den studerende fortrolig med og erfaren i  

 brugen af instrumenter og metoder.
Tegning og reproteknik indøves endvidere  

 som grafisk informationsmetode, idet der også tages hensyn til andre  

 fagområder.
§ 8.  Planlægning.
Fællesstoffets omfang er 600  

 arbejdstimer.
Dets indhold er:
 1. Udstyknings- og bebyggelsesplanlægning.  

 Bomiljøundersøgelser.
 2. Jordfordelings-, frednings- og  

 -landskabsplanlægning.
 3. Region-, kommune- og lokalplanlægning.
§ 9.  Jord- og vandbygning.
Fællesstoffets omfang er  

 210 arbejdstimer.
Dets indhold er:
 1. Forudsætningerne for at rådgive om tekniske  

 problemer i forbindelse med alle former for udstykning.
 2. Den tekniske baggrund for at rådgive om og deltage  

 i de i § 8 nævnte planlægningsopgaver.
 3. Rådgivning om og skitseprojektering af simple vej-  

 og kloaknet.
 Uddannelsens 7.-9. semester.
§ 10.  I 7., 8. og 9. semester vælger de studerende  

 mellem et antal tilbudte projektenheder.
Om eventuelt specialiseringsår i 8.  

 og 9. semester henvises til fællesbekendtgørelsens § 8.
 Stk. 2.  Hver studerende skal vælge mindst een  

 projektenhed inden for området: Matrikelvæsen, retskundskab, landmåling og  

 fotogrammetri.
 Stk. 3.  Studienævnet kan godkende projektarbejde uden  

 for projektenhederne.
Stk. 4.  Arbejdet i 7.-9. semester (projektenheder, et  

 eventuelt specialiseringsår og projektarbejde, der godkendes efter stk. 3)  

 skal ligge inden for landinspektørfagene og andre fagområder, der har  

 tilknytning til landinspektørens erhvervsfunktioner.
Tvivlsspørgsmål om  

 afgrænsningen afgøres af studienævnet efter høring af lærerne i  

 landinspektørfagene.
§ 11.  Tilbudet af projektenheder skal udformes sådan,  

 at de studerende kan vælge mindst 2 projektenheder inden for det eller de  

 samme fagområder.
Der skal i hvert semester tilbydes projektenheder inden for  

 matrikelvæsen/retskundskab og landmåling/ fotogrammetri.
I 7. semester skal  

 der desuden tilbydes en projektenhed i bebyggelsesplanlægning.
 Stk. 2.  Projektenhederne beskrives i studieordningen.  

 Det angives, hvilke projektenheder der er fælles med den 5-årige  

 ingeniøruddannelse.
§ 12.  Studienævnet kan efter høring af lærerne i  

 landinspektørfagene fritage en studerende, der skifter til  

 landinspektøruddannelsen fra en anden uddannelse på centret, for  

 projektenheder i landinspektøruddannelsens 7.-9. semester, hvis 1. den studerende i sin tidligere uddannelse har  

 arbejdet med fagområder inden for rammen efter § 10, stk. 4, i et omfang, der  

 svarer til projektenhederne, og 2. den studerende har bestået eventuelle eksaminer og  

 opnået sådan godkendelse af arbejdet i projektenheder og studieenhedskurser,  

 som kræves i hans tidligere uddannelse.
 Stk. 2.  Kravet i § 10, stk. 2, skal opfyldes i den  

 studerendes samlede uddannelse.
 Uddannelsens 10. semester.
 § 13.  I 10. semester udarbejder de studerende et  

 afgangsprojekt.
 Stk. 2.  Emnet for afgangsprojektet eller væsentlige  

 dele af emnet skal ligge inden for landinspektørfagene, og projektet skal  

 være på et fagligt niveau, der forudsætter mindst 1 semesters tidligere  

 arbejde inden for det pågældende fagområde udover arbejdet med fællesstoffet.
Stk. 3.  Emnet for afgangsprojektet vælges af den  

 studerende og skal godkendes af studienævnet efter høring af lærerne i  

 landinspektørfagene.
Ved godkendelsen tages der stilling til, 1. om emnet giver mulighed for at arbejde på et  

 tilstrækkeligt højt niveau, 2. om det i tilstrækkelig grad falder inden for  

 landinspektørfagene og 3. om de nødvendige vejledningsmuligheder (og  

 eventuelt apparatur) er til rådighed.
 § 14.  Afgangsprojektet kan udarbejdes individuelt  

 eller af en gruppe studerende i fællesskab.
 Stk. 2.  Direktoratet for de videregående uddannelser  

 kan fastsætte regler om antallet af deltagere i et gruppeprojekt efter  

 indstilling fra centret og censorernes formandskab.
 Evaluering.
 § 15.  Der foretages en intern evaluering af  

 projektenheder og studieenhedskurser, jfr. fællesbekendtgørelsens § 20.  

 Nærmere bestemmelser herom fastsættes ved studieordning.
 Stk. 2.  Den eksterne evaluering er studieenhedseksamen.  

 Denne består af 2 prøver ved slutningen af uddannelsens 6. semester (6.  

 semesterprøverne) og en bedømmelse af afgangsprojektet i 10. semester.  

 Studieenhedseksamen skal vise, i hvilken grad den enkelte studerende har  

 opfyldt uddannelsens formål efter § 1, for afgangsprojektets vedkommende  

 særligt § 1, stk. 2.
 Stk. 3.  I bedømmelsen af afgangsprojektet deltager  

 mindst 2 censorer.
 § 16.  6. semesterprøverne er:
1. En prøve i matrikelvæsen/retskundskab og  

 planlægning, der tager udgangspunkt i udstykningsprojektet fra 5.-6.  

 semester.
Landmåling, der indgår i udstykningsprojektet, kan inddrages i  

 denne prøve i forbindelse med matrikelvæsen.
 2. En prøve i landmåling/fotogrammetri, der tager  

 udgangspunkt i landmålingsprojektet fra 5.-6. semester.
Stk. 2.  Begge prøver består i en bedømmelse af  

 projektarbejdet gennem en samtale mellem den studerende (de studerende),  

 lærer(e) og censorer, hvori projektrapporten drøftes.
Derudover eksamineres  

 der i andre dele af det stof, der er foreskrevet for 3.-6. semester, sådan at  

 der prøves i dybden i stof, der indgår i projektrapporten eller har  

 sammenhæng med denne, mens der i øvrigt prøves i den studerendes overblik  

 over stoffet.
 Stk. 3.  Der gives een bedømmelse for hver prøve.  

 Bedømmelsen er Bestået/ikke bestået.
 Stk. 4.  Gives der Ikke bestået, skal bedømmelsen  

 ledsages af en udtalelse om, hvad der skal præsteres, for at prøven kan  

 ventes bestået (f.eks. gennemførelse af angivne kurser, udarbejdelse af ny  

 projektrapport m.v.). Omprøve begrænses til de angivne områder.
§ 17.  Bedømmelsen af afgangsprojektet foretages på  

 grundlag af projektrapporten og en efterfølgende samtale om projektet mellem  

 den studerende (de studerende), lærer(e) og censorer.
Ved samtalen om et  

 gruppeprojekt skal det konstateres, hvilken indsats den enkelte deltager har  

 ydet i arbejdet med projektet, hvis dette ikke fremgår af rapporten.
 Stk. 2.  Der gives een karakter.
 Stk. 3.  Der gives censorerne oplysning om arten og  

 omfanget af den givne vejledning samtidig med, at projektrapporten sendes til  

 dem.
 § 18.  Inden en studerende kan indstille sig til  

 bedømmelse af afgangsprojekt, skal han have bestået 6. semesterprøverne, og  

 hans arbejde i landmålingskurset i 7. semester skal være godkendt af  

 læreren/lærerne.
 Stk. 2.  Inden en studerende kan deltage i samtalen om  

 afgangsprojektet, skal hans arbejde i projektenhederne for 7., 8. og 9.  

 semester være godkendt, jfr. § 19.
 § 19.  Den i § 18, stk. 2, nævnte godkendelse gives af  

 lærerne i forbindelse med den interne evaluering efter fællesbekendtgørelsens  

 § 20, stk. 3, herunder af den lærer, der efter samme bestemmelses stk. 4  

 deltager i evalueringen uden at have vejledet eller undervist ved  

 projektenheden.
 Stk. 2.  Kan godkendelse ikke gives ved arbejdets  

 slutning, skal det angives, hvordan arbejdet kan suppleres eller forbedres,  

 sådan at det kan godkendes senere.
Stk. 3.  En studerende kan højst 3 gange deltage i et  

 kursus, der skal godkendes, eller i samme projektenhed i 7.-9. semester.  

 Studienævnet kan tillade, at en studerende 2. eller 3. gang, han søger  

 godkendelse af et kursus eller en projektenhed, aflægger prøve i stedet for  

 at deltage i kurset eller projektenheden.
Den 3. gang en studerende søger  

 godkendelse, kan han forlange prøve afholdt med en censor udefra.
 Andre bestemmelser.
§ 20.  På beviset for landinspektøruddannelsen  

 medtages oplysning om godkendte projektenheder for 7., 8. og 9. semester og  

 om emnet for afgangsprojektet.
I øvrigt henvises til fællesbekendtgørelsens §  

 31.
 Stk. 2.  Den, der har gennemført  

 landinspektøruddannelsen, betegnes  landinspektør, candidatus (a)  

 geometriae (cand. geom.).
 § 21.  Studieordninger og studieordningsændringer -  

 sendes landbrugsministeriet, matrikeldirektoratet, til orientering senest 1  

 måned efter, at de er vedtaget.
 § 22.  Direktoratet for de videregående uddannelser  

 kan dispensere fra bekendtgørelsens bestemmelser, når der foreligger  

 usædvanlige forhold, der begrunder dette.
 § 23.  Ålborg Universitetscenter rejser spørgsmålet om  

 revision af bekendtgørelsen senest i 1980.
 § 24.  Bekendtgørelsen har virkning fra 1. september  

 1975.
Stk. 2.  Studerende, der før 1. september 1974 har  

 begyndt landinspektøruddannelsen på Den kgl.
Veterinær- og Landbohøjskole,  

 afslutter deres uddannelse efter bestemmelserne, om landinspektøruddannelsen  

 i bekendtgørelse nr. 383 af 16. august 1971 om kandidateksaminerne på Den  

 kgl.
Veterinær- og Landbohøjskole.
 Stk. 3.  Centret kan dog fastsætte en overgangsordning,  

 hvorefter sådanne studerende kan afslutte uddannelsen efter denne  

 bekendtgørelse, hvis de ønsker det.
 Undervisningsministeriet, den 18.  

 december 1975.
RITT BJERREGAARD /Ida Dybdal.
