CF Meddelelse Civilforsvarsstyrelsen CF.nr. 88/16 27. juni 1988 2 sider 2 bilag 2.kt.j.nr.85-3142/0-b.1 REGLER OM REKOGNOSCERING EFTER EGNEDE RUM TIL SUPPLERENDE SIKRINGSRUM (SSR) OG OFFENTLIGE NØDBESKYTTELSESRUM (NOB) Med cirkulære CF-nr. 85/3 af 12. september 1985 har Civilforsvarsstyrelsen  

 anmodet kommunalbestyrelserne om at iværksætte en rekognoscering og udpegning  

 af egnede kælderrum til supplerende sikringsrum (SSR). Formålet er at skaffe  

 private beskyttelsesrum i de eksisterende bygninger, der i dag ikke har  

 lovpligtige sikringsrum eller ikke har tilstrækkeligt store lovpligtige  

 sikringsrum til alle personer i bygningen eller virksomheden.
 Ifølge cirkulæret skulle der kun udpeges supplerende sikringsrum i  

 bygninger, der ville være sikringsrumspligtige som nybygninger.
Kommunalbestyrelsernes udpegning var således begrænset til udpegning af et  

 tilstrækkeligt antal SSR-pladser i den enkelte bygning eller virksomhed til  

 de personer, der opholder sig i den pågældende bygning eller virksomhed.
Men  

 det var ikke målsætningen, at der desuden skulle udpeges pladser til personer  

 udefra, der mangler beskyttelsesrum, f.eks. personer fra bygninger uden  

 kælder eller til trafikanter.
 Erfaringerne fra de hidtil udførte rekognosceringer og udpegninger af SSR  

 har imidlertid efter forhandling med Kommunernes Landsforening og Foreningen  

 af CF-ledere i Danmark foranlediget Civilforsvarsstyrelsen til at ændre og  

 udvide den hidtidige  målsætning , således at målet for udpegningen af SSR nu  

 suppleres,   

 således at der skal udpeges mange pladser i ethvert område af kommunen, at de  

 udpegede pladser sammen med de eksisterende sikringsrum, offentlige  

 beskyttelsesrum og de udpegede supplerende offentlige beskyttelsesrum har  

 tilstrækkeligt med pladser til det største antal personer, der indenfor 24  

 timer opholder sig i området, både personerne i alle områdets bygninger og  

 personerne udenfor bygningerne (trafikanter).
Dette vil sige, at der udover egentlige SSR også udpeges pladser, der må  

 siges at være offentlige beskyttelsesrum, nemlig de pladser, der skal  

 anvendes af personer, der ikke bor, arbejder eller opholder sig i den  

 pågældende ejendom.
Disse pladser vil i en beredskabssituation som SSR skulle  

 klargøres af ejendommens ejer, men udgifterne til klargøringen af de  

 offentlige pladser vil blive bekostet af staten.
I kommunernes  

 civilforsvarsplaner og beredskabsplaner optages disse pladser som offentlige  

 beskyttelsesrum under betegnelsen offentlige nødbeskyttelsesrum (NOB).
 Til brug for udførelsen af rekognosceringen har man udarbejdet vedlagte  

 Reviderede Tekniske Vejledning (bilag 1), der erstatter den tidligere  

 Tekniske Vejledning, der var vedlagt cirkulære CF-nr. 85/3.
Det bemærkes, at udover målsætningen er der også sket ændringer i de  

 tekniske krav.
Alle ændringer i forhold til den tidligere vejledning er  

 markeret med streg i marginen.
Det understreges, at der ikke i fredstid skal foretages bygningsmæssige  

 civilforsvarsforanstaltninger i de udpegede rum.
Først i en  

 beredskabssituation skal rummene klargøres til brug som beskyttelsesrum.  

 Særlige regler for klargøring af rummene er under udarbejdelse og vil senere  

 blive udsendt.
Indtil videre henvises til Civilforsvarsstyrelsens Vejledning  

 af 1987 om nødbeskyttelsesrum.
 Rekognosceringen efter og udpegningen af de omhandlede rum påhviler  

 kommunalbestyrelsen, hvorimod den senere eventuelle indretning (i en  

 beredskabssituation) til beskyttelsesrum påhviler ejeren af den enkelte  

 bygning, hvori der er udpeget SSR/NOB.
Resultatet af udpegningen skal optages i den civilforsvarsplan, der skal  

 indsendes til Indenrigsministeriet inden 1. januar 1992. Med venlig hilsen L.
Hvidt /Lahn Høyer vicedirektør kontorchef Bilag 1 til cirkulære CF-nr Revideret Teknisk Vejledning i Rekognoscering og Udpegning af Egnede Kælderrum til Supplerende Sikringsrum (SSR) og offentlige nødbeskyttelsesrum (NOB) 1. Formål Formålet med rekognoscering og udpegning af supplerende sikringsrum (SSR)  

 og offentlige nødbeskyttelsesrum (NOB) er at lokalisere kælderrum i  

 eksisterende bygninger, der i en beredskabssituation kan indrettes til  

 beskyttelsesrum.
 SSR/NOB skal udpeges i alle områder, der ikke har lovpligtige sikringsrum,  

 offentlige beskyttelsesrum og supplerende offentlige beskyttelsesrum med  

 tilsammen et tilstrækkeligt antal pladser til at kunne rumme det største  

 antal personer, der samtidigt opholder sig i området i løbet af døgnet.
 Rekognosceringen skal omfatte alle egnede bygninger, både i byzoner og  

 landzoner.
 Det er ikke hensigten, at udpegningen af SSR/NOB på nogen måde skal ændre  

 ved pligten til at indrette lovpligtigt sikringsrum ved nybyggeri.
2. Grundlaget for rekognosceringen og udpegningen Rekognosceringen og udpegningen af SSR/NOB skal gennemføres på følgende  

 grundlag:
 2.1. Behovet for private sikringsrumspladser og offentlige  

 beskyttelsesrumspladser til fuld dækning i hvert enkelt område af størrelse  

 ca. 300 x 300 m i kommunen.
 2.2 Visse tekniske mindstekrav til de udpegede kælderrum.
 Ad 2.1 Antallet af udpegede SSR/NOB-pladser i det enkelte område på  ca.  

 300x300 m.
 De udpegede SSR/NOB-pladser i det enkelte område på ca. 300 x 300 m skal  

 være så mange, at de sammen med eventuelt eksisterende lovpligtige  

 sikringsrum (SR), offentlige beskyttelsesrum (OBR) og supplerende offentlige  

 beskyttelsesrum (SOB) kan rumme det største antal personer, der samtidigt  

 opholder sig i området i løbet af døgnet.
 Det største personantal i området opgøres som det største personantal P,  

 der normalt opholder sig samtidigt i alle bygninger og virksomheder i løbet  

 af døgnet plus et tillæg for trafikanter på normalt 25 %, ialt 125% P.
 Antallet af SSR/NOB-pladser, der normalt skal udpeges i det enkelte ca.  

 300 x 300 m område er således:
SSR/NOB = 125 % P - SR - OBR - SOB Ved udpegningen af SSR til en bygning skal der så vidt muligt udpeges rum  

 i bygningens egen kælder.
Hvis bygningens egen kælder ikke er egnet til SSR  

 eller hvis der ikke i bygningens egen kælder kan udpeges SSR pladser i  

 tilstrækkeligt antal, skal der udpeges det størst mulige antal pladser i egen  

 kælder.
De manglende pladser skal da udpeges i brugbar kælder i nærliggende  

 bygning og bliver således her til NOB.
NOB til trafikanter (normalt 25 % P) skal udpeges bedst muligt beliggende  

 i forhold til trafikken.
På steder med et særligt stort antal trafikanter,  

 f.eks. ved visse togstationer kan det blive nødvendigt at udpege flere  

 pladser til trafikanter end 25 % P.
Ad 2.2 Tekniske krav til kælderrum der udpeges til SSR/NOB Kælderrummene skal efter klargøring være nedstyrtningssikre,  

 sprængstyksikre, yde en rimelig beskyttelse mod brand og imod stråling fra  

 radioaktivt nedfald og have rimelige flugtmuligheder.
For at opnå dette, skal  

 det  tilstræbes , at kælderrummet opfylder nedenstående betingelser A-I.  

 Mindre afvigelser fra disse betingelser kan dog tillades, hvis det er absolut  

 nødvendigt for at kunne udpege det nødvendige antal SSR/NOB-pladser i et  

 område.
A.
Kælderloftet må højst være beliggende 1,25 m over terrænet, der omgiver  

 bygningen, men kælderen bør i øvrigt være lavest muligt beliggende og helst  

 helt under terræn.
 Hvis det ikke er muligt at udpege kælderrum med loftet højst 1,25 m over  

 bygningens omgivende terræn, kan der undtagelsesvis udpeges kælderrum med  

 loftet indtil 1,50 m over terrænet.
B.
Kælderens fri højde skal være mindst 1,95 m.
Under eventuelle bjælker  

 tillades dog lavere højde.
C.
Der skal være let adgang til kælderrummet.
D.
Der må ikke i kælderrummet findes rørledninger eller anlæg, der ved  

 brud kan frembyde fare, fx damp, gas, kølevæske og lignende.
Rørledninger for  

 vand og varme samt afløbsrør er tilladt i kælderrummet.
E.
Loftet over kælderen skal kunne afstives, så det foruden de normale  

 fredsmæssige hvilende og bevægelige belastninger kan bære den belastning, det  

 vil blive udsat for, såfremt den overliggende bygning styrter sammen.  

 Kælderloft udført af beton eller hulsten er at foretrække, men loft med  

 træbjælker kan også udpeges.
 Størrelsen af nedstyrtningsbelastningen på kælderloftet er som for  

 lovpligtige sikringsrum:
 Der skal dog ikke ved udpegningen foretages en projektering af  

 afstivningens udførelse.
En vejledning om klargøring af de udpegede SSR/NOB med bl.a.  

 retningslinier for udførelsen af loftsafstivningen vil senere blive udsendt  

 af Civilforsvarsstyrelsen.
Indtil videre henvises til Civilforsvarsstyrelsens  

 Vejledning af 1987 om nødbeskyttelsesrum.
F.
Der skal ved klargøringen af SSR/NOB kunne etableres en nødudgang for  

 hver påbegyndt 100 personer i rummet, jf. nedenstående punkt I.
Der skal dog  

 mindst være 2 nødudgange fra ethvert rum.
Nødudgangen kan fx være et  

 kældervindue med muråbning mindst 0,5 m2 og mindst 50 cm på den smalleste  

 led.
G.
Adgangen til SSR/NOB og nødudgangene fra rummet skal være således  

 beliggende, at de kan sikres mod, at udefra kommende sprængstykker trænger  

 ind i rummet, fx ved at der stables sandsække op foran døråbningen og i  

 vinduesåbningen.
H.
SSR/NOB's beskyttelsesfaktor over for radioaktiv forurening skal -  

 eventuelt efter simpel afskærmning af kælderdæk og -vægge med jord,  

 sandsække, eller andet tungt materiale - mindst være 40. Kælderen i en  

 etageejendom med mindst 2 etager vil altid have større beskyttelsesfaktor end  

 40. Vejledning til bestemmelse af beskyttelsesfaktoren findes i punkt 6.4 i  

 »Retningslinier for civilforsvarsmæssig byanalyse«,  

 Civilforsvarsstyrelsen 1968.
I.
I det udpegede SSR/NOB regnes med 1 plads pr. 1 m2 gulvareal i selve  

 opholdsrummet.
Eventuelle overdækkede adgangsveje til rummet må ikke  

 medregnes ved beregningen af pladsantallet.
3. Tilvejebringelse af oplysninger Oplysning om sikringsrum, offentlige beskyttelsesrum og supplerende  

 offentlige beskyttelsesrum i kommunen findes hos den kommunale  

 bygningsmyndighed og hos det kommunale civilforsvar.
Oplysninger om personantal for de forskellige persongrupper i de  

 forskellige bygninger kan fås fra kommunens bygnings- og boligregister (BBR),  

 det lokale arbejdstilsyn, brancheforeninger, offentlige  

 administrationskontorer, skoletilsyn m.v.
I øvrigt kan man henvise til  

 kapitel 3.2, Befolkningsanalyse, Kildeanvisning, i »Retningslinier for  

 civilforsvarsmæssig byanalyse«, Civilforsvarsstyrelsen 1968.
Fra kommunens tekniske forvaltning vil der sædvanligvis kunne  

 tilvejebringes tegninger af de enkelte bygninger til brug for  

 rekognosceringen.
Desuden kan der fra BBR fås oplysning om, hvilke bygninger,  

 der har kælder og det totale areal af kælderen, samt hvor stort et  

 kælderareal der har loftet beliggende højst 1,25 m over terrænet rundt om  

 bygningen, jf. foranstående punkt 2.2.A.
4. Registrering af de udpegede SSR/NOB Der udarbejdes en fortegnelse over de udpegede rum indeholdende  

 oplysninger om:
 1. Ejendommens BBR nummer.
 2. Det supplerende sikringsrums/offentlige  

 nødbeskyttelsesrums adresse.
 3. Ejendommens matr. nr.
 4. Ejerens/administratorens navn og adresse.
 5. En skitse visende rummets beliggenhed i kælderen.
 6. Antal pladser i SSR/NOB.
 7. Oplysning om eventuelt lovpligtigt sikringsrum,  

 offentligt beskyttelsesrum og supplerende offentligt beskyttelsesrum på  

 ejendommen.
5. Indberetning til Civilforsvarsstyrelsen Resultatet af udpegningen skal optages i den civilforsvarsplan, der skal  

 indsendes til Indenrigsministeriet pr. 1. januar 1992.
6. Meddelelse til ejeren/administratoren af ejendommen Når udpegningen af SSR/NOB er udført, skal kommunalbestyrelsen sende  

 meddelelse til ejeren/administratoren af den bygning, hvori der er udpeget  

 SSR/NOB.
Meddelelsen skal indeholde oplysning om hvilke(t) kælderrum, der er  

 udpeget og til hvor mange personer, samt hvor mange pladser der er beregnet  

 til personer, der ikke er tilknyttet ejendommen, (NOB).
 Meddelelsen til ejeren skal være bilagt den i punkt 4.5 nævnte skitse, der  

 viser det udpegede SSR/NOB's beliggenhed i kælderen.
 Desuden skal meddelelsen være bilagt Civilforsvarsstyrelsens Vejledning af  

 1987 om nødbeskyttelsesrum.
 Et eksempel på udformningen af meddelelsen er vist i bilag 2.
 Bilag 2 til cirkulære CF-nr.
 Eksempel på udformning af en skriftlig meddelelse fra kommunalbestyrelsen  

 til ejeren/administratoren af en ejendom, hvor supplerende sikringsrum (SSR)  

 eller offentligt nødbeskyttelsesrum (NOB) er blevet udpeget.
 Til: N.N.
Emne: Udpeget supplerende sikringsrum/offentligt nødbeskyttelsesrum  i  

 ejendommen matr. nr.
XX beliggende XXXXXXXX i XXXXXXXXXXXX  kommune.
 For at råde bod på den store mangel på beskyttelsesrum til  

 civilbefolkningen har Civilforsvarsstyrelsen anmodet samtlige kommuner om at  

 iværksætte en rekognoscering i eksisterende bygninger for at lokalisere og  

 udpege egnede kældre, der ved krigsfare kan indrettes til beskyttelsesrum.
 Når et sådant kælderrum er blevet udpeget af kommunen som egnet til  

 beskyttelsesrum, kaldes det et supplerende sikringsrum/offentligt  

 nødbeskyttelsesrum.
 Det meddeles Dem herved, at i Deres ejendom er nedennævnte kælderrum  

 blevet udpeget til supplerende sikringsrum/offentligt nødbeskyttelsesrum med  

 et antal pladser som angivet:
 Af de udpegede pladser er ...... pladser beregnet til personer fra anden  

 ejendom og til trafikanter (offentligt nødbeskyttelsesrum).
 Det skal understreges, at udpegningen af kælderrum i Deres ejendom til  

 beskyttelsesrum udelukkende er en beredskabsforanstaltning, der ikke på nogen  

 som helst måde medfører indskrænkning i fredstid i Deres rettigheder som ejer  

 af ejendommen til at disponere over det udpegede kælderrum, hverken økonomisk  

 eller i den daglige brug eller på anden måde.
 Det skal endvidere understreges, at der ikke i fredstid er pligt til at  

 foretage nogen bygningsmæssige foranstaltninger i det udpegede kælderrum.  

 Først i en beredskabssituation ved krigsfare skal det udpegede kælderrum  

 indrettes til beskyttelsesrum efter påbud fra Indenrigsministeriet og efter  

 særlige tekniske regler, som Civilforsvarsstyrelsen er ved at udarbejde.  

 Indtil videre kan der henvises til Civilforsvarsstyrelsens Vejledning af 1987  

 om nødbeskyttelsesrum, der er vedlagt denne meddelelse.
Indretningen af det udpegede kælderrum til beskyttelsesrum i en  

 beredskabssituation skal udføres af ejeren af ejendommen og for ejerens  

 regning.
Dog vil staten refundere udgifterne for klargøringen af de pladser,  

 der er beregnet til personer, der ikke bor/arbejder i ejendommen (offentligt  

 nødbeskyttelsesrum).
 Eventuelle spørgsmål vedrørende denne meddelelse bedes rettet til  

 ........... Civilforsvar, tlf. ............
 Bilag: Civilforsvarsstyrelsens Vejledning af 1987 om nødbeskyttelsesrum.
