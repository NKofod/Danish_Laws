Fremsat den 4. oktober 2000 af  

 skatteministeren (Ole Stavad) Forslag til Lov om ændring af kildeskatteloven (Beskatning af personer i udlandet, der modtager dansk  

 pension) § 1 I lov om opkrævning af indkomstskat samt  

 kommunal og amtskommunal ejendomsværdiskat for personer m.v.  

 (kildeskat), jf. lovbekendtgørelse nr. 639 af 3. august 1999, som  

 ændret senest ved lov nr. 461 af 31. maj 2000, foretages  

 følgende ændring:
 1. I § 5 A, stk. 3, udgår: »,såfremt  

 personen i mindst 5 år ud af de seneste 10 år forud for  

 pensioneringen har opfyldt betingelserne for at blive beskattet efter dette  

 afsnit«.
 2. I § 5 A, stk. 3, indsættes som 2.  

 pkt.:
 »Hvis indkomst omfattet af 1. pkt. nedsættes i  

 henhold til en lov om indgåelse af en dobbeltbeskatningsoverenskomst  

 eller en lov om indgåelse af en protokol om ændring af en  

 dobbeltbeskatningsoverenskomst, gives fradrag efter dette afsnit, i det  

 omfang de samlede fradragsberettigede udgifter overstiger  

 nedsættelsesbeløbet.«.
§ 2 Loven træder i kraft den 1. januar 2001.
Bemærkninger til lovforslaget Almindelige bemærkninger Lovforslaget går ud på at ændre dansk  

 beskatning af pensionister med bopæl i udlandet, som modtager  

 hovedparten af deres samlede indkomst fra Danmark, i det omfang Danmark  

 beskatter denne indkomst, så de får mulighed for at få  

 fradrag for udgifter og få skatten beregnet på stort set samme  

 måde som personer med bopæl her i landet.
Det vil bl.a.  

 medføre mulighed for fradrag for renteudgifter og underholdsbidrag  

 samt mulighed for overførsel af ægtefælles uudnyttede  

 personfradrag m.v.
I dag kan en person med bopæl i udlandet, der er  

 skattepligtig af indkomst her fra landet, som hovedregel kun få fradrag  

 for udgifter, der vedrører erhvervelsen af indkomsten.
Ved  

 skatteberegningen tages der som hovedregel ikke hensyn til  

 familiemæssige forhold, så personen kan eksempelvis ikke få  

 overført en eventuel ægtefælles uudnyttede  

 personfradrag.
 De gældende regler begrundes med, at en person med  

 bopæl i en anden stat normalt får fordel af ligningsmæssige  

 fradrag og lempelser for familiemæssige forhold ved skatteberegningen i  

 den stat, hvor den pågældende er hjemmehørende  

 (bopælsstaten).
Men de fleste pensionister med bopæl i udlandet, som  

 modtager pension fra Danmark, har ikke nogen særlig indkomst i den  

 stat, hvor de har bopæl, og de kan derfor ikke udnytte de  

 ligningsmæssige fradrag m.v. i denne stat.
Efter de gældende  

 regler vil disse pensionister derfor ikke få fordel af  

 ligningsmæssige fradrag mv. hverken i bopælsstaten eller her i  

 landet.
Ved lov nr. 1095 af 20. december 1995 fik kildeskatteloven  

 et afsnit om grænsegængere, dvs. en person med bopæl i  

 udlandet, der modtager hovedparten af sin samlede indkomst her fra landet i  

 form af løn eller overskud fra selvstændig erhvervsvirksomhed,  

 som beskattes i Danmark.
Hvis denne danske indtægt udgør mindst  

 75 pct. af den pågældendes samlede indkomst for  

 indkomståret, kan personen blive beskattet af indkomsten efter  

 nogenlunde samme regler, som gælder for personer med bopæl her i  

 landet.
Det medfører fradrag for renteudgifter, indbetalinger til  

 pensionsordning, bidrag til A-kasse, underholdsbidrag m.v. samt  

 overførsel af en eventuel ægtefælles uudnyttede  

 personfradrag og bundbeløb ved skatteberegningen.
 Grænsegænger-afsnittet gælder også  

 for en person med bopæl i udlandet, der modtager hovedparten af sin  

 indkomst i form af dansk pension, men kun hvis den pågældende var  

 omfattet af afsnittet i mindst 5 år af de sidste 10 år før  

 sin pensionering.
 Det forekommer rimeligt, at en begrænset  

 skattepligtig pensionist generelt har adgang til samme fradrag og  

 skatteberegning som en fuldt skattepligtig pensionist, hvis  

 størstedelen af den pågældendes indkomst beskattes her i  

 landet.
Det foreslås derfor, at  

 grænsegænger-afsnittet generelt skal gælde for pensionister  

 med bopæl i udlandet, der modtager hovedparten af deres indkomst i form  

 af dansk pension.
Det skal altså ikke længere være en  

 betingelse, at pensionisten tidligere opfyldte afsnittets betingelser.
 Det skal dog bemærkes, at i nogle tilfælde vil  

 nedsættelsen af dansk skat som følge af fradrag m.v., blive  

 opvejet af øget skattebetaling i den stat, hvor pensionisten er  

 hjemmehørende (bopælsstaten). Det kan være  

 tilfældet, hvis bopælsstaten også beskatter pensionisten af  

 den danske indkomst (uanset at denne indkomst allerede er beskattet i  

 Danmark) og ophæver dobbeltbeskatningen ved at nedsætte dens skat  

 af den danske indkomst med den danske skat af indkomsten.
Provenumæssige konsekvenser Lovforslaget går ud på, at der gives adgang  

 til, at udenlandsk bosiddende pensionsmodtagere kan få fradrag for  

 renteudgifter og ligningsmæssige fradrag og foretage overførsel  

 af en ægtefælles uudnyttede personfradrag og bundbeløb ved  

 skatteberegningen.
Der skal dog være tale om, at den  

 pågældende pensionsmodtager oppebærer mindst 75 pct. af sin  

 indkomst fra kilder, som kan beskattes i Danmark.
 Der er stor usikkerhed forbundet ved et skøn over  

 de provenumæssige konsekvenser af forslaget.
Det skønnes ud fra oplysninger fra Den sociale  

 Sikringsstyrelse, at ca. 14.500 personer, der modtager folke- eller  

 førtidspension, vil blive omfattet.
Kredsen udgøres af alle  

 udenlandsk bosiddende pensionister, undtagen bosiddende i lande, hvor Danmark  

 ikke har beskatningsretten til pensionsudbetalingerne (dvs. hovedsageligt  

 pensionister bosiddende i Spanien og Frankrig, bortset fra  

 tjenestemandspensionister). For pensionister i Storbritannien, Canada og  

 Italien kan der gives nedslag i den skattepligtige indkomst med et i  

 lovgivningen nærmere fastsat beløb.
For disse pensionister gives  

 der kun fradrag fra ligningsmæssige udgifter, hvis de  

 fradragsberettigede udgifter overstiger nedsættelsesbeløbet.
Hertil kommer, at et mindre antal personer, der kun har  

 indkomst fra egne pensioner, også vil blive omfattet af forslaget.
Der  

 er ikke statistiske oplysninger om denne del af kredsen, men den  

 skønnes antalsmæssigt at være beskeden.
 Det er lagt til grund ved provenuskønnene, at  

 udenlandsk bosiddende pensionsmodtageres fradragsforhold ikke i  

 væsentlig grad afviger fra fuldt skattepligtige alders- og  

 førtidspensionister, der bor i Danmark, dog bortset fra, at det ikke  

 skønnes, at udenlandsk bosiddende pensionsmodtagere foretager indskud  

 på pensionsordninger.
 Det er endvidere lagt til grund, at fordelingen af den  

 omfattede personkreds mellem enlige og gifte er den samme som pensionister,  

 der bor i Danmark.
 Ud fra disse antagelser kan det med et meget usikkert  

 skøn anslås, at lovforslaget vil medføre et provenutab i  

 størrelsesordenen 30 mill. kr. årligt fra og med  

 indkomståret 2001. Heraf ca. 25 mill. kr. for (primær)  

 kommunerne.
 De kommunaløkonomiske konsekvenser af forslaget i  

 2001 vedrører udelukkende de selvbudgetterende kommuner og skal ses i  

 sammenhæng med de øvrige lovforslag, der gennemføres.
 De samlede virkninger på det kommunale  

 udskrivningsgrundlag for 2001 vil blive neutraliseret i forbindelse med  

 efterreguleringerne for de selvbudgetterende kommuner i 2003.
 I finansåret 2001 skønnes provenutabet til i  

 størrelsesordenen 30 mill. kr.
Administrative konsekvenser Forslaget om at udvide grænsegænger-afsnittet  

 må i et vist omfang forventes at medføre øgede  

 administrative opgaver for de kommunale skattemyndigheder.
For hver  

 pensionist, der ansøger om at blive omfattet af udvidede regler, skal  

 de undersøge, om 75 pct. af den pågældende samlede  

 indkomst hidrører fra Danmark, og der skal tages højde for en  

 ægtefælles faktiske indkomst.
Der er tale om skatteydere med  

 bopæl i udlandet, så det er ofte vanskeligere at få  

 oplysninger til brug ved administrationen.
Hertil kommer, at en del  

 pensionister, som er bosat i udlandet, også er fremmedsproget, hvilket  

 også kan komplicere sagsbehandlingen.
 På den anden side er der tale om anvendelse af  

 regler, som allerede er bekendt for de kommunale skattemyndigheder.
 Forslaget skønnes at medføre engangsudgifter  

 i Told og Skat på 650.000 kr. til tilretning af EDB-systemer.
Erhvervsøkonomiske konsekvenser Lovforslaget har ingen erhvervsøkonomiske  

 konsekvenser.
Miljømæssige konsekvenser Forslaget har ingen miljømæssige  

 konsekvenser.
Forholdet til EU-retten Lovforslaget medfører en udvidelse af det  

 nuværende grænsegænger-afsnit i kildeskatteloven.  

 Baggrunden for afsnittet var to domme fra EF-Domstolen og en henstilling fra  

 Kommissionen.
Schumacker-sagen (C-279/93) angik en belgisk statsborger  

 med bopæl i Belgien, der oppebar stort set hele familiens indkomst ved  

 arbejde i Tyskland.
Spørgsmålet var, om EF-traktatens artikel 48  

 (nu artikel 39) om arbejdskraftens fri bevægelighed hindrede, at  

 Tyskland beskattede den begrænset skattepligtige Schumacker  

 hårdere end en fuldt skattepligtig person (med bopæl i  

 Tyskland).
Domstolen fastslog, at en medlemsstat ikke må  

 beskatte en begrænset skattepligtig person, som udnytter retten til fri  

 bevægelighed og arbejder i denne stat, hårdere end en fuldt  

 skattepligtig person, der befinder sig i samme situation.
Men fuldt  

 skattepligtige og begrænset skattepligtige personer befinder sig som  

 udgangspunkt ikke i samme situation.
Domstolen fastslog videre, at en  

 begrænset skattepligtig person befinder sig i samme situation som en  

 fuldt skattepligtig, når den begrænset skattepligtige  

 oppebærer hele eller næsten hele sin lønindkomst i en  

 medlemsstat (arbejdsstaten) og ikke i sin egen medlemsstat har indkomst af en  

 sådan størrelse, at der ved beskatningen heraf kan tages hensyn  

 til personlige og familiemæssige forhold.
I så fald må  

 arbejdsstaten alligevel ikke beskatte personen hårdere end en fuldt  

 skattepligtig person.
Wielockx-sagen (C-80/94) angik en belgisk statsborger med  

 bopæl i Belgien, der oppebar hele sin indkomst ved virksomhed som  

 selvstændig fysioterapeut i Holland.
Holland nægtede Wielockx  

 adgang til fradrag for henlæggelser til pensionsordning, fordi han var  

 begrænset skattepligtig.
Domstolen fastslog med en tilsvarende  

 begrundelse, at dette var i strid med artikel 52 (nu artikel 43) om den fri  

 etableringsret.
 Europakommissionen udsendte den 21. december 1993 en  

 henstilling om beskatning af visse begrænset skattepligtige.  

 Henstillingen går ud på, at begrænset skattepligtige  

 lønmodtagere m.fl., der oppebærer mere end 75 pct. af deres  

 samlede indkomst fra en anden medlemsstat end bopælsstaten, bør  

 have samme ligningsmæssige fradrag mv. som fuldt skattepligtige.
EF-dommene angår alene beskatning af løn og  

 indkomst ved selvstændigt erhverv.
De tager ikke stilling til andre  

 former for indkomst som fx pension.
Dommene forpligter altså ikke en  

 medlemsstat til at give en begrænset skattepligtig pensionist samme  

 behandling som en fuldt skattepligtig person, selv om hele eller næsten  

 hele den pågældendes indkomst består af pension fra denne  

 stat.
Det nuværende grænsegænger-afsnit  

 går ud på, at en begrænset skattepligtig person kan blive  

 beskattet efter stort set samme regler som en fuldt skattepligtig person,  

 når mindst 75 pct. af den pågældendes indkomst er erhvervet  

 ved arbejde eller selvstændig erhvervsvirksomhed i Danmark.
Afsnittet  

 går videre end EF-dommene, idet det også omfatter pension, hvis  

 modtageren opfyldte grænsegænger-afsnittets betingelser i en  

 periode inden sin pensionering.
 Lovforslaget medfører, at skattereglerne for  

 begrænset skattepligtige pensionister kommer til at svare til  

 EF-domstolens afgørelse for begrænset skattepligtige  

 lønmodtagere og selvstændig erhvervsdrivende.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Ingen Lovforslaget skønnes at medføre et provenutab  

 på ca. 30 mill. kr. fra og med indkomståret 2001, heraf ca. 25  

 mill. kr. for (primær) kommunerne.
 For finansåret 2001 skønnes provenutabet til ca. 30 mill.  

 kr.
Administrative konsekvenser for stat, amter og  

 kommuner Ingen Øgede administrative opgaver for de kommunale  

 skattemyndigheder Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget har ikke EU-retlige aspekter Høring Et udkast til lovforslaget har været sendt til  

 høring hos Advokatrådet, Arbejderbevægelsens  

 Erhvervsråd, Erhvervenes Skattesekretariat, Foreningen af  

 Statsautoriserede Revisorer, Foreningen af Registrerede Revisorer,  

 Kommunernes Landsforening, Skattechefforeningen, Skatterevisorforeningen,  

 Told- og Skattestyrelsen, samt Erhvervsministeriet, Finansministeriet og  

 Justitsministeriet.
 Advokatrådet, Erhvervenes Skattesekretariat,  

 Foreningen af Statsautoriserede Revisorer, Kommunernes Landsforening og  

 Skattechefforeningen i Danmark har meddelt, at de ikke har bemærkninger  

 til forslaget.
Københavns Skatte- og Registerforvaltning har  

 bemærket, at det helt overvejende antal af begrænset  

 skattepligtige pensionister bliver skatteansat i Københavns Kommune,  

 idet pensionsudbetalerne (Sikringsstyrelsen, forsikringsselskaber,  

 pensionskasser m.fl.) har hovedkontor i København.
Københavns  

 kommune forventer - som anført i de administrative bemærkninger  

 - en betydelig arbejdsindsats i forbindelse med sagsbehandlingen.
Kommunen  

 har inden for det seneste år foretaget ca. 200 ansættelser af  

 almindelige lønmodtagere efter kildeskattelovens  

 grænsegænger-afsnit.
Den gennemsnitlige anvendte sagsbehandlertid  

 på en sådan ansættelse skønnes at være 1 time.  

 Hertil kommer tid anvendt til generel information, samt sagernes behandling i  

 de maskinelle systemer.
Bemærkninger til lovforslagets enkelte  

 bestemmelser Til § 1 Efter den nuværende formulering af kildeskattelovens  

 § 5 A, stk. 3, omfatter grænsegænger-afsnittet kun  

 dansk pension mv., under forudsætning af at modtageren tidligere var  

 lønmodtager eller selvstændig erhvervsdrivende og opfyldte  

 afsnittets betingelser i mindst 5 år ud af de seneste 10 år  

 før sin pensionering.
 Den foreslåede ændring af § 5 A,  

 stk. 3, medfører, at grænsegænger-afsnittet omfatter  

 pension m.v. her fra landet, uanset om modtageren har opfyldt betingelserne i  

 afsnittet i en periode inden sin pensionering.
 Pensionister, som er hjemmehørende i  

 Storbritannien, Canada eller Italien, kan i visse tilfælde få  

 nedsat den skattepligtige (og personlige) indkomst med et særligt  

 fradrag, som er fastsat i loven om en ny dobbeltbeskatningsoverenskomst  

 (eller en protokol om ændring af en overenskomst) med det  

 pågældende land.
Lov nr. 438 af 10. juni 1997 om en protokol til  

 ændring af dobbeltbeskatningsoverenskomsten med Storbritannien  

 medfører således, at en person, som var blevet  

 hjemmehørende i Storbritannien senest den 12. marts 1997, og som  

 på denne dato var begyndt at modtage dansk pension, kan få nedsat  

 sin skattepligtige (og personlige) indkomst med 200.000 kr. (dog højst  

 det beløb, som den pågældende modtager i dansk pension).  

 Baggrunden for dette nedsættelsesbeløb var, at en person, som er  

 hjemmehørende i Storbritannien efter protokollen skal betale dansk  

 skat af sin danske private pension, hvor den pågældende tidligere  

 havde betalt britisk skat af denne pension.
Nedsættelsesbeløbet  

 skal begrænse virkningerne af denne ændring, for så vidt  

 angår de pensionister, som var flyttet til Storbritannien, da  

 protokollen blev offentliggjort.
 Det foreslås derfor, at en person, der er omfattet  

 af overgangsordningen for pensionister i Storbritannien, Canada eller  

 Italien, alene kan få ligningsmæssige fradrag for renteudgifter  

 m.v., i det omfang de overstiger nedsættelsesbeløbet.
 Det samme skal gælde, for så vidt angår  

 overgangsordninger efter fremtidige love om ny  

 dobbeltbeskatningsoverenskomster (eller protokoller om ændring af  

 overenskomster).
Til § 2 De foreslåede nye regler skal have virkning fra og  

 med indkomståret 2001.
Bilag Lovforslaget sammenholdt med gældende lov Gældende formulering Lovforslaget § 5 A.
Dette afsnit finder anvendelse på personer, som er  

 skattepligtige efter kildeskattelovens § 2 eller kulbrinteskatteloven, eller  

 som efter en indgået dobbeltbeskatningsoverenskomst er  

 hjemmehørende i en anden stat, i Grønland eller på  

 Færøerne.
Hvis indkomst hidrørende fra personligt arbejde  

 og fra selvstændig erhvervsvirksomhed, der kan beskattes her i landet -  

 herunder efter en dobbeltbeskatningsoverenskomst - med tillæg af  

 renteudgifter og kurstab på gæld, der er fradraget i denne  

 indkomst, i et indkomstår udgør mindst 75 pct. af de efter dansk  

 skattelovgivning opgjorte samlede indtægter med fradrag af samtlige  

 udgifter afholdt for at erhverve indkomsten opgjort efter statsskattelovens §  

 6, litra a, kan den skattepligtige vælge at blive beskattet efter §§ 5  

 A-D.
Tilsvarende gælder i et indkomstår, hvor både den  

 danske indkomst og den samlede indkomst er negativ, hvis den skattepligtige i  

 det seneste indkomstår med dansk positiv indkomst er blevet beskattet  

 efter dette afsnit.
§ 1 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 639 af 3. august 1999, som ændret senest  

 ved lov nr. 461 af 31. maj 2000, foretages følgende  

 ændring:
 Stk. 2. Arbejdsløshedsdagpenge, strejke- og  

 lockoutgodtgørelser samt dagpenge ved sygdom og fødsel  

 medregnes som vederlag for personligt arbejde.
 Stk. 3. Pensionsudbetalinger, ventepenge og lign. som  

 nævnt i kildeskattelovens § 2, stk. 1, litra b, jf. § 43, stk. 2, litra  

 b, c, f og g, medregnes som vederlag for personligt arbejde eller fra  

 selvstændig erhvervsvirksomhed, såfremt personen i mindst 5  

 år ud af de seneste 10 år forud for pensioneringen har opfyldt  

 betingelserne for at blive beskattet efter dette afsnit.
 1. I § 5 A, stk. 3, udgår: »,såfremt  

 personen i mindst 5 år ud af de seneste 10 år forud for  

 pensioneringen har opfyldt betingelserne for at blive beskattet efter dette  

 afsnit«.
 2. I § 5 A, stk. 3, indsættes som 2.  

 pkt.:
 »Hvis indkomst omfattet af 1. pkt. nedsættes i  

 henhold til en lov om indgåelse af en dobbeltbeskatningsoverenskomst  

 eller en lov om indgåelse af en protokol om ændring af en  

 dobbeltbeskatningsoverenskomst, gives fradrag efter dette afsnit, i det  

 omfang de samlede fradragsberettigede udgifter overstiger  

 nedsættelsesbeløbet.«.
 Stk. 4. Er indkomståret kortere end 12  

 måneder, anvendes i stedet kalenderåret ved bedømmelsen  

 af, om en person er omfattet af stk. 1.
 Stk. 5. Stk. 1-4 finder ikke anvendelse på personer  

 der ansøger om opholdstilladelse efter udlændingelovens § 7,  

 samt personer omfattet af lov om midlertidig opholdstilladelse til visse  

 personer fra det tidligere Jugoslavien m.v. eller lov om midlertidig  

 opholdstilladelse til nødstedte fra Kosovoprovinsen i  

 Forbundsrepublikken Jugoslavien (Kosovonødloven).
