Ligebehandlingsnævnets afgørelse om køn - forvaltningsretlig genoptagelse J.nr. 2500017-09a - forvaltningsretlig genoptagelse Klager blev i en tidligere afgørelse i Ligebehandlingsnævnet fundet berettiget til godtgørelse i forbindelse med opsigelse under barselsorlov.
Sagen drejer sig om, hvorvidt klager er berettiget til procesrenter.
Da parterne havde forligt sagen til fuld og endelig afgørelse, herunder af rentekravet, foretager nævnet sig ikke yderligere i sagen.
 Sagen drejer sig om, hvorvidt klager er berettiget til procesrenter.
Ligebehandlingsnævnets afgørelse Da parterne har forligt sagen til fuld og endelig afgørelse, herunder af rentekravet, foretager nævnet sig ikke yderligere i sagen.
Sagsfremstilling Klager blev i Ligebehandlingsnævnets afgørelse af 25. februar 2009 fundet berettiget til godtgørelse i forbindelse med opsigelse under barselsorlov.
Klager blev ikke tilkendt procesrenter.
 Nævnet har i forbindelse med behandlingen af en tilsvarende sag genovervejet om Ligebehandlingsnævnet bør fortsætte eller bryde med det tidligere Ligestillingsnævns praksis, hvorefter der blev tilkendes procesrenter.
Parternes bemærkninger Indklagedes advokat har oplyst, at klager og indklagede efter afgørelsen fra Ligebehandlingsnævnet af 25. februar 2009 indgik forlig til fuld og endelig afgørelse, herunder også endelig afgørelse af rentekravet.
Ligebehandlingsnævnets bemærkninger og konklusion Nævnet har genoptaget sagen på forvaltningsretligt grundlag.
 Efter almindelige forvaltningsretlige principper kan der ske genoptagelse af en sag på ulovbestemt grundlag:
  Hvis der er kommet nye oplysninger af så væsentlig betydning for sagen, at der er en vis sandsynlighed for, at sagen ville have fået et andet resultat, hvis myndigheden havde haft oplysningerne i forbindelse med den oprindelige afgørelse.
 Hvis der er sket væsentlige ændringer med tilbagevirkende kraft af de retlige forhold, som den oprindelige afgørelse blev afgjort efter, eller  Hvis myndigheden i forbindelse med en tidligere afgørelse har begået væsentlige sagsbehandlingsfejl.
 Det forhold, at der ikke er tilkendt procesrenter, er en væsentlig sagsbehandlingsfejl, og Ligebehandlingsnævnet finder derfor, at der er grundlag for at genoptage sagen.
Nævnet har her lagt vægt på, at det var praksis i det tidligere Ligestillingsnævn at tilkende procesrenter, fra sagen blev indbragt for nævnet, og at denne praksis ikke er blevet anfægtet ved domstolene.
I de retssager, som kammeradvokaten har ført for Ligestillingsnævnet, er der således i alle tilfælde, hvor der er givet godtgørelse, også tilkendt procesrenter, fra sagen blev indbragt for nævnet, uanset at der i renteloven ikke entydigt er taget stilling hertil.
 Endelig er det indgået i nævnets vurdering, at det ikke har været lovgivers hensigt med oprettelse af Ligebehandlingsnævnet, at der hermed skulle ske ændringer af praksis, hvilket i dette tilfælde vil medføre, at afgørelser truffet af Ligebehandlingsnævnet, hvor der tilkendes godtgørelse, efterfølgende skal prøves ved domstolene for så vidt angår spørgsmålet om procesrenter.
Imidlertid har parterne oplyst, at de har indgået forlig til fuld og endelig afgørelse, herunder af rentekravet.
Nævnet foretager sig herefter ikke yderligere i sagen.
