Nr LSF 48 Forslag til Lov om ændring af lov om arbejdsformidling og  

 arbejdsløshedsforsikring m.v., lov om arbejdsmarkedsuddannelser og ophævelse  

 af lov om udvandring (Liberalisering af arbejdsformidlingen, nedlæggelse af  

 Kursusnævnet for Arbejdsmarkedsuddannelserne og indførelse af brugerbetaling  

 for visse af AF's ydelser m.v.) Fremsat af arbejdsministeren (Kirkegaard) den 1. november 1989 Vedtaget ved tredjebehandling den 15. december 1989 Lov nr. 840 af 20/12/1989 § 1 I lov om arbejdsformidling og arbejdsløshedsforsikring m.v., jf.  

 bekendtgørelse nr. 510 af 19. juli 1989, foretages følgende ændringer:
 1. I § 1, stk. 1, indsættes efter 2. pkt.:
»Arbejdsministeren kan fastsætte bestemmelser om brugerbetaling på  

 områder, hvor arbejdsformidlingen yder arbejdsgiveren en særlig  

 service.« 2. § 24 affattes således:
» § 24. En anerkendt arbejdsløshedskasse kan anvise arbejde  

 til sine ledige medlemmer og henvise sådanne til samtale, jf. § 20.  

 Arbejdsdirektøren kan efter forhandling med Landsarbejdsnævnet fastsætte  

 nærmere regler herom.« 3. §§ 24 a, 25, 26, 28 og 29 ophæves.
 4. § 99 affattes således:
» § 99. Klage over direktøren for arbejdsløshedsforsikringens  

 afgørelser om de spørgsmål, som er nævnt i § 41, stk. 5, § 44, stk. 2, § 75  

 b, stk. 3, § 75 c, stk. 4, § 86, stk. 3 og stk. 4, 1. pkt., § 87, stk. 1 og  

 4, § 98, stk. 2, og EF-forordninger om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, kan af den, afgørelsen vedrører, indbringes for  

 Arbejdsmarkedets Ankenævn, jf. § 100, inden 4 uger efter, at klageren har  

 fået meddelelse om afgørelsen.
Ankenævnets afgørelser kan ikke indbringes for  

 anden administrativ myndighed.
 Stk. 2. Alle øvrige afgørelser, der træffes af arbejdsdirektøren eller  

 direktøren for arbejdsløshedsforsikringen i henhold til denne lov, kan  

 indbringes for arbejdsministeren inden 4 uger efter, at klageren har fået  

 meddelelse om afgørelsen, jf. dog § 22, stk. 2.
Stk. 3. Ankenævnet og arbejdsministeren kan se bort fra overskridelse af  

 klagefristen i stk. 1-2, når der er særlig grund hertil.« 5. § 100 affattes således:
 » § 100. Arbejdsmarkedets Ankenævn behandler konkrete  

 klagesager i det omfang, det er fastsat i lovgivningen.
 Stk. 2. Nævnet består af:
 1) En af kongen udnævnt formand, der ved udnævnelsen skal opfylde  

 betingelserne for at kunne være landsdommer eller have bestået en  

 statsvidenskabelig eller nationaløkonomisk eksamen og derefter have haft  

 mindst 3 års ansættelse i en tjenestemandsstilling, hvortil der kræves  

 kongelig udnævnelse.
 2) 1 medlem udpeget af Dansk Arbejdsgiverforening.
 3) 1 medlem udpeget af Landsorganisationen i Danmark.
 4) 2 medlemmer udpeget af arbejdsministeren efter forhandling med  

 henholdsvis justitsministeren og socialministeren.
 5) 1 medlem med særlig sagkundskab inden for arbejdsmarkedsuddannelserne  

 udpeget af arbejdsministeren.
 Stk. 3. Ved behandling af sager om arbejdsløshedsforsikring i medfør af  

 denne lov og sager om uddannelses- og iværksætterydelse, jf. lov om  

 arbejdstilbud til ledige, deltager foruden formanden de i stk. 2, nr. 2-4,  

 nævnte medlemmer.
 Stk. 4. Ved behandling af sager om arbejdsmarkedsuddannelser, jf. lov om  

 arbejdsmarkedsuddannelser, deltager foruden formanden de i stk. 2, nr. 2, 3  

 og 5, nævnte medlemmer.
 Stk. 5. Arbejdsministeren beskikker en stedfortræder for formanden.  

 Stedfortræderen skal opfylde betingelserne i stk. 2, nr. 1.
Stk. 6. Ankenævnets medlemmer og stedfortrædere for disse udpeges for 4 år  

 ad gangen.
Finder udpegning sted i løbet af en periode, gælder den kun til  

 periodens udløb.
 Stk. 7. Som medlemmer og stedfortrædere kan ikke udpeges personer, der  

 tidligere i 2 perioder har været udpeget som medlemmer eller stedfortrædere.
 Stk. 8. Et medlem eller en stedfortræder må ikke tillige være medlem af,  

 tilforordnet eller deltage i møder som særlig sagkyndig i Landsarbejdsnævnet  

 eller Uddannelsesrådet for Arbejdsmarkedsuddannelserne.
Stk. 9. Ankenævnets forretningsorden fastsættes af  

 arbejdsministeren.« 6. I § 101, stk. 1, udgår »§ 20 a, stk. 1 og 3, eller«.
 7. § 102 ophæves.
§ 2 I lov om arbejdsmarkedsuddannelser, jf. lovbekendtgørelse nr. 737 af 4.  

 december 1988, foretages følgende ændringer:
 1. § 59 affattes således:
» § 59. Afslag på ansøgning om optagelse på en  

 uddannelsesforanstaltning kan af ansøgeren indbringes for Arbejdsmarkedets  

 Ankenævn, jf. lov om arbejdsformidling og arbejdsløshedsforsikring m.v. §  

 100. Ankenævnets afgørelse kan ikke indbringes for anden administrativ  

 myndighed.« 2. § 60 affattes således:
 » § 60. Afgørelser om følgende kan endvidere indbringes for  

 Arbejdsmarkedets Ankenævn:
 1) Godtgørelse for tab af indtægt eller arbejdsmulighed efter § 52.
 2) Støtte efter § 53.
 3) Refusion efter § 54.
 4) Befordringstilskud efter § 55, stk. 1.
 5) Tilskud til kost og logi efter § 55, stk. 2.
 6) Betaling for kost og logi efter § 55, stk. 3.
 Stk. 2. Nærmere regler udarbejdes af arbejdsministeren.
Stk. 3. Ankenævnets afgørelser kan ikke indbringes for anden administrativ  

 myndighed.« 3. I § 61 ændres »kursusnævnet« til:  

 »Arbejdsmarkedets Ankenævn«.
 4. § 62 ophæves.
 5. I § 63, stk. 2, ændres »kursusnævnet« til:  

 »Arbejdsmarkedets Ankenævn«.
 6. I § 63, stk. 3, udgår »efter forhandling med  

 kursusnævnet«.
 7. I § 64 ændres »kursusnævnet« til:  

 »Arbejdsmarkedets Ankenævn«.
§ 3 Lov nr. 105 af 25. marts 1959 om udvandring ophæves.
§ 4 Loven træder i kraft den 1. januar 1990. § 1, nr. 1-3 og 6-7, træder dog  

 først i kraft den 1. juli 1990.
§ 5 Stk. 1. Udpegning af Arbejdsmarkedets Ankenævns medlemmer og  

 stedfortrædere efter bestemmelsen i § 1, nr. 5, sker første gang for en  

 4-årig periode begyndende den 1. april 1994, idet dog det af  

 arbejdsministeren udpegede medlem med særlig sagkundskab inden for  

 arbejdsmarkedsuddannelserne udpeges med virkning fra lovens ikrafttræden og  

 indtil udgangen af marts måned 1994. De medlemmer og stedfortrædere af  

 Ankenævnet for Arbejdsløshedsforsikringen, der efter de hidtil gældende  

 regler er udpeget indtil den 31. marts 1994, vil kunne fortsætte som  

 medlemmer og stedfortrædere i Arbejdsmarkedets Ankenævn indtil denne dato.  

 Finder udpegning sted i løbet af denne periode, gælder den kun til periodens  

 udløb.
 Stk. 2. Den i § 1, nr. 5, indeholdte bestemmelse, hvorefter der som  

 medlemmer og stedfortrædere ikke kan udpeges personer, der tidligere i 2  

 perioder har været udpeget som medlemmer eller stedfortrædere, finder  

 tilsvarende anvendelse for personer, der efter de hidtil gældende regler om  

 Ankenævnet for Arbejdsløshedsforsikringen har været udpeget i sammenlagt 2  

 perioder.
 Stk. 3. Klager, der er indgivet til kursusnævnet inden den 1. januar 1990,  

 men ikke færdigbehandlet inden denne dato, overføres til Arbejdsmarkedets  

 Ankenævn.
Oprindeligt fremsat forslag § 1 I lov om arbejdsformidling og arbejdsløshedsforsikring m.v., jf.  

 bekendtgørelse nr. 510 af 19. juli 1989, foretages følgende ændringer:
 1. I § 1, stk. 1, indsættes efter 2. pkt.:
 »Arbejdsministeren kan fastsætte bestemmelser om brugerbetaling på  

 områder, hvor arbejdsformidlingen yder arbejdsgiveren en særlig  

 service.«.
 2. § 24 affattes således:
 » § 24. En anerkendt arbejdsløshedskasse kan anvise arbejde  

 til sine ledige medlemmer og henvise sådanne til samtale, jf. § 20.  

 Arbejdsdirektøren kan efter forhandling med Landsarbejdsnævnet fastsætte  

 nærmere regler herom.«.
 3. §§ 24 a, 25, 26, 28 og 29 ophæves.
 4. § 99 affattes således:
» § 99. Klage over direktøren for arbejdsløshedsforsikringens  

 afgørelser om de spørgsmål, som er nævnt i § 41, stk. 5, § 44, stk. 2, § 75  

 b, stk. 3, § 75 c, stk. 4, § 86, stk. 3 og stk. 4, 1. pkt., § 87, stk. 1 og  

 4, § 98, stk. 2, og EF-forordninger om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, kan af den afgørelsen vedrører, indbringes for  

 Arbejdsmarkedets Ankenævn, jf. § 100, inden 4 uger efter, at klageren har  

 fået meddelelse om afgørelsen.
Ankenævnets afgørelser kan ikke indbringes for  

 anden administrativ myndighed.
 Stk. 2. Alle øvrige afgørelser, der træffes af arbejdsdirektøren eller  

 direktøren for arbejdsløshedsforsikringen i henhold til denne lov, kan  

 indbringes for arbejdsministeren inden 4 uger efter, at klageren har fået  

 meddelelse om afgørelsen, jf. dog § 22, stk. 2.
 Stk. 3. Ankenævnet og arbejdsministeren kan se bort fra overskridelse af  

 klagefristen i stk. 1-2, når der er særlig grund hertil.«.
 5. § 100 affattes således:
 » § 100. Arbejdsmarkedets Ankenævn behandler konkrete  

 klagesager i det omfang, det er fastsat i lovgivningen.
 Stk. 2. Nævnet består af:
 1) En af kongen udnævnt formand, der ved udnævnelsen skal opfylde  

 betingelserne for at kunne være landsdommer eller have bestået en  

 statsvidenskabelig eller nationaløkonomisk eksamen og derefter have haft  

 mindst 3 års ansættelse i en tjenestemandsstilling, hvortil der kræves  

 kongelig udnævnelse.
 2) 1 medlem udpeget af Dansk Arbejdsgiverforening.
 3) 1 medlem udpeget af Landsorganisationen i Danmark.
 4) 2 medlemmer udpeget af arbejdsministeren efter forhandling med  

 henholdsvis justitsministeren og socialministeren.
 5) 1 medlem med særlig sagkundskab inden for arbejdsmarkedsuddannelserne  

 udpeget af arbejdsministeren.
 Stk. 3. Ved behandling af sager om arbejdsløshedsforsikring i medfør af  

 denne lov og sager om uddannelses- og iværksætterydelse, jf. lov om  

 arbejdstilbud til ledige, deltager foruden formanden de i stk. 2, nr. 2-4,  

 nævnte medlemmer.
 Stk. 4. Ved behandling af sager om arbejdsmarkedsuddannelser, jf. lov om  

 arbejdsmarkedsuddannelser, deltager foruden formanden de i stk. 2, nr. 2, 3  

 og 5, nævnte medlemmer.
 Stk. 5. Arbejdsministeren beskikker en stedfortræder for formanden.  

 Stedfortræderen skal opfylde betingelserne i stk. 2, nr. 1.
Stk. 6. Ankenævnets medlemmer og stedfortrædere for disse udpeges for 4 år  

 ad gangen.
Finder udpegning sted i løbet af en periode, gælder den kun til  

 periodens udløb.
 Stk. 7. Som medlemmer og stedfortrædere kan ikke udpeges personer, der  

 tidligere i 2 perioder har været udpeget som medlemmer eller stedfortrædere.
 Stk. 8. Et medlem eller en stedfortræder må ikke tillige være medlem af,  

 tilforordnet eller deltage i møder som særlig sagkyndig i Landsarbejdsnævnet  

 eller Uddannelsesrådet for Arbejdsmarkedsuddannelserne.
 Stk. 9. Ankenævnets forretningsorden fastsættes af  

 arbejdsministeren.«.
 6. I § 101, stk. 1, udgår: »§ 20a, stk. 1 og 3, eller«.
 7. § 102 ophæves.
§ 2 I lov om arbejdsmarkedsuddannelser, jf. lovbekendtgørelse nr. 737 af 4.  

 december 1988 foretages følgende ændringer:
 1. § 59 affattes således:
 » § 59. Afslag på ansøgning om optagelse på en  

 uddannelsesforanstaltning kan af ansøgeren indbringes for Arbejdsmarkedets  

 Ankenævn, jf. lov om arbejdsformidling og arbejdsløshedsforsikring m.v., §  

 100. Ankenævnets afgørelse kan ikke indbringes for anden administrativ  

 myndighed.«.
 2. § 60 affattes således:
 » § 60. Afgørelser om følgende kan endvidere indbringes for  

 Arbejdsmarkedets Ankenævn:
 1) Godtgørelse for tab af indtægt eller arbejdsmulighed efter § 52.
 2) Støtte efter § 53.
 3) Refusion efter § 54.
 4) Befordringstilskud efter § 55, stk. 1.
 5) Tilskud til kost og logi efter § 55, stk. 2.
 6) Betaling for kost og logi efter § 55, stk. 3.
 Stk. 2. Nærmere regler udarbejdes af arbejdsministeren.
 Stk. 3. Ankenævnets afgørelser kan ikke bringes for anden administrativ  

 myndighed.«.
 3. I § 61 ændres »kursusnævnet« til:  

 »Arbejdsmarkedets Ankenævn«.
 4. § 62 ophæves.
 5. I § 63, stk. 2, ændres »kursusnævnet« til:  

 »Arbejdsmarkedets Ankenævn«.
 6. I § 63, stk. 3, udgår: »efter forhandling med  

 kursusnævnet«.
 7. I § 64 ændres »kursusnævnet« til:  

 »Arbejdsmarkedets Ankenævn«.
§ 3 Lov nr. 105 af 25. marts 1959 om udvandring ophæves.
§ 4 Loven træder i kraft den 1. januar 1990. § 1, nr. 1-3 og 6-7 træder dog  

 først i kraft den 1. juli 1990.
§ 5 Stk. 1. Udpegning af Arbejdsmarkedets Ankenævns medlemmer og  

 stedfortrædere efter bestemmelsen i § 1, nr. 5, sker første gang for en  

 4-årig periode begyndende den 1. april 1994, idet dog det af  

 arbejdsministeren udpegede medlem med særlig sagkundskab inden for  

 arbejdsmarkedsuddannelserne udpeges med virkning fra lovens ikrafttræden og  

 indtil udgangen af marts måned 1994. De medlemmer og stedfortrædere af  

 Ankenævnet for Arbejdsløshedsforsikringen, der efter de hidtil gældende  

 regler er udpeget indtil den 31. marts 1994, vil kunne fortsætte som  

 medlemmer og stedfortrædere i Arbejdsmarkedets Ankenævn indtil denne dato.  

 Finder udpegning sted i løbet af denne periode, gælder den kun til periodens  

 udløb.
 Stk. 2. Den i § 1, nr. 5, indeholdte bestemmelse, hvorefter der som  

 medlemmer og stedfortrædere ikke kan udpeges personer, der tidligere i 2  

 perioder har været udpeget som medlemmer eller stedfortrædere, finder  

 tilsvarende anvendelse for personer, der efter de hidtil gældende regler om  

 Ankenævnet for Arbejdsløshedsforsikringen har været udpeget i sammenlagt 2  

 perioder.
 Stk. 3. Klager, der er indgivet til kursusnævnet inden den 1. januar 1990,  

 men ikke færdigbehandlet inden denne dato, overføres til Arbejdsmarkedets  

 Ankenævn.
Bemærkninger til lovforslaget Almindelige bemærkninger I.
Indledning Lovforslaget indeholder ændringer af lov om arbejdsformidling og  

 arbejdsløshedsforsikring m.v. og lov om arbejdsmarkedsuddannelser.
Herudover  

 foreslås det, at lov om udvandring ophæves.
 Lov nr. 114 af 24. marts 1970 om arbejdsformidling og  

 arbejdsløshedsforsikring m.v. (Folketingstidende 1969-70, FF. sp. 3222, 3605  

 og 4473; tillæg A, sp. 2369; tillæg B, sp. 673; tillæg C, sp. 321) er senest  

 bekendtgjort ved lovbekendtgørelse nr. 510 af 19. juli 1989.
 Lov nr. 237 af 6. juni 1985 om arbejdsmarkedsuddannelser  

 (Folketingstidende 1984-85, FF. sp. 5079, 5551, 10618 og 10672; tillæg A, sp.  

 2789; tillæg B, sp. 1573; tillæg C, sp. 505) er senest bekendtgjort ved  

 lovbekendtgørelse nr. 737 af 4. december 1988.
 Lov om udvandring nr. 105 af 25. marts 1959 er omtalt i Folketingstidende  

 1958-59, FF., sp. 2360, 2521, 3817 og 3884; tillæg A, sp. 1679; tillæg B, sp.  

 873 og tillæg C, sp. 711.
 Lovforslaget, der er et led i gennemførelsen af Regeringens handlingsplan  

 for afbureaukratisering og den igangværende regelsanering, indebærer følgende  

 ændringer:
 1. Liberalisering af formidlingsvirksomheden gennem afskaffelse af  

 godkendelsesordningen vedrørende privat arbejdsanvisning og vikarbureauer.
 2. Indførelse af brugerbetaling for visse af den offentlige  

 arbejdsformidlings ydelser.
 3. Nedlæggelse af det i medfør af lov om arbejdsmarkedsuddannelser  

 nedsatte Kursusnævn og overførelse af klagesager til Arbejdsmarkedets  

 Ankenævn, der efter forslaget afløser det nuværende Ankenævn for  

 Arbejdsløshedsforsikringen.
 4. Endelig indebærer lovforslaget ophævelse af loven om udvandring.
II.
Afskaffelse af godkendelsesordningen vedrørende privat  

 arbejdsanvisning og vikarbureauer Med forslaget tilsigtes en fuldstændig ophævelse af alle restriktioner for  

 formidlingsvirksomhed.
 I Regeringens afbureaukratiseringsplans afsnit om Arbejdsministeriets  

 område indgår forslag om afskaffelse af godkendelsesordningen vedrørende  

 privat arbejdsanvisning og vikarbureauer.
Baggrunden for forslaget er, at Regeringen ønsker at ophæve den  

 monopollignende stilling med hensyn til formidling af arbejdskraft, som den  

 offentlige arbejdsformidling (AF) hidtil har haft.
De hensyn, som oprindelig  

 lå bag de gældende restriktioner for privates formidling af arbejdskraft, er  

 efter Regeringens opfattelse ikke længere aktuelle, og tiden er derfor inde  

 til at gennemføre en fuldstændig liberalisering på formidlingsområdet.
Hidtidige regler og praksis De områder, hvor der hidtil har kunnet gives tilladelse til andre end den  

 offentlige arbejdsformidling til at drive formidlingsvirksomhed, er følgende:
a.
Arbejdsløshedskassernes formidling (»parallelformidling«).
b.
Formidling af erhvervsmæssigt optrædende (impressariebureauer o.lign.).
c.
Anden privat formidling.
d.
Udlejning af arbejdskraft (vikarbureauer).
 Herudover gælder særlige regler på sygeplejeområdet (lovens § 29, jf.  

 sygeplejelovens § 8).
a.
Arbejdsløshedskassernes parallelformidling Efter lovens § 24 kan der gives tilladelse til statsanerkendte  

 arbejdsløshedskasser til at udøve formidlingsvirksomhed parallelt med den  

 offentlige arbejdsformidling.
Betingelsen er, at arbejdsløshedskasserne  

 efterlever de samme administrative retningslinier for  

 formidlingsvirksomheden, som er fastsat for AF.
 Kasssernes formidlingsaktivitet - der udgør mindre end 10 pct. af AF's  

 ordinære formidlinger - har i de senere år været støt vigende.
 Ved årsskiftet 1988-89 er kassernes parallelformidlingstilladelser  

 forlænget for en ny 5-årig periode.
b.
Impressariebureauer, modelbureauer o.lign.
 Bemyndigelsen til arbejdsdirektøren i lovens § 24 a, stk. 1, til at  

 tillade personer og foreninger at foretage privat arbejdsanvisning inden for  

 enkelte faglige eller stedlige områder, hvor der skønnes at være ganske  

 særligt behov herfor, er bl.a. udnyttet til at fastsætte regler om adgangen  

 til at foretage formidling af erhvervsmæssigt optrædende (musikere, artister,  

 fotomodeller o.lign.).
Reglerne blev lempet administrativt i 1988, navnlig ved at det hidtidige  

 krav om formidlingsmæssig erfaring hos den, der ansøger om tilladelse,  

 bortfaldt (Arbejdsdirektoratets bekendtgørelse nr. 402 af 7. juli 1988).  

 Hovedsigtet med den hidtidige godkendelsesordning har været at sikre dels  

 sagkundskab i formidlingen gennem krav om branchekendskab, dels beskyttelse  

 af den optrædende gennem krav om anvendelse af en særlig kontrakt.
I  

 administrationen af ordningen rådgives Arbejdsdirektoratet af et særligt  

 udvalg med brancherepræsentanter.
 For tiden har 80-90 bureauer tilladelse til formidling af erhvervsmæssigt  

 optrædende.
c.
Anden privat formidling Efter lovens § 24 a, stk. 1, er der også givet konkrete enkelttilladelser  

 til firmaer eller foreninger, der ønsker at drive privat arbejdsformidling på  

 faglige områder, hvor den offentlige arbejdsformidling ikke aktuelt mener at  

 kunne yde en tilstrækkeligt kvalificeret formidlingsseservice.
 Der er i de senere år givet tilladelse til privat arbejdsformidling til  

 ca. 20 virksomheder/organisationer.
 Tilladelse er givet inden for specificerede, overordnede  

 stillingskategorier, eksempelvis driftsøkonomiske konsulenter, økonomi-,  

 regnskabs-, administrations-, sekretariats-, og salgschefer, juridiske  

 chefer, højtuddannede direktionssekretærer samt direktører.
 Herudover har man givet tilladelse til privat arbejdsformidling til  

 enkelte akademiske foreninger og sammenslutninger ligeledes med udgangspunkt  

 i, at AF ikke hidtil har kunnet betjene disse målgrupper tilstrækkelligt  

 kvalificeret.
Samtlige tilladelser har været betinget af, at der årligt indsendes  

 indberetning om formidlingsvirksomheden.
Nogle tilladelser har været  

 tidsbegrænsede, eksempelvis 2 eller 3 år, hvorefter der skal ansøges påny.  

 Indberetningskravene har bl.a. været antal faktiske ansættelser, herunder  

 fordelingen på specificerede stillingskategorier samt lønniveau.
d.
Udlejning af arbejdskraft (vikarbureauer) Efter lovens § 24 a, stk. 2, kan der - hvor der inden for faglige eller  

 stedlige områder skønnes at være behov herfor - gives tilladelse til udøvelse  

 af virksomhed, der består i udlejning af arbejdskraft, hvis ansættelse hos  

 udlejeren kun omfatter det enkelte udlejningsforhold.
Nærmere regler er  

 fastsat i Arbejdsministeriets bekendtgørelse nr. 163 af 17. april 1970  

 (»vikarbureaubekendtgørelsen«). Der er hidtil kun givet tilladelse  

 til vikarbureauvirksomhed på handels- og kontorområdet.
 Dog er der i perioden 1. juli 1986 til 1. juli 1988 gennemført et forsøg,  

 hvor der kunne opnås tilladelse til også at udleje visse typer af  

 arbejdskraft uden for handels- og kontorområdet, nemlig laboranter, tekniske  

 tegnere m.fl., ligesom der kunne udlejes barselsvikarer for en længere  

 periode end det hidtidige, administrativt faststte maksimum (3 måneder).  

 Forsøgsordningen er videreført fra 1. maj 1989 og indtil videre.
 De hidtidige regler for vikarbureauvirksomhed har især haft det sigte at  

 beskytte den udlejede (vikaren) gennem krav om anvendelse af en godkendt  

 kontrakt.
 Der er for tiden ca. 100 bureauer, der har tilladelse til at drive  

 vikarbureauvirksomhed.
Tilsynet efter den hidtidige lovgivning Foruden administrationen af de hidtidige godkendelsesordninger for  

 arbejdsløshedskassernes parallelformidling, formidling af erhvervsmæssigt  

 optrædende, anden privat arbejdsanvisning og vikarbureauer, jf. ovenfor  

 a.-d., har Arbejdsdirektoratet og arbejdsformidlingen ført et vist tilsyn  

 med, at den formidlingsvirksomhed, hvortil der er givet tilladelser til  

 private m.fl., har fundet sted på de betingelser, hvorunder tilladelserne er  

 givet.
 Herudover har Arbejdsdirektoratet og AF ført tilsyn med, om der i strid  

 med loven drives privat formidling o.lign. uden tilladelse, jf. lovens § 28  

 og § 102.
 Administrationen af de hidtidige regler om privat arbejdsformidling og  

 vikarbureauer har hidtil været varetaget af personale svarende til 1,5-2  

 årsværk i Arbejdsdirektoratet.
Forslagets betydning for formidlingsområdet a.
Arbejdsløshedskassernes parallelformidling Efter dette forslag opretholdes arbejdsløshedskassernes adgang til at  

 drive parallelanvisning, dog således at arbejdsløshedskasserne ikke længere  

 skal søge om tilladelse til denne virksomhed.
b.
Formidling af erhvervsmæssigt optrædende De beskyttelseshensyn, som oprindeligt har begrundet de særlige regler for  

 formidlingen af erhvervsmæssigt optrædende, ses ikke længere at være til  

 stede.
 Da området allerede i dag varetages af private bureauer med tilladelse, og  

 da den offentlige arbejdsformidling ikke spiller nogen nævneværdig rolle i  

 formidlingen på denne del af arbejdsmarkedet, vil den væsentligste konsekvens  

 af forslaget være, at kravene om ansøgning, godkendelse, standardkontrakt,  

 indberetning, regnskabsaflæggelse og tilsyn bortfalder.
c.
Anden privat formidling Regeringen finder, at det fremtidig bør være arbejdsmarkedets behov, der  

 afgør, på hvilke dele af arbejdsmarkedet der skal være plads til privat  

 formidlingsvirksomhed.
De private virksomheder, der ønsker at drive privat formidling, vil skulle  

 have dækket deres omkostninger gennem betaling fra de arbejdssøgende eller  

 arbejdsgiverne.
Det er forventningen, at sådanne private  

 formidlingsvirksomheder især vil vinde indpas på områder, hvor formidlingen  

 kræver særlig brancheindsigt, eller hvor der stilles krav om særlig  

 omhyggelig personaleudvælgelse, idet det fortrinsvis vil være på disse  

 områder, at privat formidling vil have mulighed for at gøre sig gældende i  

 forhold til dels den offentlige arbejdsformidling, dels annoncering og  

 personlig kontakt.
d.
Vikarbureauer De beskyttelseshensyn, som oprindelig har begrundet de særlige regler om  

 udlejning af arbejdskraft (vikarbureauer), ses ikke længere at være til  

 stede, og det foreslås derfor, at de hidtidige krav om ansøgning,  

 godkendelse, standardkontrakt, indberetning og tilsyn bortfalder, og at de  

 hidtidige begrænsninger til vikaransættelser af maksimalt 3 måneders varighed  

 og til handels- og kontorområdet ophæves.
Resultatet heraf forventes at være, at både de eksisterende og nye  

 vikarbureauer vil udvide aktiviteten til andre brancheområder end handels- og  

 kontorområdet.
Vikarbureauerne vil især finde udbredelse i brancher, hvor der  

 hyppigt er behov for midlertidig arbejdskraft, og hvor det af de pågældende  

 brugervirksomheder anses for mest fordelagtigt, at udlejeren (vikarbureauet)  

 mod betaling påtager sig arbejdsgiverforpligtelserne over for vikaren.
e.
Sygeplejeområdet Sygeplejeområdet vil fortsat være reguleret af reglerne i § 8 i lov nr.  

 127 af 25. maj 1956 om sygeplejersker, jf. den i dag gældende bestemmelse i §  

 29 i lov om arbejdsformidling og arbejdsløshedsforsikring m.v.
III.
Indførelse af brugerbetaling for visse af den offentlige  

 arbejdsformidlings ydelser Forslaget er et led i gennemførelsen af Regeringens handlingsplan for  

 afbureaukratisering, der bl.a. indeholder forslag om indførelse af  

 brugerbetaling inden for den offentlige arbejdsformidling.
Med fremsættelsen af det foreliggende forslag afviser Regeringen  

 indførelse af en generel brugerbetaling for AF's ydelser.
En generel  

 brugerbetaling for formidling af arbejdskraft gennem AF vil nemlig efter  

 Regeringens vurdering modvirke AF's muligheder for at være jobbørs og placere  

 de svage grupper af arbejdssøgende.
Regeringen finder, at der bør tilvejebringes lovhjemmel for i særlige  

 tilfælde at opkræve betaling hos arbejdsgivere for formidlingsaktiviteter,  

 herunder specielt korttidsformidlinger, når disse ikke er begrundet i  

 hensynet til arbejdsmarkedets balance og fleksibilitet.
Der tænkes her  

 navnlig på fagligt afgrænsede områder, hvor der er tale om systematisk brug,  

 med et vist volumen, af AF som »vikarstald«.
Det kan dreje sig om  

 faglige grupper som tjenere, lærervikarer og pædagogvikarer, hvor AF's  

 service over for de virksomheder eller kommuner, der rekvirerer vikarer eller  

 tjenere gennem AF, kunne afstedkomme betaling.
Regeringen er endvidere af den opfattelse, at brugerbetaling kan være et  

 element til at skabe ligestilling mellem AF og private konsulentbureauer i  

 tilfælde, hvor AF går ind på lige fod med private konsulentbureauer og  

 leverer en særlig service for det enkelte firma.
Det vil således gælde for  

 f.eks. intensiv bistand til virksomhedernes uddannelses- og  

 personaleplanlægning.
En betalingsordning giver mulighed for at udvide denne  

 aktivitet i AF og dermed forbedre kvalitet og bredde i samspillet mellem  

 virksomhederne og den samlede arbejdsmarkedsservice.
Regeringen har vurderet forslaget i forhold til ILO-konvention nr. 88 om  

 arbejdsformidlingens organisation, der forpligter medlemslande, der  

 ratificerer konventionen, til at opretholde eller sikre opretholdelsen af en  

 gratis offentlig arbejdsformidling.
Regeringen har vurderet, at konventionen  

 ikke er til hinder for, at der indføres brugerbetaling på områder, hvor der  

 er tale om specielle ydelser, der går udover, hvad medlemslandene er  

 forpligtet til efter konventionen.
IV.
Nedlæggelse af Kursusnævnet og overførelse af klagesager til  

 Arbejdsmarkedets Ankenævn Som led i Regeringens plan om afbureaukratisering foreslås det nuværende  

 Kursusnævn nedlagt fra den 1. januar 1990 og nævnets opgaver overflyttet til  

 Arbejdsmarkedets Ankenævn.
 Samtidig foreslås det, at Ankenævnet for Arbejdsløshedsforsikringen efter  

 overflytning af Kursusnævnets sager skifter navn til »Arbejdsmarkedets  

 Ankenævn«.
 I forbindelse med Kursusnævnets nedlæggelse foreslås kompetenceområdet for  

 Ankenævnet for Arbejdsløshedsforsikringen udvidet, således at ankenævnet for  

 fremtiden behandler de klagesager, som hidtil er blevet behandlet af  

 Kursusnævnet.
 Kursusnævnet, der er nedsat i medfør af § 62 i lov om  

 arbejdsmarkedsuddannelser, behandler klagesager om adgang til og vilkår for  

 deltagelse i arbejdsmarkedsuddannelser samt økonomisk støtte til visse voksne  

 lærlinge.
 Ifølge § 62 i lov om arbejdsmarkedsuddannelser består Kursusnævnet af 1  

 formand, 2 medlemmer udpeget af Dansk Arbejdsgiverforening, 2 medlemmer  

 udpeget af Landsorganisatonen i Danmark og 2 medlemmer med særlig sagkundskab  

 inden for arbejdsmarkedsuddannelserne udpeget af arbejdsministeren.
 Regeringen finder, at Kursusnævnets klagesager uden betænkeligheder kan  

 overføres til Arbejdsmarkedets Ankenævn, der i sager vedrørende  

 arbejdsmarkedsuddannelser udvides med et medlem med særlig sagkundskab, jf.  

 bestemmelsen herom i § 1, nr. 5.
V.
Ophævelse af lov om udvandring Lov om udvandring af 1959 afløste tidligere lov af 1934, der var en  

 videreførelse af regler, der stammede helt tilbage fra 1868, hvor befordring  

 af udvandrere med skib skønnedes at nødvendiggøre særregler, der kunne sikre  

 udvandreren betryggende befordring til indrejselandet.
Dette skete bl.a. ved,  

 at kun særlig dertil bemyndigede personer, »autoriserede  

 udvandringsagenter«, måtte formidle befordring af udvandrere.
I 1959 blev befordringen givet fri, bl.a. på baggrund af, at det var  

 blevet almindeligt at flyve.
Den hidtidige offentlige kontrol med  

 befordringen af udvandrere blev ophævet, og i loven blev der fastsat  

 bestemmelser, der tog sigte dels på at beskytte udvandrerne mod udnyttelse,  

 dels på at sikre, at der fortsat under offentligt ansvar fandtes en  

 oplysningsvirksomhed til gavn for udvandringsinteresserede.
Herudover blev  

 det bestemt, at arbejdsdirektøren i samarbejde med Det statistiske  

 Departement skulle udarbejde statistiske oplysninger vedrørende udvandringen  

 her fra landet.
Der har i mange år kun været få henvendelser om udvandring til  

 Arbejdsdirektoratet, og de beskyttelseshensyn, der oprindelig lå bag loven,  

 eksisterer ikke længere.
Danmarks Statistik udarbejder i dag statistik  

 vedrørende udvandring på grundlag af oplysninger fra Det centrale  

 Personregister under Indenrigsministeriet, og også efter lovens ophævelse vil  

 Arbejdsdirektoratet som led i sin almindelige servicevirksomhed være parat  

 til at hjælpe interesserede, der måtte ønske direktoratets bistand til  

 indhentning af oplysninger om forholdene i de lande, hvortil de ønsker at  

 udvandre.
 Regeringen finder, at det på denne baggrund er rimeligt at anlægge den  

 vurdering, at loven har mistet sin betydning og følgelig bør ophæves.
VI. Økonomiske og administrative konsekvenser De økonomiske og administrative konsekvenser af liberaliseringen på  

 formidlingsområdet vil i høj grad afhænge af, i hvilket omfang  

 liberaliseringen vil medføre, at private foretagender vælger at gøre brug af  

 adgangen til at drive formidlingsvirksomhed.
Der foreligger ifølge sagens  

 natur ikke erfaringer for, hvorledes afskaffelse af de hidtidige  

 restriktioner for formidlingsvirksomhed vil påvirke AF's markedsandel, og det  

 er derfor ikke muligt at udarbejde blot nogenlunde underbyggede skøn over  

 lovforslagets økonomiske og administrative konsekvenser.
For så vidt angår  

 den begrænsede del af Arbejdsdirektoratets virksomhed, der vedrører  

 administrationen af de hidtidige regler om privat arbejdsformidling og  

 vikarbureauvirksomhed, vil afskaffelse af godkendelsesordningen medføre en  

 mindre administrativ aflastning.
Udviklingen omkring formidlingsvirksomheden  

 og AF's øvrige opgaver vil blive fulgt med henblik på en tilpasning, når  

 forudsætningerne for en bedømmelse foreligger.
De økonomiske og administrative konsekvenser af den foreslåede  

 brugerbetaling for visse af AF's ydelser vil i meget høj grad afhænge af, i  

 hvilket omfang nyordningen vil påvirke arbejdsgivernes brug af den offentlige  

 arbejdsformidling.
Det vurderes, at der er ca. 30.000 formidlinger årlig af  

 vikarer til daginstitutioner og uddannelsesinstitutioner samt  

 tjenerformidlinger.
Med en betaling på 75 kr. pr. formidling fås en indtægt  

 på ca. 2,2 mio. kr. årlig, der imidlertid reduceres med udgifter til  

 ordningens administration.
Brugerbetaling ved intensiv bistand til  

 virksomhedernes uddannelses- og personaleplanlægning giver mulighed for at  

 udvide denne aktivitet i AF.
Da der her er tale om en ydelse, der tilpasses  

 den enkelte virksomheds forhold, er det ikke muligt at angive en nærmere  

 vurdering af konsekvenserne.
Det anslås, at nettoindtægten ved den foreslåede  

 brugerbetaling på formidlingsområdet i en indkøringsperiode i alt vil ligge i  

 størrelsesordenen 4-6 mio. kr. årlig.
 Forslaget vil i sin helhed, bl.a. som følge af øget konkurrence på  

 formidlingsområdet, der forstærkes af indførelse af brugerbetaling, bidrage  

 til realiseringen af den årlige produktivitetsstigning i den statslige  

 administration.
Bemærkninger til lovforslagets enkelte bestemmelser Til § 1 Til nr. 1 Efter forslaget får arbejdsministeren mulighed for at fastsætte regler om  

 betaling for AF's formidlingsaktiviteter.
Den konkrete udformning vil ske  

 under hensyntagen til Danmarks internationale forpligtelser.
 Det forudsættes, at den brugerbetaling, der erlægges til AF, tager  

 udgangspunkt i de fulde, reelle omkostninger ved den pågældende aktivitet.  

 Ved fastlæggelsen af betalingens størrelse skal der tillige henses til, at  

 der er tale om offentlige ydelser, der ikke alene indgår i betjeningen af den  

 enkelte virksomhed, men også har til formål at understøtte den samlede  

 beskæftigelse på arbejdsmarkedet.
Til nr. 2 Med forslaget opretholdes arbejdsløshedskassernes adgang til at drive  

 parallelanvisning, dog således at arbejdsløshedskasserne ikke længere skal  

 søge om tilladelse til denne virksomhed.
Til nr. 3 Der henvises til de almindelige bemærkninger.
Til nr. 4 Ændringen er redaktionel.
Til nr. 5 For at sikre en vis udskiftning af medlemmer og stedfortrædere af  

 Arbejdsmarkedets Ankenævn foreslås funktionsperioden ændret til 4 år,  

 samtidig med at medlemmer og stedfortrædere efter forslaget maksimalt kan  

 være udpeget i 2 perioder.
Samtidig foreslås det, at et medlem eller en stedfortræder i ankenævnet  

 ikke tillige må deltage i møder som særlig sagkyndig i Landsarbejdsnævnet  

 eller være medlem af eller tilforordnet Uddannelsesrådet for  

 Arbejdsmarkedsuddannelserne.
Bestemmelsen foreslås indføjet for at sikre  

 ankenævnets uafhængighed.
Til nr. 6 Når AF har anvist/henvist arbejdssøgende, og arbejdsforholdet ikke kommer  

 i stand eller afbrydes umiddelbart efter overtagelsen, skal arbejdsgiveren  

 efter gældende lov give meddelelse herom til AF.
En arbejdsgiver, der  

 forsømmer dette, kan efter lovens § 101 straffes med bøde.
 Efter liberaliseringen bortfalder det hidtidige grundlag for bødeansvaret,  

 der derfor foreslås ophævet.
Til nr. 7 Forslaget er en konsekvens af den foreslåede afskaffelse af AF's  

 godkendelsesordning.
Til § 2 Til nr. 1 Der henvises til de almindelige bemærkninger, afsnit IV.
Til nr. 2 Bestemmelsen om arbejdsformidlingens klageadgang i den gældende lovs § 60,  

 stk. 4, har aldrig været anvendt og foreslås derfor ophævet.
Det er  

 arbejdsløshedskassernes hovedledelser, der beregner kursusgodtgørelse m.m.,  

 og arbejdsministeren kan ifølge lovens § 57 fastsætte nærmere regler for  

 tilsyn.
Til nr. 3-7 Ændringerne er redaktionelle.
Til § 3 Der henvises til de almindelige bemærkninger, afsnit V.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om arbejdsformidling og arbejdsløshedsforsikring m.v., jf.  

 bekendtgørelse nr. 510 af 19. juli 1989, foretages følgende ændringer:
 1. I § 1, stk. 1, indsættes efter 2. pkt.:
 »Arbejdsministeren kan fastsætte bestemmelser om brugerbetaling på  

 områder, hvor arbejdsformidlingen yder arbejdsgiveren en særlig  

 service.«.
§ 1. Arbejdsformidlingen har til opgave som et neutralt landsomfattende  

 system at foretage vederlagsfri formidling af kontakt mellem arbejdssøgende  

 og arbejdsgivere og i forbindelse hermed at yde bistand ved valg af erhverv  

 og uddannelse.
Arbejdsformidlingen skal betjene arbejdssøgende og  

 arbejdsgivere fra alle erhverv og stillingsgrupper.
 2. § 24 affattes således:
 » § 24. En anerkendt arbejdsløshedskasse kan anvise arbejde  

 til sine ledige medlemmer og henvise sådanne til samtale, jf. § 20.  

 Arbejdsdirektøren kan efter forhandling med Landsarbejdsnævnet fastsætte  

 nærmere regler herom.«.
 § 24. Arbejdsdirektøren kan efter forhandling med direktøren for  

 arbejdsløshedsforsikringen og landsarbejdsnævnet tillade anerkendte  

 arbejdsløshedskasser, at disse som led i den offentlige arbejdsformidling for  

 hele deres område eller for enkelte af deres afdelinger eller for enkelte  

 medlemsgrupper anviser arbejde til ledige medlemmer og henviser sådanne til  

 samtale, jf. § 20.
 Stk. 2. Arbejdsministeren fastsætter de nærmere regler om gennemførelse af  

 stk. 1, herunder om samarbejdet mellem arbejdsgiverne,  

 arbejdsformidlingskontorerne og de anerkendte arbejdsløshedskasser, der har  

 fået tilladelse i henhold til stk. 1.
 3. §§ 24 a, 25, 26, 28 og 29 ophæves.
§ 24a.
Arbejdsdirektøren kan efter forhandling med landsarbejdsnævnet  

 tillade personer og foreninger at foretage privat arbejdsanvisning inden for  

 enkelte faglige eller stedlige områder, hvor der skønnes at være ganske  

 særligt behov herfor.
 Stk. 2. Arbejdsdirektøren kan efter forhandling med landsarbejdsnævnet,  

 hvor der inden for faglige eller stedlige områder skønnes at være behov  

 herfor, tillade udøvelse af virksomhed, der består i udlejning af  

 arbejdskraft, hvis ansættelse hos udlejeren kun omfatter det enkelte  

 udlejningsforhold.
 Stk. 3. Arbejdsdirektøren kan efter forhandling med landsarbejdsnævnet  

 fastsætte regler om den virksomhed, der er nævnt i stk. 1 og 2.
 Stk. 4. Inden for handels- og kontorområdet er den i stk. 2 beskrevne  

 virksomhed indtil videre tilladt på de hidtil gældende vilkår.
 § 25. Tilladelse efter §§ 24 og 24 a kan tilbagekaldes, hvis et vilkår for  

 tilladelsen eller regler for virksomheden overtrædes.
 Stk. 2. Med mindst 3 måneders varsel kan tilladelse efter § 24 a endvidere  

 tilbagekaldes, når der ikke længere skønnes at være behov for virksomhed af  

 den pågældende art.
 § 26. Arbejdsdirektøren fører tilsyn med privat arbejdsanvisning og  

 udlejning af arbejdskraft, der udøves i henhold til § 24 a.
 Stk. 2. Arbejdsdirektøren eller den, arbejdsdirektøren bemyndiger dertil,  

 har uden retskendelse adgang til de virksomheder, der er nævnt i stk. 1, for  

 at undersøge, om reglerne for virksomheden overholdes, og kan fordre  

 oplysninger om virksomheden, herunder virksomhedens regnskaber.
 Stk. 3. Legitimation skal forevises på forlangende.
§ 27. (Ophævet) § 28. Det påhviler arbejdsformidlingskontorerne at have opmærksomheden  

 henvendt på avertering i dagbladene m.v. om tilbud om arbejde og foretage  

 indberetning til arbejdsdirektøren om annoncer, der må formodes at tilsigte  

 en omgåelse af reglerne i dette afsnit.
 § 29. For anvisning af sygeplejersker gælder fortsat reglerne i § 8 i lov  

 nr. 127 af 25. maj 1956 om sygeplejersker.
 4. § 99 affattes således:
» § 99. Klage over direktøren for arbejdsløshedsforsikringens  

 afgørelser om de spørgsmål, som er nævnt i § 41, stk. 5, § 44, stk. 2, § 75  

 b, stk. 3, § 75 c, stk. 4, § 86, stk. 3 og stk. 4, 1. pkt., § 87, stk. 1 og  

 4, § 98, stk. 2, og EF-forordninger om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, kan af den afgørelsen vedrører, indbringes for  

 Arbejdsmarkedets Ankenævn, jf. § 100, inden 4 uger efter, at klageren har  

 fået meddelelse om afgørelsen.
Ankenævnets afgørelser kan ikke indbringes for  

 anden administrativ myndighed.
 Stk. 2. Alle øvrige afgørelser, der træffes af arbejdsdirektøren eller  

 direktøren for arbejdsløshedsforsikringen i henhold til denne lov, kan  

 indbringes for arbejdsministeren inden 4 uger efter, at klageren har fået  

 meddelelse om afgørelsen, jf. dog § 22, stk. 2.
 Stk. 3. Ankenævnet og arbejdsministeren kan se bort fra overskridelse af  

 klagefristen i stk. 1-2, når der er særlig grund hertil.«.
 § 99. Klage over arbejdsdirektørens afgørelser om de spørgsmål, som er  

 nævnt i § 16, stk. 3, 3. pkt., og § 98, stk. 1, kan af den, afgørelsen  

 vedrører, indbrings for Ankenævnet for Arbejdsløshedsforsikringen, jf. § 100,  

 inden 4 uger efter, at klageren har fået meddelelse om afgørelsen.  

 Ankenævnets afgørelser kan ikke indbringes for anden administrativ myndighed.
Stk. 2. Klage over direktøren for arbejdsløshedsforsikringens afgørelser  

 om de spørgsmål, som er nævnt i § 41, stk. 5, § 44, stk. 2, § 75 b, stk. 3, §  

 75 c, stk. 4, § 86, stk. 3 og stik 4, 1. pkt., § 87, stk. 1 og 4, § 98, stk.  

 2, og EF-forordninger om anvendelse af de sociale sikringsordninger på  

 arbejdstageere, selvstændige erhvervsdrivende og deres familiemedlemmer, kan  

 af den afgørelsen vedrører, indbringes for Ankenævnet for  

 Arbejdsløshedsforsikringen, jf. § 100, inden 4 uger efter, at klageren har  

 fået meddelelse om afgørelsen.
Ankenævnets afgørelser kan ikke indbringes for  

 anden administrativ myndighed.
 Stk. 3. Alle øvrige afgørelser, der træffes af arbejdsdirektøren eller  

 direktøren for arbejdsløshedsforsikringen i henhold til denne lov, kan  

 indbringes for arbejdsministeren inden 4 uger efter, at klageren har fået  

 meddelelse om afgørelsen, jf. dog § 22, stk. 2.
 Stk. 4. Ankenævnet og arbejdsministeren kan se bort fra overskridelse af  

 klagefristen i stk. 1-3, når der er særlig grund hertil.
 5. § 100 affattes således:
 » § 100. Arbejdsmarkedets Ankenævn behandler konkrete  

 klagesager i det omfang, det er fastsat i lovgivningen.
 Stk. 2. Nævnet består af:
 1) En af kongen udnævnt formand, der ved udnævnelsen skal opfylde  

 betingelserne for at kunne være landsdommer eller have bestået en  

 statsvidenskabelig eller nationaløkonomisk eksamen og derefter have haft  

 mindst 3 års ansættelse i en tjenestemandsstilling, hvortil der kræves  

 kongelig udnævnelse.
 2) 1 medlem udpeget af Dansk Arbejdsgiverforening.
 3) 1 medlem udpeget af Landsorganisationen i Danmark.
 4) 2 medlemmer udpeget af arbejdsministeren efter forhandling med  

 henholdsvis justitsministeren og socialministeren.
 5) 1 medlem med særlig sagkundskab inden for arbejdsmarkedsuddannelserne  

 udpeget af arbejdsministeren.
 Stk. 3. Ved behandling af sager om arbejdsløshedsforsikring i medfør af  

 denne lov og sager om uddannelses- og iværksætterydelse, jf. lov om  

 arbejdstilbud til ledige, deltager foruden formanden de i stk. 2, nr. 2-4,  

 nævnte medlemmer.
 Stk. 4. Ved behandling af sager om arbejdsmarkedsuddannelser, jf. lov om  

 arbejdsmarkedsuddannelser, deltager foruden formanden de i stk. 2, nr. 2, 3  

 og 5, nævnte medlemmer.
 Stk. 5. Arbejdsministeren beskikker en stedfortræder for formanden.  

 Stedfortræderen skal opfylde betingelserne i stk. 2, nr. 1.
Stk. 6. Ankenævnets medlemmer og stedfortrædere for disse udpeges for 4 år  

 ad gangen.
Finder udpegning sted i løbet af en periode, gælder den kun til  

 periodens udløb.
 Stk. 7. Som medlemmer og stedfortrædere kan ikke udpeges personer, der  

 tidligere i 2 perioder har været udpeget som medlemmer eller stedfortrædere.
 Stk. 8. Et medlem eller en stedfortræder må ikke tillige være medlem af,  

 tilforordnet eller deltage i møder som særlig sagkyndig i Landsarbejdsnævnet  

 eller Uddannelsesrådet for Arbejdsmarkedsuddannelserne.
Stk. 9. Ankenævnets forretningsorden fastsættes af  

 arbejdsministeren.« § 100. Ankenævnet for Arbejdsløshedsforsikringen består af:
 1) en af kongen udnævnt formand, der ved udnævnelsen skal opfylde  

 betingelserne for at kunne være landsdommer eller have bestået en  

 statsvidenskabelig eller nationaløkonomisk eksamen og derefter have haft  

 mindst 3 års ansættelse i en tjenestemandsstilling, hvortil der kræves  

 kongelig udnævnelse.
 2) 2 medlemmer udpeget af arbejdsministeren efter forhandling med  

 henholdsvis justitsministeren og socialministeren.
 3) 1 medlem udpeget af Dansk Arbejdsgiverforening.
 4) 1 medlem udpeget af Landsorganisationen i Danmark.
 Stk. 2. Arbejdsministeren beskikker en stedfortræder for formanden.  

 Stedfortræderen skal opfylde betingelserne i stk. 1, nr. 1.
Stk. 3. Ankenævnets medlemmer og stedfortrædere for disse udpeges for 6  

 år.
Finder udpegningen sted i løbet af en periode, gælder den kun til  

 periodens udløb.
Et medlem af ankenævnet må ikke tillige være medlem af eller  

 tilforordnet Landsarbejdsnævnet.
 Stk. 4. Ankenævnets forretningsorden fastsættes af arbejdsministeren.
§ 2 I lov om arbejdsmarkedsuddannelser, jf. lovbekendtgørelse nr. 737 af 4.  

 december 1988 foretages følgende ændringer:
 1. § 59 affattes således:
 » § 59. Afslag på ansøgning om optagelse på en  

 uddannelsesforanstaltning kan af ansøgeren indbringes for Arbejdsmarkedets  

 Ankenævn, jf. lov om arbejdsformidling og arbejdsløshedsforsikring m.v., §  

 100. Ankenævnets afgørelse kan ikke indbringes for anden administrativ  

 myndighed.«.
§ 59. Afslag på optagelse på en uddannelsesforanstaltning kan af ansøgeren  

 indbringes for kursusnævnet, jf. § 62. Nærmere regler udarbejdes af  

 arbejdsministeren.
Kursusnævnet træffer den endelige administrative  

 afgørelse.
 2. § 60 affattes således:
 » § 60. Afgørelser om følgende kan endvidere indbringes for  

 Arbejdsmarkedets Ankenævn:
 1) Godtgørelse for tab af indtægt eller arbejdsmulighed efter § 52.
 2) Støtte efter § 53.
 3) Refusion efter § 54.
 4) Befordringstilskud efter § 55, stk. 1.
 5) Tilskud til kost og logi efter § 55, stk. 2.
 6) Betaling for kost og logi efter § 55, stk. 3.
 Stk. 2. Nærmere regler udarbejdes af arbejdsministeren.
 Stk. 3. Ankenævnets afgørelser kan ikke bringes for anden administrativ  

 myndighed.«.
 § 60. Afgørelser om følgende kan endvidere indbringes for kursusnævnet:
 1) Godtgørelse for tab af indtægt eller arbejdsmulighed efter § 52.
 2) Støtte efter § 53.
 3) Refusion efter § 54.
 4) Befordringstilskud efter § 55, stk. 1.
 5) Tilskud til kost og logi efter § 55, stk. 2.
 6) Betaling for kost og logi efter § 55, stk. 3.
 Stk. 2. Nærmere regler udarbejdes af arbejdsministeren.
 Stk. 3. Kursusnævnet træffer den endelige administrative afgørelse.
 Stk. 4. Afgørelser efter stk. 1, der er truffet af en arbejdsløshedskasse,  

 kan af vedkommende arbejdsformidlingskontor indbringes for kursusnævnet.  

 Nærmere regler udarbejdes af arbejdsministeren.
 3. I § 61 ændres »kursusnævnet« til:  

 »Arbejdsmarkedets Ankenævn«.
§ 61. Fristen for klage efter § 59 og § 60 er på 4 uger fra den dag,  

 afgørelsen er meddelt den pågældende.
Kursusnævnet kan se bort fra  

 overskridelse af klagefristen, når der er særlig grund hertil.
 4. § 62 ophæves.
§ 62. Kursusnævnet nedsættes af arbejdsministeren og består af 1 formand  

 udpeget af arbejdsministeren, 2 medlemmer udpeget af Landsorganisationen i  

 Danmark, 2 medlemmer udpeget af Dansk Arbejdsgiverforening og 2 medlemmer med  

 særlig sagkundskab inden for arbejdsmarkedsuddannelserne udpeget af  

 arbejdsministeren.
Arbejdsministseren udpeger en stedfortræder for formanden.
 Stk. 2. Medlemmerne udpeges for 4 år.
 Stk. 3. Arbejdsministeren kan fastsætte en forretningsorden for  

 kursusnævnet.
 5. I § 63, stk. 2, ændres »kursusnævnet« til:  

 »Arbejdsmarkedets Ankenævn«.
§ 63. - - - Stk. 2. Oplysninger efter stk. 1 kan indhentes af kursusnævnet, et  

 arbejdsformidlingskontor og, for så vidt angår egne medlemmer, vedkommende  

 arbejdsløshedskasse.
 6. I § 63, stk. 3, udgår: »efter forhandling med  

 kursusnævnet«.
§ 63. - - - Stk. 3. Arbejdsministeren fastsætter efter forhandling med kursusnævnet  

 regler om administration af reglerne i stk. 1, 1. pkt. og stk. 2.
 7. I § 64 ændres »kursusnævnet« til:  

 »Arbejdsmarkedets Ankenævn«.
 § 64. offentlige myndigheder skal på begæring give kursusnævnet eller  

 arbejdsformidlingskontor enhver oplysning til brug ved administration af  

 reglerne efter kapitel 9.
Lov nr. 105 af 25. marts 1959 om udvandring §1. Ved en udvandrer forstås en i Danmark fast bosat person, der forlader  

 landet for at tage fast ophold og søge sit udkomme i udlandet, eller et af  

 hans familiemedlemmer, der enten ledsager ham eller senere forlader Danmark i  

 den hensigt at slutte sig til ham.
 § 2. Arbejdsdirektøren varetager med bistand af de offentlige  

 arbejdsanvisningskontorer administrationen af denne lov.
 Stk. 2. Det påhviler arbejdsdirektøren at yde udvandrere bistand, herunder  

 at tilvejebringe og i fornødent omfang offentliggøre oplysninger om  

 forholdene i de lande, hvortil der her fra landet finder eller kan finde  

 udvandring sted.
 Stk. 3. Arbejdsdirektøren skal følge den virksomhed, som  

 erhvervsvirksomheder eller andre udøver med hensyn til meddelelse af  

 oplysninger og ydelse af støtte til udvandrere samt med hensyn til uddannelse  

 af disse.
 Stk. 4. Arbejdsdirektøren udarbejder i samarbejde med det statistiske  

 departement oversigter med så fuldstændige statistiske oplysninger som muligt  

 vedrørende udvandringen her fra landet.
 § 3. Den, der planmæssigt eller mod vederlag eller ved meddelelse af  

 urigtige eller vildledende oplysninger om forholdene i et fremmed land søger  

 at bevæge nogen til at udvandre, straffes med bøde, medmindre strengere straf  

 er forskyldt efter den øvrige lovgivning.
Stk. 2. Arbejdsdirektøren kan pålægge den, der om forholdene i et fremmed  

 land har meddelt urigtige eller vildledende oplysninger, som kan antages at  

 fremme udvandringen til det pågældende land, at berigtige oplysningerne på  

 den efter forholdene mest hensigtsmæssige måde.
Arbejdsdirektørens afgørelse  

 kan indbringes for arbejdsministeren.
Undladelse af at efterkomme pålægget  

 straffes med bøde.
 § 4. På samme måde som anført i § 3, stk. 1, straffes den, der uden  

 arbejdsdirektørens tilladelse træffer aftale med en person, som agter at  

 udvandre, om at den pågældendes befordring helt eller delvis skal aftjenes  

 ved arbejde eller betales efter ankomsten til bestemmelsesstedet.
 Stk. 2. Såfremt arbejdsdirektøren nægter at meddele en tilladelse som  

 omhandlet i stk. 1 kan ansøgeren indbringe spørgsmålet for arbejdsministeren.
 § 5. Denne lov træder i kraft den 1. april 1959.
 Stk. 2. Samtidig med lovens ikrafttræden ophæves lov nr. 134 af 2. maj  

 1934 vedrørende udvandring.
 Stk. 3. Den de autoriserede udvandringsagenter i henhold til § 31 i lov  

 nr. 134 af 2. maj 1934 påhvilende pligt til at erlægge koncessionsafgift  

 bortfalder dog pr. 31. december 1958.
 Stk. 4. Den af de autoriserede udvandringsagenter i henhold til § 6 i lov  

 nr. 134 af 2. maj 1934 stillede sikkerhed tilbagebetales den 1. oktober 1959.
 § 6. Denne lov gælder ikke for Færøerne.
