(Til politiet, Kriminalforsorgens anstalter og arresthusene) I henhold til § 3 i Justitsministeriets bekendtgørelse af 21. juni 1973 om  

 fuldbyrdelse af frihedsstraf og § 2 i Justitsministeriets bekendtgørelse af  

 21. juni 1973 om behandling af personer, der anbringes i forvaring,  

 fastsættes følgende regler om iværksættelse af udståelse af frihedsstraf  

 eller forvaring mv.:
I.
PERSONER PÅ FRI FOD.
 Afgørelse om anbringelsessted.
 1. Personer, der skal udstå fængselsstraf.
 § 1. Personer, der skal udstå fængselsstraf, skal anmeldes til  

 direktoratet med henblik på afgørelse om anbringelsessted.
Stk. 2. Anmeldelse skal dog ikke ske, såfremt Stk. 3. Uanset bestemmelsen i stk. 2 skal der altid ske anmeldelse til  

 direktoratet, hvis den domfældte er under 18 år.
Stk. 4. For personer, der er omfattet af stk. 2, nr. 1-3, skal der ske  

 indberetning til direktoratet.
Indberetningen skal ske, så snart der  

 foreligger fuldbyrdelsesordre og uanset eventuel verserende ny straffesag.
I  

 de i nr. 2-3 nævnte tilfælde foretages indberetning af politiet i den kreds,  

 hvor straffesagen er behandlet.
Indberetningen sker ved brug af blanket DfK  

 29. I de i nr. 1 nævnte tilfælde foretages indberetningen af politiet i den  

 kreds, hvor den domfældte har bopæl eller ophold.
Dette sker ved fremsendelse  

 af blanket 1 i formularsæt DfK 27. Hvis der er mindre end 30 dage til  

 løsladelsen, jf. stk. 2, nr. 2, foretages indberetningen ved brug af blanket  

 DfK 29, selv om sagen tillige er omfattet af stk. 2, nr. 1. Blanket- og  

 formularsættet kan rekvireres fra Statsfængslet i Nyborg.
 Sager, der skal anmeldes til direktoratet.
 § 2. Anmeldelse skal ske, så snart der foreligger  

 fuldbyrdelsesordre og uanset eventuel verserende ny straffesag.
 Stk. 2. Anmeldelse sker ved brug af formularsæt DfK 27.
 § 3. Politiet i den kreds, hvor straffesagen er behandlet,  

 udfylder rubrikkerne om den domfældte, rubrikken om eventuelle verserende  

 sager m. v. og anfører sagens 16-cifrede journalnummer.
Stk. 2. Har domfældte været på fri fod under sagen, sendes formularsættet  

 til direktoratet.
Blanket 9 forbliver dog hos politiet.
Stk. 3. Sagens akter vedlægges formularsættet.
Er akterne i brug til  

 andet formål, vedlægges domsudskrift samt udskrift af kriminalregistret.  

 Akter bør i så fald snarest muligt eftersendes til den anstalt (arresthus),  

 hvor straffen skal udstås.
 § 4. Har domfældte inden for de sidste 3 år udstået fængsel eller  

 forvaring, indhenter direktoratet en udtalelse fra vedkommende institution,  

 såfremt der er tvivl om, hvor anbringelse bør ske.
 § 5. Træffer direktoratet afgørelse om, at straffen skal udstås i  

 anstalt, vil blanketterne 2-8 og straffesagens akter mv. blive sendt til  

 vedkommende anstalt.
 Stk. 2. Finder anstalten, at straffen bør udstås i en anden institution,  

 skal sagen snarest muligt og senest 8 dage efter modtagelsen af  

 anmeldelsespapirer mv. forelægges direktoratet.
 § 6. Anstalten tilbagesender straks blanket 3 til politiet, idet  

 der gives oplysning om forventet indkaldelsesdato eller indkaldelsesdatoen,  

 såfremt denne straks kan fastsættes.
 Stk. 2. Anstalten underretter i øvrigt snarest muligt politiet, når  

 indkaldelsesdatoen er fastsat, ved anvendelse af blanket 5. Såfremt det  

 findes hensigtsmæssigt, kan indkaldelse i stedet ske telefonisk.
 Stk. 3. Anstalten underretter den afdeling af Kriminalforsorgen, i hvis  

 område den pågældende har bopæl, om indkaldelsesdatoen ved anvendelse af  

 blanket 6.
 Stk. 4. Eventuel tidligere oprettet journal rekvireres ved anvendelse af  

 blanket 7.
 § 7. Træffer direktoratet afgørelse om, at straffen skal udstås i  

 arresthus, vil blanketterne 2-8 og straffesagens akter mv. blive tilbagesendt  

 til politiet.
Stk. 2. Politiet retter henvendelse til vedkommende arresthus med henblik  

 på afgørelse af, hvor straffen skal udstås og så vidt muligt fastsættelse af  

 tidspunktet for, hvornår den pågældende kan modtages.
Eventuel anbringelse i  

 andet arresthus sker efter aftale med vedkommende institution.
Stk. 3. Når der er truffet afgørelse om, hvor straffen skal udstås,  

 sendes straffesagens akter til vedkommende institution.
Er akterne i brug til  

 andet formål, sendes domsudskrift samt udskrift af kriminalregistret.
Akterne  

 bør i så fald snarest muligt eftersendes.
§ 8. Træffer direktoratet afgørelse om, at straffen skal udstås i  

 arresthus efter nærmere bestemmelse af Københavns Fængsler, vil blanketterne  

 2 og 4-8 og domsudskrift blive sendt til Københavns Fængsler.
Blanket 3 og  

 sagens akter vil blive sendt tilbage til politiet.
 Sager, der ikke skal anmeldes til direktoratet.
 Voldssager mv.
 § 9. I sager, hvor dommen omfatter overtrædelse af straffelovens  

 § 119, § 123 eller §§ 244-246 (vold mv.), skal der ikke ske anmeldelse til  

 direktoratet, jf. § 1, stk. 2, nr. 1. Afsoningen skal iværksættes senest 30  

 dage efter, at der foreligger fuldbyrdelsesordre, dog skal tilsigelse ske med  

 en frist på mindst 10 dage, jf. § 18, stk. 2. Dette gælder uanset om den  

 domfældte i forvejen er idømt en dom, som endnu ikke er udstået.
§ 10. Er den idømte straf på 60 dage eller derunder retter  

 politiet straks efter, at fuldbyrdelsesordre foreligger, henvendelse til det  

 arresthus, hvor fængselsdømte med kortere straffe fra politikredsen som  

 udgangspunkt anbringes.
Der skal rettes henvendelse uanset en eventuel  

 verserende ny straffesag.
Formularsæt 27 udfyldes.
 Stk. 2. Hvis arresthuset ikke kan modtage den domfældte inden for 30  

 dage, skal arresthuset tilvejebringe en plads i en af kriminalforsorgens  

 øvrige institutioner, således at strafudståelsen kan iværksættes inden for  

 den fastsatte frist.
 Stk. 3. Kan arresthuset ikke modtage den domfældte eller tilvejebringe en  

 plads inden for fristen på 30 dage fra fuldbyrdelsesordre, skal sagen straks  

 og gerne pr. telefax forelægges direktoratet, 2. kt, med indstilling om,  

 hvordan det konkrete pladsproblem eventuelt kan løses.
 Stk. 4. Har den domfældte bopæl eller ophold i en anden politikreds,  

 sendes sagen straks til denne kreds til videre ekspedition.
Stk. 5. Når der er truffet afgørelse om, hvor straffen skal udstås,  

 sendes sagens akter og blanket 2 i formularsæt 27 til vedkommende  

 afsoningssted.
Er akterne i brug til andet formål, vedlægges domsudskrift  

 samt udskrift af kriminalregistret.
Akterne bør i så fald snarest  

 eftersendes.
Blanket 1 sendes til direktoratet, jf. § 1, stk. 4, medmindre  

 der resterer mindre end 30 dage til løsladelsen.
På blanketten anføres, hvor  

 straffen skal udstås.
Stk. 6. For visse politikredse kan der af hensyn til en effektiv  

 udnyttelse af pladserne i Kriminalforsorgens institutioner efter  

 direktoratets bestemmelse laves særordninger, således at fængselsdømte med  

 straf på 60 dage eller derunder anbringes i statsfængsel.
I så fald  

 ekspederes sagerne efter reglerne i § 11.
Stk. 7. Er domfældte idømt straf på 30 dage eller derunder og har  

 pågældende bopæl eller ophold i politikreds 1-8, skal straffen udstås i  

 Københavns Fængsler eller i arresthus efter fængslets nærmere bestemmelse.  

 Straks efter fuldbyrdelsesordre sendes sagen til Københavns Fængsler.
Ved  

 fremsendelsen udfyldes formularsæt DfK 27. Blanket 1 sendes til direktoratet,  

 jf. § 1, stk. 4, med oplysning om, at sagen er sendt til Københavns Fængsler.  

 Resten af formularsættet sendes med sagens akter til Københavns Fængsler.
Er  

 straffen over 30 dage ekspederes sagen efter reglerne i § 11.
 § 11. Er den idømte straf over 60 dage men under 5 år, sender  

 politiet sagen til den åbne anstalt, hvor fængselsdømte fra politikredsen som  

 udgangspunkt anbringes.
 Stk. 2. Fremsendelsen skal ske, så snart der foreligger  

 fuldbyrdelsesordre og uanset eventuel verserende ny straffesag.
Stk. 3. Ved fremsendelsen udfyldes formularsæt DfK 27. Blanket 1 sendes  

 til direktoratet, 2. kt., med angivelse af det afsoningssted, hvortil sagen  

 sendes.
Resten af blanketsættet sendes til anstalten.
Sagens akter vedlægges  

 formularsættet.
Er akterne i brug til andet formål, vedlægges domsudskrift  

 samt udskrift af kriminalregisteret.
Akter bør i så fald snarest muligt  

 eftersendes til den anstalt, hvor straffen skal udstås.
Stk. 4. Anstalten tager hurtigst muligt stilling til, om anbringelse kan  

 ske i åben anstalt, jf.
Justitsministeriets cirkulære af 29. august 1983 om  

 anbringelse af personer, der er idømt frihedsstraf eller forvaring, og om  

 overførsel af indsatte mellem kriminalforsorgens institutioner.
Stk. 5. Kan anstalten ikke modtage den domfældte inden for den fastsatte  

 frist på 30 dage fra fuldbyrdelsesdatoen, skal anstalten søge at  

 tilvejebringe en plads i en af kriminalforsorgens andre åbne anstalter eller  

 - hvis den idømte straf ikke er over 3 måneder - i arresthus.
Direktoratet,  

 2. kontor, underrettes, hvis afsoningsstedet ændres.
 Stk. 6. Kan anstalten ikke tilvejebringe en plads, således at afsoning  

 iværksættes inden for fristen på 30 dage fra fuldbyrdelsesordre, skal sagen -  

 gerne pr. telefax - forelægges direktoratet, 2. kt, med indstilling om,  

 hvordan det konkrete pladsproblem eventuelt kan løses.
Stk. 7. Findes anbringelse i åben anstalt utilrådelig, sendes sagen  

 straks til direktoratet, 2. kontor, med nærmere begrundelse for, hvorfor  

 anbringelse i åben anstalt findes utilrådelig.
Direktoratet afgør herefter  

 spørgsmålet om afsoningssted.
 Stk. 8. Anstalten underretter den afdeling af Kriminalforsorgen, i hvis  

 område den pågældende har bopæl, om indkaldelsesdatoen ved anvendelse af  

 blanket 6. Eventuel tidligere oprettet journal rekvireres ved anvendelse af  

 blanket 7.
 Stk. 9. Hvis der resterer mindre end 30 dage til løsladelsen, hverunder  

 prøveløsladelse efter straffelovens § 38, stk. 1, behandles sagerne efter  

 reglerne i § 10.
 Andre sager end voldssager.
§ 12. I de tilfælde, hvor der resterer mindre end 30 dage til  

 datoen for løsladelse, herunder prøveløsladelse i henhold til straffelovens §  

 38, stk. 1, jf. § 1, stk. 2, nr. 2, retter politiet henvendelse til  

 vedkommende arresthus (Københavns Fængsler) med henblik på afgørelse af, hvor  

 straffen skal udstås og så vidt muligt fastsættelse af tidspunktet for,  

 hvornår den pågældende kan modtages.
Eventuel anbringelse i andet arresthus  

 eller i anstalt sker efter aftale med vedkommende institution.
Stk. 2. I de tilfælde, hvor den pågældende i en anden sag er idømt  

 fængselsstraf, og der er truffet bestemmelse om, at denne skal udstås i  

 anstalt, jf. § 1, stk. 2, nr. 3, underretter politiet vedkommende anstalt om  

 den nu idømte straf.
Finder anstalten, at strafudståelse bør ske i anden  

 institution, skal sagen snarest og inden 8 dage forelægges for direktoratet.
 Stk. 3. Reglerne i § 7, stk. 3, finder tilsvarende anvendelse.
 2. Personer, der skal udstå hæftestraf eller  

 bødeforvandlingsstraf.
§ 13. Skal der udstås hæftestraf eller bødeforvandlingsstraf,  

 retter politiet henvendelse til vedkommende anstalt eller arresthus, der  

 normalt modtager hæftedømte fra kredsen, med henblik på at få oplyst en  

 mødedag.
Er det aftalt, at tilsigelse foretages af anstalten, sendes sagen  

 dertil.
 Stk. 2. Såfremt den pågældende i en anden sag skal udstå frihedsstraf,  

 herunder bødeforvandlingsstraf, og der er truffet bestemmelse om, hvor denne  

 straf skal udstås, forholdes efter reglerne i § 7, stk. 3.
 § 14. Omfatter hæftestraffen overtrædelse af straffelovens § 119,  

 § 123 eller §§ 244-246, skal afsoningen iværksættes senest 30 dage efter, at  

 fuldbyrdelsesordre foreligger, dog skal tilsigelsen ske med en frist på  

 mindst 10 dage, jf. § 18, stk. 2. Dette gælder uanset, om den domfældte i  

 forvejen er idømt en dom, som endnu ikke er udstået.
 Stk. 2. Straks efter, at fuldbyrdelsesordre foreligger, sendes sagen til  

 den anstalt eller det arresthus, hvor hæftedømte fra kredsen normalt  

 anbringes.
 Stk. 3. Hvis institutionen ikke kan modtage den domfældte inden for 30  

 dage fra datoen for fuldbyrdelsesordren, skal institutionen tilvejebringe en  

 plads i en anden institution, der modtager hæfteafsonere, således at afsoning  

 kan iværksættes inden for den fastsatte frist.
 Stk. 4. Kan institutionen ikke modtage den domfældte eller skaffe en  

 plads, således at afsoningen kan iværksættes inden for fristen på 30 dage fra  

 datoen for fuldbyrdelsesordre, skal sagen straks og gerne pr. telefax  

 forelægges direktoratet, 2. kt, med indstilling om, hvordan det konkrete  

 pladsproblem eventuelt kan løses.
 § 15. Hvis den domfældte er under 18 år, skal der altid ske  

 anmeldelse til direktoratet.
 Tilsigelse.
 § 16. Personer, der skal udstå frihedsstraf, herunder  

 bødeforvandlingsstraf, skal tilsiges skriftligt til at give møde til  

 udståelse af straffen.
 Stk. 2. Personer, der afvises på grund af forsinket fremmøde eller  

 fremmøde i påvirket tilstand, kan i forbindelse med afvisningen tilsiges  

 mundtligt.
Stk. 3. Har en person ikke kunnet tilsiges, fordi vedkommende er uden  

 fast bopæl, kan strafudståelsen dog iværksættes uden tilsigelse.
Over for  

 personer, der udebliver efter tilsigelse, kan strafudståelsen iværksættes  

 uden ny tilsigelse.
 § 17. Tilsigelse foretages af politiet i den kreds, hvor den  

 pågældende har bopæl eller opholder sig, jf. dog stk. 4. Ekspeditionen kan  

 dog efter nærmere aftale varetages af politiet i den retskreds, hvor den  

 pågældende er dømt, af arresthusene (Københavns Fængsler) eller af  

 Kriminalforsorgens anstalter.
Stk. 2. Tilsigelse sker ved anvendelse af blanket P 150. Ved tilsigelse  

 alene til udståelse af bødeforvandlingsstraf anvendes dog blanket P 151.  

 Blanketterne rekvireres fra Rigspolitichefen.
Tilsigelse af personer, der  

 skal udstå straf for kriminalitet, der omfatter overtrædelse af straffelovens  

 § 119, § 123 eller §§ 244-246, foretages ved anvendelse af blanket DfK 157,  

 der kan rekvireres fra Statsfængslet i Nyborg, eller ved en blanket  

 institutionen selv udfærdiger.
Udfærdiges blanketten af institutionen, skal  

 blanketten indeholde de oplysninger, der fremgår af blanket Dfk 157.
 Stk. 3. Tilsigelse bør normalt først ske, når der fra vedkommende anstalt  

 eller arresthus foreligger meddelelse om, at den pågældende kan modtages.  

 Vedkommende institution skal straks, eventuelt telefonisk, underrettes,  

 såfremt tilsigelse ikke kan ske til den fastsatte dato.
 Stk. 4. Tilsigelse af personer, der skal udstå fængselsstraf i åben  

 anstalt for kriminalitet, der omfatter overtrædelse af straffelovens § 119, §  

 123 eller §§ 244-246, foretages af vedkommende anstalt.
 § 18. Tilsigelse af personer til udståelse af frihedsstraf skal  

 ske så tidligt som muligt, normalt 3 måneder og senest 1 måned før datoen for  

 fremmødet.
Stk. 2. For personer, der skal udstå frihedsstraf for kriminalitet, der  

 omfatter overtrædelse af straffelovens § 119, § 123, § 244-246 skal fristen  

 være mindst 10 dage.
Tilsvarende gælder for personer, der skal udstå  

 bødeforvandlingsstraf.
 Stk. 3. Personer, for hvem en betinget dom med vilkår om samfundstjeneste  

 er ændret til en ubetinget frihedsstraf på grund af vilkårsovertrædelse, skal  

 tilsiges hurtigst muligt, dog mindst 14 dage før datoen for fremmødet.
 Stk. 4. I de i § 16, stk. 2, nævnte tilfælde kan vedkommende tilsiges med  

 dags varsel.
§ 19. En ansøgning om benådning eller udsættelse bevirker ikke  

 bortfald af tilsigelsen.
Tilsigelsen bortfalder dog, såfremt ansøgningen har  

 opsættende virkning og der ikke inden datoen for fremmødet er truffet  

 afgørelse i sagen.
 Stk. 2. Personer, for hvem en sag om benådning eller udsættelse har  

 bevirket bortfald af en tilsigelse, kan tilsiges med kortere frist, dog  

 mindst 10 dage.
 Stk. 3. Politiet skal straks, eventuelt telefonisk, underrette  

 fuldbyrdelsesstedet, såfremt en tilsigelse bortfalder.
§ 20. Skal strafudståelse finde sted i en anden institution end  

 der, hvor den pågældende skal give møde, fastsættes tidspunktet for fremmøde  

 således, at den pågældende kan påbegynde rejsen snarest muligt efter  

 fremmødet og ankomme til fuldbyrdelsesstedet på indkaldelsesdatoen.
Skal  

 rejsen til fuldbyrdelsesstedet ske med ledsager, fastsættes tidspunktet for  

 fremmøde således, at opholdet i arresthuset (Københavns Fængsler) bliver af  

 kortest mulige varighed.
 § 21. Skal den pågældende udstå flere frihedsstraffe, herunder  

 bødeforvandlingsstraf, skal alle straffene anføres i tilsigelsen.
§ 22. I tilsigelsen gøres den pågældende bekendt med, Stk. 2. Omfatter dommen overtrædelse af straffelovens § 119, § 123 eller  

 §§ 244-246 skal en eventuel ansøgning indsendes straks efter, at tilsigelsen  

 er modtaget.
 Stk. 3. Reglerne i stk. 1 finder med de fornødne afvigelser tilsvarende  

 anvendelse for så vidt angår tilsigelse til udståelse af  

 bødeforvandlingsstraf.
 Stk. 4. Personer, der skal udstå straf af hæfte, skal gøres bekendt med,  

 at anbringelse i åben anstalt i fællesskab med fængselsdømte kun kan ske med  

 domfældtes samtykke.
 § 23. Skal domfældte rejse til fuldbyrdelsesstedet uden først at  

 give møde hos politiet eller i arresthus, gælder følgende:
 § 24. Skal domfældte rejse til fuldbyrdelsesstedet umiddelbart  

 efter at have givet møde hos politiet eller i arresthus, gælder følgende:
 Stk. 2. Såfremt det findes uforsvarligt, at domfældte rejser selv, skal  

 transport til fuldbyrdelsesstedet ske snarest muligt efter fremmødet.
 Iværksættelse.
 § 25. Strafudståelsen iværksættes i vedkommende arresthus eller  

 anstalt, når domfældte giver møde eller afleveres af politiet.
Stk. 2. Ved fremmødet skal institutionen sikre sig den pågældendes  

 identitet.
Dette sker normalt ved udspørgning af den pågældende, eventuelt i  

 forbindelse med forevisning af sygesikringsbevis, kørekort eller lignende.
 Stk. 3. Politiet skal underrette institutionen om tidspunktet for  

 eventuel anholdelse eller fremmøde.
 Stk. 4. Der gøres notat om iværksættelsen af strafudståelsen.
II.
DOMFÆLDTE, DER ER ANBRAGT I ARRESTHUS ELLER ANSTALT Indhentning af udtalelser fra tidligere fuldbyrdelsesanstalt.
§ 26. For domfældte, der er varetægtsfængslet efter dommen, og  

 som inden for de sidste 3 år har udstået fængsel eller forvaring i  

 statsfængsel (Anstalten ved Herstedvester), indhenter arresthuset (Københavns  

 Fængsler) en udtalelse fra vedkommende anstalt.
Dette gælder dog ikke i de  

 tilfælde, hvor anmeldelse ikke skal ske jfr. § 29, stk. 2.
Stk. 2. Udtalelsen indhentes straks efter domfældelsen og uden at afvente  

 fuldbyrdelsesordre.
Udtalelsen indhentes ved anvendelse af en blanket  

 (arrv.5), der rekvireres fra Statsfængslet i Nyborg.
Stk. 3. Udtalelsen, der afgives snarest muligt, skal indeholde oplysning  

 om, hvorvidt Stk. 4. Udtaler lederen af en åben anstalt, at domfældte bør anbringes i  

 anden åben anstalt, skal der gives begrundelse herfor.
Bør domfældte  

 anbringes i lukket anstalt, skal der gives begrundelse for, at anbringelse i  

 åben anstalt findes utilrådelig.
Stk. 5. Udtaler lederen af en lukket anstalt, at domfældte på ny bør  

 anbringes i anstalten, skal der gives begrundelse for, at anbringelse i åben  

 anstalt findes utilrådelig.
Bør domfældte anbringes i en anden lukket  

 anstalt, skal der tillige gives begrundelse herfor.
 Iværksættelse.
 § 27. For domfældte, der er varetægtsfængslet efter dommen,  

 iværksættes udståelsen af frihedsstraf eller forvaring straks efter, at  

 fuldbyrdelsesordre er modtaget.
Stk. 2. Iværksættelsen sker ved meddelelse til den domfældte om, at  

 strafudståelsen nu påbegyndes.
Domfældte skal forinden gøres bekendt med, Stk. 3. Indgiver domfældte ansøgning om benådning, kan iværksættelse  

 først finde sted, når ansøgningen er færdigbehandlet, medmindre ansøgning  

 herom på samme grundlag tidligere er afslået.
 Stk. 4. Der gøres notat om iværksættelsen af strafudståelsen.
 § 28. For domfældte, der allerede udstår frihedsstraf,  

 iværksættes udståelsen af frihedsstraf straks efter, at fuldbyrdelsesordre er  

 modtaget.
Stk. 2. Iværksættelsen sker ved meddelelse til den domfældte om, at  

 udståelsen af den nye straf nu påbegyndes.
Domfældte skal forinden gøres  

 bekendt med, Stk. 3. Indgiver domfældte ansøgning om benådning eller udsættelse, kan  

 iværksættelse først finde sted, når ansøgningen er færdigbehandlet, medmindre  

 ansøgning herom på samme grundlag tidligere er afslået.
 Stk. 4. Der gøres notat om iværksættelsen af strafudståelsen.
 Afgørelse om anbringelsessted.
 § 29. Personer, der skal udstå fængselsstraf eller forvaring,  

 skal anmeldes til direktoratet med henblik på afgørelse om anbringelsessted.
Stk. 2. Anmeldelse skal dog ikke ske, såfremt Stk. 3. I de tilfælde, der er nævnt i stk. 2, nr. 1-3, forholdes efter  

 reglerne i § 36.
 Stk. 4. Der gøres notat om iværksættelsen af strafudståelsen.
 § 30. Anmeldelse skal ske, så snart der foreligger  

 fuldbyrdelsesordre og uanset eventuel verserende ny straffesag.
 Stk. 2. Anmeldelse sker ved brug af et formularsæt (DfK 27), der  

 rekvireres fra Statsfængslet i Nyborg.
 § 31. Politiet i den kreds, hvor straffesagen er behandlet,  

 udfylder rubrikkerne om den domfældte, rubrikken om eventuelle verserende  

 sager mv. og anfører sagens 16-cifrede journalnummer.
Stk. 2. Formularsættet sendes til arresthuset (Københavns Fængsler), der  

 påfører datoen for strafudståelsens iværksættelse.
Endvidere udfyldes  

 rubrikkerne på bagsiden af blanket 8. Formularsættet og den udtalelse fra  

 tidligere fuldbyrdelsesanstalt, der eventuelt er indhentet i henhold til §  

 26, videresendes til direktoratet.
Blanket 9 forbliver dog i arresthuset  

 (Københavns Fængsler).
Stk. 3. Sagens akter vedlægges formularsættet.
Er akterne i brug til  

 andet formål, vedlægges domsudskrift samt udskrift af kriminalregisteret.  

 Akterne bør i så fald snarest muligt eftersendes til den anstalt (arresthus),  

 hvor straffen skal udstås.
§ 32. Træffer direktoratet afgørelse om, at straffen skal udstås  

 i anstalt, vil blanketterne 2-8 og straffesagens akter mv. blive sendt til  

 vedkommende anstalt.
Er domfældte anbragt i Københavns Fængsler, vil  

 fremsendelse ske gennem Københavns Fængsler.
 Stk. 2. Finder anstalten, at straffen bør udstås i en anden institution,  

 skal sagen snarest muligt og senest 8 dage efter modtagelsen af  

 anmeldelsespapierene mv. forelægges for direktoratet.
 § 33. Anstalten tilbagesender straks blanket 3 til politiet, idet  

 der gives oplysning om forventet indkaldelsesdato eller indkaldelsesdatoen,  

 såfremt den straks kan fastsættes.
 Stk. 2. Anstalten underretter samtidig hermed arresthuset om  

 anbringelsesstedet mv. ved anvendelse af blanket 4.
 Stk. 3. Anstalten underretter i øvrigt snarest muligt politiet, når  

 indkaldelsesdatoen er fastsat, ved anvendelse af blanket 5. Såfremt det  

 findes hensigtsmæssigt, kan indkaldelse i stedet ske ved telefonisk  

 meddelelse til arresthuset (Københavns Fængsler).
 Stk. 4. Anstalten underretter den afdeling af Kriminalforsorgen, i hvis  

 område den pågældende har bopæl, om indkaldelsesdatoen ved anvendelse af  

 blanket 6.
 Stk. 5. Eventuel tidligere oprettet journal rekvireres ved anvendelse af  

 blanket 7.
 § 34. Træffer direktoratet afgørelse om, at straffen skal udstås  

 i arresthus, vil blanketterne 2-8 og straffesagens akter mv. blive  

 tilbagesendt til politiet.
Stk. 2. Politiet retter henvendelse til vedkommende arresthus med henblik  

 på afgørelse af, hvor straffen skal udstås og så vidt muligt fastsættelse af  

 tidspunktet for, hvornår den pågældende kan modtages.
Eventuel anbringelse i  

 andet arresthus sker efter aftale med vedkommende institution.
Stk. 3. Når der er truffet afgørelse om, hvor straffen skal udstås,  

 sendes straffesagens akter til vedkommende arresthus.
Er akterne i brug til  

 andet formål, sendes domsudskrift samt udskrift af kriminalregisteret.  

 Akterne bør i så fald snarest muligt eftersendes.
 § 35. Træffer direktoratet afgørelse om, at straffen skal udstås  

 i arresthus efter nærmere bestemmelse af Københavns Fængsler, vil  

 blanketterne 2-8 og straffesagens akter mv. blive sendt til Københavns  

 Fængsler.
§ 36. For personer, der er omfattet af § 29, stk. 2, nr. 1-3,  

 skal der ske indberetning til direktoratet.
Indberetning skal ske, så snart  

 der foreligger fuldbyrdelsesordre og uanset eventuel verserende ny  

 straffesag.
Indberetning sker ved brug af en blanket (DfK 29), der rekvireres  

 fra Statsfængslet i Nyborg.
Indberetningen foretages af politiet i den kreds,  

 hvor straffesagen er behandlet.
Stk. 2. I de tilfælde, der er nævnt i § 29, stk. 2, nr. 1, retter  

 politiet henvendelse til vedkommende arresthus (Københavns Fængsler) med  

 henblik på afgørelse af, hvor straffen skal udstås.
Om anbringelse i andet  

 arresthus eller anstalt samt fastsættelse af tidspunktet for, hvornår den  

 pågældende kan modtages, træffes nærmere aftale med vedkommende institution.
Stk. 3. I de tilfælde, der er nævnt i § 29, stk. 2, nr. 2 og 3,  

 underretter politiet vedkommende anstalt om den nu idømte straf.
Finder  

 anstalten, at strafudståelsen bør ske i anden institution, skal sagen snarest  

 og inden 8 dage forelægges for direktoratet.
Stk. 4. Når der er truffet afgørelse om, hvor straffen skal udstås,  

 sendes straffesagens akter til vedkommende institution.
Der gives endvidere  

 oplysning om datoen for iværksættelse af strafudståelsen.
Er akterne i brug  

 til andet formål, sendes domsudskrift samt udskrift af kriminalregisteret.  

 Akterne bør i så fald snarest muligt eftersendes.
 § 37. Politiet/arresthuset skal straks underrette vedkommende  

 institution, såfremt forholdene gør det påkrævet at fravige det tidspunkt,  

 der er fastsat for modtagelsen af domfældte.
 § 38. Har en domfældt, der afventer overførsel til lukket  

 fuldbyrdelsesanstalt, gennemført mindst en uledsaget udgang uden misbrug som  

 led i et regelmæssigt udgangsforløb, skal arresthuset (evt. telefonisk)  

 afgive indstilling til direktoratet om eventuel ændring af beslutningen om  

 anbringelse i lukket anstalt.
§ 39. Uanset at indkaldelse er sket, skal overførsel til  

 fuldbyrdelsesstedet normalt ikke finder sted, hvis opholdet kan forudses at  

 blive under 30 dage.
Arresthuset (Københavns Fængsler) underretter anstalten  

 herom.
§ 40. Verserer der ny straffesag mod den domfældte, bør  

 overførsel til anstalt så vidt muligt ikke udsættes.
Når afhøringerne på det  

 forberedende stadium er foretaget, bør den pågældende i almindelighed ikke  

 afvente fremstilling i retten under domsforhandlingen, men bør snarest muligt  

 overføres, hvorefter den pågældende eventuelt på ny føres tilbage til  

 arresthuset (Københavns Fængsler), når domsforhandlingen skal finde sted.
§ 41. Domfældte transporteres til fuldbyrdelsesstedet.
Samtidig  

 afleveres blanket 9.
Stk. 2. Domfældte rejser dog uden ledsager til fuldbyrdelsesstedet,  

 såfremt det skønnes forsvarligt.
Reglerne i § 24, stk. 1, (bortset fra pkt.  

 4, 6 og 7) og § 25, stk. 2, finder tilsvarende anvendelse.
III.
FASTSÆTTELSE AF INDKALDELSESDATO M.V.
§ 42. Indkaldelse skal ske snarest muligt.
Indkaldelsesdatoen  

 fastsættes under hensyntagen til pladsforholdene i anstalten og normalt efter  

 tidsprioritering på grundlag af tidspunktet for anstaltens modtagelse af  

 anmeldelsen eller afgørelsen om anbringelsesstedet.
For personer, der er  

 anbragt i arresthus, fastsættes indkaldelsesdatoen dog under hensyntagen til  

 tidspunktet for pågældendes varetægtsfængsling.
For domfældte på fri fod  

 fastsættes indkaldelsesdatoen således, at de i § 18 nævnte frister kan  

 iagttages.
Personer på fri fod, der skal udstå straf for personfarlig  

 kriminalitet, indkaldes forlods.
Personer på fri fod, der skal afsone domme,  

 der omfatter overtrædelse af straffelovens § 119, § 123 eller §§ 244-246  

 (vold mv.), skal altid tilsiges i så god tid, at strafudståelsen kan  

 iværksættes senest 30 dage efter datoen for fuldbyrdelsesordre.
 Stk. 2. Domfældte, der er anbragt i arresthus, indkaldes forud for  

 domfældte, der er på fri fod, jf. dog stk. 1 for så vidt angår personer, der  

 skal afsone domme, for overtrædelse af straffelovens § 119, § 123 eller §§  

 244-246. Pladsforholdene kan medføre, at der fastsættes særlige regler om, at  

 indsatte i visse arresthuse (Københavns Fængsler) indkaldes forud for  

 indsatte i andre arresthuse (Københavns Fængsler).
 Stk. 3. Domfældte på fri fod, der er idømt længerevarende frihedsstraf,  

 indkaldes forud for domfældte med kortere frihedsstraf, jf. dog stk. 1.  

 Forlods indkaldelse kan endvidere ske, såfremt særlige forhold i det enkelte  

 tilfælde taler derfor.
 Stk. 4. Reglerne i stk. 1 og 3 finder tilsvarende anvendelse ved  

 indkaldelse til strafudståelse i arresthus.
IV.
IKRAFTTRÆDEN.
 § 43. Cirkulæret træder i kraft den 1. juni 1994.
 Stk. 2. Samtidig ophæves følgende bestemmelser:
 Justitsministeriet, Direktoratet for Kriminalforsorgens cirkulære nr. 121  

 af 26. august 1983 om iværksættelse af udståelse af frihedsstraf eller  

 forvaring mv.
 Direktoratets cirkulæreskrivelse af 7. marts 1986 om forlods indkaldelse  

 til strafudståelse mv. vedrørende domfældte på fri fod, der er idømt  

 frihedsstraf for vold eller anden personfarlig kriminalitet.
 Direktoratets crikulæreskrivelse af 10. januar 1985 vedrørende tilsigelse  

 til strafudståelse af personer, for hvem en betinget dom med vilkår om  

 samfundstjeneste er ændret til en ubetinget frihedsstraf på grund af  

 vilkårsovertrædelse.
