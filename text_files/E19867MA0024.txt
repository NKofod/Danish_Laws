 Der blev rejst spørgsmål om, hvorvidt et selskab efter momslovens § 13,  

 stk 5, kan foretage fradrag i den afgiftspligtige omsætning ved tilbagekøb af  

 elorgler, hvor der ved handelens indgåelse var givet en skriftlig garanti af  

 3 års varighed for materialefejl.
 Tilbagekøb skete senere end 1 år efter salget, men inden for  

 garantiperioden på 3 år, og der var tale om byttehandler.
 Tilbagekøb har ikke været begrundet med fejl og mangler ved varerne, men  

 selskabet har efter vejledning af en revisor anset varerne for omfattet af  

 reglerne for returnering inden for garantiperioden.
 Ministeriet for skatter og afgifter meddelte, at der inden for  

 garantiperioden kun kan foretages fradrag for tilbagekøb, som er begrundet i  

 mangler ved det solgte.
 Se også Dep.351.
