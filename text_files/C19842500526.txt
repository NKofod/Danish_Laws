 Indholdsfortegnelse.
 Spiseforhold.
 § 1.   Indledning.
 De i nærværende kundgørelse fastsatte bestemmelser om spiseforhold er  

 gældende for tjenestesteder under forsvarsministeriet, idet dog bestemmelser  

 om spiseforhold, når personellet deltager i militær kost under øvelser m.v.,  

 under tjeneste i søværnets skibe og under tjeneste ved Grønlands kommando,  

 fastsættes af forsvarskommandoen.
 Spiseforholdene tilrettelægges således, at personellet opnår rimelige  

 forhold med hensyn til indretning og udstyr, pladsforhold, ekspeditionstid,  

 afstande til arbejdssteder o.s.v. i overensstemmelse med foreliggende  

 økonomiske muligheder og således, at personellet ved samme  

 tjenestested/arbejdssted stilles lige i henseende til tilrettelæggelse af  

 spiseforhold, etableret ved forsvarets foranstaltning.
 § 2.   Generelle bestemmelser.
Der skal anvises passende plads til at indtage måltider.
Hvor arbejdets  

 art ikke gør det påkrævet eller naturligt, at der spises i arbejdslokalet,  

 indrettes passende spiselokale.
 Hvor spiselokale indrettes, skal indtagelse af måltider i arbejdslokalet  

 undgås, med mindre arbejdets særlige art kræver tilstedeværelse i  

 arbejdslokalet.
Såvel i tilfælde, hvor måltider indtages i arbejdslokalet som i tilfælde,  

 hvor spiselokale er indrettet, skal der være mulighed for at opvarme medbragt  

 mad og drikke.
Dette krav anses normalt for at være opfyldt, såfremt der ved  

 vedkommende myndighed drives cafeteria- eller kantinevirksomhed i  

 overensstemmelse med bestemmelserne i finansministeriets cirkulære af  

 3.december 1982 om oprettelse og drift af personalekantiner m.v. hos  

 statslige institutioner, jfr. bilaget.
 Den nærmere tilrettelæggelse af spiseforholdene på det enkelte  

 tjenestested drøftes med repræsentanter for det berørte personel, idet  

 tilrettelæggelsen foretages under hensyntagen til ovennævnte cirkulære og  

 således, at der sker en tilpasning til de tjenstlige forhold samt til det  

 lokale behov og muligheder med henblik på i videst muligt omfang at skabe  

 ensartede og rimelige forhold for alt personel.
 Forsvarets cafeteriavirksomhed.
 § 3.   Spiseforhold i forsvarets cafeterier.
 Stk.1.   Formål.
A.
Cafeteria ifølge finansministeriets cirkulære af 3.december 1982, § 1, stk 2.
Efter forsvarskommandoens og hjemmeværnskommandoens bestemmelser kan der,  

 jfr. bilaget, etableres cafeteriavirksomhed på tjenestesteder, hvor der er et  

 rimeligt behov for at give personellet adgang til at købe tilberedt mad,  

 drikkevarer og kioskvarer, såfremt det må antages, at cafeteriet kan drives  

 økonomisk forsvarligt.
Sådanne virksomheder følger de i bilaget fastsatte  

 regler for tilskud.
 Følgende faktorer har betydning for vurderingen af ovennævnte behov under  

 fredsberedskab:
- antallet af tjenstgørende værnepligtige, konstabelelever samt øvrigt  

 personel, - antallet af frivilligt, militært hjemmeværnspersonel samt øvrigt  

 personel, - antallet af de på etablissementet boende personer, - omfanget af gæstende enheder.
B.
Cafeteria ifølge finansministeriets cirkulære af 3.december 1982, §1, stk.4.
 Selv om det fornødne økonomiske grundlag ikke er til stede, kan der  

 etableres cafeteriavirksomhed på tjenestesteder, hvor cafeteriet er et  

 nødvendigt led i udøvelsen af virksomheden på det pågældende tjenestested,  

 eller hvor andre ganske særlige forhold taler herfor, jfr. bilaget.
 Følgende faktorer er afgørende for, om der under fredsberedskab kan  

 etableres cafeteriavirksomhed på det enkelte tjenestested:.
- hensynet til beredskabsplanlægningen, hvor forsvarets cafeterier indgår  

 som en integreret del af forsvarets logistiske system, som en  

 forsyningsorganisation for fødevarer, - tjenestestedets anvendelse til særlige formål, den geografiske  

 beliggenhed m.v. (herunder øvelses-/skydelejre).
C.
Forplejningsmæssig støtte til andre statsinstitutioner m.fl.
 Over for statsinstitutioner og andre offentlige myndigheder m.fl. kan  

 forsvarets cafeteriavirksomhed yde forplejningsmæssig støtte og service i  

 form af salg af tilberedte madvarer m.v., eller ved indkøbsaftaler dække  

 sådanne institutioner m.fl.s behov for fødevarer.
 Stk.2.   Omfang.
 Forsvarets cafeteriavirksomhed omfatter:
a.
Cafeterier med produktion og salg af kost, der normalt omfatter dagens  

 tre hovedmåltider på ugens syv dage.
b.
Cafeterier med begrænset drift, med produktion og/eller salg af kost,  

 der normalt omfatter et enkelt eller flere af dagens hovedmåltider på en  

 eller flere af ugens dage.
c.
Kiosker.
Stk.3.   Tilrettelæggelse Cafeteriavirksomheden (excl. kiosksalg) tilrettelægges efter  

  selvbetjeningsprincippet således, at alt personel normalt betjenes  fra de  

 samme tilberednings- og udleveringsfaciliteter og benytter  fælles  

 spiselokale(r). I cafeteriet anvendes normalt kun civilt  medhjælpspersonel.  

 Ved ekstraordinære forhold, og såfremt  ansættelse af civilt  

 medhjælpspersonel ikke er muligt, kan der i  det enkelte tilfælde dog træffes  

 bestemmelse om midlertidig  anvendelse af andet personel.
Cafeteriets spiselokale(r) kan tillige benyttes af personel, der  spiser  

 medbragt mad.
Der stilles service til rådighed for dette  personel.
 Spørgsmål vedrørende bygge- og anlægsarbejder for cafeteriaområdet  samt  

 den løbende bygningsmæssige vedligeholdelse af cafeteria-  lokaliteterne  

 behandles efter forsvarskommandoens og  hjemmeværnskommandoens nærmere  

 bestemmelse.
 Åbningstider i forsvarets cafeterier tilpasses efter kundekredsens  

  størrelse, dennes arbejds- og fritid og de øvrige lokale forhold  samt under  

 hensyntagen til en forsvarlig økonomi.
 Stk.4.  Økonomi.
 Forsvarets cafeteriavirksomhed skal under alle forhold drives økonomisk  

 forsvarligt under hensyntagen til de i bilaget fastsatte bestemmelser samt de  

 i tilslutning hertil af finansministeriet særligt fastsatte bestemmelser for  

 tilskud.
Driften af forsvarets cafeterier tilrettelægges med fælles økonomi for  

 samtlige cafeterier.
Virksomheden indgår budgetmæssigt som en del af  

 forsvarets samlede driftsbudget, men udgifter og indtægter registreres på en  

 selvstændig hovedkonto.
 Der tilstræbes ensartede salgspriser i samtlige cafeterier, ligesom der i  

 videst muligt omfang foretages centrale indkøb.
 Ved tilrettelæggelsen af driften skal det tilstræbes i videst muligt  

 omfang at begrænse det beløb, hvormed udgifterne til cafeteriadriften vil  

 overstige indtægterne, jfr. herved de beredskabsmæssige hensyn ifølge de  

 logistiske planer, hensynet til de værnepligtige m.fl.s muligheder for køb af  

 mad, de specielle vilkår for enheder m.fl. udlagt i øvelses-/skydelejre samt  

 forsvarets forpligtelse i henhold til arbejdsmiljøloven.
 Stk.5.   Den centrale ledelse.
 Den overordnede og centrale ledelse af cafeteriavirksomheden er henlagt  

 til forsvarskommandoen.
 § 4.   Personalekantiner.
 Hvor cafeteriavirksomhed i medfør af § 3 ikke er oprettet, kan det efter  

 forsvarskommandoens og hjemmeværnskommandoens bemyndigelse overlades til  

 tjenestestedets personel at etablere og drive personalekantine efter de i  

 bilaget fastsatte bestemmelser.
 Tilskud til privat kantinedrift følger de i bilaget fastsatte  

 tilskudsmuligheder.
 Ved etablering af en personalekantine indgås der efter forsvarskommandoens  

 og hjemmeværnskommandoens nærmere bestemmelse en skriftlig aftale herom  

 mellem en på tjenestestedet etableret personaleforening og  

 forsvarskommandoen/hjemmeværnskommandoen.
 Af aftalen skal vilkårene for kantinedriften være fastlagt i  

 overensstemmelse med de i bilaget udgivne bestemmelser.
§ 5.   Forpagtning Hvor cafeteriavirksomhed i medfør af § 3 ikke er oprettet, kan  

 kantinevirksomheden bortforpagtes til en selvstændig entreprenør efter  

 forsvarskommandoens og hjemmeværnskommandoens nærmere bestemmelse og i  

 overensstemmelse med bilaget.
 § 6.   Spiselokaler.
 I de tilfælde, hvor bespisningsmulighed ikke er etableret i medfør af  

 ovenstående §§ 3, 4 og 5 eller som supplement til cafeteriet, kan der efter  

 forsvarskommandoens og hjemmeværnskommandoens nærmere bestemmelse anvises  

 fælles spiselokaler, hvor det ansatte personel kan indtage og eventuelt  

 opvarme medbragt mad og drikke i overensstemmelse med arbejdsmiljølovens  

 bestemmelser.
 Der må ikke foregå privat salgsvirksomhed i anviste spiselokaler.
 I forbindelse med spiselokaler stilles i nødvendigt omfang inventar,  

 herunder service, til rådighed, ligesom opvask af service og rengøring  

 foretages ved tjenestestedets foranstaltning.
 Opholdslokaler - fritidslokaler.
 § 7.   Formål.
 Af hensyn til den militære tjenestes særlige karakter, herunder de  

 beredskabsmæssige forhold, kan der efter forsvarskommandoens og  

 hjemmeværnskommandoens nærmere bestemmelse indrettes opholds- og  

 fritidslokaler med det formål at sikre personellet rimelige faciliteter,  

 hvori man kan opholde sig i fritiden uden for det egentlige logi, og hvor der  

 eventuelt er mulighed for at udøve fritidsaktiviteter.
 Omfanget af faciliteterne fastsættes inden for de eksisterende muligheder  

 under hensyntagen til en forsvarlig økonomi, herunder det enkelte  

 tjenestesteds behov for undervisnings- og teorilokaler m.v., tjenestestedets  

 geografiske beliggenhed, antallet af indkvarterede og udlagte enheder samt  

 tjenestens og tjenestetidens tilrettelæggelse.
 Lokaler uden for de egentlige opholds- og fritidslokaler kan efter  

 forsvarskommandoens og hjemmeværnskommandoens nærmere bestemmelse  

 lejlighedsvis stilles til rådighed for det samlede personel eller de enkelte  

 personelgrupper.
 § 8.   Opholdslokaler.
Der kan efter forsvarskommandoens og hjemmeværnskommandoens nærmere  

 bestemmelse tildeles opholdslokaler, der forbeholdes en eller flere  

 personelgrupper/-kategorier.
Det forudsættes, at eventuel tildeling af  

 særskilte lokaler til personelgrupperne sker på ensartet grundlag og efter  

 drøftelse i de lokale samarbejdsudvalg og indenfor de eksisterende til  

 rådighed værende bygningsmæssige rammer.
 Eventuel særlig indretning af lokalerne kan, senest i forbindelse med  

 overdragelse til tjenestestedet, forlanges tilbageført for personellets egen  

 regning til den stand, i hvilken lokalerne er modtaget.
 I opholdslokalerne kan der efter forsvarskommandoens og  

 hjemmeværnskommandoens nærmere bestemmelse tillades privat salgsvirksomhed,  

 når denne kan tilpasses, eventuelt supplere anden virksomhed med offentlig  

 støtte (cafeteriavirksomhed eller personalekantiner). Salgsvirksomheden skal  

 drives, så den ikke virker konkurrerende på anden virksomhed med offentlig  

 støtte.
Ved eventuel privat salgsvirksomhed skal der udpeges en juridisk ansvarlig  

 ledelse, som over for tjenestestedet, andre myndigheder (toldvæsen m.v.) har  

 ansvaret for økonomi, regnskabsaflæggelse m.v.
Ledelsen skal endvidere give  

 tjenestestedet de oplysninger, der er nødvendige for, at den pågældende chef  

 kan udøve den ham påhvilende almindelige tilsynspligt i ordensmæssig  

 henseende.
 Hvor cafeterier er oprettet, skal varer m.v. til den private  

 salgsvirksomhed købes gennem dette, som herfor yder en af  

 forsvarskommandoen/hjemmeværnskommandoen nærmere fastsat rabat.
 Der betales ikke leje m.v. for tildelte opholdslokaler.
 § 9.   Klubvirksomhed.
 På forsvarets tjenestesteder kan respektive personelgrupper i fællesskab  

 eller hver for sig efter forsvarskommandoens og hjemmeværnskommandoens  

 nærmere bestemmelse oprette privat klubvirksomhed.
Der kan ikke ydes offentligt tilskud til etablering og drift af sådanne  

 virksomheder.
For lokaler, der måtte være til fri disposition, og som  

 eventuelt tildeles personelgrupperne til klubvirksomhed, betaler disse leje  

 samt påløbne udgifter (varme, el, vand, rengøring, vedligeholdelse m. v.).  

 Forsvarskommandoen og hjemmeværnskommandoen fastsætter de nærmere  

 bestemmelser for størrelsen af lejen m.v.
 Chefen for tjenestestedet kan træffe bestemmelse om begrænsning af  

 virksomheden, når tjenstlige hensyn kræver det.
Der skal for den enkelte virksomhed udpeges en juridisk ansvarlig ledelse,  

 som over for tjenestestedet, andre myndigheder (toldvæsen m.v.) har ansvaret  

 for økonomi, regnskabsaflæggelse m.v.
Ledelsen skal endvidere give  

 tjenestestedet de oplysninger, der er nødvendige for, at den pågældende chef  

 kan udøve den ham påhvilende almindelige tilsynspligt i ordensmæssig  

 henseende.
 Eventuel særlig indretning af lokalerne kan senest i forbindelse med  

 overdragelse til tjenestestedet forlanges tilbageført for personellets egen  

 regning til den stand i hvilken lokalerne er modtaget.
 § 10.   Udgifter til eventuel medhjælp m.v.
 Udgifter til eventuel medhjælp til privat salgsvirksomhed m.v. efter §§ 8  

 og 9 afholdes af deltagerne selv.
Opvask af service m.v., udlånt fra cafeteriet i forbindelse med leverancer  

 derfra, foretages dog af cafeteriet.
Afhentning af leverancer i cafeteriet  

 samt tilbagelevering af service m.v. skal normalt ske uden udgift for  

 cafeteriet.
 Medfører den omhandlede virksomhed arbejde for een eller flere af  

 deltagerne, kan sådant arbejde ikke anses som en del af den tjeneste, for  

 hvilken staten yder den pågældende løn.
 § 11.   Fritidsfaciliteter.
 Fritidsfaciliteter omfatter - udover idrætsfaciliteter - eventuelt  

 lokaler, hvor det på tjenestestedet uden for den normale arbejdstid værende  

 personel kan udøve fritidsaktiviteter.
 Fritidslokaliteterne kan indrettes til forskellige aktiviteter efter  

 drøftelse i samarbejdsudvalget.
 De nærmere bestemmelser for fritidsvirksomheden fastsættes af  

 forsvarskommandoen og hjemmeværnskommandoen.
 § 12.   Lokaler til servicefunktioner.
 Lokaler til servicefunktioner (f.eks. frisørstue, posthus, pengeinstitut  

 etc.) kan i muligt omfang etableres i lokaler, der kan udlejes til sådanne  

 forretningsmæssige virksomheder mod betaling af sædvanlig leje, med det  

 formål at lette personellet adgangen til forretningsmæssig eller offentlig  

 service.
 Morskabsautomater og gevinstgivende  

 spilleautomater.
 Udsendes senere.
 Spiseforhold for øvrige myndigheder under  

 forsvarsministeriet.
 § 13.  Spiseforhold for øvrige myndigheder under  

 forsvarsministeriet tilrettelægges efter de i finansministeriets cirkulære af  

 3.december 1982 om oprettelse og drift af personalekantiner m.v. hos  

 statslige institutioner udgivne bestemmelser, jfr. bilaget.
 Kapitel Vl.
 Iværksættelse.
§ 14.  De af ovenstående bestemmelser, der er en  

 direkte følge af finansministeriets cirkulære af 3.december 1982, træder i  

 kraft den 1.januar 1984. Øvrige bestemmelser træder i kraft snarest muligt og  

 skal være gennemført senest ultimo marts 1984 Kundgørelse for Forsvaret B.5-1971 ophæves.
 FMN 6. kt. 627.100-1.
 Hans Engell.
 Bilag til KFF B.1-1984.
 Finansministeriets cirkulære af 3. december 1982 om oprettelse og drift  

 af personalekantiner m.v. hos statslige institutioner.
 Med henblik på opnåelse af ensartede retningslinier for oprettelse og  

 drift af personalekantiner i statslige styrelser, institutioner og  

 virksomheder, herunder forsvaret og statslige uddannelsesinstitutioner,  

 fastsættes herved følgende:
Oprettelse af kantiner § 1.  Ved kantinevirksomhed forstås servering i dertil  

 indrettede lokaler på eller i tilknytning til arbejdspladser og tilsvarende  

 steder for personer, der er beskæftiget i en virksomhed, eller som besøger  

 eller har ærinde i virksomheden.
 Stk. 2.  Der kan etableres kantine på statslige  

 tjenestesteder, hvor der er et rimeligt behov for at give personalet,  

 uddannelsessøgende, besøgende m.v, adgang til at købe tilberedt mad,  

 forfriskninger og kioskvarer, såfremt det må antages, at kantinen kan drives  

 økonomisk forsvarligt under hensyntagen til de i nærværende cirkulære  

 fastsatte tilskudsmuligheder m.v.
 Stk. 3.  Kantinevirksomheden baseres på selvbetjening  

 fra skranke og på selvafrydning fra gæsternes side.
 Stk. 4.  Etablering eller opretholdelse af kantiner,  

 hvor det fornødne økonomiske grundlag ikke er tilstede, må kun ske, hvor  

 kantinen er et nødvendigt led i udøvelsen af virksomheden på det pågældende  

 tjenestested, eller hvor andre ganske særlige forhold taler herfor, og kun  

 efter indhentet godkendelse fra de bevilgende myndigheder.
Institutionens bidrag til kantinedriften § 2.  Priserne i kantinen skal fastsættes således, at  

 de mindst giver dækning for varernes fremstillingsomkostninger, dvs.  

 råvarernes pris, samt lønomkostninger vedrørende indkøb, tilberedning, salg  

 og administration.
 Stk. 2.  Institutionen kan vederlagsfrit stille følgende  

 faciliteter til rådighed:
- lokaler - varme - vand - lys - el/gas - køkkenmaskiner og udstyr i øvrigt - møbler, gardiner m.v.
- porcelæn, glas, bestik - vaske- og opvaskemidler, Inventar, udstyr og løsøre i øvrigt, der er stillet til rådighed i medfør  

 af denne bestemmelse, forbliver statens ejendom og vedligeholdes for  

 institutionens regning.
Stk. 3.  Institutionen kan i øvrigt dække den del af de  

 med kantinens drift forbundne lønudgifter, der medgår til nødvendig  

 afrydning, til fjernelse af affald samt til opvask og rengøring.
Denne andel  

 kan kalkulatorisk fastsættes således: Lønudgiften til rengøring af  

 spiselokale dækkes fuldt ud af institutionen.
Herudover dækker institutionen  

 en tredjedel af de øvrige med kantinens drift forbundne lønudgifter.  

 Institutionens dækning af kantinens lønomkostninger, ekskl. rengøring af  

 spiselokale, kan dog ikke overstige en sjettedel af den samlede omsætning  

 ekskl. moms.
 Stk. 4.  For kantiner med mere end 14 timers åbningstid  

 i døgnet i ugens fem første dage finder bestemmelsen i stk. 3 tilsvarende  

 anvendelse, dog således at institutionens dækning af kantinens  

 lønomkostninger ekskl. rengøring af spiselokale ikke kan overstige en  

 fjerdedel af den samlede omsætning ekskl. moms.
 Stk. 5.  Kantiner, der væsentligst har til formål at  

 betjene institutionens kunder, besøgende o.lign. - hertil ikke henregnet  

 uddannelsessøgende eller institutionsanbragte - bør tilstræbe, at den del af  

 kantinens virksomhed, der hidrører fra udefra kommende kantinegæster,  

 økonomisk hviler i sig selv, således at samtlige kantineudgifter dækkes af  

 priserne.
Stk. 6.  Såfremt der i institutioner af  

 internatskarakter måtte være fastsat lavere kantinepriser for klienterne, end  

 hvad der ville følge af tilskudsbestemmelserne i § 2, lægges de heri  

 indeholdte principper dog til grund ved prisfastsættelsen for institutionens  

 personale.
Dette gælder ikke, såfremt personalets deltagelse i spisningen har  

 tjenstlig karakter.
Kantinens organisation -§ 3.- Kantinevirksomhed bør søges etableret således, at staten, bortset  

 fra en forpligtelse i medfør af § 2, hverken pådrager sig noget økonomisk  

 ansvar for kantinens driftsmæssige resultat eller noget erstatningsansvar for  

 skader i forbindelse med kantinedriften.
Dette hensyn kan normalt tilgodeses  

 ved bortforpagtning af kantinen til en selvstændig entreprenør eller ved  

 overladelse af driften til en forening oprettet af personalet.
 Stk. 2.  Såfremt kantinen enten er et nødvendigt led i  

 udøvelsen af virksomheden på det pågældende tjenestested eller dog må anses  

 for naturligt forbundet med virksomhedens karakter, kan kantinen i stedet  

 etableres som en del af den pågældende institution.
 Budget, regnskab, revision m.v.
 § 4.  Såfremt kantinen drives som en del af den  

 pågældende institution, er kantinevirksomheden i det hele underlagt de  

 regler, der bevillings-, regnskabs- og revisionsmæssigt er gældende for  

 statslige institutioner.
 Stk. 2.  Ved udarbejdelsen af forslag til finanslov bør  

 det af indledningen til Anmærkninger II til den enkelte hovedkonto fremgå,  

 hvilke udgifter der forudsættes afholdt til kantinevirksomhed.
Stk. 3.  Merudgifter og merindtægter, der er en direkte  

 følge af en uforudset stigende efterspørgsel efter kantinens produkter, kan  

 umiddelbart opføres på forslag til lov om tillægsbevilling.
Det forudsættes,  

 herved, at en eventuel udgiftsforøgelse i fuldt omfang finansieres via  

 indtægterne fra kantinens varesalg.
En i forbindelse hermed nødvendig  

 udvidelse i antallet af stillinger kan dog kun ske med finansministeriets  

 forudgående tilslutning.
Stk. 4.  Institutionens regnskabssystem tilrettelægges  

 således, at der er mulighed for at kontrollere overholdelsen af de i § 2  

 fastsatte retningslinier for, hvilke udgifter der skal finansieres gennem  

 indtægterne ved varesalg.
Ved tilrettelæggelsen vil det kunne være nødvendigt  

 at foretage opdelinger, af hensyn til varegrupper med forskellig avance.
Der  

 bør normalt foretages vareoptællinger og udarbejdes opgørelse af  

 driftsresultat ved kantinevirksomheden flere gange i årets løb.
 Stk. 5.  Såfremt der som følge af nærværende cirkulæres  

 bestemmelser konstateres et mindreforbrug i forhold til det på finansloven  

 budgetterede, skal mindreforbruget optages som besparelse på forslag til lov  

 om tillægsbevilling.
§ 5.  Såfremt kantinen ikke drives som en del af den  

 pågældende institution, men eksempelvis er overladt til en personaleforening  

 eller bortforpagtet til en selvstændig entreprenør, og tilskud ydes i henhold  

 til § 2, bør vilkårene for kantinedriften være skriftligt fastlagt.
Der bør  

 herunder ske en udtømmende fastlæggelse af den pågældende institutions  

 forpligtelser over for kantinen, eventuelt ved henvisning til bestemmelser i  

 nærværende cirkulæres § 2. Det bør i denne forbindelse præciseres, at  

 institutionen ikke hæfter for tredjemands kontrakts- eller erstatningsmæssige  

 krav over for kantinen samt at kantinens selvstændighed klart bør fremgå over  

 for tredjemand.
Det bør endvidere tilkendegives som et vilkår for ydelse af  

 tilskud, at institutionen og Rigsrevisionen efter eget skøn har adgang til at  

 iværksætte videregående undersøgelser, herunder af kantinens  

 forretningsmæssige drift som helhed.
 Stk. 2.  Inden hvert regnskabsårs begyndelse indsendes  

 til institutionens godkendelse et budget for kantinens drift med angivelse af  

 institutionens bidrag til kantinen.
 Stk. 3.  Kantinens regnskabssystem tilrettelægges  

 således, at det kan danne grundlag for beregningen af institutionens bidrag i  

 henhold til § 2, og således at der, som forudsat i § 4, stk. 4, sker en efter  

 forholdene fastlagt opfølgning af udviklingen i kantinevirksomhedens  

 driftsforløb.
Stk. 4.  Kantinens regnskab bør være underkastet  

 revision ved en statsautoriseret eller registreret revisor.
For mindre  

 kantiners vedkommende kan revisionen dog ske ved anden af institutionen  

 godkendt person.
Revisionen baseres i så fald på en af institutionen  

 udarbejdet og af Rigsrevisionen tiltrådt revisionsinstruks.
Det reviderede  

 regnskab indsendes senest 3 måneder efter regnskabsårets udløb til  

 institutionens godkendelse.
Stk. 5.  Den af institutionen afholdte lønudgift til  

 rengøring af spiselokale samt udgifter i medfør af § 2, stk. 2, bør fremgå af  

 finanslovforslagets indledning til anmærkninger II til den enkelte  

 hovedkonto, og optages i øvrigt som driftsudgifter, fordelt på de respektive  

 standardkonti.
Institutionens udgifter i henhold til § 2, stk. 3 og stk. 4 -  

 bortset fra løn til rengøring af spiselokale - ydes som tilskud og optages på  

 finanslovforslaget under bevillingskontoplanens konto 53. Andre tilskud.  

 Tilskuddet benævnes »Tilskud til kantinedrift«.
Stk. 6.  Institutionens udgifter i henhold til § 2, stk.  

 2, ydes efter regning.
Udgifter i henhold til - 2, stk. 3 og stk. 4, kan på  

 grundlag af budgetter, f.eks. kvartalsvis forud, ydes som acontobidrag, der  

 reguleres på grundlag af det reviderede og godkendte regnskab.
Institutionen  

 kan ikke på anden måde bidrage til fremskaffelse af kapital til kantinedrift.
 § 6.  Uanset under hvilken form en kantine drives,  

 skal institutionens udgifter til kantinen afholdes inden for den godkendte  

 bevillingsramme.
Stk. 2.  Institutionen har indseende med, at kantinen  

 drives økonomisk rationelt og bør om nødvendigt tage skridt til afhjælpning  

 af mangler i så henseende.
Forsvarets Cafeterier, forsvarskommandoen, Postbox  

 202, 2950 Vedbæk, tlf, (02) 89 22 55, vil være indstillet på i begrænset  

 omfang at yde rådgivningsmæssig bistand til øvrige statslige institutioner i  

 spørgsmål vedrørende kantinevirksomheden, herunder regnskabssystemets  

 rationelle tilrettelæggelse.
-Ikrafttrædelses- og overgangsbestemmelser- § 7.  Nærværende cirkulæres bestemmelser forudsættes  

 iværksat så snart eksisterende kontraktlige eller andre aftalemæssige  

 forpligtelser tillader det, dog senest den l. juli l983.
 Stk. 2.  Kantiner, der i dag drives som en del af  

 institutionen - uagtet betingelserne i § 3, stk. 2, ikke er opfyldt - kan  

 opretholde den hidtidige driftsform under iagttagelse af cirkulærets  

 bestemmelser i øvrigt.
