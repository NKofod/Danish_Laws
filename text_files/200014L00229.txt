Betænkning afgivet af Udvalget for  

 Fødevarer, Landbrug og Fiskeri den 7. december 2000 Betænkning over Forslag til lov om ændring af lov om  

 administration af Det Europæiske Fællesskabs forordninger om  

 markedsordninger for landbrugsvarer m.v.
(Indførelse af bemyndigelse til at indføre  

 administrationsgebyrer og justering af reglerne om anvendelse af promilleafgiftsfondenes midler) [af  

 fødevareministeren (Ritt Bjerregaard)] 1. Ændringsforslag Der er stillet 6 ændringsforslag til lovforslaget.  

 Fødevareministeren har stillet ændringsforslag nr. 1 og 3.  

 Venstres, Det Konservative Folkepartis, Dansk Folkepartis,  

 Centrum-Demokraternes og Kristeligt Folkepartis medlemmer af udvalget har  

 stillet ændringsforslag nr. 4. Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget har  

 stillet ændringsforslag nr. 2, 5 og 6.
2. Udvalgsarbejdet Lovforslaget blev fremsat den 12. oktober 2000 og var til  

 1. behandling den 27. oktober 2000. Lovforslaget blev efter 1. behandling  

 henvist til behandling i Udvalget for Fødevarer, Landbrug og  

 Fiskeri.
Møder Udvalget har behandlet lovforslaget i 7 møder.
Høring Et udkast til lovforslaget har inden fremsættelsen  

 været sendt til høring, og fødevareministeren sendte den  

 14. september 2000 dette udkast til udvalget, jf. (1999-2000) alm. del  

 bilag 1232. Den 12. oktober 2000 oversendte fødevareministeren de  

 indkomne høringssvar.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Skibshandler Forening, FødevareIndustrien og Landbrugsraadet.
 Fødevareministeren har over for udvalget  

 kommenteret de skriftlige henvendelser.
Deputationer Endvidere har FødevareIndustrien og Landbrugsraadet  

 mundtligt over for udvalget redegjort for deres holdning til  

 lovforslaget.
Spørgsmål Udvalget har stillet 78 spørgsmål til  

 fødevareministeren til skriftlig besvarelse, som denne har  

 besvaret.
 Nogle af udvalgets spørgsmål og  

 fødevareministerens svar herpå er optrykt i bilag 2 til  

 betænkningen.
3. Indstillinger og politiske bemærkninger Et flertal i udvalget (V, KF, DF, CD og KRF)  

 indstiller lovforslaget til forkastelse ved 3. behandling, men vil  

 stemme for de stillede ændringsforslag.
Flertallet kan ikke støtte lovforslaget, der  

 retteligt må betegnes som en skat for eksportvirksomhed.
Gebyret  

 indføres under dække af at være adfærdsregulerende.  

 Således fremgår det af bemærkningerne til lovforslaget, at  

 gebyret skal få virksomhederne til at undlade at fremsende  

 ansøgninger om eksportrestitution for beløb på under 200  

 kr.
Det fremgår af ministerens besvarelse af spørgsmål 3,  

 at eksportøren bliver mere omkostningsbevidst ved indførelse af  

 et gebyr, og at denne virkning ikke opnås ved en bagatelgrænse,  

»idet erhvervet her blot vil  

 lægge den nye regel til grund, uden nærmere vurderinger og uden  

 betaling af de omkostninger, der er forbundet med udbetalingerne.  

 Virksomheden vil således uden videre sortering indsende deres  

 ansøgninger om eksportstøtte, hvorefter det er op til  

 Direktoratet for FødevareErhverv at frasortere ansøgningerne  

 under bagatelgrænsen.
Det vil sige, at der ikke bliver tale om den  

 samme administrative lettelse i direktoratet. « Flertallet er bekendt med, at Direktoratet for  

 FødevareErhverv for tiden er meget langt bagud med ekspeditionen af de  

 indkomne ansøgninger.
Derfor tager flertallet i stedet ministerens  

 besvarelse af spørgsmål 3 som udtryk for, at regeringen  

 forsøger at få dækning for 25 mio. kr. på  

 finansloven for 2001. Med andre ord er der ikke tale om  

 adfærdsregulering, men derimod om, at ministeren forsøger at  

 komme det store efterslæb med realitetsbehandlingen af de mange  

 ansøgninger til livs.
Således kan man ikke tage  

 indførelsen af et gebyr som udtryk for sikring af en god service over  

 for virksomhederne, men som en erkendelse af, at der skal udfyldes et »gab« på 25 mio. kr. på finansloven for 2001. Endvidere  

 finder flertallet det uhensigtsmæssigt, at danske eksportører  

 ved indførelse af et gebyr vil blive stillet ringere end deres  

 konkurrenter i de øvrige EU-medlemsstater.
 Flertallet finder, at en begrænsning i antallet af  

 ansøgninger om eksportstøtte på meget små  

 beløb vil kunne opnås ved indførelse af en  

 bagatelgrænse, så eksportvirksomhederne på forhånd  

 ved, om der vil være mulighed for at modtage støtte, og dermed  

 om der kan indgives en ansøgning.
Det er flertallets opfattelse, at der er stor  

 økonomisk forskel på at tale om gebyr og bagatel-grænse.  

 Sidstnævnte vil kunne indføres med hjemmel i det eksisterende  

 forordningsgrundlag, medens det juridiske grundlag for indførelse af  

 et gebyr er tvivlsomt i forhold til EU-retten.
Flertallet finder det  

 således forkert at indføre et gebyr, allerede fordi lovligheden  

 hertil efter EU-retten er uafklaret.
Ligeledes finder flertallet ikke, at der er behov for, at  

 promilleafgiftsfondenes midler skal kunne anvendes mere bredt, herunder til  

 finansiering af kontrol af fødevareproduktion, -forarbejdning og  

 -afsætning.
Promilleafgiftsmidlerne opkræves i jordbruget og  

 bør derfor også forvaltes af promilleafgiftsfondenes  

 bestyrelser.
Endelig noterer flertallet sig ministerens tilsagn i  

 svaret på spørgsmål 77 om at ville rette henvendelse til  

 Justitsministeriet med henblik på at få igangsat en belysning af  

 konsekvenser og modeller for indførelse af et gensidighedsprincip  

 på rente- og gebyrområdet.
Flertallet er bekendt med, at  

 renteloven kun finder anvendelse på formuerettens område.  

 Således er der i dag ikke hjemmel til at yde eksportøren  

 kompensation i form af rentegodtgørelse i henhold til renteloven ved  

 overskridelse af en rimelig sagsbehandlingstid i Direktoratet for  

 FødevareErhverv.
Derfor er flertallet tilfreds med ministerens  

 tilsagn, herunder om at ville fremme udredningsarbejdet, da der efter  

 flertallets opfattelse bør tilvejebringes hjemmel til, at der kan ydes  

 eksportøren økonomisk kompensation ved overskridelse af en  

» rimelig« sagsbehandlingstid af ansøgningerne om  

 eksportstøtte.
 Et mindretal i udvalget (S, SF, RV og EL)  

 indstiller lovforslaget til vedtagelse med de af  

 fødevareministeren under nr. 1 og 3 stillede ændringsforslag og  

 med de af mindretallet under nr. 2, 5 og 6 stillede  

 ændringsforslag.
Socialistisk Folkeparti lægger afgørende  

 vægt på mindretallets ændringsforslag om  

 promilleafgiftsfondene.
Socialistisk Folkepartis ønske om oprettelse  

 af en økologisk fond vil nu blive imødekommet.
Det har igennem mange år været et stærkt  

 ønske hos økologerne at få egen fond til fremme af  

 udviklings- og forskningsprojekter inden for økologien.
Ved oprettelse  

 af en særlig fond opnås, at de specielle behov, som den  

 økologiske dyrkningsmetode afføder, tilgodeses.
 Socialistisk Folkeparti finder, at der i fondsbestyrelsen  

 skal være en ligelig repræsentation af det traditionelle landbrug  

 og det økologiske landbrug.
 Socialistisk Folkeparti finder, at det er meget  

 tilfredsstillende, at fødevareministeren har stillet et  

 ændringsforslag der betyder, at bemyndigelsen til at fastsætte  

 regler om gebyrer for administrationen af EU´s markedsordninger for  

 landbrugsvarer alene vil blive anvendt på  

 eksportrestitutionsområdet.
 Herved tilgodeses Socialistisk Folkepartis bekymring ved  

 at udstede en blankocheck til den nuværende regering og kommende  

 regeringer til at indføre gebyrer på områder, som  

 Socialistisk Folkeparti ikke ville kunne støtte, herunder det  

 økologiske område.
Socialistisk Folkeparti lægger endvidere stor  

 vægt på fødevareministerens besvarelse af udvalgets  

 spørgsmål 77 om rentekompensation ved forsinkede udbetalinger af  

 støtte fra det offentlige, hvoraf det fremgår, at ministeren vil  

 rette henvendelse til ressortministeriet for renteloven med henblik på  

 at få igangsat og fremme et udredningsarbejde vedrørende et  

 gensidighedsprincip på rente- og gebyrområdet.
Socialistisk  

 Folkeparti finder, at det er hensigtsmæssigt, at det overvejes, om ikke  

 staten skal have samme forpligtelser som borgerne til at betale for  

 forsinkede betalinger.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemningen i Folketingssalen.
4. Ændringsforslag med bemærkninger Ændringsforslag Til titlen Af	fødevareministeren, tiltrådt af  

udvalget:
 1) I undertitlen indsættes efter »Indførelse af bemyndigelse til  

 at indføre administrationsgebyrer«: »ved administrationen af eksportrestitutionsordningen«.
[Ændring som konsekvens af ændringsforslag nr.  

 3] Af	et mindretal (S, SF, RV og EL), tiltrådt af et  

flertal (V, KF, DF, CD og KRF):
 2) I undertitlen udgår »og justering af reglerne om anvendelse af  

 promilleafgiftsfondenes midler«.
[Ændring som konsekvens af ændringsforslag nr.  

 5 og 6] Til § 1 Af	fødevareministeren, tiltrådt af  

udvalget:
 3) I den under nr. 1 foreslåede affattelse af §  

 5, stk. 1, indsættes efter »administrationen af«:  

 »eksportrestitutionsordningen«, og efter »og« indsættes: »ved«.
[Begrænsning af bemyndigelsen til kun at omfatte  

 gebyr i forbindelse med eksportrestitutionsordningen] Af	et flertal (V, KF, DF, CD og KRF):
 4) Efter nr. 1 indsættes som nyt nummer:
 »01.
» Stk. 2 bliver herefter stk. 3.
[Bortfald af gebyr ved overskridelse af en rimelig  

 sagsbehandlingstid] Af	et mindretal (S, SF, RV og EL), tiltrådt af et  

flertal (V, KF, DF, CD og KRF):
 5) Nr. 2 udgår.
[Justering af reglerne om anvendelse af  

 promilleafgiftsfondenes midler udgår] Til § 2 6) Stk. 2 udgår.
 Stk. 3 bliver herefter stk. 2.
[Ændring som konsekvens af ændringsforslag nr.  

 5] Bemærkninger Til nr. 1 og 3 Af lovforslagets bemærkninger fremgår, at det  

 er tanken i første omgang at indføre gebyrordningen på  

 eksportstøtteområdet, men at det overvejes at indføre  

 ekspeditionsgebyrer på andre af EU s ordninger på  

 landbrugsområdet, hvor det skønnes hensigtsmæssigt, og  

 hvor det ikke er i strid med EU-retten.
Under behandlingen af lovforslaget i Folketinget er der  

 fremsat ønske om, at hjemmelen til at indføre gebyr for  

 administration begrænses til eksportstøtteområdet.
Der  

 består ikke på nuværende tidspunkt det samme behov for at  

 indføre gebyr for administration på andre områder end  

 på eksportstøtteområdet.
Fødevareministeren agter  

 derfor at imødekomme ønsket om at begrænse bemyndigelsen  

 til at indføre gebyr for administration til  

 eksportstøtteområdet.
 På den baggrund fremsættes  

 ændringsforslag til lovforslaget om at begrænse bemyndigelsen til  

 at indføre ekspeditionsgebyrer på  

 eksportstøtteområdet.
 Ændringsforslaget medfører ikke ændrede  

 økonomiske og administrative konsekvenser for det offentlige eller for  

 erhvervslivet i forhold til det i bemærkningerne til lovforslaget  

 angivne.
 Idet ændringsforslaget er en begrænsning i  

 forhold til den ved lovforslaget foreslåede bemyndigelse til at  

 indføre ekspeditionsgebyrer, medfører ændringsforslaget  

 ikke ændringer i vurderingen af lovforslagets forhold til  

 EU-retten.
Til nr. 2, 5 og 6 Lovforslagets § 1, nr. 2, og § 2, stk. 2, foreslås  

 at udgå, idet der under behandlingen af lovforslaget i Folketinget er  

 fremsat ønske om oprettelse af en økologisk fond.
Det betyder,  

 at der er behov for at ændre flere bestemmelser i bemyndigelsesloven.  

 Regeringen vil derfor fremsætte et selvstændigt lovforslag i  

 februar 2001 om justering af reglerne om anvendelse af promilleafgiftsfondens  

 midler og om oprettelse af en økologisk fond.
 Lovforslaget vil som det oprindelige lovforslag indeholde  

 bestemmelse om ændring af anvendelse af de 16 mio. kr., der i henhold  

 til bemyndigelseslovens § 7, stk. 2, 1. pkt., udnyttes til at finansiere en  

 del af Fødevareministeriets udgifter til tilskudsordninger  

 vedrørende støtte til miljøforbedrende investeringer i  

 mindre landbrug.
Herudover vil lovforslaget indeholde forslag om etablering  

 af en økologisk fond, der finansieres af en eventuel tilvækst i  

 de midler, der i henhold til nuværende lovgivning overføres fra  

 finanslovens § 38. Skatter og afgifter til Fødevareministeriets  

 paragraf på finansloven.
Disse midler svarer til 4,3 promille af den  

 afgiftspligtige grundværdi på landbrugs- og gartneriejendomme  

 m.v. bortset fra de afgiftspligtige grundværdier for stuehuse med  

 tilhørende have.
 Der vil blive søgt optaget bevillinger til den  

 økologiske fond, såfremt der på tidspunktet for  

 udarbejdelse af forslag til finanslov for det kommende år kan  

 imødeses at skulle indgå mere end 235 mio. kr. i  

 Promilleafgiftsfonden for Landbrug, fordelt efter de gældende regler.
 Af en eventuel tilvækst, der overstiger 235 mio.  

 kr., vil halvdelen tilfalde Promilleafgiftsfonden for Landbrug, mens den  

 øvrige halvdel vil tilfalde Fødevareministeriet.
Af den andel af en eventuel tilvækst, der tilfalder  

 Fødevareministeriet, vil der i 2002 blive anvendt 5 mio. kr. til den  

 økologiske fond.
I 2003 vil der af Fødevareministeriets andel  

 af en eventuel tilvækst blive anvendt 10 mio. kr. til den  

 økologiske fond.
 Fra og med 2004 anvendes til den økologiske fond et  

 beløb, der opgøres som 10 mio. kr. plus yderligere en  

 procentandel af Fødevareministeriets andel af tilvæksten.  

 Procentandelen opgøres som det økologiske landbrugsareals andel  

 af det samlede landbrugsareal.
 Beløbet til den økologiske fond vil dog i  

 alle år være under forudsætning af, at det kan afholdes  

 inden for den andel af en eventuel tilvækst, som  

 Fødevareministeriet råder over.
Lovforslaget vil indeholde bestemmelser om bestyrelsens  

 sammensætning.
Fondens bestyrelse udpeges af fødevareministeren  

 efter indstilling fra De danske Landboforeninger, Dansk Familielandbrug,  

 Landbrugsraadet, Landsforeningen Økologisk Jordbrug, Økologisk  

 Landscenter, Ø-gruppen (Dansk  

 Økologileverandørforening), Forbrugerrådet og  

 Arbejderbevægelsens Erhvervsråd.
 Lovforslaget vil indeholde bemærkninger om, at  

 midlerne skal benyttes til at fremme den økologiske  

 fødevareproduktion inden for de formål, der allerede er  

 specificeret for promilleafgiftsfondene.
 Det bemærkes, at lovforslaget vil kræve  

 notifikation.
Til nr. 4 Ved indførelsen af en gebyrordning bør der  

 efter flertallets opfattelse alene opkræves gebyr i de sager, hvor  

 Direktoratet for FødevareErhverv har forskudsudbetalt inden for 3 uger  

 efter udførslen, herunder godkendelse fra Told & Skat, og hvor  

 hele sagen er afsluttet inden 3 måneder efter modtagelse af den  

 fornødne dokumentation til behandling af ansøgningen.
Erling Christensen (S)  

  Hugo Sørensen (S)  Erik Mortensen (S)  

  Margot Torp (S)  Jørn Jespersen (SF)  

  Kristen Touborg (SF) fmd.  

 Annie Lunde Hansen (CD)  Vibeke Peschardt (RV)  

  Keld Albrechtsen (EL)  Christian Mejdahl (V)  

  Jens Kirk (V)  Mariann Fischer Boel (V)  

  Peter Hansen-Nord (V) John Vinther (KF)  

  Henning Grove (KF)  Christian H.
Hansen (DF)  

 nfmd.  Ole M.
Nielsen (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag omdelt på L 47 Bilagsnr.
Titel 1 Høringssvar 2 Henvendelse fra Dansk Skibshandler Forening af 11/10-2000 om  

 ekspeditionsgebyr på restitutionsansøgninger 3 Spm. 1 om kommentar til henvendelsen af 11/10-2000 fra Dansk Skibshandler  

 Forening, til fødevareministeren 4 Henvendelse fra Dansk Skibshandler Forening af 11/9-2000 om  

 finanslovsforslag 2001, ekspeditionsgebyr for ansøgning om  

 eksportstøtte, jf.
FLF (1999-2000) alm. del - bilag 1228 5 Kopi FLF: Svar på spm. 300 om kommentar til henvendelsen fra Dansk  

 Skibshandler Forening vedrørende finanslovsforslag 2001, fra  

 fødevareministeren 6 Henvendelse fra FødevareIndustrien af 25/10-2000 7 Spm. 2 om kommentar til henvendelsen af 25/10-2000 fra  

 FødevareIndustrien, til fødevareministeren 8 Henvendelse fra Landbrugsraadet af 25/10-2000 9 Spm. 3 om kommentar til henvendelsen af 25/10-2000 fra Landbrugsraadet,  

 til fødevareministeren 10 Spm. 4 om svenske erfaringer med en bagatelgrænse for  

 eksportstøtteansøgninger, til fødevareministeren Spm. 5 om antal restitutionsansøgninger, til  

 fødevareministeren Spm. 6 om andre gebyrordninger på eksportstøtteområdet,  

 til fødevareministeren Spm. 7 om beløb til miljøforbedrende initiativer m.m.  

 på jordbrugsområdet, til fødevareministeren 11 Svar på spm. 1 om kommentar til henvendelsen af 11/10-2000 fra Dansk  

 Skibshandler Forening, til fødevareministeren 12 Spm. 8 om liste over områder, hvor der kan opkræves gebyrer  

 for sagsbehandling af ansøgninger i henhold til EU's markedsordninger  

 for landbrugsvarer, til fødevareministeren Spm. 9 om liste over, på hvilke områder der EU-retligt kan  

 indføres en bagatelgrænse for sagsbehandling af  

 ansøgninger, til fødevareministeren Spm. 10 om beregninger for udgift på 161 mio. kr. for administration  

 og fysisk kontrol med EU's markedsforordninger, til fødevareministeren Spm. 11 om reglerne for akkumulering af ansøgninger om  

 støtte eller nægtelse af samme, til fødevareministeren Spm. 12 om Direktoratet for FødevareErhverv og bistand til  

 ansøgere, til fødevareministeren Spm. 13 om lovforslagets ikrafttrædelsesdato 1/1-2001 og  

 EU-notifikation, til fødevareministeren Spm. 14 om benyttelse af eksportstøtteområdet  

 forordningsmæssigt hjemlede mulighed for en bagatelgrænse, til  

 fødevareministeren Spm. 15 om mulighederne for akkumulering af flere små eksporter i  

 månedsopgørelser, til fødevareministeren Spm. 16 om, hvilke grupper af eksportører der kan have glæde  

 af muligheden for akkumulering, og hvilke der ikke vil få det, til  

 fødevareministeren Spm. 17 om administrative byrder, der overføres fra Direktoratet  

 for FødevareErhverv til Told & Skat, til fødevareministeren Spm. 18 om Direktoratet for FødevareErhvervs beregning af gebyret,  

 til fødevareministeren Spm. 19, om der er indhentet tilbud fra private udbetalingsorganer, til  

 fødevareministeren Spm. 20, om andre medlemsstater har udliciteret opgaven, til  

 fødevareministeren Spm. 21, om et gebyr skaber incitament for at udføre varerne fra EU  

 gennem andre medlemslande, til fødevareministeren Spm. 22 om, hvilke lande der har indført en bagatelgrænse,  

 til fødevareministeren Spm. 23 om erhvervsklimaet især for mindre og mellemstore  

 virksomheder, til fødevareministeren Spm. 24 om, hvor meget tabet vil variere mellem eksportører med  

 forskellige eksportmønstre, til fødevareministeren Spm. 25 om gebyrforslaget og personaleforbruget, til  

 fødevareministeren Spm. 26 om lovforslagets § 1, nr. 2, og indflydelse/bemyndigelse, til  

 fødevareministeren Spm. 27 om tilbageførsel af penge til promillefonden, til  

 fødevareministeren 13 Spørgsmålsoversigt - udsendt den 31/10-2000 14 Spm. 28 om hvor hurtigt eksportrestitutionerne kan udbetales,  

 såfremt gebyrordningen gennemføres, til  

 fødevareministeren Spm. 29 om redegørelse for indholdet af aftalen om fordelingen af  

 promilleafgiftsmidlerne, til fødevareministeren Spm. 30 om teknisk bistand til at udarbejde ændringsforslag, der  

 indfører en bagatelgrænse i forbindelse med ansøgning om  

 eksportstøtte, til fødevareministeren 15 Meddelelse om lukning af spørgsmål den 17/11-2000 16 Henvendelse fra Landbrugsraadet om deres synspunkter fra foretrædet  

 den 2/11-2000 17 Spm. 31 om at afskære ansøgninger om små  

 støttebeløb, til fødevareministeren Spm. 32 om produkter, der indeholder flere varelinjer, til  

 fødevareministeren Spm. 33 om at samle et større antal ansøgninger i  

 månedsopgørelser, til fødevareministeren Spm. 34 om alternativer til at minimere  

 eksportstøtteansøgningerne, til fødevareministeren Spm. 35 om de gennemsnitlige udgifter til behandling af en  

 ansøgning, til fødevareministeren Spm. 36 om, hvor mange uafsluttede ansøgninger Direktoratet har  

 på nuværende tidspunkt, til fødevareministeren Spm. 37 om, på hvilket tidspunkt i sagsbehandlingstiden gebyret skal  

 opkræves, til fødevareministeren Spm. 38 om gebyret kan tilsidesættes ved en efterfølgende  

 retssag, til fødevareministeren Spm. 39, om der foreligger en skriftlig tilkendegivelse fra  

 EU-Kommissionen, til fødevareministeren Spm. 40, om Danmark kan anvende en gebyrordning uden først at have  

 forsøgt med en bagatelgrænse, til fødevareministeren Spm. 41 om, hvorvidt et gebyr vil kunne bringe  

 eksportstøtteordningens formål i fare, til  

 fødevareministeren Spm. 42, om den foreslåede gebyrordning skal kombineres med en  

 eventuel bagatelgrænse, til fødevareministeren 18 Spørgsmålsoversigt - udsendt den 10/11 2000 19 Spm. 43 om kommentar til Landbrugsraadets henvendelse af 2/11-2000, til  

 fødevareministeren 20 Spm. 44 om EU-Kommissionen er spurgt, om indførelse af gebyret er i  

 strid med lighedsgrundsætningen, til fødevareministeren Spm. 45 om fællesskabsretten, eksportstøtteordningerne og  

 konkurrencevilkårene, til fødevareministeren Spm. 46 om overensstemmelse med Danmarks aftale med Amerikas Forenede  

 Stater, til fødevareministeren 21 Spm. 47 om sagsbehandling, eksportrestitutionerne og tidsmæssig  

 forsvarlighed, til fødevareministeren 22 Svar på spm. 4 om svenske erfaringer med en bagatelgrænse for  

 eksportstøtteansøgninger, fra fødevareministeren Svar på spm. 5 om antal restitutionsansøgninger, fra  

 fødevareministeren Svar på spm. 6 om andre gebyrordninger på  

 eksportstøtteområdet, fra fødevareministeren Svar på spm. 7 om beløb til miljøforbedrende  

 initiativer m.m. på jordbrugområdet, fra  

 fødevareministeren 23 Svar på spm. 3 om kommentar til henvendelsen af 25/10-2000 fra  

 Landbrugsraadet, fra fødevareministeren 24 Spm. 48 om, hvordan beløbet på 235 mio. kr. er beregnet, til  

 fødevareministeren Spm. 49 om, hvor meget der overføres fra Skatteministeriet til hver  

 promilleafgiftsfond i år 2000, til fødevareministeren 25 Spm. 50 om, hvor mange uafsluttede sager Direktoratet for  

 FødevareErhverv har, til fødevareministeren Spm. 51 om sagsbehandlingstid og om, hvor hurtigt direktoratet  

 forskudsudbetaler eksportstøtten, til fødevareministeren Spm. 52 om sagsbehandlingstid for endelig afslutning af sagerne, til  

 fødevareministeren Spm. 53 om at pålægge gebyr på de i direktoratet  

 uafsluttede sager, til fødevareministeren Spm. 54, om det er lovligt at modregne gebyret i udbetalingen af  

 eksportstøtten, til fødevareministeren Spm. 55 om, hvordan en bagatelgrænse rent praktisk kan  

 gennemføres, til fødevareministeren Spm. 56 om begrænsning i opkrævning af gebyrer, til  

 fødevareministeren 26 Spørgsmålsoversigt - udsendt den 17/11-2000 27 Svar på spm. 48 om, hvordan beløbet på 235 mio. kr. er  

 beregnet, fra fødevareministeren Svar på spm. 49 om, hvor meget der overføres fra  

 Skatteministeriet til hver promilleafgiftsfond i år 2000, fra  

 fødevareministeren 28 Svar på spm. 2 om kommentar til henvendelsen af 25/10-2000 fra  

 FødevareIndustrien, fra fødevareministeren 29 Svar på spm. 8 om liste over områder, hvor der kan  

 opkræves gebyrer for sagsbehandling af ansøgninger i henhold til  

 EU's markedsordninger for landbrugsvarer, fra fødevareministeren Svar på spm. 9 om liste over, på hvilke områder der  

 EU-retligt kan indføres en bagatelgrænse for sagsbehandling af  

 ansøgninger, fra fødevareministeren Svar på spm. 10 om beregninger for udgift på 161 mio. kr. for  

 administration og fysisk kontrol med EU's markedsforordninger, fra  

 fødevareministeren Svar på spm. 11 om reglerne for akkumulering af ansøgninger  

 om støtte eller nægtelse af samme, fra fødevareministeren Svar på spm. 12 om Direktoratet for FødevareErhverv og  

 bistand til ansøgere, fra fødevareministeren Svar på spm. 13 om lovforslagets ikrafttrædelsesdato 1/1-2001  

 og EU-notifikation, fra fødevareministeren Svar på spm. 14, om benyttelse af eksportstøtteområdet  

 forordningsmæssigt hjemlede mulighed for en bagatelgrænse, fra  

 fødevareministeren Svar på spm. 15 om mulighederne for akkumulering af flere små  

 eksporter i månedsopgørelser, fra fødevareministeren Svar på spm. 16 om, hvilke grupper af eksportører der kan  

 have glæde af muligheden for akkumulering, og hvilke der vil ikke  

 få det, fra fødevareministeren Svar på spm. 17 om administrative byrder, der overføres fra  

 Direktoratet for FødevareErhverv til Told & Skat, fra  

 fødevareministeren Svar på spm. 18 om Direktoratet for FødevareErhvervs  

 beregning af gebyret, fra fødevareministeren Svar på spm. 19, om der er indhentet tilbud fra private  

 udbetalingsorganer, fra fødevareministeren Svar på spm. 20, om andre medlemsstater har udliciteret opgaven, fra  

 fødevareministeren Svar på spm. 21, om et gebyr skaber incitament for at udføre  

 varerne fra EU gennem andre medlemslande, fra fødevareministeren Svar på spm. 22 om, hvilke lande der har indført en  

 bagatelgrænse, fra fødevareministeren Svar på spm. 23 om erhvervsklimaet især for mindre og  

 mellemstore virksomheder, fra fødevareministeren Svar på spm. 24 om, hvor meget tabet vil variere mellem  

 eksportører med forskellige eksportmønstre, fra  

 fødevareministeren Svar på spm. 25 om gebyrforslaget og personaleforbruget, fra  

 fødevareministeren Svar på spm. 26 om lovforslagets § 1, nr. 2, og  

 indflydelse/bemyndigelse, fra fødevareministeren Svar på spm. 27 om tilbageførsel af penge til promillefonden,  

 fra fødevareministeren 30 Svar på spm. 28 om, hvor hurtigt eksportrestitutionerne kan  

 udbetales, såfremt gebyrordningen gennemføres, fra  

 fødevareministeren Svar på spm. 29 om redegørelse for indholdet af aftalen om  

 fordelingen af promilleafgiftsmidlerne, fra fødevareministeren Svar på spm. 30 om teknisk bistand til at udarbejde  

 ændringsforslag, der indfører en bagatelgrænse i  

 forbindelse med ansøgning om eksportstøtte, fra  

 fødevareministeren 31 Svar på spm. 31 om at afskære ansøgninger om små  

 støttebeløb, fra fødevareministeren Svar på spm. 32, om produkter, der indeholder flere varelinjer, fra  

 fødevareministeren Svar på spm. 33 om at samle et større antal  

 ansøgninger i månedsopgørelser, fra  

 fødevareministeren Svar på spm. 34 om alternativer til at minimere  

 eksportstøtteansøgningerne, fra fødevareministeren Svar på spm. 35 om de gennemsnitlige udgifter til behandling af en  

 ansøgning, fra fødevareministeren Svar på spm. 36 om, hvor mange uafsluttede ansøgninger  

 Direktoratet har på nuværende tidspunkt, fra  

 fødevareministeren Svar på spm. 37 om, på hvilket tidspunkt i  

 sagsbehandlingstiden gebyret skal opkræves, fra  

 fødevareministeren Svar på spm. 38 om gebyret kan tilsidesættes ved en  

 efterfølgende retssag, fra fødevareministeren Svar på spm. 39, om der foreligger en skriftlig tilkendegivelse fra  

 EU-Kommissionen, fra fødevareministeren Svar på spm. 40, om Danmark kan anvende en gebyrordning uden  

 først at have forsøgt med en bagatelgrænse, fra  

 fødevareministeren Svar på spm. 41 om, hvorvidt et gebyr vil kunne bringe  

 eksportstøtteordningens formål i fare, fra  

 fødevareministeren Svar på spm. 42, om den foreslåede gebyrordning skal  

 kombineres med en eventuel bagatelgrænse, fra fødevareministeren 32 Svar på spm. 43 om kommentar til Landbrugsraadets henvendelse af  

 2/11-2000, fra fødevareministeren 33 Svar på spm. 44 om EU-Kommissionen er spurgt, om indførelse  

 af gebyret er i strid med lighedsgrundsætningen, fra  

 fødevareministeren Svar på spm. 45 om fællesskabsretten,  

 eksportstøtteordningerne og konkurrencevilkårene, fra  

 fødevareministeren Svar på spm. 46 om overensstemmelse med Danmarks aftale med Amerikas  

 Forenede Stater, fra fødevareministeren 34 Svar på spm. 47 om sagsbehandling, eksportrestitutionerne og  

 tidsmæssig forsvarlighed, fra fødevareministeren 35 Svar på spm. 50 om, hvor mange uafsluttede sager Direktoratet for  

 FødevareErhverv har, fra fødevareministeren Svar på spm. 51 om sagsbehandlingstid og om, hvor hurtigt  

 direktoratet forskudsudbetaler eksportstøtten, fra  

 fødevareministeren Svar på spm. 52 om sagsbehandlingstid for endelig afslutning af  

 sagerne, fra fødevareministeren Svar på spm. 53 om at pålægge gebyr på de i  

 direktoratet uafsluttede sager, fra fødevareministeren Svar på spm. 54, om det er lovligt at modregne gebyret i  

 udbetalingen af eksportstøtten, fra fødevareministeren Svar på spm. 55 om, hvordan en bagatelgrænse rent praktisk kan  

 gennemføres, fra fødevareministeren Svar på spm. 56 om begrænsning i opkrævning af gebyrer,  

 fra fødevareministeren 36 Spørgsmålsoversigt - udsendt den 21/11-2000 37 Spm. 57 om præcisering af svar på spørgsmål 47 om  

 sagsbehandling af eksportrestitutioner, til fødevareministeren Spm. 58 om andre gebyrordninger end eksportstøtteområdet og  

 hjemmel, til fødevareministeren 38 Spm. 59 om, hvad der menes med anvendelse af betragtelige ressourcer  

 på at udregne summen af antal vareposter på hver  

 eksportdeklaration, til fødevareministeren Spm. 60 om edb-system til automatisk at bortvise ansøgninger under  

 bagatelgrænsen, til fødevareministeren Spm. 61 om indførelse af strafgebyr for de ansøgninger, som  

 er under bagatelgrænsen, til fødevareministeren Spm. 62 om nærmere redegørelse for, hvad der menes med svaret  

 på spørgsmål 3 om en bagatelgrænse, til  

 fødevareministeren Spm. 63 om restsummen vedrørende miljøforbedrende  

 investeringer, til fødevareministeren Spm. 64 om Kommissionens tilkendegivelse om at overveje gebyrordning  

 grundigt, til fødevareministeren Spm. 65 om manglende bemærkninger til Landbrugsraadets  

 bemærkninger, til fødevareministeren Spm. 66 om mejerisektorens tilbud om månedsopgørelse, til  

 fødevareministeren Spm. 67 om DFFE's konklusion efter mødet med Mejeriforeningen  

  31/10-2000, til fødevareministeren Spm. 68 om indførelse af gebyrer i forhold til artikel 34 i  

 EU-traktaten, til fødevareministeren 39 Spm. 69 om anvendelsen af provenuet på ca. 22,9 mio kr. inden for  

 Direktoratet for FødevareErhverv samt andre områder inden for  

 Fødevareministeriet, til fødevareministeren Spm. 70 om sager fra 1999 og 2000 efter Direktoratets handlingsplan og om,  

 hvilke initiativer ministeren vil tage, såfremt handlingsplanen ikke  

 opfyldes, samt bundne garantier, til fødevareministeren Spm. 71 om opkrævning af gebyrer i sager, hvor sagsbehandlingstiden,  

 uanset den fornødne dokumentation er tilsendt, kan være op mod  

 1½-2 år, samt kompensation til eksportøren i sådanne  

 tilfælde, til fødevareministeren Spm. 72 om, hvorfor ministeren ikke finder det hensigtsmæssigt kun  

 at opkræve gebyrer, hvis hele sagen er afsluttet senest 2 måneder  

 efter modtagelsen af nødvendig dokumentation, samt ministerens  

 opfattelse af god forvaltningsskik, til fødevareministeren Spm. 73 om, hvorvidt det er rimeligt, at eksportører, der har  

 indsendt nødvendig dokumentation, skal vente i mere end 3 uger  

 på at modtage forskudsudbetaling, når eksportøren har  

 stillet tilstrækkelig garanti for udbetalingen, til  

 fødevareministeren 40 Svar på spm. 57 om præcisering af svar på  

 spørgsmål 47 om sagsbehandling af eksportrestitutioner, fra  

 fødevareministeren Svar på spm. 58 om andre gebyrordninger end  

 eksportstøtteområdet og hjemmel, fra fødevareministeren 41 Spm. 74 om indførelse af bagatelgrænse på 300 kr. i  

 forbindelse med ansøgning om eksportstøtte, samt om  

 bagatelgrænsen kan indføres administrativt med hjemmel i  

 forslaget eller nugældende lov, til fødevareministeren 42 Svar på spm. 69 om anvendelsen af provenuet på ca. 22,9 mio  

 kr. inden for Direktoratet for FødevareErhverv samt andre  

 områder inden for Fødevareministeriet, fra  

 fødevareministeren Svar på spm. 70 om sager fra 1999 og 2000 efter Direktoratets  

 handlingsplan og om hvilke initiativer ministeren vil tage, såfremt  

 handlingsplanen ikke opfyldes, samt bundne garantier, fra  

 fødevareministeren Svar på spm. 71 om opkrævning af gebyrer i sager, hvor  

 sagsbehandlingstiden uanset den fornødne dokumentation er tilsendt,  

 kan være op mod 1½-2 år samt kompensation til eksportøren  

 i sådanne tilfælde, fra fødevareministeren Svar på spm. 72 om, hvorfor ministeren ikke finder det  

 hensigtsmæssigt kun at opkræve gebyrer, hvis hele sagen er  

 afsluttet senest 2 måneder efter modtagelsen af nødvendig  

 dokumentation, samt ministerens opfattelse af god forvaltningsskik, fra  

 fødevareministeren Svar på spm. 73 om, hvorvidt det er rimeligt, at eksportører,  

 der har indsendt nødvendig dokumentation, skal vente i mere end 3 uger  

 på at modtage forskudsudbetaling, når eksportøren har  

 stillet tilstrækkelig garanti for udbetalingen, fra  

 fødevareministeren 43 Svar på spm. 74 om indførelse af bagatelgrænse på  

 300 kr. i forbindelse med ansøgning om eksportstøtte, samt om  

 bagatelgrænsen kan indføres administrativt med hjemmel i  

 forslaget eller nugældende lov, fra fødevareministeren 44 Svar på spm. 59 om, hvad der menes med anvendelse af betragtelige  

 ressourcer på at udregne summen af antal vareposter på hver  

 eksportdeklaration, fra fødevareministeren Svar på spm. 60 om edb-system til automatisk at bortvise  

 ansøgninger under bagatelgrænsen, fra fødevareministeren Svar på spm. 61 om indførelse af strafgebyr for de  

 ansøgninger, som er under bagatelgrænsen, fra  

 fødevareministeren Svar på spm. 62 om nærmere redegørelse for, hvad der  

 menes med svaret på spørgsmål 3 om en bagatelgrænse,  

 fra fødevareministeren Svar på spm. 63 om restsummen vedrørende  

 miljøforbedrende investeringer, fra fødevareministeren Svar på spm. 64 om Kommissionens tilkendegivelse om at overveje  

 gebyrordning grundigt, fra fødevareministeren Svar på spm. 65 om manglende bemærkninger til Landbrugsraadets  

 bemærkninger, fra fødevareministeren Svar på spm. 66 om mejerisektorens tilbud om  

 månedsopgørelse, fra fødevareministeren Svar på spm. 67 om DFFE's konklusion efter mødet med  

 Mejeriforeningen 31/10-2000, fra fødevareministeren Svar på spm. 68 om indførelse af gebyrer i forhold til  

 artikel 34 i EU-traktaten, fra fødevareministeren 45 Udkast til betænkning 46 Spm. 75 om lovmæssig hjemmel til at opkræve renter,  

 strafgebyrer og lignende, til fødevareministeren Spm. 76 om gensidighed i forbindelse med rentegodtgørelse eller  

 anden kompensation, til fødevareministeren Spm. 77 om udredningsarbejde til belysning af konsekvenser og modeller for  

 indførelse af et gensidighedsprincip på rente- og  

 gebyrområdet, til fødevareministeren 47 Svar på spm. 75 om lovmæssig hjemmel til at opkræve  

 renter, strafgebyrer og lignende, fra fødevareministeren Svar på spm. 76 om gensidighed i forbindelse med  

 rentegodtgørelse eller anden kompensation, fra  

 fødevareministeren Svar på spm. 77 om udredningsarbejde til belysning af konsekvenser  

 og modeller for indførelse af et gensidighedsprincip på rente-  

 og gebyr-området, fra fødevareministeren 48 Spm. 78 om, hvorvidt EU-forordningsfrist på 3 mdr. gælder for  

 forskudsmæssig udbetaling med garantistillelse eller for endelig  

 afslutning af sagerne, til fødevareministeren 49 2. udkast til betænkning 50 Svar på spm. 78 om, hvorvidt EU-forordningsfrist på 3 mdr.  

 gælder for forskudsmæssig udbetaling med garantistillelse eller  

 for endelig afslutning af sagerne, fra fødevareministeren 51 Ændringsforslag fra fødevareministeren 52 3. udkast til betænkning Bilag 2 Nogle af udvalgets spørgsmål til  

 fødevareministeren og dennes svar herpå Spørgsmålene 3, 6, 28, 34 og 53 og  

 fødevareministerens svar herpå er optrykt efter ønske fra  

 V, KF, DF, CD og KRF.
 Spørgsmålene 75, 76 og 77 og  

 fødevareministerens svar herpå er optrykt efter ønske fra  

 V, KF, SF, DF, CD og KRF.
 Spørgsmål 3:
Ministeren bedes kommentere henvendelsen af 25. oktober  

 2000 fra Landbrugsraadet, jf.
L 47, bilag 8.
 Svar:
Landbrugsraadet anfører, at når der er  

 fastsat støttebeløb til kompensation for lavere priser, skal  

 disse gå ubeskåret til de rette modtagere.
En ændring af  

 denne praksis bør ske gennem vedtagelsen af fælles  

 EU-regler.
Det fremgår klart af EF-domstolens retspraksis, at  

 hvor der er fastsat en klausul om fuldstændig udbetaling i  

 forordningen, som tilfældet er f.eks. ved hektarstøtte og  

 dyrepræmier, skal det fulde støttebeløb udbetales til  

 støttemodtager.
Derved er det i strid med EU-retten, at  

 pålægge ansøgerne administrationsgebyrer for behandlingen  

 af disse støtteansøgninger.
En sådan klausul er ikke indskrevet i forordningerne  

 vedrørende udbetaling af eksportrestitutioner.
Set fra  

 Fællesskabets side differentieres der ikke mellem de nationale  

 myndigheders udgifter til administration og støttemodtagernes udgifter  

 til samme, jf. her artikel 1, stk. 4, i Rådets forordning (EF) nr.  

 1258/1999 om finansiering af den fælles landbrugspolitik.
 Udgangspunktet er derfor, at såfremt andet ikke er  

 bestemt, er det op til de nationale myndigheder at afgøre, under  

 hvilke omstændigheder administrationen, herunder betalingen herfor,  

 skal foregå, idet EU-rettens bestemmelser og almindelige principper dog  

 skal overholdes.
 Vedrørende Landbrugsraadets bemærkning om de  

 administrative problemer, der i alt for lang tid har givet anledning til  

 forsinkelserne af udbetalingerne, har jeg ved tidligere lejligheder givet  

 udtryk for, at udbetalingssituationen forventes normaliseret ved  

 årsskiftet 2001/02.
 Landbrugsraadet foreslår indførelse af en  

 bagatelgrænse som et alternativ til gebyr.
 Af de ansøgninger om eksportrestitution, der  

 indgives i dag, vedrører 50 pct. af disse mindre end 2 promille af  

 udbetalingerne.
Jeg finder, at erhvervet ved indførelse af et gebyr  

 bliver mere omkostningsbevidst, idet eksportøren i hvert enkelt  

 tilfælde må forventes at vurdere, om den pågældende  

 ansøgning kan betale sig.
Endvidere vil gebyret betyde, at erhvervet  

 betaler for den ydelse, som det modtager.
Denne virkning opnås ikke ved en  

 bagatelgrænse, idet erhvervet her blot vil lægge den nye regel  

 til grund, uden nærmere vurderinger og uden betaling af de  

 omkostninger, der er forbundet med udbetalingerne.
Virksomheden vil  

 således uden videre sortering indsende deres ansøgninger om  

 eksportstøtte, hvorefter det er op til Direktoratet for  

 FødevareErhverv at frasortere ansøgningerne under  

 bagatelgrænsen.
Det vil sige, at der ikke bliver tale om den samme  

 administrative lettelse i direktoratet.
I den forbindelse kan det  

 bemærkes, at en bagatelgrænse alene vil ramme de små  

 eksporter, hvorved de store udførsler vil gå fri.
 Om promilleafgiftsfondsmidlerne anfører  

 Landbrugsraadet, at midlerne anvendes under tilsyn af Ministeriet for  

 Fødevarer, Landbrug og Fiskeri til en relevant og progressiv  

 fremtidssikring af erhvervet og afviser på den baggrund forslaget om at  

 tilpasse ministerens bemyndigelse i § 7, stk. 2.
Ændringen af § 7, stk. 2, ændrer ikke det  

 forhold, at hovedparten af de midler, svarende til 4,3 promille af den  

 afgiftspligtige grundværdi på landbrugs- og gartneriejendomme  

 m.v. bortset fra de afgiftspligtige grundværdier for stuehuse med  

 tilhørende have, der overføres fra Skatteministeriet, fortsat  

 skal disponeres over af promilleafgiftsfondenes bestyrelser efter  

 uændrede bestemmelser.
Med det nuværende niveau for landbrugets  

 grundværdier vil Promilleafgiftsfonden for landbrug have 235 mio. kr.  

 til rådighed til aktiviteter, som ligger inden for de formål,  

 hvortil fondens midler kan anvendes.
 Den foreslåede ændring af § 7, stk. 2,  

 indebærer, at ministerens eksisterende bemyndigelse, der giver mulighed  

 for at benytte midlerne til miljøforbedrende investeringer i mindre  

 landbrug, gøres bredere, således at ministeren kan bestemme, at  

 der inden for en ramme, som i øjeblikket er på 16 mio. kr., kan  

 anvendes midler til miljøforbedrende initiativer på  

 jordbrugsområdet og til kontrol med fødevareproduktion,  

 -forarbejdning og -afsætning.
 De konkrete områder, hvortil midlerne vil kunne  

 anvendes, vil blive fastlagt i overensstemmelse med de grundlæggende  

 forudsætninger for promillefondsmidlerne, dvs. til formål og  

 aktiviteter, som vil være til nytte for erhvervet som helhed.
 Spørgsmål 6:
Hvilke andre gebyrordninger end vedrørende  

 eksportstøtteområdet agter ministeren at indføre med  

 hjemmel i forslaget? Svar:
 Jeg har ikke andre forslag under udarbejdelse  

 vedrørende indførelse af gebyr.
 Spørgsmål 28:
Hvor hurtigt kan eksportrestitutionerne udbetales,  

 såfremt gebyrordningen gennemføres? Svar:
I princippet bør ansøgninger om  

 eksportrestitution kunne udbetales forskudsvist   mod at ansøgeren  

 stiller tilstrækkelig garanti   i løbet af ret kort tid fra  

 modtagelsen af en korrekt udfyldt ansøgning.
Den efterfølgende  

 frigivelse af sikkerhedsstillelsen eller, hvor der ikke er sket  

 forskudsbetaling, den endelige udbetaling bør herefter kunne ske,  

 når Direktoratet for FødevareErhverv har modtaget den  

 dokumentation (ankomstdokumentation, transportdokumentation, m.v.), som er  

 påkrævet i henhold til reglerne om udbetaling af  

 eksportstøtte.
Den hurtighed, hvormed denne dokumentation indsendes,  

 er i høj grad op til ansøgerne.
I en situation, hvor der ikke  

 er efterslæb, vil en sagsbehandling af denne dokumentation kunne ske  

 hurtigt.
Det er direktoratets målsætning, at 90 pct. af  

 udbetalingerne kan ekspederes inden for 3 uger efter direktoratets modtagelse  

 af ansøgningen og den eventuelle nødvendige dokumentation.
I  

 den forbindelse bør det erindres, at der i henhold til EU-reglerne  

 gælder en frist på 3 måneder for udbetaling af  

 ansøgninger af eksportstøtte indkommet efter 1. juli 1999.
 Spørgsmål 34:
Har Fødevareministeriet  forud for forslagets  

 fremsættelse overvejet alternative løsninger til at minimere  

 eksportstøtteansøgningerne og i bekræftende fald  

 hvilke? Svar:
Den eneste alternative løsning til  

 begrænsning af antallet af ansøgninger er en indførelse  

 af en bagatelgrænse.
Som det er redegjort for navnlig i forbindelse med  

 besvarelsen af spørgsmål 2, er denne løsning ikke  

 optimal.
Eventuelle overvejelser er derfor ikke blevet udmøntet ved  

 konkrete forslag.
 Spørgsmål 53:
Har ministeriet til hensigt at pålægge gebyr  

 på de i Direktoratet uafsluttede sager, som verserer i Direktoratet,  

 når loven træder i kraft? Svar:
 Nej.
 Spørgsmål 75:
 Ministeren bedes redegøre for alle de områder  

 inden for ministeriets ressort, hvor der er lovmæssig hjemmel til at  

 opkræve renter, straffegebyrer og lignende enten ved manglende rettidig  

 betaling eller ved for meget udbetalt støtte.
 Svar:
I henhold til § 20, i Lov om administration af Det  

 Europæiske Fællesskabs forordninger om markedsordninger for  

 landbrugsvarer m.v. tillægges beløb, der er fastsat ved  

 forordning, eller som omfattes af regler fastsat i henhold til denne lov, og  

 som ikke betales rettidigt til den afgiftsopkrævende myndighed, en  

 årlig rente svarende til den rente, der er fastsat i henhold til  

 rentelovens § 5, fra for-faldsdagen at regne.
Dette gælder dog ikke,  

 såfremt andet er fastsat ved forordning.
Den tillagte rente skal dog  

 mindst udgøre 50 kr.
For så vidt angår uretmæssigt modtagne  

 beløb gælder det i henhold til samme paragrafs stk. 2, at disse,  

 hvor de ikke tilbagebetales inden udløbet af en frist, der  

 fastsættes af den udbetalende myndighed, tillægges den samme  

 rente, som ovenfor nævnt.
Dette gælder dog ikke, hvis andet er  

 fastsat ved forordning.
Endvidere er det en forudsætning for at  

 kræve rente af uretmæssigt modtagne beløb, at myndigheden  

 samtidig med at kræve tilbagebetaling giver underretning om pligten til  

 at betale rente.
Inden for andre lovområder gælder der  

 tilsvarende hjemmel til at opkræve renter, hvor beløb ikke  

 betales rettidigt eller der skal ske tilbagebetaling af uretmæssigt  

 modtagne beløb, jf.
Innovationsloven, § 17, stk. 2,  

 Landdistriktsstøtteloven, § 22, Fiskeriloven, § 115,  

 Dyrlægeloven, § 18 b, Fødevareloven, § 56, stk. 3, Lov om  

 kartofler, frø og planter, § 1, stk. 7, Økologiloven, § 6, stk.  

 2, samt Lov om strukturforanstaltninger inden for fiskerisektoren, § 16, stk.  

 2.
 Det har ikke været muligt inden for den korte  

 tidsfrist at give en fuldstændig udtømmende opregning.
 Spørgsmål 76:
Er der andet end manglende hjemmel til hinder for, at  

 rente/gebyr-princippet fuldt ud kan spejles således, at manglende  

 rettidig betaling fra ministeriet, herunder styrelser, til personer og  

 virksomheder også udløser en rentegodtgørelse eller anden  

 kompensation? Svar:
I besvarelsen af spørgsmål 71 tilkendegav  

 jeg, at rentelovens regler om renter fra forfaldsdag ikke gælder for  

 krav mod det offentlige, f.eks. støttekrav og en ændring af  

 disse regler i givet fald bør ske ved en ændring af den  

 generelle rentelov.
På Bemyndigelseslovens område, er det derfor  

 ikke alene manglende hjemmel til betaling af rente, der er til hinder for  

 betalingen af renter, men navnlig den almindelige regel i renteloven om, at  

 renteloven kun finder anvendelse på formuerettens område.
 Spørgsmål 77:
Vil ministeren/regeringen igangsætte et  

 udredningsarbejde med det formål at belyse konsekvenser og modeller for  

 indførelse af et gensidighedsprincip på rente- og  

 gebyrområdet og herunder belyse, om det forudsætter flere normer  

 og regler for god offentlig forvaltning, om disse skal være bindende,  

 og hvordan det kan ske? Svar:
 Da spørgsmålet om rentekompensation ved  

 forsinkede udbetalinger af støtte fra det offentlige bør  

 løses generelt, vil jeg rette henvendelse til Justitsministeriet, som  

 er ressortministerium for renteloven med henblik på at få  

 igangsat en belysning af konsekvenser og modeller for indførelse af et  

 gensidighedsprincip på rente- og gebyrområdet og i  

 fornødent omfang fremme dette udredningsar-bejde.
