 Under 5. maj 1949 er der i London mellem regeringerne i Danmark, Belgien,  

 Frankrig, Den irske Republik, Italien, Luxembourg, Nederlandene, Norge,  

 Sverige og Det forenede Kongerige Storbritannien og Nord-Irland blevet  

 afsluttet følgende overenskomst vedrørende oprettelse af en forberedende  

 kommission for Det europæiske Råd:
 OVERENSKOMST VEDRØRENDE OPRETTELSE AF EN FORBEREDENDE KOMMISSION FOR DET  

 EUROPÆISKE RÅD.
Regeringerne i Kongeriget Belgien, Kongeriget Danmark, Den franske  

 Republik, Den irske Republik, Den italienske Republik, Storhertugdømmet  

 Luxembourg, Kongeriget Nederlandene, Kongeriget Norge, Kongeriget Sverige og  

 Det forenede Kongerige Storbritannien og Nord-Irland, som dags dato har undertegnet Det europæiske Råds statut, og som ønsker at nedsætte en forberedende kommission med henblik på at sætte  

 Det europæiske Råd i stand til at fungere, såsnart dets statut træder i  

 kraft; er blevet enige om følgende:
 1. Der nedsættes herved en forberedende kommission for  

 Det europæiske Råd.
2. Hver underskrivende regering udnævner en delegeret  

 til at repræsentere sig i Kommissionen.
Den delegerede kan være ledsaget af  

 stedfortrædere og rådgivere.
Kommissionen vælger selv sine embedsmænd,  

 bestemmer forretningsgangen og udpeger en administrerende sekretær, som skal  

 være leder af Kommissionens sekretariat.
 3. Kommissionens opgaver er følgende:
4. Kommissionen skal have sæde i Paris.
Kommissionen  

 skal nyde sådanne forrettigheder og immuniteter, som almindeligvis tilstås  

 interguvernementale organisationer oprettet i Frankrig.
Dens første møde  

 afholdes umiddelbart efter undertegnelsen af statutten der, hvor  

 undertegnelsen finder sted.
5. Den administrerende sekretær skal forberede  

 arbejdet for og udføre de opgaver, der pålægges ham af Kommissionen, og stå  

 til rådighed for denne.
Endvidere påhviler det ham indenfor grænserne af hans  

 kompetence at besætte stillinger i Kommissionens sekretariat.
Han skal herved  

 tage hensyn til personlig dygtighed og, så vidt muligt, til det ønskelige i,  

 at personalet i et passende forhold sammensættes af statsborgere fra de  

 forskellige signatarmagter.
6. Med henblik på at tilvejebringe de nødvendige  

 midler til dækning af Det europæiske Råds etableringsomkostninger skal hvert  

 medlem ved deponeringen af det dokument, hvorved statutten ratificeres, til  

 Kommissionen indbetale et beløb, der udregnes på basis af en foreløbig  

 fordelingsplan udarbejdet af Kommissionen.
Dette beløb afskrives på det  

 beløb, medlemsstaten skylder som bidrag til Rådet.
Forsåvidt angår den  

 franske regering, vil ethvert forskud ydet i henhold til artikel 7 blive  

 afskrevet i det beløb, der skyldes i henhold til nærværende artikel.
 Til vitterlighed har undertegnede, der er behørigt befuldmægtigede hertil,  

 undertegnet nærværende overenskomst.
Udfærdiget i London, den 5. maj 1949 på  

 engelsk og fransk, begge tekster af lige gyldighed, i eet  

 eksemplar, som vedblivende skal For Kongeriget Belgiens regering:
P.H.
SPAAK OBERT DE THIEUSIES For Kongeriget Danmarks regering:
GUSTAV RASMUSSEN REVENTLOW For Den franske Republiks regering:
ROBERT SCHUMAN R.
MASSIGLI For Den irske Republiks regering:
SEAN MAC BRIDE JOHN W.
DULANTY For Den italienske Republiks regering:
SFORZA GALLARATI SCOTTI For Storhertugdømmet Luxembourgs regering:
JOS.
BECH A.
J.
CLASEN For Kongeriget Nederlandenes regering:
D.
U.
STIKKER E.
MICHIELS VAN VERDUYNEN For Kongeriget Norges regering:
HALVARD M: LANGE P.
PREBENSEN For Kongeriget Sveriges regering:
ØSTEN UNDEN GUNNAR HAGGLOFF For Det forenede Kongerige Storbritannien og Nord-Irlands regering:
ERNEST BEVIN CHRISTOPHER MAYHEW Hvilket herved bringes til almindelig kundskab.
 Udenrigsministeriet, den 13. september  

 1949.
 Gustav Rasmussen.
