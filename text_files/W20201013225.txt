Erstatningsansvarsloven § 26  godtgørelse for tort, nævnets j. nr. 20-520-06740 En 9-årig ansøger, som var faret vild, blev samlet op af en voksen mand, der tilbød hende et lift i sin bil.
Manden kørte herefter  blandt andet under tvang med kniv  ansøgeren ud til et øde sted, hvor han tiltvang sig samleje og andet seksuelt forhold end samleje med ansøgeren.
Skadevolder blev ved dom fundet skyldig i voldtægt, andet seksuelt forhold end samleje og frihedsberøvelse.
Nævnet tilkendte efter en konkret vurdering ansøgeren 150.000 kr. i tort.
Nævnet lagde i den forbindelse afgørende vægt på ansøgerens meget lave alder.
Nævnet lagde endvidere vægt på, at ansøgeren blev frihedsberøvet i omkring 2 timer, og at ansøgeren undervejs var blevet truet med kniv, samt at ansøgeren var blevet udsat for flere grove forbrydelser.
