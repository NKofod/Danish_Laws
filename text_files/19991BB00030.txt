Fremsat den 11. november 1999 af  

 Karen Rønde (V), Brian Mikkelsen (KF), Christian&n  

 bsp;H.
Hansen (DF) og Tom Behnke (FRI) Forslag til folketingsbeslutning om forsøg med ny ledelsesstruktur på  

 universitetsområdet Folketinget opfordrer regeringen til at skabe incitamenter  

 til og eventuelt at fremsætte lovforslag, der giver hjemmel til, at der  

 kan igangsættes forsøg med en ny ledelsesstruktur på de  

 videregående uddannelsesinstitutioner   i form af et  

 friuniversitetsforsøg efter følgende retningslinjer:
 1.	Udviklingskontrakten mellem det enkelte universitet og  

 Forskningsministeriet skal fastlægge de aftalte betingelser for  

 forsøget, herunder tidspunktet for hvornår forsøget skal  

 evalueres.
 2.	Universiteterne skal ledes af en bestyrelse bestående af et  

 flertal af eksternt udpegede medlemmer og et mindretal af valgte medlemmer  

 repræsenterende universitetsforskere og studerende.
3.	Bestyrelsens formand skal være ekstern.
Formanden udpeges af  

 forskningsministeren, som ligeledes udpeger medlemmer af bestyrelsen og dens  

 suppleanter efter indstilling fra formanden.
Bemærkninger til forslaget Det er forslagsstillernes opfattelse, at  

 forsøgene skal være frivillige for institutionerne.  

 Forsøg med etablering af en ny ledelsesstruktur skal ses i  

 sammenhæng med, at der gives universiteterne øgede frihedsgrader  

 til at kunne imødekomme fremtidens udfordringer.
Udviklingskontrakten  

 mellem det enkelte universitet og Forskningsministeriet skal fastlægge  

 de aftalte betingelser for forsøget, og hvornår det skal  

 evalueres.
Hensigten er at gøre universiteterne mere dynamiske,  

 omstillingsvillige og bedre i stand til at prioritere.
 Baggrunden for at indhente erfaringer med ny  

 ledelsesstruktur på universitetsinstitutionerne gennem forsøg  

 er, at den eksisterende ledelsesstruktur ikke initierer, at der kan finde en  

 tilstrækkelig prioritering sted, så de mange ressourcer, der  

 anvendes på området til forskning og uddannelse, udnyttes  

 optimalt.
I friuniversitetsforsøget skal universiteterne  

 ledes af en bestyrelse   et konsistorium - der består af et flertal af  

 eksternt udpegede medlemmer og et mindretal af valgte medlemmer, der  

 repræsenterer universitetets forskere og studerende.
Bestyrelsens  

 formand skal være ekstern.
Bestyrelsen ansætter en rektor, der i  

 praksis fungerer som en administrerende direktør.
Rektor  

 ansætter prorektor og dekaner efter opslag, initierer udarbejdelse af  

 budgetforslag til godkendelse i bestyrelsen, beslutter  

 organisationsændringer osv.
Institut- og studieledere vælges -  

 som i den eksisterende struktur - ved demokratiske valg blandt ansatte og  

 studerende, men disse skal i forsøget have større indflydelse  

 på udbudet af studiets undervisning.
Bestyrelsesformanden udpeges af forskningsministeren i  

 forståelse med Folketinget.
Ministeren udpeger medlemmerne af  

 bestyrelsen og dens suppleanter efter indstilling fra formanden.
Skriftlig fremsættelse Karen Rønde (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forsøg med  

 ny ledelsesstruktur på universitetsområdet .
(Beslutningsforslag nr.
B 30).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
