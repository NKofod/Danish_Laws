 Til dyrlægerne ved samtlige eksportautoriserede slagterier.
 Opgørelse af arbejdstiden.
 Af de modtagne indberetninger om arbejdstid m.v. synes at fremgå, at  

 reglerne for opgørelse af arbejdstiden og dermed betaling for eventuelle  

 overarbejdstimer ikke i alle tilfælde følges, hvorfor man skal henlede  

 opmærksomheden på veterinærdirektoratets skrivelse af maj 1982 (K.K.  

 1280-1982) til samtlige overdyrlæger og faste dyrlæger ved de  

 eksportautoriserede virksomheder, hvoraf blandt andet fremgår, at  

 overarbejdstiden for dyrlæger opgøres ved, at den daglige arbejdstid - regnet  

 fra det tidspunkt, hvor dyrlægen i henhold til forud truffet aftale møder på  

 slagteriet, og indtil han efter endt arbejde kan forlade slagteriet - opgøres  

 så nøjagtigt som muligt i timer og minutter.
Dette betyder blandt andet, at der på månedsindberetningen i kolonnen  

 »Gået« skal anføres det nøjagtige tidspunkt for »Endt  

 arbejde« og ikke det forventede tidspunkt.
På slagteløse dage, hvor  

 dyrlægen eventuelt ikke har været på virksomheden, anføres arbejdstiden til 0  

 timer i kolonnen »Antal timer« suppeleret med fornøden kommentar i  

 rubrikken »Bemærkninger«.
 Det understreges, at det er en forudsætning for honorering af eventuelle  

 overarbejdstimer, at foranstående regler nøje overholdes, og at  

 overdyrlægerne påser dette og ikke afgiver attestation på skema over  

 indberetning af arbejdstid m.v., før det er udfyldt i overensstemmelse med de  

 gældende regler herfor.
 P.V.V.
