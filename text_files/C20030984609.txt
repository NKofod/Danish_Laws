 Cirkulære  

 om grunduddannelse af gravere m.fl.
(Til menighedsrådene) I medfør af § 4 i lov om tjenestemænd, jf. lovbekendtgørelse  

 nr. 678 af 17. september 1998, som ændret ved lov nr. 346 af 2. juni 1999, og  

 § 22, stk. 1, i lov nr. 310 om ansættelse i stillinger i  

 folkekirken  

 m.v. af 16. maj 1990, som ændret ved lov nr. 390 af 22. maj 1996, fastsættes  

 følgende:
1. Obligatorisk uddannelse § 1.  

  

 Alle,  

 der førstegangansættes i en graverstilling eller en kirkegårdslederstilling,  

 hvortil der er knyttet forpligtelse til at varetage kirketjenerfunktioner,  

 skal  

 gennemgå gravergrunduddannelsens grundmodul 1 (Praktisk kirketjeneste A), 2  

 (Samarbejde, kommunikation og faglig etik) og 3 (Kirkens rengøring) inden 2  

 år  

 efter ansættelsen.
 Stk. 2.  

  

 Der ydes  

 tjenestefrihed med løn til kursusdeltagelsen.
 Stk. 3.  

  

 Kursusdeltagelse  

 efter stk. 1 skal ikke finde sted, såfremt det dokumenteres, at kurserne  

 allerede er gennemført.
 Stk. 4.  

  

 Kirkeministeriet  

 kan dispensere fra bestemmelsen i stk. 1, hvis der foreligger særlige  

 grunde herfor.
 § 2.  

  

 Gravere  

 og kirkegårdsledere med kirketjeneste, der er blevet ansat den 4. februar  

 2001  

 eller senere, og som ikke har deltaget i den tidligere gravergrunduddannelse,  

 skal ligeledes deltage i de i § 1 nævnte kurser.
 § 3.  

  

 Menighedsrådet  

 sørger for, at gravere eller kirkegårdsledere, der er omfattet af § 1,  

 stk. 1, og § 2, gennemfører de nævnte kurser.
 Stk. 2.  

  

 Gravergrunduddannelsens  

 grundmodul 1  3 afholdes på AMU-Fyn i Svendborg.
2. Frivillig uddannelse § 4.  

  

 Med  

 menighedsrådets godkendelse kan de i § 1, stk. 1, og § 2  

 nævnte  

 ansatte deltage i gravergrunduddannelsens 4. modul (Praktisk kirketjeneste  

 B).
 Stk. 2.  

  

 Gravergrunduddannelses  

 grundmodul 4 afholdes på AMU-Fyn i Svendborg.
3. Tjenesterejsereglerne § 5.  

  

 Deltagelse  

 i gravergrunduddannelsens modul 1  4 regnes som tjenesterejse for de  

 deltagende gravere og kirkegårdsledere.
 § 6.  

  

 I  

 forbindelse med deltagelsen i gravegrundruddannelsen kan gravere og  

 kirkegårdsledere tildeles time-/dagpenge samt rejsegodtgørelse efter  

 tjenesterejseaftalens til enhver tid gældende regler herom.
 § 7.  

  

 Udbetalingen  

 af time-/dagpenge og rejsegodtgørelse sker fra kirkekassen.
 Stk. 2.  

  

 Der kan  

 alene udbetales time-/dagpenge eller rejsegodtgørelse, såfremt graveren eller  

 kirkegårdslederen konkret påføres en merudgift i forbindelse med deltagelsen  

 i  

 gravergrunduddannelsen, jf. tjenesterejseaftalens § 2.
 Stk. 3.  

  

 Tjenesterejseaftalen  

 gælder ikke, hvor medarbejderen får sine merudgifter dækket i henhold til  

 lovbestemmelser, andre aftaler eller særlige godtgørelsesordninger i øvrigt,  

 jf.  

 tjenesterejseaftalens § 1, stk. 4.
4. Kursusafgift § 8.  

  

 Kursusafgift  

 for graveres eller kirkegårdslederes deltagelse i gravergrunduddannelsens  

 modul  

 2 afholdes af kirkekassen.
Kursusudgifter for deltagelse i  

 gravergrunduddannelsens øvrige moduler afholdes af AMU.
5. Lønudgifter § 9.  

  

 Menighedsrådet  

 skal udbetale fuld løn til graveren eller kirkegårdslederen ved deltagelse i  

 uddannelsen samt eventuelle lønudgifterne ved ansættelse af vikar under  

 graverens eller kirkegårdslederens fravær.
6. Lønrefusion § 10.  

  

 For  

 graveres og kirkegårdslederes deltagelse i gravergrunduddannelsens grundmodul  

 1, 3 og 4, modtager kirkekassen lønrefusion fra AMU, for tiden svarende til  

 højeste dagpengesats.
7. Ikrafttræden § 11.  

  

 Cirkulæret  

 træder i kraft 4. februar 2003.
 Stk. 2.  

  

 Samtidig  

 ophæves Kirkeministeriets cirkulære af 24. november 1987 om en  

 grunduddannelse  

 for gravere m.fl.
