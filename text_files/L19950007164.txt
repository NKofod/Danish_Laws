Efter indhentelse af Folketingets samtykke den 16. december 1994 har Danmark, i henhold til kongelig resolution af 21. december 1994, ratificeret den i Marrakech den 15. april 1994 undertegnede Overenskomst om oprettelse af Verdenshandelsorganisationen (WTO).
Teksten til Overenskomsten af 15. april 1994 om oprettelse af  

 Verdenshandelsorganisationen (WTO) er i sin helhed offentliggjort som bilag  

 til Rådsafgørelse nr. 94/800/EF af 22. december 1994 i De Europæiske  

 Fællesskabers Tidende nr.
L 336 af 23. december 1994, side 3 ff.
 Til Overenskomsten om WTO er knyttet et omfattende aftalekompleks, der  

 bl.a. indeholder følgende hoveddele:
 - Det nuværende regelsystem for handel med varer (GATT) effektiviseres og  

 suppleres med regelsæt for handel med tjenesteydelser og intellektuel  

 ejendomsret.
 - Der gennemføres en omfattende liberalisering af markedsadgangen for  

 såvel industrivarer som landbrugsvarer, som vil føre til en reduktion på  

 gennemsnitligt 40% af det nuværende toldniveau for industrivarer og for  

 landbrugsvarer en reduktion af toldsatser m.v. med 36% af det nuværende  

 beskyttelsesniveau.
 - På landbrugsområdet vil der blive gennemført en reduktion af den  

 produktionsafhængige interne støtte til landbruget på 20% og en reduktion af  

 støtten til eksporten på 36% af de hidtidigt anvendte budgetmidler samt en  

 reduktion af den mængde landbrugsvarer, der modtager eksportstøtte, med 21%.
 - Der etableres et mere smidigt og effektivt tvistbilæggelsessystem.
Danmarks ratifikationsinstrument deponeredes sammen med de øvrige  

 EU-medlemslandes og Fællesskabets ratifikationsinstrumenter den 30. december  

 1994 hos GATT's generaldirektør.
Overenskomsten trådte i kraft den 1. januar  

 1995. WTO og GATT vil foreløbig for en periode på 1 år fra den 1. januar 1995  

 skulle eksistere sideløbende.
Ved Rådets afgørelse nr.
94/800/EF af 22. december 1994 er der truffet beslutning om indgåelse af  

 Overenskomsten på Det Europæiske Fællesskabs vegne; jfr.
De Europæiske  

 Fællesskabers Tidende nr.
L 336 af 23. december 1994, side 1.
 Foruden Danmark, de øvrige EU-medlemslande og Det Europæiske Fællesskab  

 har nedennævnte lande tiltrådt overenskomsten:
Amerikas Forenede Stater, Antigua/Barbuda, Argentina, Australien, Bahrain,  

 Bangladesh, Barbados, Belize, Brasilien, Brunei, Canada, Chile, Costa Rica,  

 Elfenbenskysten, Dominica, Den Dominikanske Republik, Filippinerne, Gabon,  

 Ghana, Guyana, Honduras, Hongkong, Indien, Indonesien, Island, Jamaica,  

 Japan, Kenya, Korea, Kuwait, Macau, Malaysia, Malta, Marokko, Mauritius,  

 Mexico, Myanmar, Namibia, New Zealand, Nigeria, Norge, Pakistan, Paraguay,  

 Peru, Rumænien, St.
Lucia, St.
Vincent og Grenadinerne, Senegal, Singapore,  

 Den Slovakiske Republik, Sri Lanka, Suriname, Swaziland, Sydafrika, Tanzania,  

 Thailand, Den Tjekkiske Republik, Trinidad/Tobago, Tunesien, Tyrkiet, Uganda,  

 Ungarn, Uruguay, Venezuela, Zambia, Zimbabwe.
 Danmarks ratifikation omfatter også Færøerne og Grønland.
