Nr BTL 29 Betænkning over Forslag til lov om ændring af lov om kommunal aktivering  

 (Ændring af satser for oplæringsydelsen samt forsøgsbestemmelse)   

 Nr L 29 1994-95, 1. samling Afgivet af Socialudvalget Afgivet: 19941201 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
Et mindretal inden for flertallet (Enhedslistens medlem af udvalget)  

 udtaler, at Enhedslisten støtter det konkrete lovforslag om en forhøjelse af  

 satserne for oplæringsydelsen, idet den pågældende gruppe ellers konkret vil  

 blive stillet dårligere økonomisk.
Enhedslisten skal dog på det kraftigste  

 understrege, at Enhedslisten er modstandere af hele lovkomplekset vedrørende  

 kommunale aktiveringsordninger og jobtræningsmodeller, som de ser ud i dag,  

 hvor bl.a. unge påduttes rollen som løntrykkere.
Enhedslisten går ind for, at  

 der skabes permanente arbejdspladser til overenskomstmæssig løn.
Enhedslisten vil i øvrigt pege på, at bestemmelsen vedrørende generelle  

 forsøgsordninger på trods af dennes karakter af hensigtserklæring kan rumme  

 nogle muligheder, der skal fremhæves.
Enhedslisten ønsker, at der skabes  

 muligheder for generelle forsøgsordninger, der kan anvendes til at give plads  

 til selvorganiseret arbejde i samarbejde med kommunen, beboerforening,  

 a-kasser, økologiske landmænd og andre.
Der skal skabes muligheder for, at  

 arbejdsløse, bistandsklienter, unge såvel som gamle, kan gå sammen om nye  

 projekter i samarbejde med de lokale instanser.
Dette skal ske på  

 overenskomstmæssig løn.
Der er i vort samfund mange områder, hvor der mangler  

 og kan skabes job til gavn for befolkningen.
Et mindretal (Fremskridtspartiets medlem af udvalget) vil redegøre  

 for sin stilling til lovforslaget ved 2. behandling.
Jørn Pedersen (S) Ritt  

 Bjerregaard (S) Jan Petersen (S) Peder Sass (S) Grete Schødts (S) Villy  

 Søvndal (SF) fmd.
Bjørn Elmquist (RV) Bruno Jerup (EL) Sonja Albrink (CD)  

 Erik Larsen (V) Else Winther Andersen (V) Flemming Oppfeldt (V) Tove Fergo  

 (V) Bendt Bendtsen (KF) Helge Adam Møller (KF) Stefan G.
Rasmussen (KF) Tom  

 Behnke (FP) nfmd.
