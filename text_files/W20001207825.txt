Landsskatteretskendelse Salg af ejendom -  næringsdrivende -  avance Reference:
SL § 4 A, der for indkomståret 1996 havde selvangivet  

 avance ved salg af ejendom med 75.166 kr., klagede over, at  

 skatteankenævnet havde ansat avancen til 150.332 kr.
Det fremgik af sagens oplysninger, at klageren, der i  

 skattemæssig henseende var næringsdrivende med køb og salg  

 af fast ejendom, ifølge Told- og Skattestyrelsens ejeroplysninger den  

 1. december 1995 erhvervede ejendommen B og solgte den igen den 15. april  

 1996, hvorved der opstod en avance på 150.332 kr.
Sagen havde for  

 skatteankenævnet drejet sig om, hvorvidt klageren købte  

 ejendommen sammen med C I/S eller inden salget ved mundtlig aftale solgte 50%  

 af ejendommen til C I/S, der var ejet af klagerens far og D, således,  

 at klageren kun kunne anses for skattepligtig af halvdelen af den  

 opnåede avance ved salget.
 For Landsskatteretten drejede sagen sig om, hvorvidt der  

 forinden købet af ejendommen var indgået en bindende aftale  

 mellem klageren og interessentskabet om fordelingen af en eventuel avance  

 eller et eventuelt tab ved et salg af ejendommen.
Det fremgik af C I/S' regnskaber for 1996, der var dateret  

 den 4. februar 1997, at interessentskabet havde medregnet en avance ved salg  

 af ejendommen på 75.166 kr.
Ifølge regnskaberne havde  

 interessentskabet et overskud efter afskrivninger og renteudgifter på  

 745.532 kr.
Der forelå en kopi af en kontoudskrift  

 vedrørende klagerens bankkonto, hvoraf bl.a. fremgik, at der den 23.  

 maj 1996 var hævet en check stor 68.000. Checken var udstedt til  

 klagerens far.
Endvidere forelå der en kopi af en kvittering for en  

 indbetaling foretaget af klagerens far.
På kvitteringen var med  

 håndskrift påført følgende: "Vedr: ejendommen B  

 modtaget af (fader) 1/2 delen".
Der forelå en erklæring dateret den 6. marts  

 1999 underskrevet af klageren og hans far med følgende indhold:  

 "Underskrevne...bekræfter herved, at vi ved A's køb af  

 ejendommen B var enige om, at netto~tab/nettogevinst skulle deles ligeligt  

 mellem os.
Dette har vi været enige om og aftalt allerede forud for  

 købet." Skatteankenævnet havde ved den påklagede  

 afgørelse anset klageren for skattepligtig af avancen ved salget af  

 den samlede ejendom i 1996. Som begrundelse for afgørelsen havde  

 nævnet bl.a. anført, at det i retspraksis ansås for  

 umuligt at føre bevis for mundtlige aftaler om overdragelse af fast  

 ejendom.
Nævnet havde herved bl.a. henvist til Ligningsvejledningen  

 1997 afsnit E.J.1.2., Højesterets dom i UfR 1960.280 og  

 Landsskatterettens kendelse i LSRM 1980, 194.
 Klagerens advokat havde over for Landsskatteretten nedlagt  

 påstand om, at klageren alene var forpligtet til at medregne 50% af  

 avancen på 150.332 kr. ved salget af ejendommen B eller i alt 75.166  

 kr.
Til støtte for påstanden var det bl.a. gjort  

 gældende, at der var indgået en mundtlig aftale mellem klageren  

 og hans far og dennes tidligere forretningspartner i det tidligere  

 interressentskab om, at over-/underskud efter salg skulle deles ligeligt  

 mellem klageren og interessentskabet.
Denne aftale var blevet fulgt, og  

 opfyldt, hvilket fremgik af, at interessenterne var blevet beskattet i deres  

 respektive hjemkommuner.
Hvis beskatning skete hos klageren af den fulde  

 avance, ville der blive tale om dobbeltbeskatning af det halve af avancen.
En  

 avance, der i henhold til aftale var afgivet, hvorfor beskatning naturligvis  

 også kun skulle ske for halvdelens vedkommende hos klageren.
Endvidere  

 var det bl.a. anført, at en mundtlig aftale var bindende,  

 særligt idet der var enighed om indholdet og parterne  

 skattemæssigt havde forholdt sig i overensstemmelse med aftalen.
Hertil  

 bemærkedes det særligt, at D var en tredjeperson, der ikke var  

 nærtstående.
Således måtte skattevæsenet have  

 bevisbyrden for, at der ikke var tale om en reel aftale.
Endvidere var det  

 til støtte for påstanden anført, at såvel klageren  

 som interessentskabet skulle næringsbeskattes af salget, hvorfor der  

 ikke var tale om, at en af parterne ikke blev beskattet eller at  

 skattevæsenet på nogen måde blev "snydt". Slutteligt var  

 det bemærket, at ingen af de af skatteankenævnet anførte  

 afgørelser var relevante for denne sag, idet parterne i sagen var  

 enige om deling af avancen og om indkomståret, ligesom der ikke var  

 tale om spørgsmål om beskatning eller skattefrihed.  

 Afgørelserne var ligeledes forældede, idet der  

 efterfølgende var afsagt domme, der anerkendte mundtlige aftaler om  

 overdragelse af fast ejendom.
 Landssskatterettens bemærkninger:
 Hvis sælger, da han i sin tid erhvervede ejendommen,  

 forpligtede sig til ved salg af ejendommen at afgive en del af vederlaget til  

 den tidligere ejer eller til en andre, kunne dette beløb fradrages i  

 sælgerens afståelsesvederlag, jf. herved Ligningsvejledningen,  

 afsnit E.J.1.3.5.
Landsskatteretten fandt det efter en konkret vurdering  

 tilstrækkeligt godtgjort, at der mellem klageren og interessentskabet  

 havde været indgået en bindende aftale om, at klageren ved  

 afståelsen af ejendommen skulle afgive halvdelen af avancen til  

 interessentskabet.
Retten havde herved henset til, at såvel klageren  

 som interessentskabet havde selvangivet i overensstemmelse med aftalen, det  

 oplyste om interessentskabets sammensætning, at beløbet var  

 betalt til interessentskabet, samt at en deling af avancen forekom  

 velbegrundet, idet interessentskabet var et mægler og  

 ejendomshandlerfirma, som havde stået for det praktiske i forbindelse  

 med anskaffelse, istandsættelse og salg af ejendommen.
 Landsskatteretten fandt herefter, at der skulle gives  

 klageren medhold i den nedlagte påstand.
