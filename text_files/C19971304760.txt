 Lovgrundlag: Rådets forordning nr. 3699/93 om kriterier og betingelser for  

 EF-strukturinterventioner inden for fiskeri, akvakultur m.m. og lov nr.  

 453/96 om strukturforanstaltninger vedrørende fiskerisektoren.
--------------------------------------------------------------------- Denne vejledning henvender sig til ansøgere, som har fået tilsagn fra  

 Europa-Kommissionen og Strukturdirektoratet om tilskud til et projekt  

 vedrørende en af de fire angivne tilskudsordninger.
 Regnskabsaflæggelse for projektet skal ske senest 6 måneder efter  

 projektets gennemførelse.
 Alle projektets udgifter skal medtages i regnskabsaflæggelsen, og alle  

 udgifterne skal være betalt.
Det fremgår af tilskudstilsagnet, at der fra Europa-Kommissionen og  

 Strukturdirektoratet maksimalt til et investeringsprojekt kan udbetales de  

 angivne tilskudsbeløb.
Hvis et projekts realiserede støtteberettigede  

 udgifter overstiger de på tilsagnstidspunktet godkendte støtteberettigede  

 udgifter, vil de maksimale tilskudsbeløb blive udbetalt.
 Hvis et projekts realiserede støtteberettigede udgifter er lavere end de  

 på tilsagnstidspunktet godkendte støtteberettigede udgifter, vil  

 tilskudsbeløbene blive beregnet med de angivne tilskudsprocenter.
REGNSKABSAFLÆGGELSEN Indsendes til den stedlige fiskerikontrol, og skal omfatte følgende:
a.
Udfyldelse af model 1 - finansiering af udgifterne Alle projektets udgifter skal medtages i den samlede investering.  

 Modelskemaet skal underskrives.
b.
Udfyldelse af model 2 - fortegnelse over udgiftsbilagene Alle udgiftsbilagene skal anføres.
Udgiftsbilagene listes efter hinanden i  

 overensstemmelse med den systematik, der er anvendt i det detaljerede  

 investeringsbudget i ansøgningen, og udgifterne sammentælles til relevante  

 subtotaler.
 Model 2 udfærdiges i det nødvendige antal sider.
 Datoer for projektets påbegyndelse og afslutning skal angives på model  

 253s side 1.
 Alle sider til model 2 skal underskrives.
c.
Udfyldelse af model 3 - sammendrag af betalingsanmodningerne og  

 begrundelse for afvigelserne Oplysningerne angår investeringsprojektets delposter.
 Kolonne 3 udfyldes kun, hvis der med regnskabsaflæggelsen ønskes a  

 conto-udbetaling af tilskud (se senere).
 Kolonne 2 + 3 udfyldes kun ved endelig regnskabsaflæggelse for et  

 projekt, hvor der tidligere er a conto-udbetalt tilskud.
 Kolonne 5 skal udfyldes, ligesom modelskemaet skal underskrives.
d.
Udfyldelse af model 4 - kvantitativ sammenligning mellem planlagte  og  

 realiserede arbejder Oplysningerne angives, hvor det er relevant at tale om kapacitet.
 Modelskemaet skal underskrives.
 Opmærksomheden henledes på, at investeringsprojektet skal besigtiges af  

 fiskerikontrollen , der kontrollerer om det udførte arbejde er i  

 overensstemmelse med projektplaner og regnskab.
 Efter besigtigelsen underskriver fiskerikontrollen erklæringen nederst på  

 model 4, og fremsender modelskemaerne til Strukturdirektoratet.
e.
Revisorerklæring Med regnskabsaflæggelsen indsendes den fortrykte revisorerklæring  

 underskrevet af en statsautoriseret eller registreret revisor.
A CONTO-UDBETALING AF TILSKUD Såfremt investeringsprojektets gennemførelse er af længere varighed, kan  

 der efter 6 måneder fra projektets påbegyndelse anmodes om a conto-udbetaling  

 af tilskud, såfremt mindst 40% af projektet er realiseret.
 A conto-udbetaling kan kun ske en gang og kan maksimalt andrage 80% af de  

 tilsagte tilskudsbeløb.
 Der skal fremsendes regnskabsaflæggelse for den realiserede del af  

 projektet som beskrevet foran.
 Der skal medsendes en stempelpligtig bankgaranti (formular kan rekvireres  

 i Strukturdirektoratet), hvori pengeinstituttet garanterer den danske stat at  

 tilbagebetale udbetalte tilskudsbeløb, hvis investeringsprojektet ikke i sin  

 helhed er gennemført inden en bestemt dato eller ikke kan godkendes af  

 Strukturdirektoratet.
EFTERFØLGENDE KONTROLBESTEMMELSER Såvel Strukturdirektoratet som Europa-Kommissionen kan efter udbetaling af  

 tilskuddene foretage kontrol på stedet af det støttede investeringsprojekt.  

 Tilskudsmodtageren er forpligtet til at være behjælpelig i forbindelse med  

 kontrolbesøget, herunder at stille alle papirer vedrørende tilskudssagen til  

 rådighed, samt at sørge for at tilskudsmodtagerens revisor om ønsket er til  

 stede.
 Tilskudsmodtageren er endvidere forpligtet til at fremsende alle ønskede  

 oplysninger, som skønnes nødvendige for en evaluering af det tilskudsstøttede  

 investeringsprojekt.
GENERELLE TILBAGEBETALINGSKLAUSULER Strukturdirektoratet kan kræve udbetalte tilskud tilbagebetalt, såfremt  

 den genstand, maskine, bygning eller andet, hvortil der er ydet tilskud,  

 afhændes eller udlejes, dog således at det beløb, der kan kræves  

 tilbagebetalt, nedsættes med 1/5 hvert fulde år, virksomheden efter  

 tilskuddets udbetaling har været drevet det pågældende sted.
 I øvrigt henvises der til de bestemmelser, der er angivet i  

 tilsagnsskrivelse og ansøgervejledning.
