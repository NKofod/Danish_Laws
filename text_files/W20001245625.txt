K E N D E L S E afsagt  

 af Tvistighedsnævnet den 4. september 2000 i sag nr. 13.1999 Elev  

 A mod virksomhed B Mellem  

 klageren, elev A, født den 22. december 1965, og indklagede, virksomhed B,  

 blev  

 der den 15. september 1997 indgået en uddannelsesaftale, hvorefter klageren i  

 perioden den 11. august 1997 til den 11. februar 2000 skulle uddannes som  

 isolatør.
Klagerens uddannelsesaftale ophørte ved afskedigelsen den 15.  

 februar  

 1999.
 Under  

 denne sag har klageren ved sin faglige organisation, Specialarbejderforbundet  

 i  

 Danmark, ved klageskrift modtaget i Tvistighedsnævnet den 18. marts 1999  

 nedlagt påstand om, at indklagede skal betale 150.000 kr. i manglende løn,  

 herudover feriepenge samt helligdagsbetaling i alt 16 procent, med sædvanlig  

 procesrente.
 Indklagede  

 har påstået frifindelse.
Klageren  

 har nærmere anført, at han altid har afgivet telefoniske sygemeldinger.
Han  

 er  

 aldrig blevet bedt om lægeattest.
Det er rigtigt, at han i december udeblev 2  

 dage, han husker ikke hvorfor.
Når han skulle arbejde på værkstedet, havde  

 han  

 lov til at komme 5 til 10 minutter for sent.
Han er ikke blevet truet med  

 afskedigelse.
Indklagede  

 har nærmere anført, at der den 4. januar 1999 blev afholdt møde med klageren,  

 hvor man dels kritiserede hans gentagne fraværsdage, dels at han mødte for  

 sent  

 på værkstedet.
Dertil kom, at han tilsyneladende manglede interesse for  

 arbejdet, og at han ikke skrev ugesedler.
Klageren lovede at rette disse  

 fejl.  

 Klageren fik at vide, at hvis han ikke tog sig sammen, blev han afskediget.  

 Efter  

 nogle sygedage i januar blev klageren påny syg den 8. februar 1999. Derefter  

 blev klageren bortvist den 15. februar 1999, efter at have raskmeldt sig.  

 Klageren er ikke blevet bedt om lægeattest, idet indklagede ikke tror på  

 værdien heraf.
 I  

 sagens behandling har som faste medlemmer af Tvistighedsnævnet deltaget  

 landsdommer Niels Johan Petersen (formand), ansættelsesretschef Anne Kathrine  

 Schøn og advokat Tine Benedikte Skyum (begge Dansk Arbejdsgiverforening) samt  

 konsulent Evelyn Jørgensen og konsulent Claus Jørgensen (begge  

 Landsorganisationen i Danmark). Herudover har som særligt sagkyndige  

 medlemmer  

 deltaget forretningsfører Stig Schlünsen, SiD og cand. merc. jur Tina Lambert  

 Andersen, Dansk Industri.
 Da  

 det ikke er godtgjort, at klagerens fravær i februar ikke skyldes sygdom, har  

 indklagede ikke været berettiget til at bortvise ham.
 Der  

 er mellem parterne enighed om at indklagede har udbetalt kr. 5.689,16 i løn  

 før  

 skat til klageren.
 Fire  

 af nævnets medlemmer finder ikke grundlag for at fravige størrelse af den  

 erstatning på kr. 25.000, som indklagede herefter skal betale med fradrag af  

 det allerede udbetalte beløb på kr. 5.689,16.
 Tre  

 af nævnets medlemmer finder, at klagerens forhold har været så kritisable, at  

 det normale beløb i denne sag bør nedsættes til 15.000 med fradrag af det  

 allerede udbetalte beløb på kr. 5.689,16.
 Der  

 afsiges kendelse efter stemmeflertallet, således at indklagede skal betale  

 kr.  

 19.310,84.
 T h i  

    

  

 b e s t e m m e s:
 Inden  

 14 dage skal indklagede, B, til klageren, elev A, betale 19.310,84 kr.
 Ingen  

 af parterne betaler sagsomkostninger til den anden part.
 Denne  

 kendelse kan inden 8 uger efter modtagelsen indbringes for domstolene.
