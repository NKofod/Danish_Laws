Indledning Det påhviler efter skattestyrelsesloven Statsskattedirektoratet forud for  

 hver almindelig ligning at udarbejde en plan for ligningens forløb samt en  

 plan over fremgangsmåden ved udøvelsen af direktoratets tilsynsførende  

 virksomhed.
 Planen forelægges Ligningsrådet til godkendelse.
 Ved udarbejdelsen af ligningsplanen for indkomståret 1988 er der lagt vægt  

 på:
- at borgerne har kendskab til og forstår skattereglerne og deres funktion - at borgernes mellemværende med skattemyndighederne forenkles - at der ydes en udvidet administrativ og teknisk service og sikkerhed  

 overfor borgerne - at der er retssikkerhed for borgerne, bl.a. ved det folkevalgte elements  

 deltagelse i ligningsprocessen - at ligning, kontrol og skatteopkrævning er effektiv.
 Ligningsrådet og Statsskattedirektoratet lægger endvidere vægt på, at de  

 kommunale skatteadministrationer aflastes for rutineprægede opgaver for  

 derigennem at frigøre ressourcer til en øget kontrolindsats, specielt på  

 virksomhedsområdet.
 Ligningsplanen er opdelt i følgende hovedpunkter:
opgavefordeling Ligningsarbejdets afvikling Den kommunale ligningsmyndighed Statsskattedirektoratets lignings- og revisionsvirksomhed Statsskattedirektoratets informationsvirksomhed Opgavefordelingen De folkevalgte organer, ligningskommission, skatteråd - som klagemyndighed  

 -, amtsligningsråd og Ligningsråd har ansvaret for ansættelserne.
 Statsskattedirektoratet skal efter skattestyrelsesloven påse, at ligningen  

 er behørig og ensartet over hele landet.
Amtsskatteinspektoratet varetager statsskattedirektoratets regionale opgaver og koordinerer herunder den samlede lignings- og revisionsindsats i regionen.
 Statsskattedirektoratet udsender Ligningsrådets anvisning samt  

 vejledninger og gennemfører instruktionsvirksomhed i tilknytning til  

 ligningen.
 Desuden er det i forretningsordenen for Ligningsrådet og  

 Statsskattedirektoratet pålagt Statsskattedirektoratet at fastlægge  

 retningslinier for og føre tilsyn med inddrivelse af restancer,  

 arbejdsgiverkontrol mv.
Statsskattedirektoratet sørger for udvikling og drift af de centrale  

 skatte- og indtægtsregistre, som direktoratet har ansvaret for og styring af.  

 Oplysningerne stilles under hensyn til gældende registerforskrifter og  

 indgåede aftaler til rådighed for de lokale ligningsmyndigheder.
Borgerne kan  

 genne SD-Tele få adgang til visse af Statsskattedirektoratets edb-systemer.
Ligningskommissionen har ansvaret for skatteansættelse af indkomst og  

 formue i kommunen.
Ligningsarbejdet i kommunen foregår efter den af  

 ligningskommissionen godkendte kommunale ligningsplan.
Kommunen inddriver  

 skatterestancer og fører kontrol med de indeholdelsespligtige  

 (arbejdsgiverkontrol). Kommunen har endvidere serviceopgaver over for  

 borgerne i forbindelse med selvangivelse og åresopgørelse.
 Den statslige og kommunale skatteforvaltning skal fungere som en helhed.
Ligningsarbejdets afvikling For indkomståret 1988 meddeler skattevæsenet borgerne de oplysninger, det  

 har på selvangivelsen.
Borgerne kan forinden modtagelsen af selvangivelse  

 supplere skattevæsenets oplysninger ved at udfylde et kort.
Ordningen er et  

 tilbud.
Samtidig er fristen for rettidig indsendelse af selvangivelsen  

 udskudt til den 15. maj 1989.
 Udsendelse af selvangivelse og årsopgørelse sker på følgende måde:
- Til ikke-erhvervsdrivende udsendes i januar 1989 et oplysningskort.  

 Kortet kan anvendes til indsendelse af supplerende oplysninger til  

 Statsskattedirektoratet.
Det er valgfrit at indsende kortet.
- Skatteydere, som indsender oplysningskortet, modtager ultimo april 1989  

 en selvangivelse og et forslag til en årsopgørelse.
Sammen med årsopgørelsen  

 udbetales eventuel overskydende skat.
- Selvangivelsen udformes således, at skatteyderen let kan rette  

 oplysningerne på selvangivelsen.
Den skal i så fald returneres til  

 skattemyndighederne i underskrevet stand.
 - For at sikre en hurtig udsendelse af selvangivelse og årsopgørelse  

 udsendes oplysningskort og selvangivelse/-årsopgørelse af  

 Statsskattedirektoratet.
- Det er ikke muligt på kortet at afgive oplysninger om udenlandsk  

 indkomst og resultat af skibsvirksomhed som bierhverv.
Lønmodtagere med disse  

 typer af indkomster skal derfor udfylde en S10-selvangivelse.
 - De skatteydere, der ikke returnerer oplysningskortet, modtager kun en  

 selvangivelse.
Skatteydere, der har indsendt oplysningskortet og har modtaget en  

 selvangivelse og årsopgørelse, vil muligvis have rettelser til de udskrevne  

 oplysninger og supplerende oplysninger.
Skatteyderen kan anføre disse på  

 selvangivelsen.
Den kommunale ligningsmyndighed Det kommunale ligningsarbejde består dels i servicevirksomhed og hjælp til  

 borgerne dels en efterfølgende ligningskontrol og revision.
 Den kommunale ligningsplan bør lægge vægt på at beskrive, hvorledes  

 kommunen vil gennemføre denne ligningskontrol og revision og i forbindelse  

 hermed virksomhedsbesøg.
 For skatteydere, der fortsat anvender virksomhedsordningen, må det sikres,  

 at hensættelser til senere hævning og opsparet overskud primo året behandles  

 korrekt i relation til hæverækkefølgen, samt at eventuelle ligningsmæssige  

 korrektioner vedrørende 1987 er indarbejdet i primoværdierne for 1988.
For skatteydere, der er udtrådt af ordningen, må det påses, at der sker  

 beskatning af evt. opsparet overskud.
For skatteydere, der indtræder i  

 virksomhedsordningen, må det sikres, at afgrænsningen af virksomhedsdelen  

 bliver korrekt, og at resultatet opgøres rigtigt.
Der må ydes den nødvendige service til skatteyderne.
Gennemgangen og kontrollen må ske under hensyntagen til den reelle skattemæssige virkning af evt. korrektioner og til skatteydernes indkomstforhold samt virkningen af skattereformens overgangsregler.
 Det må sikres, at selskaber og deres hovedaktionærer kontrolleres samlet.  

 Kommunens lignings- og revisionsarbejde og arbejdsgiverkontrol bør fortsat  

 udbygges og integreres.
 Den af ligningskommissionen vedtagne ligningsplan skal insendes til  

 amtsskatteinspektoretet.
Ved ligningsperiodens afslutning afgiver skatteadministrationen en  

 redegørelse til ligningskommissionen om ligningens forløb.
Redegørelsen  

 indsendes til amtsskatteinspektoratet.
Den kommunale ligningsmyndighed bør  

 videregive erfaringer af betydning for den overordnede planlægning til  

 amtsskatteinspektoratet.
Statsskattedirktoratets lignings- og revisionsvirksomhed Centralt Statsskattedirektoratet koordinerer kontrol- og revisionsvirksomheden.
 Hovedvægten i den centrale revisionsvirksomhed lægges på større og  

 komplicerede sager, herunder arrangementer, der udelukkende er baseret på  

 skattebesparelser.
 Statsskattedirektoratet gennemfører i samarbejde med  

 amtsskatteinspektoraterne og kommunerne en række pilotprojekter med henblik  

 på gennemførelse af en integreret virksomhedskontrol, der omfatter  

 virksomhedens egne skatteforhold, virksomhedens indberetninger og  

 oplysningspligt, de ansattes skattemæssige forhold i relation til  

 virksomheden (skattefri godtgørelser, skattepligtige goder,  

 lønmodtagerfradrag mv.), samt virksomhedens afgiftsforhold.
Skat/toldsamarbejdet udbygges fortsat.
Statsskattedirektoratet vil  

 gennemføre et pilotprojekt vedrørende kontrol at arbejdsmarkedsbidrag hos  

 ikke-momspligtige finansielle institutioner.
 På baggrund af erfaringerne fra indførelsen af skattereformen i 1987  

 gennemføres en række pilotprojekter og konkrete revisionssager vedrørende  

 særlige problemer ved virksomhedsordningen og fonds- og  

 foreningsbeskatningen.
 Koordinationen af ligningen af deltagere i kommanditselskaber og  

 leasinginteressentskaber o.l. med mange deltager udbygges fortsat.
Koordinationen af ligningen og kontrollen af større selskaber med ensartet  

 regnskabspraksis fortsættes.
Desuden udbygges informationen og instruktionen  

 omkring de typiske kontrolproblemer og kontrolopgaver vedrørende selskaber og  

 hovedaktionærer.
 Der iværksættes en række undersøgelser og pilotprojekter inden for det  

 finansielle marked, specielt hvad angår marginspekulation, terminshandler,  

 valutalånsarrangementer, deltagelse i puljeordninger o.l.
 Statsskattedirektoratets samarbejde med udenlandske skattemyndigheder  

 fortsætter med udveksling af oplysninger til forbedring af  

 ligningsgrundlaget, såvel vedrørende enkeltoplysninger som i større  

 revisionssager.
Regionalt Amtsskatteinspektoratet tilrettelægger et samarbejde med kommunerne i  

 regionen med henblik på at sikre den bedst mulige ligning.
 Inspektoratet deltager i udbygningen af det regionale og lokale samarbejde  

 med toldvæsenet og påser, at de af skatteministeren meddelte retningslinier  

 for samarbejdet gennemføres.
 Amtsskatteinspektoratets kontrolindsats gennemføres efter en regional  

 ligningsplan.
 Der gennemføres en række pilotprojekter og konkrete revisionssager for at  

 kontrollere, at skattereformen føres korrekt ud i livet.  

 Amtsskatteinspektoratet deltager herunder i ligningen af specielle grupper af  

 skatteydere, der indtræder i virksomhedsordningen, og i ligningen af udvalgte  

 fonde og foreninger, der er skattepligtige efter fondsbeskatningsreglerne.
 Amtsskatteinspektoratet fortsætter og øger dets medvirken i ligning og  

 revision af de lokale selskaber og koordinerer ligningen og kontrollen af  

 selskaber og deres hovedaktionærer og hovedanpartshavere, når de er  

 hjemmehørende i forskellige kommuner.
 Hvis det konstateres, at selskabs- og regnskabsligningen ikke fungerer  

 tilfredsstillende, udtages et passende antal sager til egentlig ligning i  

 amtsskatteinspektoratet.
 Amtsskatteinspektoratet yder bistand til kommunerne ved gennemførelse af  

 større revisionssager og tilrettelægger i samarbejde med kommunerne i  

 regionen fælles større kontrolaktioner.
 I et samarbejde med Statsskattedirektoratets centrale del vurderes  

 ligningsindsatsen i regionen dels på grundlag af de kommunale ligningsplaner  

 dels på grundlag af de opnåede ligningsresultater.
 Amtsskatteinspektoretet påser, at der sker den fornødne indberetning fra  

 de lokale ligningsmyndigheder om fortolkningsproblemer og andre erfaringer  

 fra ligningen.
Amtsskatteinspektoratet fører tilsyn med arbejdsgiverkontrollen og den  

 kommunale tvangsinddrivelse.
Tilsynet omfatter en koordination af ligning og  

 inddrivelse i forbindelse med bl.a. restancer opstået som følge af taxation.  

 Amtsskatteinspektoratet påser, at fordringer sikres og inddrives, og at  

 uerholdelige restancer afgangsføres.
 Amtsskatteinspektoratet påser, at der ved straffesager er en ensartet  

 undtagelse og bedømmelse af skattekontrollovsovertrædelser, og at der ikke  

 rejses bagatelsager.
Statsskattedirektoratets informationsvirksomhed Centralt Ligningsrådet og Statsskattedirektoratet orienterer om ny skattelovgivning  

 mv.
Der lægges vægt på, at skat skal være forståelig for såvel borgerne som  

 myndigheder.
 Der udsendes anvisninger om ligningen for 1988 i januar 1989.
 Anvisningerne, der er vedtaget af Ligningsrådet, er bindende for de  

 lignende myndigheder.
 Den årlige ligningsvejledning udsendes i marts 1989 og finder anvendelse  

 ved ligningen for indkomståret 1988. Den giver udtryk for  

 Statsskattedirektoratets opfattelse af gældende praksis og skal i  

 almindelighed følges.
Udsendelse af periodiske revisionsmeddelelser til  

 amtsskatteinspektoraterne, skatterådene og de kommunale ligningsmyndigheder  

 fortsættes.
Revisionsmeddelelserne, der kun har vejledende karakter, har til  

 formål at videregive den ved ligningen opnåede viden om virksomheder,  

 brancheforhold o.lign.
Instruktionsvirksomheden om ny lovgivning og praksis bliver gennemført ved  

 ca. 6 årlige instruktionsmøder, hvor direktoratets opfattelse videregives til  

 amtsskatteinspektoraternes instruktører.
Instruktionspakkerne vil i videst  

 muligt omfang indeholde videofilm om udvalgte emner.
Regionalt Amtsskatteinspektoratet orienterer regionalt om ny skattelovgivning,  

 erfaringer på lignings- og revisionsområdet m.m.
Formidlingen sker bl.a. ved  

 instruktionsmøder, udsendelse af ASI-information og videoinformation.
