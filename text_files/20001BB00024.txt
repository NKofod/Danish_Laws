Fremsat den 24. oktober 2000 af  

 Charlotte Antonsen (V), Jens Vibjerg (V),  

 Pia Christmas-Møller (KF),  

 Knud Erik Kirkegaard (KF),  

 Lone Yalcinkaya (CD) og Susanne Clemensen (CD) Forslag til folketingsbeslutning om undtagelse fra arbejdsmiljølovens regler om  

 hviletid og fridøgn ved hjemmearbejde Folketinget pålægger regeringen snarest at  

 fremsætte forslag til ændring af lov om arbejdsmiljø, der  

 indebærer, at det af lovens § 4 kommer til at fremgå, at lovens  

 almindelige bestemmelser om hviletid og fridøgn ikke gælder for  

 arbejde, der udføres i den ansattes hjem.
Bemærkninger til forslaget Forslaget er en genfremsættelse af  

 beslutningsforslag nr.
B 147 fra folketingsåret 1999-2000. (Se  

 Folketingstidende 1999-2000, forhandlingerne side 7698 og 8377, tillæg  

 A side 7731 og tillæg B side 1167). Forslaget skal ses i  

 sammenhæng med beslutningsforslag nr.
B 00, Forslag til  

 folketingsbeslutning om begrænsning af Arbejdstilsynets  

 beføjelser ved arbejde i private hjem.
Under 1. behandling af B 147  

 sagde arbejdsministeren, at Med Arbejdsministeriets bekendtgørelse nr. 9 af 6.  

 januar 2000 om begrænsninger i anvendelsen af lov om  

 arbejdsmiljø på arbejde, som udføres i den ansattes hjem,  

 blev reglerne ændret således, at hjemmearbejde nu også blev  

 omfattet af arbejdsmiljølovens regler om virksomhedernes sikkerheds-  

 og sundhedsarbejde, arbejdsstedets indretning samt hviletid og  

 fridøgn.
Dette var ikke tilfældet tidligere, hvor den enkelte  

 lønmodtager efter aftale med arbejdsgiveren selv tilrettelagde  

 arbejde, der udførtes i hjemmet.
EU har gennemført et direktiv om arbejdstidens  

 tilrettelæggelse (Rådets direktiv 93/104/EF af 23. november  

 1993). Det forhindrer ikke, at arbejde, der udføres i den ansattes  

 hjem, undtages fra de almindelige hviletids- og fridøgnsbestemmelser.  

 Således fremgår det af direktivets artikel 17 om  

 undtagelsesbestemmelser, at »under overholdelse af de generelle principper  

 for beskyttelse af arbejdstagernes sikkerhed og sundhed kan medlemsstaterne  

 fravige artikel 3, 4, 5, 6, 8 og 16, når arbejdstidens længde som  

 følge af særlige træk ved det udførte arbejde ikke  

 måles og/eller fastsættes på forhånd, eller når  

 arbejdstagerne selv kan fastsætte den«.
EU-kommissæren for  

 beskæftigelse og sociale anliggender har i et svar til  

 Europa-Parlamentet bekræftet, at hjemmearbejde kan undtages fra  

 11-timers-reglen efter direktivets artikel 17. Europa-Kommissionen  

 erklærer sig i denne forbindelse også enig i, at alle former for  

 distancearbejde kan øge produktiviteten og skabe bedre ligevægt  

 mellem arbejde og privatliv.
Til trods herfor valgte arbejdsministeren i  

 bekendtgørelsen om hjemmearbejde at fastsætte strengere regler,  

 end arbejdstidsdirektivet direkte stiller krav om.
Dette er i strid med  

 normal implementeringspraksis, og det var da også oprindelig  

 Arbejdsministeriets opfattelse, at direktivet kunne implementeres i Danmark  

 uden yderligere regelfastsættelser.
I et svar til Folketingets  

 Arbejdsmarkedsudvalg (1999-2000, B 147 - bilag 4) har arbejdsministeren da  

 også efterfølgende måttet erkende, at formuleringen af  

 arbejdstidsdirektivets artikel 17, stk. 1 »rummer mange  

 fortolkningsmuligheder og kan give anledning til tvivl i forhold til konkrete  

 arbejdssituationer«.
Alligevel har ministeren fastholdt en vidtgående  

 fortolkning af direktivet.
Hviletids- og fridøgnsreglerne har særlig  

 betydning i Danmark, som i de seneste år har oplevet en markant  

 stigning i antallet af hjemmearbejdende, således at ca. 12 pct. af  

 arbejdsstyrken nu er helt eller delvis hjemmearbejdende.
Hjemmearbejde er i  

 dag helt overvejende identisk med pc-arbejde, hvormed nu ca. 225.000  

 lønmodtagere fra tid til anden arbejder hjemme.
Tidligere tiders  

 hjemmesystuer og småproduktion, der i højere grad end pc-arbejde  

 krævede beskyttelse af de hjemmearbejdende, er i dag stort set  

 ikke-eksisterende. Øget fleksibilitet ved pc-arbejde kan føre  

 til et bedre arbejdsmiljø, idet arbejdet kan udføres med  

 passende afbrydelser i skærmarbejdet, jf.
EGA-problematikken.
Hvad  

 angår dagplejere, som omfatter ca. 25.000 lønmodtagere, finder  

 forslagsstillerne, at det trygt kan overlades til forældre, dagplejere  

 og kommuner indbyrdes at aftale de nærmere betingelser for arbejdet  

 uden statslig regulering.
Forslagsstillerne mener derfor, at hviletids- og  

 fridøgnsreglerne ikke skal gælde for hjemmearbejde, idet de er  

 stærkt hindrende for fleksibiliteten på et moderne arbejdsmarked.  

 Hviletidsbestemmelserne betyder, at den enkelte hjemmearbejdende  

 lønmodtager ikke længere har mulighed for selv at  

 tilrettelægge arbejdet.
De nuværende undtagelsesbestemmelser er  

 reelt helt ubrugelige.
Hvileperioden kan 20 gange årligt  

 nedsættes til 8 timer, men kun efter aftale mellem medarbejderen,  

 tillidsmanden og virksomheden.
Dette betyder, at der i praksis skal  

 dispenseres hver gang.
De ændrede hviletids- og fridøgnsbestemmelser  

 rammer især hjemmearbejdende forældre med mindre børn.  

 Reglerne medfører reelt, at forældrene ikke kan være  

 sammen med børnene om eftermiddagen og i de tidlige aftentimer,  

 når de ikke må arbejde om aftenen.
Regeringen undergraver  

 altså sin egen målsætning om forbedrede forhold for  

 børnefamilierne, når reglerne bliver så ufleksible, at  

 incitamentet til at oprette hjemmearbejdspladser forsvinder.  

 Arbejdsministeren har i et svar til Folketingets Arbejdsmarkedsudvalg den 14.  

 februar 2000 (1999-2000, alm. del - bilag 250) forsøgt at bortforklare  

 problemet med pc-arbejde.
Der er behov for en undtagelsesbestemmelse fra de  

 generelle hvile- og fridøgnsregler, så den enkelte arbejdstager  

 helt selv   afhængig af familiens rytme   bestemmer, hvornår  

 arbejdet i hjemmet skal udføres.
Det stigende antal internationale distancearbejdspladser  

 rammes også af især 11-timers-reglen, idet kommunikation på  

 tværs af tidszoner vanskeliggøres.
Dette betyder, at store  

 internationale virksomheder, der benytter distancearbejde, vil undlade at  

 investere i Danmark.
Det er også helt umuligt både for  

 arbejdsgivere og myndigheder at kontrollere, om hviletidsbestemmelserne  

 overholdes.
Folketinget bør ikke vedtage love, som ikke kan  

 håndhæves.
Hvis de nye regler virkelig skal  

 håndhæves, giver det også anledning til en række  

 principielle betænkeligheder i forhold til Arbejdstilsynets adgang til  

 private hjem uden retskendelse, se beslutningforslag nr.
B 23.
Skriftlig fremsættelse Charlotte Antonsen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om undtagelse fra  

 arbejdsmiljølovens regler om hviletid og fridøgn ved  

 hjemmearbejde.
(Beslutningsforslag nr.
B 24).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
