Skattemæssige problemer, ambi -	Skattemæssige problemer i forbindelse med ambi På den baggrund er der opstået en række  

 skattemæssige spørgsmål.
Ambien, som i 1988-1991 blev betalt af selvstændige  

 erhvervsdrivende, udgjorde 2,5 pct. af et bidragsgrundlag, der bestod af  

 forskellen mellem det samlede salg, bortset fra eksportsalg, og det samlede  

 køb, bortset fra importkøb.
Hvor det ikke var muligt at  

 opgøre køb og salg, blev bidragsgrundlaget opgjort på  

 basis af en lønsumsberegning.
Ambien var fradragsberettiget som en driftsomkostning, og en eventuel  

 bidragsgodtgørelse var skattepligtig.
Der er således ikke tvivl  

 om, at et eventuelt tilbagebetalingsbeløb er skattepligtigt.
Sletning af ambirestancer Det er en konsekvens af EF-Domstolens dom, at samtlige registrerede  

 ambirestancer skal slettes, fordi der nu mangler et eksekutionsgrundlag at  

 foretage inddrivelse på.
 Som udgangspunkt skal der ske beskatning af den fordel, der opnås,  

 når ambirestancerne slettes, jf. princippet i statsskattelovens §  

 4.
Der kan endvidere henvises til den praksis, der gælder i forbindelse  

 med forældelse af en restance, hvor gældens værdi  

 fastsættes under hensyn til skatteyderens betalingsevne på  

 forældelsestidspunktet, jf.
LV E.L.3. Beskatning foretages  

 således kun, hvis skyldneren kan betale gælden på  

 forældelsestidspunktet.
 De restanter, der har fratrukket ambien som en driftsudgift og nu ikke  

 skal betale, kan i forbindelse med sletningen under visse  

 omstændigheder opnå en fordel, som dermed skal beskattes.
Det gælder erhvervsdrivende, der har haft eller fortsat har  

 likviditetsvanskeligheder og ved at have undladt at betale har opnået  

 en kredit.
Hvis sletningen af fordringen må anslås at have en  

 værdi for skyldneren, dvs. at han kunne have betalt restancen, vil der  

 opnås en skattepligtig fordel.
Beskatning skal som udgangspunkt ske på retserhvervelsestidspunktet,  

 som i nærværende sag er EF-Domstolens dom den 31. marts 1992,  

 hvor ambien erklæres ulovlig, jf.
LV E.A.3.
Imidlertid kan de erhvervsdrivende, der begærer beskatning i de  

 indkomstår, for hvilke ambien er fratrukket indkomstopgørelsen,  

 ikke nægtes dette, jf.
LV E.B.2.5 vedrørende tilbagebetaling af  

 moms.
Tilbagebetalt ambi Ifølge lov nr. 389 af 20. maj 1992 om behandling af krav om  

 tilbagebetaling af arbejdsmarkedsbidrag m.v. afgøres det efter dansk  

 rets almindelige regler, om, og i givet fald i hvilket omfang, der  

 består krav på tilbagebetaling af eller erstatning på grund  

 af ambi.
Kompetencen til at træffe afgørelse er tillagt Told- og  

 Skattestyrelsen, hvis afgørelse kan indbringes for domstolene.
 Et eventuelt tilbagebetalingsbeløb er skattepligtigt for  

 modtageren, uanset om der er tale om tilbagebetaling af tidligere direkte  

 beregnede ambibeløb, eller tilbagebetalingen må karakteriseres  

 som erstatning for lidt tab, jf. statsskattelovens § 4.
 Indtægten skal som udgangspunkt medtages i indkomstopgørelsen  

 i det år, hvor den pågældende erhverver ret til  

 beløbet, hvilket er ensbetydende med det tidspunkt, hvor Told- og  

 Skattestyrelsen eller domstolene træffer afgørelse herom.
 Imidlertid bør skattemyndighederne imødekomme de  

 erhvervsdrivende, der ønsker beløbene beskattet i de  

 indkomstår, hvor ambien er fratrukket indkomstopgørelsen.
Specielt om 4. ambirate 1991 Ifølge loven om tilbagebetaling af ambi skal 4. ambirate 1991, som  

 først var forfalden til betaling efter tidspunktet for EF-dommen, men  

 som i nogle tilfælde allerede var indbetalt af den erhvervsdrivende,  

 tilbagebetales.
 Såfremt den 4. rate har været udgiftsført, skal der ske  

 beskatning af tilbagebetalingen.
 Beskatningstidspunktet er retserhvervelsestidspunktet, som er 1992, hvor  

 loven daterer sig.
 Imidlertid kan den pågældende i lighed med, hvad der  

 gælder de øvrige ambirater, begære beskatning i 1991, hvor  

 ambien er trukket fra.
 Hvis den erhvervsdrivende har undladt at betale 4. rate 1991, kan han  

 vælge at fratrække 4. rate 1991 ved indkomstopgørelsen for  

 1991 og medregne raten som indtægt for indkomstopgørelsen 1992  

 eller undlade at foretage fradrag for 4. rate 1991 og følgelig kun  

 fratrække 1.-3. rate 1991 i indkomståret 1991.
Renter Indbetalt ambi, der tilbagebetales efter Styrelsens eller domstolenes  

 afgørelse, tillægges renter efter bestemmelserne i  

 Skatteministeriets cirkulære nr. 157 af 14. oktober 1987 om forrentning  

 af visse tilbagebetalingsbeløb.
 Renterne er skattepligtige, jf. statsskattelovens § 4.
