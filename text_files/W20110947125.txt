Pressenævnets kendelse i sag nr. 11-70-00138 Resumé Klager  en person  klagede over artiklen  Gangstere svindler med verdens klima på ekstrabladet.dk.
 Pressenævnets formand udtaler:
Fristen for klager over tilsidesættelse af god presseskik er fire uger efter offentliggørelsen i massemediet, jf. medieansvarsloven § 34, stk. 2. Da klagen vedrører en artikel offentliggjort i januar 2011, og nævnet først har modtaget klagen i september 2011, er klagen indgivet efter klagefristens udløb.
Klagen over ekstrabladet.dk afvises derfor som for sen, jf. medieansvarsloven § 43, stk. 3.
 [Klager] har klaget over ekstrabladet.dks artikel Gangstere svindler med verdens klima af 25. januar 2011, idet han mener, at god presseskik er tilsidesat.
 Klagen er modtaget i Pressenævnet den 6. september 2011.
 [Klager] har til støtte for klagen bl.a. anført, at han den 24. december 2010 rettede henvendelse til ekstrabladet.dk med bemærkninger til avisens omtale af svindel med CO2-kvoter.
 Alligevel har avisen hindret berettiget offentliggørelse af information af væsentlig betydning for offentligheden.
 Pressenævnets formand udtaler:
Fristen for klager over tilsidesættelse af god presseskik er fire uger efter offentliggørelsen i massemediet, jf. medieansvarsloven § 34, stk. 2. Da klagen vedrører en artikel offentliggjort i januar 2011, og nævnet først har modtaget klagen i september 2011, er klagen indgivet efter klagefristens udløb.
Klagen over ekstrabladet.dk afvises derfor som for sen, jf. medieansvarsloven § 43, stk. 3.
