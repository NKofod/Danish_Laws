(Til alle amtsråd og  

 kommunalbestyrelser) Hermed følger Undervisningsministeriets cirkulære af 22. december 1989 om  

 tillidsrepræsentanter for lærerpersonalet i folkeskolen.
Efter cirkulærets § 1 finder tillidsrepræsentantreglerne af 1989 for  

 personale beskæftiget i (amts)kommuner tilsluttet Amtsrådsforeningen i  

 Danmark, Kommunernes Landsforening og Foreningen af Kommuner i Københavns Amt  

 samt Frederiksberg Kommune (TR 89) anvendelse for lærerpersonalet i  

 folkeskolen.
Efter cirkulærets §§ 2-4 fastsættes nogle ændringer i forhold  

 til TR 89-reglerne.
 Undervisningsministeriet skal knytte følgende bemærkninger til brugen af  

 TR 89-reglernes §§ 5, 6 og 8 for tillidsrepræsentanter for lærerpersonalet i  

 folkeskolen:
 Efter TR 89-reglernes § 5 må tillidsrepræsentanten anvende den tid, der er  

 nødvendig til tillidsrepræsentantarbejdets forsvarlige udførelse, når hensyn  

 tages til arbejdspladsens størrelse og eventuelle lokale forhold.  

 Tillidsrepræsentanten skal dog udføre sit hverv sådan, at det medfører mindst  

 mulig forstyrrelse af pågældendes produktive arbejde.
 Tillidsrepræsentanter for lærerpersonalet i folkeskolen er berettiget til  

 frihed efter TR 89-reglernes § 5 og løn efter §§ 6 og 8 i samme omfang som  

 øvrige tillidsrepræsentanter.
Frihed I det omfang, det findes hensigtmæssigt, kan der ved tildelingen af  

 undervisningstimer og/eller reduktioner for særlige arbejdsopgaver og hverv  

 for skoleåret (fagfordelingen), tages hensyn til, at den pågældende er  

 tillidsrepræsentant.
Det er kommunalbestyrelsen, der træffer nærmere bestemmelse om og i givet  

 fald hvilket antal løntimer, der skal afsættes til  

 tillidsrepræsentantarbejdet.
Det henstilles, at spørgsmålet forinden drøftes  

 med den lokale kreds af Danmarks Lærerforening.
Sådan drøftelse skal finde  

 sted, hvis kredsen anmoder om det.
 Tillidsrepræsentanten udfører normalt sit arbejde uden for den skemalagte  

 arbejdstid.
Løn Tidsforbrug, der går ud over den tid, der måtte være indregnet ved  

 skemalægningen, og som ligger ud over den skemalagte arbejdstid, betales med  

 1/1976 af pågældendes årsløn (fra 1. september 1990: 1/1924).
Ved opgørelsen omregnes de indregnede løntimer i samme forhold, som gælder  

 for indregning af tid til sikkerhedsarbejde i tjenestetiden for tjenestemænd  

 i folkeskolen.
Der henvises til Undervisningsministeriets cirkulæreskrivelse  

 af 25. maj 1984 om indregning af tid til sikkerhedsarbejde i tjenestetiden  

 for tjenestemænd i folkeskolen.
Udøvelsen af hvervet som tillidsrepræsentant kan aldrig udløse overtime-  

 eller overtidsbetaling.
Anvender tillidsrepræsentanten tid ud over det  

 afsatte løntimetal, indgår denne tid ikke i den arbejdstidsopgørelse, som  

 danner grundlag for beregning af overtime- eller overtidsbetaling.
 Undervisningsministeriet har i cirkulæreskrivelse af 19. juli 1985 om  

 vilkår for tjenestefrihed til organisationsarbejde for folkeskolens  

 tjenestemænd knyttet en række bemærkninger til forståelsen af nogle af  

 bestemmelserne i Finansministeriets cirkulære af 24. august 1981 om vilkår  

 for tjenestefrihed til organisationsarbejde for tjenestemænd i staten,  

 folkeskolen og folkekirken.
Bemærkningerne ad C i Undervisningsministeriets cirkulæreskrivelse  

 af 19. juli 1985 til pkt.
C i Finansministeriets cirkulære af 24. august 1981  

 finder fra den 1. januar 1990 tilsvarende anvendelse for  

 fællestillidsrepræsentanter og medlemmer af Danmarks Lærerforenings lokale  

 kredsstyrelser.
 P.m.v.
 e.b.
Ole H.
Trønning fg.
