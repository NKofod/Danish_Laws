 Med henblik på at lette de alvorligt gangbesværede trafikanters  

 parkeringsbehov skal justitsministeriet anmode om, at køretøjer, som er  

 forsynet med et 10 x 28 cm rektangulært blåt skilt med påskriften  

 INVALIDEVOGN og det internationale invalidesymbol i hvidt, anbragt synligt  

 inden for forruden eller fordørs rude, ikke pålægges parkeringsafgift i  

 nedennævnte tilfælde.
1. Parkering i indtil 15 minutter tolereres - på steder, hvor alene af- og pålæsning er tilladt, - på steder, hvor der er parkeringsforbud, og - på gågader i det omfang, der er tilladt varekørsel og af- og pålæsning i  

 forbindelse hermed, idet indkørsel tillades.
2. Parkering i indtil 1 time tolereres - på steder, hvor 15 eller 30 minutters parkering er tilladt.
3. Tidsubegrænset parkering tolereres - på steder, hvor 1, 2 eller 3 timers parkering er tilladt, og - på parkometerpladser, såfremt der ved ankomsten til parkometerpladsen  

 betales parkometrets maksimumbeløb, og parkeringsskivens visere indstilles på  

 amkomsttidspunktet.
Det bemærkes, at lempelserne ikke medfører fritagelse for anvendelse af  

 påbudt parkeringsskive, og at lempelserne ikke omfatter parkering i strid med  

 standsningsforbud.
Hvor den gangbesværede har et særligt parkeringsbehov,  

 f.eks. ved bopæl eller arbejdsplads, kan ansøgning om afmærket parkeringsbås  

 indgives til politiet.
I Københavns kommune indsendes ansøgningen gennem  

 Bolig-, Motor- og Hjælpemiddeludvalget til politiet.
 Såfremt der i øvrigt opstår behov for en enkelt langvarig parkering bedes  

 henvendelse herom rettet til politiet.
Invalideskiltet udleveres gennem Bolig-, Motor- og Hjælpemiddeludvalget,  

 Hans Knudsens Plads 1 A, 2100 København Ø.
Skiltet udleveres til  

 gangbesværede trafikanter, der opfylder betingelserne i socialministeriets  

 bekendtgørelse nr. 471 af 22. oktober 1980 for at få det af socialministeriet  

 fastsatte maksimumslån til erhvervelse af invalidekøretøj efter bistandlovens  

 § 58.
 Såfremt den pågældende opfylder betingelserne for at opnå 3/4 af den af  

 socialministeriet fastsatte låneramme, vil skiltet kunne udleveres, hvis  

 ansøgerens handicap og parkeringsbehov begrunder, at der opnås  

 parkeringslempelser.
 Man skal anmode om, at politiet i forbindelse med håndhævelse af  

 parkeringsrestriktionerne sidestiller udenlandske invalideskilte, anvendt af  

 udlændinge, med det danske invalideskilt, såfremt det pågældende skilt er  

 forsynet med det internationale invalidesymbol.
 Justitsministeriets cirkulæreskrivelser af 28. oktober 1975 og 6. maj 1976  

 om parkeringslempelserfor alvorligt gangbesværede trafikanter samt  

 justitsministeriets cirkulæreskrivelse af 30. oktober 1981 angående  

 udenlandske invalideskilte anvendt ved parkering i Danmark ophæves.
