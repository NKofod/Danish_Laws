-INDHOLDSFORTEGNELSE 1. Indledning....................................... 4 2. Baggrund......................................... 4 3. Udsættelseskriterier............................. 5 4. Alderens manglende betydning..................... 6 5. Arbejdsskadestyrelsens afgørelsesgrundlag........ 7 6. Indirekte påvirkninger........................... 8 7. Diagnostiske kriterier........................... 8 8. Invandrere og diagnosen..........................10 9. Konkurrerende årsager............................11 10.Forbehold........................................11 11.Prognose.........................................12 12.Men............................................. 13 13.Erhvervsevnetab..................................13 Litteraturliste.....................................14 1. INDLEDNING Praksis Denne vejledning har sin baggrund i den praksis, der har udviklet sig.
 Som noget væsentligt har udviklingen gennem 1980'erne vist, at der næppe  

 opstår skader på kortere tid end ca. 6 år.
 Arbejdsskadestyrelsen anerkendte i 1976 det første tilfælde af organisk  

 hjerneskade med demens som følge af arbejde med organiske opløsningsmidler.  

 Fra 1978 har denne lidelse været omfattet af listen over erhvervssygdomme.
 Siden da har Arbejdsskadestyrelsen og Den Sociale Ankestyrelse behandlet  

 et stort antal af disse sager, og der er efterhånden kommet  

 forskningsresultater, som nærmere belyser risikoen, der er forbundet med at  

 arbejde med opløsningsmidler.
 I lyset af nyere forskningsresultater og mellemliggende års erfaringer med  

 anerkendelse af lidelsen som erhvervssygdom er der behov for en revision og  

 præcisering af anerkendelseskriterierne.
2. BAGGRUND Resultaterne af forskningen viser, at udsættelse for organiske  

 opløsningsmidler kan føre til hjerneskade. Årsagsforbindelse må således i dag  

 anses for at være dokumenteret 1).
 Men forskningen giver i øvrigt ikke noget entydigt billede med hensyn til,  

 hvilken dosis, dvs. koncentration og varighed, der medfører en øget risiko.  

 Heller ikke med hensyn til præcise diagnostiske kriterier er der skabt fuld  

 klarhed.
Uden for Norden Disse usikkerheder har bl.a. ført til, at man i de fleste lande uden for  

 Norden ikke anerkender, at erhvervsmæssig udsættelse for disse stoffer  

 medfører øget risiko for at få en organisk hjerneskade.
I de senere år er man  

 dog i tiltagende grad blevet opmærksom på problemet, og hjerneskader som  

 følge af arbejde med opløsningsmidler er i enkelte tilfælde også anerkendt  

 uden for de nordiske lande, f.eks. i Tyskland og Italien.
Anerkendelsen af sammenhængen beror dels på kliniske erfaringer og dels på  

 en samlet tolkning af litteraturen.
Denne tolkning og den deraf følgende  

 administrative behandling af sagerne er ret liberal, idet alle stoffer, der  

 kan karakteriseres som organiske opløsningsmidler, anerkendes som mulige  

 hjerneskadende stoffer.
Tidligere På grund af den usikre viden om forholdet mellem dosis og hjerneskade,  

 dvs. dosis-respons relationerne, har selv ringe udsættelse indtil midten af  

 1980'erne været anerkendt som årsag til hjerneskade, fordi lidelsens  

 optagelse på erhvervssygdomsfortegnelsen fører til, at der gælder en  

 formodning om, at lidelsen skyldes arbejdet.
Nu Arbejdsskadestyrelsen er af den opfattelse, at skader næppe opstår efter  

 mindre end ca. 6 års udsættelse.
Opfattelsen, der efter styrelsens mening er  

 udtryk for en liberal stillingtagen, grundes især på erfaringer fra  

 sagsbehandlingen.
 Diagnostik Hertil kommer det praktiske problem, at det har vist sig, at  

 den psykologiske hjerneskadediagnostik stadig er behæftet med usikkerhed.
Den samme usikkerhed gælder gradueringen af hjerneskader.
Der er ikke  

 tvivl om, at samme grad af hjerneskade ofte diagnosticeres som forskellige  

 grader.
Det er derfor vanskeligt at administrere afgørelser i sager om  

 hjerneskader efter arbejde med opløsningsmidler.
Arbejdsskadestyrelsen lægger  

 vægt på følgende kriterier for at opnå en så ensartet administration som  

 mulig.
3. UDSÆTTELSESKRITERIER Brug af opløsningsmidler anses for at medføre en risiko for, at der opstår  

 en organisk hjerneskade, forudsat at de er let fordampelige og anvendes med  

 funktion som opløsningsmidler.
 Det gælder dog ikke glykoler og glykolætere (lavt damptryk), diverse  

 oxygenerede "opløs-ningsmidler" (f.eks. epichlorhydrin, phenol,  

 propylenoxid) og nitrogenholdige "opløsningsmidler" (f.eks.  

 acetonitril, acrylonitril, ethylaminer, ethanolaminer, pyridin m.m.).
Doser Det er som allerede nævnt endnu usikkert, hvilke doser der medfører en  

 øget risiko for, at der opstår en hjerneskade.
Der er ikke videnskabelige  

 holdepunkter for, at en udsættelse i et kortere åremål med en daglig  

 gennemsnitlig påvirkning svarende til de gældende grænseværdier, medfører  

 øget risiko.
Det tidligere liberale synspunkt uden undergrænse i tidsmæssig  

 henseende, der frit overlod skønnet til en konkret vurdering ud fra den  

 enkelte sags oplysninger om dosis sammenholdt med varighed, er nu afløst af  

 grænsen på 5-6 år, der bekræftes af de senere års erfaringer fra  

 sagsbehandlingen.
 For en maler, der har været gennemsnitligt udsat inden for faget i den  

 periode, hvor der overvejende blev brugt alkydmalinger, svarer det til mindst  

 12 års arbejde som maler.
 I de andre nordiske lande anerkendes hjerneskader normalt ikke efter  

 arbejde med organiske opløsningsmidler ved udsættelser under 10 år.
 De senere års forskning på området, bl.a. tyske og amerikanske 2)  

 undersøgelser, støtter antagelsen af, at doser, dvs. koncentration gange  

 varighed, af ovennævnte størrelsesorden er nødvendige for at fremkalde en  

 hjerneskade, og denne antagelse støttes af litteraturen betragtet under et.
4. ALDERENS MANGLENDE BETYDNING Unge Det fremføres ofte, at unge mennesker skulle være mere udsatte for at få  

 en hjerneskade efter at have arbejdet med organiske opløsningsmidler.
 Der er for tiden ikke belæg for denne opfattelse.
 Der findes således ingen undersøgelser, der viser, at unge skulle udgøre  

 en særlig risikogruppe for udvikling af hjerneskade som følge af  

 arbejdsforhold, der indebærer kontakt med disse stoffer.
5. ARBEJDSSKADESTYRELSENS AFGØRELSESGRUNDLAG Praksis På denne baggrund anerkender Arbejdsskadestyrelsen nu hjerneskader efter  

 paragraf 10, stk. 2, i Arbejdsskadeforsikringsloven, hvis den samlede  

 udsættelse overstiger 5-6 års arbejde ved koncentrationsniveauer svarende til  

 den hygiejniske grænseværdi.
Hvis udsættelsen er mindre, vil skaden normalt  

 ikke blive anerkendt som en arbejdsskade.
 Afvisning vil ske under henvisning til, at påvirkningen efter  

 Arbejdsskadestyrelsens vurdering ikke har haft et omfang, der medfører øget  

 risiko for hjerneskade.
Skøn Ofte foreligger der ikke målinger, der kan give oplysning om  

 koncentrationsniveauet.
Vurderingen i disse tilfælde må nødvendigvis blive  

 skønsmæssig under hensyn til en konkret beskrivelse af det daglige omfang af  

 arbejdet, de anvendte mængder opløsningsmidler, der kan antages at være  

 afdampet, hvor tæt på kilden den pågældende arbejder, samt omfanget af  

 ventilation og rumstørrelse.
Eksempel Som sammenligningsnorm kan anføres, at en maler med gennemsnitlig  

 udsættelse i "alkydperioden" anvendte cirka 1 liter  

 opløsningsmiddel dagligt, hvoraf størstedelen antages at være afdampet, og at  

 malerarbejdet i denne periode antages at have medført en gennemsnitlig daglig  

 udsættelse svarende til cirka 0.4 gange den hygiejniske grænseværdi.
 Det betyder, at et forbrug, der er væsentligt mindre, forudsætter en  

 mangeårig daglig eksposition for at kunne anerkendes som årsag til  

 hjerneskade efter paragraf 10, stk. 2.
Målinger Når der foreligger pålidelige målinger, vurderes det, om disse  

 kan antages at være repræsentative for pågældendes arbejdsperiode.
I så fald  

 ganges koncentrationen set i forhold til grænseværdien med varigheden af den  

 pågældendes beskæftigelse.
Som vejledende regel gælder, at hvis dette tal  

 overstiger 5-6, er udsættelseskriteriet opfyldt.
Hvis sumformlen angiver  

 niveauet til f.eks. 0.40, skal udsættelsen have varet 12-14 år.
Hvis niveauet  

 er 0.60, skal udsættelsen have varet 8-10 år.
 Disse vejledende retningslinjer skal tages med et vist forbehold, og den  

 endelige afgørelse af, om ekspositionen har haft et tilstrækkeligt omfang, må  

 i sidste ende baseres på et samlet skøn ud fra samtlige oplysninger om  

 arbejdets art, varighed og de forhold, som arbejdet i øvrigt er foregået  

 under.
Arbejdsbeskrivelse Dette samlede skøn er meget afhængig af beskrivelsen af arbejdsforholdene,  

 der derfor bør være så præcis som overhovedet muligt.
6. INDIREKTE PÅVIRKNINGER Indirekte påvirkning vil kun i meget sjældne tilfælde have haft et omfang,  

 der overstiger udsættelseskriteriet for anerkendelse.
Indirekte udsættelse  

 vil derfor normalt ikke kunne føre til, at skaden anerkendes som en  

 arbejdsskade.
Eksempel Som et eksempel på indirekte udsættelse kan nævnes, at den ansatte har  

 arbejdet i et lokale, hvor andre har anvendt opløsningsmidler.
7. DIAGNOSTISKE KRITERIER Demensgrad Arbejdsskadestyrelsen vurderer demensgraden ud fra de præmisser, som er  

 anført i den neuropsykologiske undersøgelse, og på grundlag af undersøgelser,  

 der foretages af speciallæger i arbejdsmedicin, neuromedicin og psykiatri.
Vurderingsgrundlag I vurderingen af den neuropsykologiske undersøgelse lægger  

 Arbejdsskadestyrelsen hovedvægten på præstationerne i de psykologiske tests  

 set i relation til pågældendes intellektuelle niveau før udsættelsen for  

 opløsningsmidler og alderen.
 I øvrigt lægges der vægt på, at der i sygehistorien (anamnesen) beskrives  

 nedsat funktion af korttidshukommelsen og andre intellektuelle funktioner,  

 der går ud over, hvad der kan være alderssvarende, eller som ofte indgår i et  

 uspecifikt klagebillede ved en række andre lidelser.
 Ved vurderingen af pågældendes intellektuelle niveau før udsættelsen for  

 opløsningsmidler, lægges der udover oplysninger i sygehistorien vægt på  

 præstationerne i prøver, der ikke er følsomme for hjerneskade, specielt  

 ordforrådsprøven og informationsprøven fra WAIS.
Følsomme tests Ved vurderingen af, om der er tegn på diffus organisk hjerneskade, lægger  

 Arbejdsskadestyrelsen vægt på præstationerne i tests, der erfaringsmæssigt er  

 følsomme for mindre grader af hjerneskade, herunder specielt præstationerne i  

 blokmønsterprøven (WAIS eller Rigshospitalets version), tal-symbol (WAIS)  

 eller symbol-tal prøven, trail-making (især part B), indlæring og hukommelse  

 for visuelle gestalter (Ruth Andersen eller Benton) og i mindre grad for  

 ordpar.
Andre tests Derimod synes der ikke at være dokumentation for, at præstationer i  

 koncentrations- og spændviddeprøver (f.eks. talspændvidde, sætnings- og  

 tekstgengivelse) er tilstrækkeligt pålidelige eller følsomme til at kunne  

 tolkes som udtryk for diffus organisk hjerneskade i let eller let til  

 middelsvær grad, som man ser det efter arbejde med organiske  

 opløsningsmidler.
 Arbejdsskadestyrelsen lægger derfor ikke vægt på resultaterne af disse  

 prøver, specielt ikke, hvis de nedsatte præstationer i det samlede  

 test-batteri overvejende findes i disse prøver.
 For at Arbejdsskadestyrelsen kan behandle sagen på forsvarlig måde, skal  

 den psykologiske erklæring angive de kvantitative testresultater, og de  

 kvalitative træk i opgaveløsningen skal beskrives i den udstrækning, de  

 tillægges vægt i undersøgerens konklusion.
 Nedsatte præstationer i en enkelt eller et par prøver sammenholdt med  

 normal funktion i de øvrige prøver tolkes undertiden som udtryk for en  

 begyndende organisk hjerneskade eller endog som tegn på en let hjerneskade.  

 Det er efter Arbejdsskadestyrelsens vurdering en overtolkning i betragtning  

 af den meget store spontane variation for testpræstationer i  

 normalbefolkningen.
En egentlig organisk hjerneskade (demens) er forbundet med en generel  

 nedsættelse af præstationer i hjerneskadefølsomme tests.
En demensdiagnose  

 forudsætter derfor, at der er tegn til nedsatte præstationer i en række af de  

 hjerneskadefølsomme prøver.
En hjerneskade, der er anmeldt som en  

 arbejdsskade, vil derfor i reglen blive afvist, selv om der er stillet en  

 psykologisk demensdiagnose, hvis præstationerne i de hjerneskadefølsomme  

 prøver generelt er upåfaldende.
Det gælder, selv om der i enkelte prøver er  

 tale om let nedsatte præstationer.
 Afvisningen i sådanne tilfælde vil normalt ske under henvisning til, at  

 der efter Arbejdsskadestyrelsens vurdering ikke er fundet sikre holdepunkter  

 for en organisk hjerneskade.
Det samme gælder, hvis tolkningen af test-resultaterne er meget usikker,  

 f.eks. på grund af blokeringer, funktionelle reaktioner, nedsat motivation  

 eller manglende samarbejde fra patientens side ved undersøgelsen.
Selv om  

 psykologen i sådanne tilfælde mener, at det ikke kan udelukkes, at de  

 nedsatte præstationer delvis kan skyldes en organisk hjerneskade, vil den  

 manglende sikkerhed med hensyn til diagnosen normalt føre til, at sagen  

 afvises som arbejdsskade, medmindre andre oplysninger taler for et andet  

 resultat.
CT-scanning Men disse sager vurderes konkret.
Det indebærer, at sagen eventuelt kan  

 anerkendes, hvis sygehistorien i øvrigt er typisk, og ekspositionen er  

 relevant.
Arbejdsskadestyrelsen vil i et sådant tilfælde ofte indhente  

 supplerende CT-scanning af hjernen.
Hvis der da findes hjerneatrofi, vil det  

 være en supplerende information, der taler for, at skaden bør anerkendes som  

 en arbejdsskade.
 Det skal understreges, at det med hensyn til diagnosen er de samlede  

 oplysninger om sygdomsbilledets udvikling, symptomernes art, præstationerne i  

 de psykologiske tests og erfarne klinikeres vurdering, der lægges til grund.
8. INDVANDRERE OG DIAGNOSEN Demensdiagnostik hos indvandrere fra fremmede kulturer frembyder særlige  

 problemer, idet normal diagnostik med psykologiske demensprøver ofte ikke kan  

 tolkes på en rigtig måde.
Hertil kommer, at sygdomsbilledet ofte præges af,  

 hvad man i dansk diagnostik traditionelt vil betegne som funktionelle  

 reaktioner.
 I disse tilfælde stiller Arbejdsskadestyrelsen noget lavere diagnostiske  

 krav, og anerkendelse vil kunne finde sted, hvis udsættelseskriteriet er  

 opfyldt, og sygdomsbilledet i øvrigt findes foreneligt med en demenstilstand.  

 Hvis et funktionelt aspekt forekommer meget dominerende, vil der enten blive  

 taget forbehold over for dette forhold, eller sagen vil blive afvist.  

 Afgørelsen beror på en samlet vurdering af alle de oplysninger, der skaffes  

 som led i sagsbehandlingen.
9. KONKURRERENDE ÅRSAGER Følgende forhold taler for, at der er en anden eller en konkurrerende  

 årsag til en hjerneskade:
- hurtig udvikling af sygdommen eller betydelig fremadskridende udvikling  

 efter at arbejdsforholdet er ophørt, - sygdommen opstår efter arbejdsophør eller efter ophør med arbejde med  

 opløsningsmidler, - der konstateres klare abnormiteter ved neurologisk undersøgelse,  

 specielt ensidige, - der er tale om svær grad af hjerneskade, uanset at hurtig  

 fremadskridende udvikling ikke er beskrevet, - tilstedeværelse af andre kendte mulige årsager (se nedenfor).
10. FORBEHOLD Alkohol Af andre kendte årsagsfaktorer skal specielt nævnes alkohol.
I  

 Arbejdsskadestyrelsens afgørelse om anerkendelse vil der blive taget  

 forbehold, hvis der har været tale om alkoholmisbrug, dvs. egentlig  

 alkoholisme eller et længerevarende forbrug på 8-10 genstande eller mere som  

 dagligt gennemsnit.
 Hvis der er mistanke om alkoholmisbrug, uanset at det ikke er specificeret  

 eller nærmere dokumenteret, og hvis lever og bugspytkirtel samtidig er  

 påvirket, tages der i styrelsens afgørelse forbehold på samme måde som ved  

 alkoholmisbrug.
Oplysninger om alkoholforbrug er ofte meget modstridende.
Der anlægges  

 derfor et samlet skøn, dels med hensyn til oplysningernes pålidelighed, dels  

 med hensyn til omfang og varighed af alkoholforbruget.
Størrelsen af et  

 eventuelt forbehold afhænger af den konklusion, der udspringer af det samlede  

 skøn.
Forbeholdets størrelse afhænger af forbrugets omfang, dets varighed og af,  

 om symptomerne har udviklet sig i tilslutning til alkoholmisbruget.
Der skal  

 vægtige grunde til, før det eventuelt kan antages, at et stort alkoholforbrug  

 kan anses som sekundært til en opløsningsmiddelbetinget hjerneskade.
Traumer Der tages forbehold for svære hovedtraumer med bevidstløshed og  

 postcommotionelle symptomer af længere varighed.
Forbeholdets omfang er  

 skønsmæssigt, baseret på sværhedsgraden af hovedtraumet, de ledsagende  

 symptomers varighed, og hvor langt tilbage i tiden traumet fandt sted.
Sygdomme Svær somatisk sygdom ledsages undertiden af et dementielt farvet  

 klagebillede og svækkede præstationer i psykologiske tests.
Hvis de  

 dementielle klager har udviklet sig i tilslutning til udviklingen i en anden  

 somatisk sygdom, der ikke er arbejdsbetinget, må betydningen af sådanne  

 klager overvejes.
Det gælder f.eks. efter akut myocardieinfarkt, ved stærkt  

 svækket hjertefunktion, ved svært nedsat lungefunktion og ved kræftlidelser  

 med svækket almentilstand.
11. PROGNOSE Forværring Der er ikke sikre holdepunkter for, at en opløsningsmiddelbetinget  

 hjerneskade forværres efter ophør med udsættelse for organiske  

 opløsningsmidler.
Opfølgningsundersøgelser har vist meget varierende  

 resultater, både hvad angår bedring og forværring.
På denne baggrund er det for tiden Arbejdsskadestyrelsens praksis at anse  

 en indtruffet hjerneskade som stationær.
En eventuel forværring antages  

 derfor at være betinget af andre årsager end den tidligere udsættelse for  

 organiske opløsningsmidler.
Genoptagelse Arbejdsskadestyrelsen genoptager derfor normalt ikke disse sager for  

 eventuelt at revidere en tidligere afgørelse om m n-erstatning.
Derimod kan afgørelsen om erhvervsevnetab undertiden tages op til  

 revision.
Det kan f.eks. være tilfældet, hvor 50-årig mand med en anerkendt  

 lettere hjerneskade fortsat holder sig i beskæftigelse i et mindre krævende  

 arbejde, men efter en årrække kører træt på grund af det handicap, som  

 hjerneskaden medfører.
I hvilket omfang der i disse sager på et senere  

 tidspunkt kan ydes erhvervsevnetabserstatning beror på et samlet skøn ud fra  

 beskrivelsen af vanskelighederne i arbejdet og eventuelt tilkomne andre  

 sygdomme.
12. MEN Tabellen, der bruges i behandlingen af arbejdsskader, når erstatning for  

 men udmåles, anvendes som hovedregel også i behandlingen af sager om  

 hjerneskader.
Graduering Som tidligere nævnt vurderes alvoren af hjerneskaden ud fra sagens samlede  

 oplysninger.
Der vil i reglen være tale om en let hjerneskade eller en let  

 til middelsvær hjerneskade.
Sværere grader af hjerneskader anerkendes  

 sjældent, jf. foran side 11 om konkurrerende årsagers betydning.
Når Arbejdsskadestyrelsen derfor vurderer, at der er tale om en let  

 hjerneskade, svarer det til en m n-procent på 15-25, og når vurderingen får  

 til resultat, at der er tale om en let til middelsvær hjerneskade, svarer det  

 til en m n-procent på 25-40. Arbejdsskadestyrelsen vil normalt i et sådant  

 tilfælde fastsætte en m n- procent midt i niveauet for den pågældende  

 hjerneskadegrad.
Det sker dog ikke automatisk.
Afvigelser herfra i op- eller  

 nedadgående retning afhænger af det konkret beskrevne m n, herunder hvilken  

 indflydelse hjerneskaden har haft på ændringer i pågældendes livsførelse, og  

 sværhedsgraden af de dementielle klager.
13. ERHVERVSEVNETAB Vurderingen af erhvervsevnetab i forbindelse med opløsningsmiddelskader  

 sker på samme måde som i andre arbejdsskadesager.
LITTERATURLISTE 1. Ekberg K et al.
Chronic and acute effects of  

 solvents on the central nervous system functions in floorlayers.
British  

 journal of industrial medicine 1986; 43: 101-6.
2. Elofsson SA et al.
Exposure to organic solvents: a  

 cross-sectional epidemiological investigation on occupationally exposed car  

 and industrial spray painters with special reference to the nervous system.  

 Scandinavian journal of work, environment and health 1980; 6: 239-73.
3. H nninen H et al.
Behavioral effects of long-term  

 exposure to a mixture of organic solvents.
Scandinavian journal of work,  

 environment and health 1976; 2: 240-55.
4. Hane M et al.
Psychological function changes among  

 house painters.
Scandinavian journal of work, environment and health 1977; 3:  

 91- 99.
5. Knave B et al.
Long-term exposure to jet fuel: II.  

 A crosssectional epidemilogical investigation on occupationally exposed  

 industrial workers with special references to the nervous system.  

 Scandinavian journal of work, environment and health. 1978; 4: 19-45.
6. Lindstr m K, Wickstr m G.
Psycological  

 function changes among maintenance house painters exposed to low levels of  

 organic solvent mixtures.
Acta Psychitrica Scandinavica 1983; 67 (suppl.  

 303): 81 - 91.
7. Mikkelsen S et al.
Mixed solvent exposure and  

 organic brain damage: a study of painters.
Acta Neurologica Scandinavica  

 1988; 78 (suppl. 118): 1-143.
8. Oerbaek P. et al.
Effects of long-term exposure to  

 solvents in the paint industry.
Scandinavian journal of work, environment and  

 health 1985; 11 (suppl. 2): 1-28.
9. Valciukas JA et al.
Neurobehavioural changes among  

 shipyard painters exposed to solvents.
Archives of environmental health 1985;  

 40: 47-52.
10. Triebig G et al.
Cross-sectional epidemiologic  

 study on nerotoxcity of solvents in paints and lacquers.
Occupational and  

 environmental health 1988; 60: 233-41.
11. Maizlish NA et al.
Behavioural evaluation of  

 workers exposed to mixtures of organic solvents.
British journal of  

 industrial medicine 1985; 42: 579-90.
12. Fidler A et al.
Neurobehavioural effects of  

 occupational exposure to organic solvents among construction painters.  

 British journal of industrial medicine 1987; 44: 292-308.
