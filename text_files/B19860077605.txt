 I henhold til § 51 i lov om beskatningen af pensionsordninger m.v.
 bestemmes følgende:
BØRNEOPSPARINGSKONTI § 1.  Banker, sparekasser og andelskasser her i landet udelukkende har familieforsørgelse til formål (børneopsparingskonti).
Stk. 2.  Indskud på børneopsparingskonto i en  

 andelskasse, der er omfattet af § 8, stk. 1, nr. 1, i lov nr. 154 af 24. april 1985 om ændring af lov om banker og sparekasser m.fl. love, kan kun foretages, hvis andelskassen er medlem af en sammenslutning som omhandlet i kapitel 4 D i lov om banker og sparekasser, eller hvis andelskassens egenkapital udgør mindst 8 pct. af de samlede gælds- og garantiforpligtelser opgjort efter § 21 i lov om banker og sparekasser, og antallet af andelshavere mindst andrager 50, der hver har indbetalt mindst 1.000 kr. af andelskapitalen.
Stk. 3.  Indeståendet på en børneopsparingskonto kan  

 overføres fra et pengeinstitut til et andet pengeinstitut som omhandlet i stk. 1, jfr.
stk. 2 § 2.  For hvert barn kan der kun oprettes een  

 børneopsparingskonto, der skal lyde på barnets navn.
Stk. 2.  En børneopsparingskonto kan senest oprettes i  

 det år, hvori barnet (kontohaveren) fylder 14 år.
Stk. 3.  En børneopsparingskonto kan oprettes af en  

 person, der er beslægtet med barnet i ret opstigende linie.
Adoptivforhold, stedbarnsforhold og plejeforhold sidestilles med naturligt slægtskab.
§ 3.  På en børneopsparingskonto kan der i hvert af  

 indskyderens indkomstår højst indskydes 3.000 kr. og i alt højst 24.000 kr.
Stk. 2.  Indeståendet på en børneopsparingskonto skal i bindingsperioden, jfr. § 4, ikke medregnes i indskyderens eller kontohaverens skattepligtige formue.
Renter, der i bindingsperioden tilskrives kontoen, skal ikke medregnes i den skattepligtige indkomst.
§ 4.  Indeståendet på en børneopsparingskonto,  

 herunder tilskrevne renter, kan ikke hæves inden for en periode på mindst 7 år, der tidligst udløber, når kontohaveren fylder 14 år, og senest i det år, hvori kontohaveren fylder 21 år.
Stk. 2.  I bindingsperioden kan indeståendet på børneopsparingskontoen, herunder tilskrevne renter, ikke overdrages til eje eller pant.
 Stk. 3.  Periodens længde skal aftales ved kontoens  

 oprettelse.
Forlængelse af perioden kan dog aftales inden udløbet af den oprindeligt fastsatte periode, såfremt der fra tidspunktet for den senere aftale og indtil det ændrede udbetalingstidspunkt bliver en periode på mindst 7 år, og bindingen ikke udstrækkes udover det år, hvori kontohaveren fylder 21 år.
Stk. 4.  Afgår barnet ved døden i bindingsperioden,  

 ophører børneopsparingskontoen pr. dødsdagen, og indeståendet frigives til den, der ifølge skifteudskrift er berettiget til indeståendet.
§ 5.  Indskud på en børneopsparingskonto kan kun  

 foretages af den, der har oprettet kontoen.
Stk. 2.  Såfremt indskyderen afgår ved døden, kan den  

 efterlevende ægtefælle eller barnet selv overtage retten til at foretage indskud.
Er afdøde ikke en af barnets forældre, kan indskudsretten tillige overtages af en af disse, såfremt afdødes eventuelle efterlevende ægtefælle giver samtykke hertil og fraskriver sig indskudsretten.
Det samme gælder i tilfælde af indskyderens separation eller skilsmisse, dog betinget af, at den oprindelige indskyder samtykker og fraskriver sig retten til at foretage indskud.
Stk. 3.  Retten til at foretage indskud kan overføres  

 fra den, der har oprettet kontoen, til en anden person inden for den i § 2, stk. 3, nævnte personkreds, såfremt den oprindelige indskyder giver samtykke og fraskriver sig retten til at foretage indskud.
§ 6.  Hvis der i strid med § 2, stk. 1, oprettes mere  

 end een børneopsparingskonto for samme barn, har kun den først oprettede konto skattemæssig gyldighed som børneopsparingskonto.
Amtsskatteinspektoraterne, for København og Frederiksberg kommuners vedkommende de pågældende skattedirektorater, kan dog tillade, at retten til at foretage indskud med skattemæssig virkning overføres fra den oprindelige indskyder til opretteren af den senere konto, såfremt den oprindelige indskyder giver samtykke og fraskriver sig retten til at foretage indskud.
Stk. 2.  Hvis den oprindelige indskyder er afgået ved  

 døden, når det konstateres, at der er oprettet mere end een børneopsparingskonto for samme barn, og indskudsretten ikke er overtaget af en anden i medfør af § 5, stk. 2, kan amtsskatteinspektoratet eller skattedirektoratet tilsvarende give opretteren af den senere konto tilladelse til at foretage indskud med skattemæssig virkning på denne konto.
Stk. 3.  Tilladelser efter stk. 1 og 2 har virkning fra  

 det tidspunkt, da den senere konto blev oprettet.
Stk. 4.  Amtsskatteinspektoraternes og  

 skattedirektoraternes afgørelser kan påklages til statsskattedirektoratet, hvis afgørelse ikke kan indbringes for anden administrativ myndighed.
SELVPENSIONERINGSKONTI § 7.  Banker, sparekasser og andelskasser som nævnt i  

 § 1, stk. 1 og 2, (pengeinstitutter) kan modtage indskud i opsparingsordninger, der udelukkende har alderdomsforsørgelse til formål Stk. 2.  Indeståendet på en selvpensioneringskonto kan  

 overføres fra et pengeinstitut til et andet pengeinstitut som omhandlet i stk. 1.
§ 8.  En selvpensioneringskonto kan kun oprettes af  

 personer, der er fyldt 18 år, men ikke 50 år.
Hver person kan kun oprette een konto.
§ 9.  På en selvpensioneringskonto kan der i hvert af  

 indskyderens indkomstår højst indskydes 3.000 kr. og i alt højst 40.000 kr.
Ved kontoens oprettelse skal der mindst indskydes 500 kr.
Stk. 2.  Indeståendet på en selvpensioneringskonto skal  

 i bindingsperioden, jfr. § 10, ikke medregnes i indskyderens skattepligtige formue.
Renter, der i bindingsperioden tilskrives kontoen, skal ikke medregnes i den skattepligtige indkomst.
§ 10.  Indeståendet på en selvpensioneringskonto,  

 herunder tilskrevne renter, kan tidligst hæves 15 år efter kontoens oprettelse og først på et tidspunkt, hvor kontohaveren er fyldt 60 år.
Stk. 2.  I bindingsperioden kan indeståendet på selvpensioneringskontoen, herunder tilskrevne renter, ikke overdrages til eje eller pant.
Stk. 3.  Indeståendet på selvpensioneringskontoen kan  

 kun hæves, når kontohaveren har meddelt pengeinstituttet mindst et års forudgående varsel herom.
Stk. 4.  Afgår kontohaveren ved døden før  

 bindingsperiodens udløb, ophører selvpensioneringskontoen pr. dødsdagen, og indeståendet frigives til den, der ifølge skifteudskrift er berettiget til indeståendet.
Bliver kontohaveren inden bindingsperiodens udløb varigt uarbejdsdygtig, kan indeståendet hæves.
Stk. 5.  Andrager indeståendet på en  

 selvpensioneringskonto mindre end 500 kr., kan indeståendet hæves.
IKRAFTTRÆDELSESBESTEMMELSER § 11.  Denne bekendtgørelse har virkning fra og med  

 indkomståret 1987.
 Samtidig ophæves bekendtgørelse nr. 520 af 20. september 1982.
 Stk. 2.  Bestemmelserne i § 1, stk. 1 og 2, § 7, stk. 1,  

 og § 10, stk.
1 og 3, har dog virkning fra dagen efter bekendtgørelsen i Lovtidende.
Samtidig ophæves § 8, stk. 3, i bekendtgørelse nr. 520 af 20. september 1982, samt § 1, stk. 1, nr. 4, i  

 bekendtgørelse nr. 524 af 11. oktober 1984 om henlæggelse af visse beføjelser til statsskattedirektoratet, amtsskatteinspektoraterne, sømandsskattekontoret og de kommunale skattemyndigheder.
