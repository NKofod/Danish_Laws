Bekendtgørelse  

 om beskyttede sten- og jorddiger og lignende  

1) I medfør af §§ 29 b - 29 d, § 29 l, stk. 2,  

 § 29 v, stk. 5, og § 38 i museumsloven jf. lovbekendtgørelse  

 nr.  

 1505 af 14. december 2006 fastsættes:
Kapitel 1 Beskyttelsesordningen § 1.  

  

 Bestemmelsen i museumslovens  

 § 29 a, stk. 1, omfatter:
1)  

 	  

 stendiger, 2)  

 	  

 andre diger, der ejes  

 af offentlige myndigheder, 3)  

 	  

 andre diger, der  

 ligger på eller afgrænser naturtyper, der er beskyttede efter  

 naturbeskyttelseslovens § 3, og 4)  

 	  

 andre diger, der er  

 angivet på kortbladet for det pågældende område i Kort- og Matrikelstyrelsens  

 kortværk Danmark (1:25.000) i den seneste reviderede udgave forud for den 1.  

 juli 1992.
 Stk. 2.  

  

 Bestemmelsen i lovens § 29  

 a, stk. 1, gælder dog ikke for:
1)  

 	  

 diger eller dele af  

 diger, der ligger i byzone eller sommerhusområde, medmindre diget afgrænser  

 et  

 byzone- eller sommerhusareal fra landzone, 2)  

 	  

 diger omkring  

 kirkegårde, der er omfattet af lovgivningen om Folkekirkens kirkebygninger og  

 kirkegårde, 3)  

 	  

 havediger, 4)  

 	  

 diger langs vandløb,  

 der alene har til formål at sikre lavtliggende arealer mod oversvømmelse, 5)  

 	  

 diger, der alene  

 tjener kystbeskyttelsesformål, og 6)  

 	  

 diger, der alene  

 tjener til beskyttelse mod sand- eller snefygning.
Stk. 3.  

  

 Stk. 2, nr. 3, omfatter  

 ikke ældre diger langs landsbygader, som samtidig afgrænser haver mod gaden,  

 samt ældre diger, som afgrænser herregårdsparker og præstegårdshaver, Stk. 4.  

  

 § 1, stk. 1, finder  

 ikke anvendelse på diger inden for kommunen, som er omfattet af en beslutning  

 efter § 2 om en konkret udpegning af diger omfattet af lovens § 29  

 a,  

 stk. 1.
 § 2.  

  

 Såfremt kommunalbestyrelsen  

 ønsker at foretage en konkret udpegning af diger omfattet af museumslovens 29  

 a, stk. 1, kan kommunalbestyrelsen beslutte en sådan udpegning på  

 grundlag  

 af en samlet vurdering af alle diger inden for hele kommunen, jf. dog  

 § 4,  

 stk. 3.
 Stk. 2.  

  

 Som led i kommunalbestyrelsens  

 beslutning efter stk. 1 kan kommunalbestyrelsen beslutte:
1)  

 	  

 at omfatte andre  

 diger eller dele af diger end de i § 1 nævnte af beskyttelsen, når diget  

 har væsentlig kulturhistorisk, biologisk eller landskabelig værdi, og 2)  

 	  

 at udtage diger eller  

 dele af diger, der er nævnt i § 1 af beskyttelsen, når diget har ringe  

 kulturhistorisk, biologisk og landskabelig værdi.
Stk. 3.  

  

 Kommunalbestyrelsens beslutning  

 efter stk. 1 kan ikke omfatte diger eller dele af diger, der ligger i  

 byzone eller sommerhusområde, medmindre diget afgrænser et byzone- eller  

 sommerhusareal fra landzone.
Kommunalbestyrelsens beslutning kan heller ikke  

 omfatte de i § 1, stk. 2, nr. 2-6, nævnte diger.
 Stk. 4.  

  

 Beslutning efter stk. 1  

 skal omfatte hele kommunen.
 Stk. 5.  

  

 Beslutning efter stk. 1  

 træffes efter reglerne i §§ 3-5.
 § 3.  

  

 Før en beslutning efter § 2  

 kan træffes, skal kommunalbestyrelsen offentliggøre, at der foreligger et  

 forslag til beslutning og fastsætte en frist på mindst 8 uger til  

 fremsættelse  

 af indsigelser.
 Stk. 2.  

  

 Ved offentliggørelsen, der skal  

 ske i de stedlige blade, skal der oplyses om:
1)  

 	  

 hvor i kommunen  

 forslaget er fremlagt til gennemlæsning, 2)  

 	  

 hvor forslaget kan  

 rekvireres, eventuelt mod betaling, og 3)  

 	  

 indsigelsesfristen.
 Stk. 3.  

  

 Forslaget skal indeholde:
1)  

 	  

 oplysning om at hele  

 kommunen omfattes af forslaget, 2)  

 	  

 kort i måleforhold 1:  

 25.000, hvor alle diger inden for kommunen, der foreslås omfattet af  

 beskyttelsen  

 efter museumslovens § 29 a, stk. 1, er indtegnet, 3)  

 	  

 en angivelse af de  

 diger, der efter § 2, stk. 2, nr. 1, foreslås inddraget under  

 beskyttelsen, 4)  

 	  

 en angivelse af de  

 diger, der efter § 2, stk. 2, nr. 2, foreslås udtaget af  

 beskyttelsen, 5)  

 	  

 en kort begrundelse  

 for forslaget og 6)  

 	  

 en redegørelse for  

 retsvirkningen ved forslagets gennemførelse.
 Stk. 4.  

  

 Selve forslaget med oplysning om  

 indsigelsesfristen skal sendes til:
1)  

 	  

 de lodsejere på hvis  

 ejendom, der findes et dige eller dele heraf, som foreslås inddraget under  

 eller udtaget af beskyttelsen, 2)  

 	  

 det lokale  

 kulturmiljøråd, hvis et sådant er nedsat, 3)  

 	  

 lokale  

 kulturhistoriske museer, 4)  

 	  

 de foreninger og  

 organisationer, der har anmodet kommunalbestyrelsen om underretning om  

 forslag  

 efter stk. 1 eller som efter reglerne i § 9, stk. 3, er  

 berettiget til at modtage skriftlig underretning om afgørelser om lovens  

 § 29 a, stk. 1, 5)  

 	  

 Kulturarvsstyrelsen, 6)  

 	  

 berørte nabokommuner  

 og 7)  

 	  

 Skov- og  

 Naturstyrelsen samt andre offentlige myndigheder, som må antages at have  

 interesse i forslaget..
 Stk. 5.  

  

 Selve kortmaterialet i  

 forslaget, jf. stk. 3 skal ikke nødvendigvis medsendes til de lodsejere,  

 som er nævnt i stk. 4, nr. 1. Hvis kortmaterialet ikke medsendes til  

 lodsejeren,  

 skal denne dog have oplyst hvor kortmaterialet er offentligt tilgængeligt.
§ 4.  

  

 Når indsigelsesfristen efter  

 § 3 er udløbet, træffer kommunalbestyrelsen beslutning.
Hvis der er  

 foretaget så omfattende ændringer til forslaget, at der reelt foreligger et  

 nyt  

 forslag, skal dette offentliggøres efter reglerne i § 3. Ved omfattende  

 ændringer forstås inddragelse af nye diger eller dele af diger og udtagelse  

 af  

 diger eller dele af diger, der er omfattet af § 1, medmindre der er tale  

 om tekniske korrektioner eller ændringer, som må betragtes som ubetydelige.
 Stk. 2.  

  

 Kommunalbestyrelsen sender sin  

 beslutning om udpegede diger efter § 2 til Kulturarvsstyrelsen ledsaget  

 af  

 de bemærkninger, som er fremkommet under den offentlige fremlæggelse, og  

 kommunalbestyrelsens kommentarer hertil.
 Stk. 3.  

  

 Kommunalbestyrelsens beslutning  

 efter § 2 er godkendt, medmindre Kulturarvsstyrelsen senest 8 uger efter  

 modtagelsen fremsætter skriftlig indsigelse over for kommunalbestyrelsen.  

 Hvis  

 Kulturarvsstyrelsen fremsætter skriftlig indsigelse, kan kommunalbestyrelsens  

 beslutning først få retsvirkning, når der er opnået enighed mellem de to  

 parter.
 § 5.  

  

 Når kommunalbestyrelsens  

 beslutning efter § 2 er godkendt efter § 4, stk. 3, er  

 beslutningen endelig og træder dermed i stedet for reglerne i § 1,  

 stk. 1.
Stk. 2.  

  

 Beslutningen skal offentliggøres  

 i stedlige blade og tilsendes de i § 3, stk. 4, nævnte personer og  

 myndigheder m.fl.
Ejere af diger skal informeres om, hvilke diger eller dele  

 af  

 diger på deres ejendom, som herefter er omfattet af beskyttelsen efter lovens  

 § 29 a, stk. 1. Er der i forbindelse med Kulturarvsstyrelsens  

 godkendelse af udpegningen foretaget så omfattende ændringer, at der reelt  

 foreligger en ny beslutning, jf. § 4, stk. 1, skal denne dog  

 offentliggøres m.v. efter reglerne i § 3.
Stk. 3.  

  

 Når ejeren af diget har modtaget  

 den skriftlige underretning efter stk. 2, må der ikke foretages ændring  

 i  

 tilstanden af de diger og dele af diger, der er omfattede af beslutning om  

 beskyttelse.
Indtil da gælder reglerne i § 1, stk. 1.
 § 6.  

  

 Kommunalbestyrelsens endelige  

 beslutning, jf. § 5, stk. 1, kan påklages efter de almindelige  

 klageregler i museumslovens kapitel 8 a.
 Stk. 2.  

  

 Kulturarvsstyrelsens indsigelse  

 efter § 4, stk. 3, kan ikke påklages til anden administrativ  

 myndighed.
 § 7.  

  

 Administration  

 af dispensationsbestemmelsen i museumslovens § 29 j, stk. 2, skal  

 respektere artikel 6, 12, 13 og 16 i Rådets direktiv 92/43/EØF af 21. maj  

 1992  

 med senere ændringer (habitatdirektivet) som beskrevet i Miljøministeriets  

 bekendtgørelse om udpegning og administration af internationale  

 naturbeskyttelsesområder samt beskyttelse af visse arter.
Oplysning om beskyttelsesordningen § 8.  

  

 Kommunalbestyrelsen giver efter  

 anmodning fra offentlige myndigheder, berørte ejere, brugere m.v. oplysning  

 om,  

 hvorvidt en bestemt foranstaltning eller et bestemt dige er omfattet af  

 beskyttelsesordningen.
Kapitel 2 Underretning og offentliggørelse § 9.  

  

 Kommunalbestyrelsen skal  

 skriftligt meddele afgørelser om museumslovens § 29 a, stk. 1, til:
1)  

 	  

 adressaten for  

 afgørelsen, 2)  

 	  

 ejeren af den ejendom,  

 som afgørelsen vedrører, 3)  

 	  

 Kulturarvsstyrelsen  

 og 4)  

 	  

 offentlige  

 myndigheder, der må antages at have interesse i sagen.
 Stk. 2.  

  

 Alle afgørelser om lovens  

 § 29 a, stk. 1, der indebærer en fravigelse af beskyttelsen efter  

 artikel 12, stk. 1, litra d, og artikel 13 i habitatdirektivet, skal  

 meddeles Skov- og Naturstyrelsen.
 Stk. 3.  

  

 De i stk. 1 nævnte  

 afgørelser skal endvidere meddeles skriftligt til følgende foreninger og  

 organisationer, såfremt de har anmodet kommunalbestyrelsen herom:
1)  

 	  

 lokale foreninger og  

 organisationer, som har en væsentlig interesse i afgørelsen, 2)  

 	  

 landsdækkende  

 foreninger og organisationer, hvis hovedformål er beskyttelse af natur og  

 miljø, og 3)  

 	  

 landsdækkende  

 foreninger og organisationer, som efter deres formål varetager væsentlige  

 rekreative  

 interesser, når afgørelsen berører sådanne interesser.
 Stk. 4.  

  

 Kommunalbestyrelsens  

 underretning om dispensationer fra bestemmelserne i lovens § 29 a,  

 stk. 1, skal indeholde oplysning om, at dispensationer ikke må udnyttes,  

 før klagefristen er udløbet, og at rettidig klage har opsættende virkning for  

 den påklagede afgørelse, medmindre klagemyndigheden bestemmer andet, jf.  

 lovens  

 § 29 v, stk. 3.
 Stk. 5.  

  

 Kommunalbestyrelsen giver den,  

 som har fået en dispensation, underretning om en indgivet klage og om klagens  

 opsættende virkning.
§ 10.  

  

 Kommunalbestyrelsen skal  

 offentliggøre dispensationer fra bestemmelserne i museumslovens § 29 a,  

 stk. 1, hvis afgørelserne anses for at være af større betydning eller af  

 almindelig offentlig interesse.
Kommunalbestyrelsen skal endvidere  

 offentliggøre andre sådanne afgørelser, når disse ikke er af underordnet  

 betydning, og når de må anses for at have interesse for andre  

 klageberettigede  

 end dem, som er underrettet efter reglerne i § 9, stk. 1 og 3.
 Stk. 2.  

  

 Offentliggørelse sker ved  

 bekendtgørelse i stedlige blade efter kommunalbestyrelsens nærmere  

 bestemmelse.
 Stk. 3.  

  

 Bekendtgørelsen skal indeholde  

 oplysning om:
1)  

 	  

 hovedindholdet af  

 afgørelsen, 2)  

 	  

 hvilke ejendomme  

 eller dele af ejendomme, der er omfattet af afgørelsen, 3)  

 	  

 det eller de steder,  

 hvor afgørelsen er fremlagt, og 4)  

 	  

 klageadgang.
 Stk. 4.  

  

 Kommunalbestyrelsen skal  

 offentliggøre klagemyndighedens afgørelse i en klagesag efter  

 klagemyndighedens  

 nærmere bestemmelse.
Kapitel 3 Ikrafttræden m.v.
 § 11.  

  

 Bekendtgørelsen træder i kraft  

 den 1. januar 2007.
 Stk. 2.  

  

 Samtidig ophæves bekendtgørelse  

 nr. 1029 af 21. oktober 2004 om beskyttede sten- og jorddiger og lignende.
Kulturministeriet, den 14. december  

 2006 Brian Mikkelsen /Malene Sthyr 1)  

 Bekendtgørelsen indeholder bestemmelser, der gennemfører dele af Rådets  

 direktiv  

 nr. 79/409/EØF af 2. april 1979 om beskyttelse af vilde fugle  

 (EF-fuglebeskyttelsesdirektivet) (EF-Tidende 1979 nr.
L 103, side 1), som  

 senest ændret ved Rådets forordning (EF) nr. 807/2003 af 14. april 2003  

 (EU-Tidende 2003 nr.
L 122, side 36), og dele af Rådets direktiv 92/43/EØF af  

 21. maj 1992 om bevaring af naturtyper samt vilde dyr og planter  

 (EF-habitatdirektivet) (EF-Tidende 1992 nr.
L 206, side 7), som senest ændret  

 ved Europa-Parlamentets og Rådets forordning (EF) nr. 1882/2003 af 29.  

 september  

 2003 (EU-Tidende 2003 nr.
L 284, side 1).
