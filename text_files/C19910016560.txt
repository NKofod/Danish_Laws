1. Ved Bygge- og Boligstyrelsens bekendtgørelse nr. 666 af 27.  

 september 1991 om organisation af ungdomsboliger, der er opført med offentlig  

 støtte, herefter benævnt organisationsbekendtgørelsen, er fastsat regler om  

 organisation af alle ungdomsboliger, der er opført med offentlig støtte.  

 Omfattet af bekendtgørelsen er således ungdomsboliger, der er opført med  

 statsstøtte efter lov nr. 235 af 30. april 1946 eller senere byggestøtte-,  

 kollegiestøtte- eller boligbyggerilove, såfremt de er organiseret som en  

 selvejende institution.
Omfattet af bekendtgørelsen er endvidere  

 ungdomsboliger, der ikke er opført med statsstøtte, men som er godkendt af  

 Bygge- og Boligstyrelsen i medfør af boligbyggerilovens § 67, stk. 1, nr. 8,  

 samt ungdomsboliger, der er oprettet efter reglerne i § 15, stk. 3 i lov om  

 byfornyelse og boligforbedring, og som er godkendt i medfør af  

 boligbyggeriloven.
Der er herved sket en mindre udvidelse af antallet af  

 ungdomsboliginstitutioner, hvorom der er fastsat nærmere regler om  

 organisation.
I bekendtgørelsen er der med udgangspunkt i de for almennyttig  

 boligvirksomhed gældende regler fastsat ændrede regler for beboernes  

 indflydelse på ungdomsboliginstitutionens drift.
Beboernes indflydelse er  

 herved blevet væsentligt udvidet, men dog således at den er afpasset de  

 særlige forhold, der gør sig gældende ved selvejende  

 ungdomsboliginstitutioner.
Ved Bygge- og Boligstyrelsens normalvedtægt for selvejende  

 ungdomsboliginstitutioner, der er opført med offentlig støtte, er der fastsat  

 regler for alle selvejende ungdomsboliginstitutioner, der er opført med  

 offentlig støtte.
Der er således - i lighed med organisationsbekendtgørelsen  

 - sket en mindre udvidelse af antallet af ungdomsboliginstitutioner, for  

 hvilke normalvedtægten gælder.
 Efter § 15, stk. 2 i organisationsbekendtgørelsen påhviler det  

 kommunalbestyrelsen at påse, at samtlige selvejende  

 ungdomsboliginstitutioners vedtægter er bragt i overensstemmelse med  

 normalvedtægten senest den 31. december 1991.
Såvel i organisationsbekendtgørelsen som i normalvedtægten og denne  

 vejledning er »kollegier« overalt erstattet af  

 »ungdomsboliger«.
Heri er ingen realitetsændring.
 Der er ikke med denne vejledning tilsigtet øgede kommunale udgifter.
 2. Denne vejledning erstatter:
a.
Punkterne 1-29 i Boligministeriets cirkulære af 2. februar 1978  

 om statsstøttede kollegier (Ledelse, tilsyn, udlejning og drift).
 Dette cirkulære med bilag er herved ophævet i sin helhed.
b.
Det om beboernes inddragelse anførte i pkt. 11 Boligstyrelsens  

 cirkulære af 14. september 1987 om offentlig støtte til udbedring af  

 byggeskader og renoveringsarbejder mv. i statsstøttede ungdomsboliger.
3. Som bilag til vejledningen er optrykt: Kap. 11 i lov om  

 boligbyggeri, jf. lovbekendtgørelse nr. 643 af 10. september 1991 (bilag  

 1).(*1) Reglernes anvendelse.
 4. Efter § 1 i organisationsbekendtgørelsen gælder reglerne for:
a.
Ungdomsboliger, der er omhandlet i § 67, stk. 1 i lov om boligbyggeri,  

 jf. lovbekendtgørelse nr. 643 af 10. september 1991, såfremt de er  

 organiseret som en selvejende institution.
Lovens § 67, stk. 1 omfatter alle  

 ungdomsboliger, der er opført med statsstøtte efter byggestøtte-,  

 kollegiestøtteeller boligbyggerilovgivningen.
Endvidere omfattes  

 ungdomsboliger som er oprettet efter regler i § 15, stk. 3, i lov om  

 byfornyelse og boligforbedring, såfremt de er godkendt i medfør af  

 boligbyggeriloven.
Desuden omfattes kollegier, der ikke er opført med  

 statsstøtte, men som godkendes af Bygge og Boligstyrelsen, og som opfylder  

 bestemmelserne i lovens kap. 11, og bestemmelserne i lovens § 67, stk. 1.
b.
Ungdomsboliger, der modtager tilskud til nedbringelse af lejen efter §  

 73 a i lov om boligbyggeri, såfremt de er organiseret som en selvejende  

 institution.
5. For ungdomsboliger, der tilhører almennyttige boligselskaber,  

 gælder reglerne om organisation i Boligstyrelsens bekendtgørelse nr. 784 af  

 14. december 1988 om almennyttig boligvirksomhed som ændret ved  

 bekendtgørelse nr. 490 af 27. juni 1990 og nr. 583 af 8. august 1991, samt  

 Boligstyrelsens cirkulære af 14. marts 1986 om organisation og udlejning af  

 almennyttigt byggeri.
Derudover gælder de i det pågældende boligselskab  

 (boligforening) fastsatte regler.
Disse regler gælder, uanset om  

 ungdomsboligerne er integrerede, eller de udgør en selvstændig afdeling.
 Dette indebærer, at hverken organisationsbekendtgørelsen eller  

 normalvedtægten finder anvendelse på ungdomsboliger, der tilhører  

 almennyttige boligselskaber.
 Organisationens opbygning.
 6. Organisationens opbygning er følgende:
a.
Institutionens bestyrelse har den overordnede ledelse af  

 institutionen.
Reglerne om sammensætning af og udpegning af bestyrelsen, der  

 er fastsat i § 75, stk. 2 i boligbyggeriloven, i  

 organisationsbekendtgørelsens §§ 4- 5 og i normalvedtægtens § 4, stk. 1,  

 uddybes i denne vejlednings pkt. 7-13. Reglerne om bestyrelsens opgaver og  

 ansvar, der er fastsat i organisationsbekendtgørelsens §§ 2-3 samt i  

 normalvedtægtens §§ 5-7, uddybes i denne vejlednings pkt. 14-18. Herudover  

 indeholder organisationsbekendtgørelsens § 3, stk. 5 og § 4, stk. 2-7, samt  

 normalvedtægtens § 4, stk. 2-4, § 7 og § 8 administrative regler; disse  

 regler uddybes i denne vejlednings pkt. 19-20.
b.
Beboerrådet.
Reglerne om valg af beboerråd, der er fastsat i  

 organisationsbekendtgørelsens § 6, § 7, § 12, stk. 1 og stk. 4 samt § 13,  

 uddybes i denne vejlednings pkt. 21-25. Reglerne om beboerrådets opgaver og  

 ansvar, der er fastsat i organisationsbekendtgørelsens §§ 8-10, uddybes i  

 denne vejlednings pkt. 26-35. Herudover indeholder  

 organisationsbekendtgørelsens § 7, stk. 4-5 administrative regler, der er  

 uddybet i denne vejlednings pkt. 36.
c.
Beboermødet.
Reglerne om afholdelse af beboermøde, der er  

 fastsat i organisationsbekendtgørelsens § 11, stk. 1-4, § 12 samt § 13,  

 3.-4.punktum, er uddybet i denne vejlednings pkt. 37-38. Reglerne om  

 beboermødets opgaver og ansvar, der er fastsat i  

 organisationsbekendtgørelsens § 6, § 8, stk. 2 og stk. 5, § 9, stk. 2-6, §  

 11, stk. 5, § 12, stk. 1-3 samt § 13, uddybes i denne vejlednings pkt. 39-45.
d.
Urafstemning.
Reglerne herom, der er fastsat i  

 organisationsbekendtgørelsens § 8, stk. 5, sidste punktum, § 9, stk. 4,  

 sidste punktum, § 10 og § 11 stk. 5, er uddybet i denne vejlednings pkt. 46.
 Bestyrelsens sammensætning og udpegning.
 7. Efter § 75, stk. 2 i lov om boligbyggeri skal der i bestyrelsen  

 så vidt muligt være ligelig repræsentation af beboerne, af  

 kommunalbestyrelsen og af uddannelsesinstitutionens ledelse.
 I medfør af § 75, stk. 1 i lov om boligbyggeri er der i  

 organisationsbekendtgørelsens § 4 og § 5 samt i normalvedtægtens § 4, stk. 1,  

 fastsat nærmere regler om bestyrelsens sammensætning og udpegning.
8. Bestyrelsen skal omfatte 3 eller 6 medlemmer.
Den ene trediedel  

 udpeges af kommunalbestyrelsen uden indstilling.
Den anden trediedel af  

 bestyrelsen udpeges af kommunalbestyrelsen efter indstilling fra beboerne på  

 et ordinært beboermøde.
Den sidste trediedel udpeges efter indstilling fra  

 ledelsen for de uddannelsesinstitutioner, hvis uddannelsessøgende forudsættes  

 at være beboere i ungdomsboliginstitutionen.
Dette indebærer, at hver af de 3  

 parter enten kan udpege/indstille 1 eller 2 bestyrelsesmedlemmer, dog således  

 at alle parter skal udpege/indstille samme antal medlemmer.
 Det fastsættes i vedtægten for ungdomsboliginstitutionen, hvor mange  

 medlemmer bestyrelsen skal bestå af.
Efter § 13 i Boligstyrelsens bekendtgørelse nr. 179 af 16. marts 1988 om  

 drift og tilsyn med ungdomsboliger, der er opført med statsstøtte  

 (lejefastsættelse, regnskab, revision og tilsyn), med senere ændringer,  

 herefter benævnt driftsbekendtgørelsen, er det overladt til  

 kommunalbestyrelsen at godkende institutionens vedtægter i det omfang,  

 vedtægterne er i overensstemmelse med den af styrelsen udarbejdede  

 normalvedtægt, og kun indebærer en udfyldning af denne.
Kommunalbestyrelsen  

 er således beføjet til at træffe bestemmelse om, hvorvidt bestyrelsen skal  

 bestå af 3 eller 6 medlemmer.
 Samtidig med udpegningen/indstillingen af bestyrelsesmedlemmer  

 udpeges/indstilles suppleanter for disse.
Hvis medlemmer af bestyrelsen har økonomisk interesse i  

 ungdomsboliginstitutionens drift, f.eks som leverandør eller  

 forretningsfører, vil disse efter de almindelige forvaltningsretlige regler  

 kunne være inhabile.
Det samme gælder personer, der er erhvervsmæssigt  

 tilknyttet erhvervelsen eller driften af andre ungdomsboliginstitutioner.  

 Efter de almindelig forvaltningsretlige regler om inhabilitet må medlemmer af  

 bestyrelsen heller ikke deltage i sager, hvor den pågældende eller andre, som  

 vedkommende ved slægtskab eller på anden måde er nært knyttet til, har en  

 særinteresse.
 Bygge- og Boligstyrelsen skal - i modsætning til tidligere - ikke modtage  

 indberetning om bestyrelsens sammensætning, herunder ændringer af  

 bestyrelsens sammensætning.
 Der henvises til § 4, stk. 1-3 i organisationsbekendtgørelsen og § 4, stk.  

 1 i normalvedtægten.
9. De medlemmer, der udpeges af kommunalbestyrelsen, kan ikke være  

 uddannelsessøgende eller andre unge med særligt behov.
Der er derimod intet  

 til hinder for, at de medlemmer, som kommunalbestyrelsen udpeger, ikke er  

 medlem af kommunalbestyrelsen, idet det dog forudsættes, at  

 kommunalbestyrelsen til stadighed ved udøvelse af sit tilsyn er i nøje  

 kontakt med dens egne repræsentanter i bestyrelsen.
Kommunalbestyrelsen vil  

 således have mulighed for at udpege personer, som har været initiativtagere  

 til etablering af ungdomsboliginstitutionen som medlem af bestyrelsen.
Valget for de af kommunalbestyrelsen udpegede medlemmer af bestyrelsen og  

 disses suppleanter gælder for kommunalbestyrelsens valgperiode.
Genvalg kan  

 finde sted.
 Der henvises til § 4, stk. 1, stk. 3, stk. 5 og stk. 7 i  

 organisationsbekendtgørelsen.
10. På et ordinært beboermøde, der afholdes hvert år senest 5  

 måneder efter regnskabsårets afslutning, dvs. senest 31. december, indstiller  

 beboerne ved simpelt flertal medlemmer til bestyrelsen.
Samtidig indstilles  

 suppleanter for bestyrelsesmedlemmerne.
Valgbar til medlem af bestyrelsen er beboerrådets medlemmer.
Herved sikres  

 informationen mellem bestyrelsen og beboerrådet.
 Bestyrelsen skal give kommunalbestyrelsen skriftlig meddelelse om de  

 medlemmer og suppleanter, der indstilles af beboermødet, således at  

 kommunalbestyrelsen kan foretage udpegning.
Udpegningen gælder for 2 år, idet halvdelen af de af  

 bestyrelsesmedlemmerne, der indstilles af beboerne, afgår hvert år.
Hvis  

 bestyrelsen er på 3 medlemmer afgår 1 medlem hvert år.
Genudpegning kan finde  

 sted.
Ved den første udpegning bestemmes ved lodtrækning, hvilke  

 bestyrelsesmedlemmer der skal afgå først.
 Der henvises til § 4, stk. 1, stk. 3-4, stk. 6-7, § 11, stk. 4 og § 12,  

 stk. 1 i organisationsbekendtgørelsen, samt § 4, stk. 1 i normalvedtægten.  

 Der henvises endvidere til pkt. 39 nedenfor.
11. De uddannelsesinstitutioner, hvis ledelse indstiller medlemmer  

 af bestyrelsen, bør være sådanne, hvis uddannelsessøgende især er beboere i  

 ungdomsboliginstitutionen.
Kommer beboerne fra flere  

 uddannelsesinstitutioner, er der intet til hinder for, at ledelserne for  

 flere uddannelsesinstitutioner i fællesskab udpeger bestyrelsesmedlemmer.
I større byer, hvor beboerne ofte har tilknytning til forskellige  

 uddannelsesinstiutioner, kan indstillingen af bestyrelsesmedlemmer foretages  

 af organisationer for ledelsen af uddannelsesinstitutioner.
Af  

 landsomfattende organisationer kan nævnes: Rektorkollegiet, Dansk  

 Seminarieforening, Rektorforsamlingen ved Danske Teknika, Sammenslutningen af  

 Ledere af Tekniske skoler og Forstanderforsamlingen ved Handelsskoler.
 I meget små bysamfund uden en større uddannelsesinstitution vil ledelsen  

 for uddannelsesinstitutioner i nærliggende byer, som beboerne typisk  

 frekventerer, kunne indstille bestyrelsesmedlemmer.
Bestyrelsen skal i rimelig tid inden valg til bestyrelsen skriftligt  

 oplyse ledelserne af uddannelsesinstitutionerne om adgangen til at indstille  

 bestyrelsesmedlemmer.
Det kan være hensigtsmæssigt, at bestyrelsen for  

 ungdomsboliginstitutionen i henvendelsen til uddannelsesinstitutionernes  

 ledelser gør rede for reglerne om sammensætningen, og indstillingen af  

 bestyrelsen.
Ligesom bestyrelsen bør gøre opmærksom på, at  

 kommunalbestyrelsen efter organisationsbekendtgørelsens § 5 kan udpege  

 medlemmer til bestyrelsen, såfremt uddannelsesinstitutionernes ledelser ikke  

 indstiller det nødvendige antal.
Det er overladt til kommunalbestyrelsen at bestemme hvilke  

 uddannelsesinstitutioner, der skal rettes henvendelse til med henblik på at  

 opnå indstilling af bestyrelsesmedlemmer fra ledelsen.
Kommunalbestyrelsen  

 kan således bestemme, at der skal rettes henvendelse til de  

 uddannelsesinstitutioners ledelser, der efter de lokale forhold må anses for  

 relevante.
Kommunalbestyrelsen kan også vælge, at der skal rettes henvendelse  

 til samtlige uddannelsesinstitutioners ledelser i området.
 Det kan i praksis i de tilfælde, hvor der er flere  

 uddannelsesinstitutioner i området, være hensigtsmæssigt, at ledelserne  

 kontakter hinanden med henblik på at opnå enighed om indstilling af det  

 nødvendige antal bestyrelsesmedlemmer.
Opstår der tvister mellem uddannelsesinstitutionernes ledelser om, hvem  

 der er indstillingsberettigede, træffer kommunalbestyrelsen den endelige  

 administrative afgørelse.
Ligesom kommunalbestyrelsen træffer den endelige  

 administrative afgørelse om, hvem af de indstillede der skal udpeges som  

 bestyrelsesmedlemmer og suppleanter.
Det kan fastsættes i vedtægten for ungdomsboliginstitutionen hvilke  

 uddannelsesinstitutioners ledelser, der indstiller bestyrelsesmedlemmer.  

 Vedtægterne vil normalt indeholde bestemmelse herom.
Vedrørende  

 kommunalbestyrelsens kompetence til at god kende vedtægterne henvises til  

 pkt. 8.
 De medlemmer, der indstilles af uddannelsesinstitutionernes ledelser, kan  

 ikke være unge uddannelsessøgende eller andre unge med særligt behov.
 Samtidig med indstillingen af bestyrelsesmedlemmer indstilles suppleanter  

 for disse.
 Bestyrelsen giver kommunalbestyrelsen skriftlig meddelelse om de medlemmer  

 og suppleanter, der indstilles af uddannelsesinstitutionernes ledelser,  

 således at kommunalbestyrelsen kan foretage udpegningen.
Udpegningen gælder for 2 år, genudpegning kan finde sted.
Angående første  

 periodes længde henvises til det ovenfor under pkt. 10 anførte.
 Der henvises til § 4, stk. 1, stk. 3, og stk. 5-7 i  

 organisationsbekendtgørelsen samt § 4, stk. 1 i normalvedtægten.
12. Indstiller beboerne eller uddannelsesinstitutionernes ledelser  

 ikke det nødvendige antal bestyrelsesmedlemmer, kan kommunalbestyrelsen  

 udpege de bestyrelsesmedlemmer, som kommunalbestyrelsen finder egnede.
Højst  

 en trediedel af medlemmerne kan udpeges blandt unge uddannelsessøgende eller  

 andre unge med særligt behov.
 Kommunalbestyrelsen bør i denne situation sigte mod en sammensætning af  

 bestyrelsen, som ligger så tæt som muligt op ad forudsætningerne i § 75, stk.  

 2 i lov om boligbyggeri og i organisationsbekendtgørelsens § 4, stk. 1, om  

 tredelt, ligelig repræsentation af beboerne, uddannelsesinstitutionernes  

 ledelse og kommunalbestyrelsen.
 Der henvises til § 5 i organisationsbekendtgørelsen.
13. Inden en ungdomsboliginstitution er taget i brug, vil det  

 selvsagt ikke være muligt for beboerne at indstille medlemmer til  

 bestyrelsen.
Bestyrelsen vil derfor i denne periode bestå af medlemmer  

 udpeget direkte af kommunalbestyrelsen og efter indstilling fra  

 uddannelsesinstitutionernes ledelser samt af repræsentanter for  

 initiativtageren til institutionen.
Det påhviler bestyrelsen for institutionen at indkalde til det første  

 beboermøde, såfremt beboerne i en ny institution ikke inden 6 måneder efter  

 indflytningen tager initiativ hertil, jf. organisationsbekendtgørelsens § 12,  

 stk. 4. På dette møde indstiller beboerne bestyrelsesmedlemmer og suppleanter  

 for disse.
Der henvises til pkt. 39 nedenfor.
 Bestyrelsens opgaver og ansvar.
 14. Bestyrelsen har det overordnede juridiske og økonomiske ansvar  

 for institutionens dispositioner, og skal herunder sørge for, at  

 institutionens virksomhed tilrettelægges, ledes og udøves forsvarligt i  

 overensstemmelse med reglerne i boligbyggerilovens kap. 11, samt regler der  

 er fastsat i medfør af boligbyggeriloven og institutionens vedtægter.
Bestyrelsen er ansvarlig for, at driften foregår efter rationelle  

 administrationsmetoder, således at beboernes interesser tilgodeses, samtidig  

 med at institutionens anliggender varetages bedst muligt.
Bestyrelsen træffer  

 desuden bestemmelser om varetagelsen af den daglige administration.
 Det påhviler bestyrelsen at drage omsorg for, at gældende regler, der  

 sikrer beboerne medindflydelse på driften af institutionen, overholdes.
Bestyrelsen kan endvidere med 2/3 flertal træffe bestemmelse om ændringer  

 af vedtægterne for institutionen.
Beboerrådet og beboermødet har ingen  

 indflydelse på indholdet af institutionens vedtægter, herunder ændringer af  

 disse.
Der henvises i øvrigt til pkt. 47-9 nedenfor.
Bestyrelsens overordnede ledelse skal herudover ses i sammenhæng med  

 bestemmelsen i § 12 i driftsbekendtgørelsen.
Efter denne bestemmelse skal  

 kommunalbestyrelsen foretage indberetning til Boligstyrelsen (nu Bygge- og  

 Boligstyrelsen), hvis der konstateres uregelmæssigheder af væsentlig  

 betydning ved institutionens eller ejendommens drift, herunder  

 huslejeaktioner og udlejningsvanskeligheder af mere permanent karakter.
Det  

 forudsættes, at kommunalbestyrelsen i udøvelsen af sit tilsyn til stadighed  

 er i nøje kontakt med dens egne repræsentanter i bestyrelsen, således at  

 muligheden for at afbøde økonomiske eller andre problemer for institutionen  

 ikke forspildes ved en for sen indgriben fra bestyrelsens eller tilsynets  

 side.
Bestyrelsen kan pådrage sig erstatningsansvar efter de almindelige  

 erstatningsretlige regler, såfremt ungdomsboliginstitutionen har lidt tab som  

 følge af kritisable dispositioner eller udvist forsømmelighed fra  

 bestyrelsens side.
Tilsvarende gælder for forretningsføreren.  

 Kommunalbestyrelsen vil i givet fald kunne forlange, at institutionen rejser  

 erstatningskrav overfor de pågældende.
I det omfang bestyrelsen, jf. pkt. 13, forestår byggeopgaver, er  

 bestyrelsen ansvarlig for, at byggeriet søges gennemført efter rationelle  

 byggemetoder og til den lavest mulige pris.
Endvidere er det bestyrelsens  

 ansvar, at byggeriet søges udformet tilfredsstillende i planmæssig og teknisk  

 henseende og at der stilles de fornødne krav om kvalitetssikring samt  

 udarbejdes driftsplaner for ejendommen.
 Der henvises til bestemmelserne i organisationsbekendtgørelsens § 2, § 3,  

 stk. 1, sidste punktum, og § 3, stk. 4, normalvedtægtens § 5 og § 9, samt  

 driftsbekendtgørelsens § 12 og pkt. 24 i den dertil hørende vejledning  

 (Boligstyrelsens vejledning af 16. marts 1988).
 15. Bestyrelsen er ansvarlig for, at udlejning og opsigelse af  

 boligerne sker i overensstemmelse med reglerne herom.
 Vedrørende opsigelse af lejerne henvises til § 77a i boligbyggeriloven  

 samt Bygge- og Boligstyrelsens bekendtgørelse nr. 500 af 26. juni 1991 om  

 opsigelse i statsstøttede ungdomsboliger med dertil hørende vejledning af 4.  

 juli 1991. Vedrørende udlejning af ungdomsboliger henvises til § 79 i  

 boligbyggeriloven, § 15 i driftsbekendtgørelsen samt punkterne 29-31 i den  

 dertil hørende vejledning.
 Der henvises til § 2, stk. 4 i organisationsbekendtgørelsen og § 5 i  

 normalvedtægten.
16. Bestyrelsen skal godkende institutionens budget og  

 årsregnskab.
Bestyrelsen er ansvarlig for, at regnskabsaflæggelse, budget og  

 lejefastsættelse sker i overensstemmelse med regler i driftsbekendtgørelsen.  

 Bestyrelsen skal således hvert år senest 3 måneder før regnskabsårets  

 begyndelse, dvs senest den 30. april, indsende budgettet til  

 kommunalbestyrelsens godkendelse.
Bestyrelsen skal endvidere inden 6 måneder  

 efter regnskabsårets afslutning, dvs senest den 31. januar, indsende  

 regnskabsmaterialet - årsregnskabet, årsberetningen, spørgeskemaet, revisors  

 beretning og udskrift af revisionsprotokollen - til kommunalbestyrelsens  

 godkendelse.
Der henvises til § 8, stk. 3 og § 9, stk. 5 i  

 driftsbekendtgørelsen, som er ændret samtidig hermed, samt punkterne 19-20 i  

 den dertil hørende vejledning.
I forbindelse med en ungdomsboliginstitutions ibrugtagelse indsender  

 bestyrelsen, senest samtidig med at udlejningen påbegyndes, det driftsbudget,  

 der skal danne grundlag for fastsættelse af lejen til kommunalbestyrelsens  

 godkendelse.
Det samme gælder, når den endelige leje skal fastlægges efter  

 byggeregnskabets afslutning og byggeriets prioritering.
Der henvises til § 10  

 i driftsbekendtgørelsen samt pkt. 14 i dertil hørende vejledning.
 Vedrørende beboerrådets og beboermødets indflydelse på budgettet og  

 årsregnskabet henvises til punkterne 27, 28, 40 og 41 nedenfor.
 Der henvises til organisationsbekendtgørelsens § 3, stk. 1 og  

 normalvedtægtens § 5. Vedrørende lejefastsættelsen i øvrigt henvises til kap.  

 2 i driftsbekendtgørelsen og punkterne 6-17 i den dertil hørende vejledning.
17. Det er bestyrelsen, der træffer beslutning om væsentlige  

 forandringer, køb eller salg af institutionen.
Forinden om- og  

 tilbygningsarbejder, der skal finansieres ved låneoptagelse, påbegyndes, skal  

 kommunalbestyrelsens godkendelse af selve projektet dog indhentes.
Bygge- og  

 Boligstyrelsens godkendelse skal tillige indhentes til følgende  

 foranstaltninger:
 Ved lejeforhøjelser som følge af forbedringer m.v. indsender bestyrelsen  

 et driftsbudget til brug for kommunalbestyrelsens godkendelse af  

 lejeforhøjelsen.
Efter § 12, stk. 3 i driftsbekendtgørelsen kan kommunalbestyrelsen dog til  

 sikring af institutionens forsvarlige drift træffe de foranstaltninger, som  

 den finder nødvendige.
Kommunalbestyrelsen kan således pålægge bestyrelsen at  

 foretage forandringer, samt foretage ændring af budgettet.
 Vedrørende beboerrådets og beboermødets indflydelse på foretagelse af  

 væsentlige forandringer henvises til punkterne 29-30 og 42 nedenfor.  

 Beboerrådet og beboermødet har ikke indflydelse på beslutninger om køb eller  

 salg af institutionen.
Beslutninger om væsentlige forandringer, køb eller salg af institutionen  

 skal godkendes af kommunalbestyrelsen og Bygge- og Boligstyrelsen eller  

 Kongeriget Danmarks Hypotekbank og Finansforvaltning (Hypotekbanken) efter  

 bemyndigelse.
Bestemmelse herom skal tinglyses på ungdomsboliginstitutionens  

 ejendom.
 Vedrørende ungdomsboliginstitutionens opløsning ved likvidation henvises  

 til pkt. 50 nedenfor.
Der henvises til § 3, stk. 2 i organisationsbekendtgørelsen og § 6, stk.  

 1-2 i normalvedtægten.
Der henvises i øvrigt til §§ 10-12 i  

 driftsbekendtgørelsen samt punkterne 13-14 og 32-34 i den dertil hørende  

 vejledning.
18. Det er bestyrelsen, der træffer beslutning om skelforandringer  

 eller pantsætning af institutionens faste ejendom.
Beslutningen skal dog  

 godkendes af kommunalbestyrelsen samt tillige af Hypotekbanken i henhold til  

 § 19 i driftsbekendtgørelsen.
Bestemmelse herom skal tinglyses på  

 ungdomsboliginstitutionens ejendom.
 Beboerrådet og beboermødet har ikke indflydelse på beslutningen om  

 foretagelse af skelforandringer eller pantsættelse af institutionens faste  

 ejendom.
Der henvises til § 3, stk. 3 i organisationsbekendtgørelsen og § 6, stk. 3  

 i normalvedtægten.
Der henvises i øvrigt til § 11, stk. 2 og § 19 i  

 driftsbekendtgørelsen samt punkterne 36-39 i den dertil hørende vejledning.
 Administrative regler for bestyrelsens arbejde.
 19. Bestyrelsens arbejde er ulønnet.
Der kan afholdes rimelige udgifter i forbindelse med bestyrelsens arbejde.  

 Disse udgifter indgår i driftsbudgettet for ungdomsboliginstitutionen og  

 afholdes over lejen.
De udgifter, der her sigtes på, er f.eks. udgifter til  

 kontorhold og udgifter i forbindelse med konferencer o.lign.
Udgifterne  

 optages på konto 25 (beboerfaciliteter) i driftsbudgettet og årsregnskabet,  

 jf. kontoplanen der er optrykt som bilag 1 til driftsbekendtgørelsen.
 Der henvises til § 3, stk. 5 i organisationsbekendtgørelsen.
20. Bestyrelsen er beslutningsdygtig, når mindst halvdelen af  

 medlemmerne er til stede.
Bestyrelsen vælger en formand blandt sine  

 medlemmer.
Beslutningen træffes af de tilstedeværende bestyrelsesmedlemmer  

 ved simpelt flertal.
Står stemmerne lige, gør formandens stemme udslaget.
Ungdomsboliginstitutionen forpligtes ved underskrift af 2  

 bestyrelsesmedlemmer, hvoraf den ene skal være bestyrelsens formand.  

 Beslutning om ændringer af vedtægterne for institutionen kræver dog  

 vedtagelse af mindst 2/3 af dem samlede bestyrelse.
Vedrørende ændringer af  

 vedtægter henvises i øvrigt til punkterne 47-49 nedenfor.
Bestyrelsesmøde indkaldes af formanden, når der skønnes at være behov  

 herfor, samt når mindst 2 medlemmer af bestyrelsen anmoder herom.
Indkaldelse  

 sker skriftligt med 8 dages varsel og med angivelse af dagsorden.
Der tages  

 referat af bestyrelsesmøderne, som underskrives af formanden.
Bestyrelsen kan  

 i en forretningsorden fastsætte nærmere regler for udførelse af  

 bestyrelsesarbejdet.
Bestyrelsen kan antage lønnet medhjælp.
Udgifterne hertil optages på konto  

 10 (administration) og konto 11 (revision) i driftsbudgettet og  

 årsregnskabet, jf. kontoplanen, der er optrykt som bilag 1 til  

 driftsbekendtgørelsen.
 Der henvises til normalvedtægtens § 4, stk. 2, § 7 og § 8.
 Beboerrådet.
 Valg af beboerråd.
 21. Beboerne i en ungdomsboliginstitution har ret til  

 medindflydelse på institutionens drift efter de regler, der er fastsat i  

 organisationsbekendtgørelsen, såfremt de på et beboermøde træffer beslutning  

 herom og vælger et beboerråd til at øve medindflydelsen.
 Der kan ikke i ungdomsboliginstitutionens vedtægter, fundats eller  

 lignende gyldigt fastsættes regler, der begrænser den medindflydelse, som  

 beboerne har efter organisationsbekendtgørelsen.
Afholdelse af beboermøder, beboerrådsmøder, urafstemninger mv. hviler i  

 vidt omfang på de almindelige foreningsretlige principper.
Det vil derfor  

 ofte bl.a. af bevismæssige grunde være en domstolsafgørelse, om disse  

 principper er overholdt i forbindelse med et mødes indkaldelse og afvikling  

 eller i forbindelse med udformning og afholdelse af en afstemning, herunder  

 urafstemning.
Der er intet til hinder for, at beboerne opretter en kollegianerforening  

 eller lignende og vælger medlemmer hertil.
En sådan forening har dog ingen  

 beføjelser i henhold til boligbyggeriloven og organisationsbekendtgørelsen.  

 Beboerne i ungdomsboliginstitutionen er ikke pligtig til at være medlem at en  

 sådan forening.
Der kan heller ikke over institutionens driftsbudget og  

 årsregnskab afholdes udgifter til en sådan forenings virksomhed.
Foreningens  

 udgifter må afholdes af dens medlemmer.
Forestås driften af  

 fællesindretninger og lignende af en kollegianerforening, der afholder  

 udgiften af medlemskontingentet, er ikke-medlemmer dog pligtig at refundere  

 foreningen et af bestyrelsen fastsat beløb, svarende til den del af  

 kontingentet, som medgår hertil.
Bidrag til foreningen er efter lejeloven  

 ikke pligtig ydelse i lejeforholdet og kan derfor ikke opkræves som en del af  

 lejen.
 I modsætning til tidligere, kan en kollegianerforeningsbestyrelse ikke på  

 visse betingelser udgøre bestyrelsen i kollegianerrådet (nu beboerrådet).
 Der henvises til § 6 i organisationsbekendtgørelsen.
22. På det ordinære beboermøde, der afholdes hvert år senest 5  

 måneder efter regnskabsårets afslutning dvs senest den 31. december, vælger  

 beboerne ved simpelt flertal mindst 3 medlemmer til beboerrådet, hvoraf den  

 ene vælges som formand.
Desuden vælges suppleanter for samtlige  

 beboerrådsmedlemmer.
Beboerrådet skal bestå af et ulige antal medlemmer.
Det er beboermødet,  

 der træffer beslutning om, hvor mange medlemmer - ud over 3 - beboerrådet  

 skal have.
Valgbar til beboerrådet er beboere i ungdomsboliginstitutionen.  

 Valgperioden for beboerrådsmedlemmer og suppleanter er 2 år.
Genvalg kan  

 finde sted.
Hver beboer har 1 stemme.
Som beboer anses de, der er ifølge  

 lejekontrakten er lejere i ungdomsboliginstitutionen.
Der kan ikke stemmes  

 ved fuldmagt.
 For så vidt angår habilitetskravene til medlemmer af beboerrådet henvises  

 til det ovenfor under pkt. 8 anførte.
 Der henvises til § 7, § 11, stk. 2 og stk. 4 og § 12, stk. 1, i  

 organisationsbekendtgørelsen, samt til pkt. 38 nedenfor.
 23. Er der ikke valgt medlemmer til beboerrådet, eller har rådet  

 nedlagt sit hverv uden at være afløst af et nyt råd, varetages dets  

 funktioner af bestyrelsen for institutionen.
Det påhviler bestyrelsen for institutionen at indkalde til det første  

 beboermøde, såfremt beboerne i en ny institution ikke inden 6 måneder efter  

 indflytningen tager initiativet hertil.
På dette møde vælger beboerne  

 medlemmer til beboerrådet og suppleanter for disse.
 Der henvises til § 12, stk. 4 og § 13 i organisationsbekendtgørelsen.
24. Er mødeprocenten på et beboermøde meget ringe, kan  

 institutionens bestyrelse efter forhandling med beboerrådet indkalde til et  

 beboermøde med forslag om ophævelse af beboerrådet som eneste punkt på  

 dagsordenen.
Forslag om ophævelse af beboerrådet kan kun behandles på et  

 ekstraordinært beboermøde.
Nedlægges beboerrådet, varetages dets funktioner  

 af bestyrelsen som nævnt ovenfor under pkt. 23.
 Der henvises til pkt. 45 nedenfor og § 13 i organisationsbekendtgørelsen.
 25. Uanset at der ikke er fastsat regler herom, er det Bygge- og  

 Boligstyrelsens opfattelse, at et beboerråd har pligt til at træde tilbage,  

 såfremt dette vedtages på et ordinært eller ekstraordinært beboermøde, uanset  

 at det siddende råds valgperiode ikke er udløbet.
Der kan kun vælges nyt beboerråd på samme møde, hvis dette fremgår af den  

 forud udsendte dagsorden.
I modsat fald må et nyt beboerråd vælges på et -  

 eventuelt på bestyrelsens foranledning - indkaldt ekstraordinært beboermøde.
 Beboerrådets opgaver og ansvar.
26. Uanset beboerrådets og beboermødets adgang til at træffe  

 beslutninger vedrørende ungdomsboliginstitutionens drift har bestyrelsen det  

 juridiske og økonomiske ansvar for institutionens dispositioner.
Dette  

 indebærer, at bestyrelsen skal skride ind, hvis beboerrådets eller  

 beboermødets beslutning er i strid med gældende regler, hvad enten disse  

 regler er fastsat i boligbyggeriloven, i bekendtgørelser eller cirkulærer  

 udstedt i medfør heraf, i vedtægten for ungdomsboliginstitutionen, i anden  

 lovgivning eller i de lejekontrakter, institutionen har indgået med den  

 enkelte beboer.
Bestyrelsen kan således f.eks. forlange en rimelig standard for så vidt  

 angår vedligeholdelse af institutionen.
I praksis vil det kunne lette  

 administrationen og samarbejdet mellem bestyrelsen og beboerrådet, hvis der  

 aftales nogle generelle retningslinier for, hvilke typer af vedligeholdelse-  

 og reparationsarbejder bestyrelsen eller administrator uden videre kan lade  

 udføre.
Det er altid bestyrelsen, der træffer aftaler udadtil på  

 institutionens vegne.
Opstår der uenighed mellem bestyrelsen og beboermødet eller beboerrådet om  

 kompetencespørgsmål eller lignende, vil det ofte være problemer af almindelig  

 foreningsretlig karakter, hvis afgørelse vil henhører under domstolene.
Det  

 samme gælder normalt for konkrete tvistigheder mellem institutionen og de  

 enkelte beboere, f.eks. om kontraktsforståelse, varmeregnskaber,  

 vedligeholdelsesopgaver og flytteafregninger.
Parterne rådes derfor som  

 udgangspunkt til at forhandle sig til rette ved hjælp af de muligheder,  

 beboerdemokratiet giver.
 27. Beboerrådet skal have forelagt det af bestyrelsen udarbejdede  

 driftsbudget, forinden det godkendes endeligt af bestyrelsen, der, jf.  

 ovenfor under pkt. 16, videresender det til kommunalbestyrelsen til  

 godkendelse.
Beboerrådet skal således ikke godkende driftsbudgettet, men alene have det  

 forelagt til drøftelse.
Opstår der uenighed mellem bestyrelsen og beboerrådet  

 om driftsbudgettet, er det i 1. omgang bestyrelsen, der træffer afgørelse med  

 undtagelse af de nedenfor under punkterne 28-30 nævnte forhold.
Uenighed  

 mellem bestyrelsen og beboerrådet om driftsbudgettet, kan dog indbringes af  

 bestyrelsen for kommunalbestyrelsen, som træffer den endelige administrative  

 afgørelse, jf. organisationsbekendtgørelsens § 9, stk. 7.
Beboerrådet skal forlægge institutionens budget for det kommende driftsår  

 på et beboermøde senest 4 måneder før regnskabsårets afslutning, dvs senest  

 den 31. marts.
Beboermødet skal således ikke godkende driftsbudgettet, men  

 alene have det forelagt til drøftelse.
Det er derfor en forudsætning, at bestyrelsens oplæg til driftsbudget for  

 det kommende driftsår udsendes til beboerrådet i rimelig tid inden den 31.  

 marts, således at rådet får mulighed for at sætte sig ind i budgettet inden  

 afholdelse af beboermødet.
Der bør endvidere henses til, at der skal  

 indkaldes til beboermøde med mindst 8 dages varsel, og at driftsbudgettet  

 skal udsendes til samtlige beboere forud for beboermødet.
Der henvises i  

 øvrigt til det nedenfor under punkterne 28-30 anførte vedrørende proceduren  

 for tilvejebringelse af driftsbudgettet.
Der henvises til § 9, § 11, stk. 1 og § 12, stk. 2 og stk. 5 i  

 organisationsbekendtgørelsen.
Der henvises endvidere til pkt. 16 ovenfor.  

 Vedrørende lejefastsættelsen i øvrigt henvises til kap. 2 i  

 driftsbekendtgørelsen og punkterne 6-17 i den dertil hørende vejledning.
28. Beboerrådet har inden for rammerne af det driftsbudget, som  

 bestyrelsen fremsender til kommunalbestyrelsens godkendelse, adgang til at  

 bestemme, i hvilken rækkefølge bestyrelsen skal lade vedligeholdelses- og  

 forbedringsarbejder samt fornyelser i institutionen udføre.
Det er således  

 beboerrådet - og ikke bestyrelsen -, der bestemmer, i hvilken rækkefølge, der  

 skal indgås aftaler med håndværkere om de forskellige arbejders udførelse.  

 Bestyrelsen kan ikke, med mindre kommunalbestyrelsen meddeler pålæg herom,  

 lade sådanne arbejder gennemføre uden beboerrådets samtykke.
Ligesom  

 bestyrelsen heller ikke uden pålæg herom fra kommunalbestyrelsen kan lade  

 arbejderne gennemføre i en anden rækkefølge, end beboerrådet har godkendt.  

 Bestyrelsen kan dog lade nødvendige vedligeholdelsesarbejder udføre på  

 ejendommen, hvis arbejderne er af en sådan art, at de ikke uden væsentlig  

 ulempe kan afvente beboerrådets beslutning.
Bestyrelsen vil dog kunne  

 indbringe eventuelle tvistigheder mellem bestyrelsen og beboerrådet om  

 driftsbudgettet for kommunalbestyrelsen.
Indbringelse af eventuelle  

 tvistigheder for kommunalbestyrelsen har opsættende virkning for så vidt  

 angår arbejdernes udførelse.
Det af bestyrelsen udarbejdede driftsbudget  

 danner dog - med forbehold af kommunalbestyrelsens godkendelse - grundlag for  

 varsling af lejeforhøjelse.
For at give beboerrådet mulighed for at øve indflydelse på rækkefølgen af  

 de vedligeholdelses- og forbedringsarbejder samt fornyelser, hvortil der  

 afsættes midler i driftsbudgettet, behandles disse forhold på det ordinære  

 beboermøde, der afholdes senest den 31. december.
Beboermødet skal som  

 ovenfor nævnt ikke godkende driftsbudgettet og dermed rækkefølgen af de  

 arbejder, der skal udføres, men alene have det forelagt til drøftelse.
På  

 grundlag af beboerrådets - og ikke beboermødets - bestemmelse om rækkefølgen  

 for arbejdernes udførelse udarbejder bestyrelsen et driftsbudget, der  

 forelægges beboermødet til drøftelse senest den 31. marts.
Ved denne  

 procedure opnås, at bestyrelsen på grundlag af tilkendelser på beboermødet  

 får rimelig tid til på et realistisk grundlag at udarbejde et driftsbudget  

 for det kommende år.
Der henvises til § 9, stk. 1, stk. 2, stk. 5-7 og § 12, stk. 1-2 i  

 organisationsbekendtgørelsen samt punkterne 26-27 ovenfor.
Vedrørende  

 vedligeholdelse, fornyelser samt henlæggelser hertil henvises til konto 14-18  

 i den af Boligstyrelsen (nu Bygge- og Boligstyrelsen) den 16. marts 1988  

 udarbejdede fastsættelse af kontienes indhold, der er optrykt som bilag 2 til  

 driftsbekendtgørelsen.
 29. Beboerrådet kan træffe beslutning om driften og anvendelsen af  

 fælleslokaler i institutionen samt om etablering af fritidsaktiviteter,  

 f.eks. udgivelse af beboerblad og afholdelse af kulturelle arrangementer.
 Bestyrelsen har - når beboermødet har truffet beslutning herom - pligt til  

 at lade sådanne foranstaltninger udføre, såfremt beboerrådet har tiltrådt den  

 heraf følgende nødvendige lejeforhøjelse.
 Uden beboerrådets samtykke, der er tiltrådt af beboermødet, kan sådanne  

 foranstaltninger ikke gennemføres, med mindre kommunalbestyrelsen meddeler  

 pålæg herom.
Bestyrelsen vil dog kunne indbringe eventuelle tvistigheder mellem  

 bestyrelsen på den ene side og beboerrådet/beboermødet på den anden side om  

 foranstaltningernes udførelse for kommunalbestyrelsen.
Indbringelse af  

 eventuelle tvistigheder for kommunalbestyrelsen har opsættende virkning for  

 så vidt angår forstaltningernes udførelse.
Der henvises til pkt. 42 nedenfor.
Der henvises endvidere til § 9, stk. 3,  

 2. punktum og stk. 4, 1. og 2. punktum samt § 12, stk. nr. 1-2 i  

 organisationsbekendtgørelsen.
30. Beboerrådet kan beslutte, at der skal udføres rimelige  

 moderniseringsarbejder, (ombygninger, energibesparende foranstaltninger og  

 tekniske installationer) kollektive anlæg (vaskerier, fælleslokaler mv.),  

 ekstraordinære renoveringsarbejder samt udbedring af byggeskader.
Bestyrelsen  

 har - når beboermødet har truffet beslutning herom - pligt til at lade  

 sådanne arbejder udføre, såfremt beboerrådet har tiltrådt den heraf følgende  

 nødvendige lejeforhøjelse.
 Uden beboerrådets samtykke, der er tiltrådt af beboermødet, kan sådanne  

 arbejder ikke gennemføres, med mindre kommunalbestyrelsen meddeler pålæg  

 herom.
Bestyrelsen vil dog kunne indbringe eventuelle tvistigheder mellem  

 bestyrelsen på den ene side og beboerrådet/beboermødet på den anden side om  

 arbejdernes udførelse for kommunalbestyrelsen.
Indbringelse af eventuelle  

 tvistigheder for kommunalbestyrelsen har opsættende virkning for så vidt  

 angår arbejdernes udførelse.
Beboerrådets beslutning om gennemførelse af de ovenfor nævnte arbejder  

 skal godkendes på et beboermøde, jf. nedenfor under pkt. 42, inden  

 bestyrelsen principielt søger kommunalbestyrelsens godkendelse til forslagets  

 gennemførelse, jf. ovenfor under pkt. 17. Er de samlede udgifter til  

 moderniseringsarbejder mv. efter afholdt licitation steget med mere end 15  

 pct., skal arbejderne godkendes på et nyt beboermøde, inden arbejderne  

 påbegyndes.
Baggrunden herfor er, at den lejeforhøjelse, som udgifterne til  

 arbejderne udførelse resulterer i, først med rimelig sikkerhed kan anslås  

 efter afholdelse af licitation.
Opgives det, efter at licitationsresultatet  

 foreligger, at gennemføre arbejderne, indgår de indtil da afholdte udgifter i  

 institutionens driftsbudget, dvs. at udgifterne holdes over lejen.
Med henblik på at få indarbejdet udgifterne til de her nævnte arbejder i  

 driftsbudgettet, behandles disse forhold på det ordinære beboermøde, der  

 afholdes senest den 31. december.
Der er dog intet til hinder for, at  

 forholdene kan behandles på et ekstraordinært beboermøde.
For så vidt angår disse arbejders gennemførelse forelægges de for  

 beboermødet til godkendelse.
Der henvises til pkt. 42 nedenfor.
 Overstiger den påregnede lejeforhøjelse - såvel ved beslutningen om  

 arbejdernes principielle gennemførelse som efter afholdt licitation - 15 pct.  

 af den gældende årsleje og fremsætter mindst 1/4 af de på beboermødet  

 fremmødte stemmeberettigede beboere krav herom, skal forslaget sendes til  

 urafstemning jf. nedenfor under pkt. 46.
De ovenfor nævnte regler om inddragelse af beboerne gælder også i de  

 tilfælde, hvor der søges støtte til arbejdernes udførelse efter § 73 b i lov  

 om boligbyggeri.
De her nævnte regler erstatter derfor det om beboernes  

 inddragelse anførte i pkt. 11 i Boligstyrelsens cirkulære af 14. september  

 1987 om offentlig støtte til udbedring af byggeskader og renoveringsarbejder  

 mv. i statsstøttede ungdomsboliger.
 Der henvises til § 9, stk. 3-5 og stk. 7 samt § 12, stk. 1-2 i  

 organisationsbekendtgørelsen.
31. Beboerrådet skal overvåge ejendommens vedligeholdelsestilstand  

 og påse, at der er god orden i institutionen.
Eventuelle reaktioner kan kun  

 foretages af bestyrelsen.
Det ligger således uden for beboerrådets beføjelser  

 at påtale vedligeholdelsestilstanden overfor ejendomsfunktionærer eller  

 overtrædelser af husordenen eller andre forhold direkte over for den enkelte  

 beboer.
Der henvises til pkt. 26 ovenfor.
 Der henvises til § 8, stk. 1 i organisationsbekendtgørelsen.
32. Beboerrådet kan vedtage ændringer af husordenen.
Vedtagne  

 ændringer er gyldige, hvis der er flertal for dem på beboermødet, jf.  

 nedenfor under pkt. 43. Beboerrådets beslutninger om ændring af husordenen  

 skal således forelægges et beboermøde til godkendelse.
Bestyrelsen har ikke indflydelse på beslutninger om ændringer af  

 husordenen.
Det kan dog være hensigtsmæssigt, at beboerrådet drøfter de  

 ønskede ændringer med bestyrelsen, inden ændringsforslagene optages på  

 dagsordenen for et beboermøde.
Der kan ikke i en husorden fastsættes regler, der giver beboerne en  

 retsstilling, der strider mod ufravigelige bestemmelser i lejelovgivningen,  

 boligbyggerilovgivningen eller de i medfør heraf udstedte bekendtgørelser  

 m.v.
Det er bestyrelsens ansvar, at husordenen ikke er i strid med disse  

 regler.
 Regler, der kan optages i en husorden, er normalt ordensforskrifter for  

 beboerne til sikring af rimelige muligheder for benyttelse af  

 ungdomsboliginstitutionen, således at dette sker uden gene for de øvrige  

 beboere.
Som eksempel på forhold, der kan reguleres i husordenen, kan nævnes  

 tilladelse til husdyrhold. Ændres en husordensbestemmelse om tilladelse til  

 husdyrhold til forbud mod husdyrhold, kan bestående rettigheder om husdyrhold  

 ikke bortfalde før efter dyrets død.
Blinde og svagtseende har dog altid lov  

 til at holde førerhund, uanset at der efter husordenen er forbud mod  

 husdyrhold.
 Der henvises til § 8, stk. 2 i organisationsbekendtgørelsen.
 33. Beboerrådet skal - så vidt muligt forudgående - orienteres om  

 ansættelse og afskedigelse af ejendomsfunktionærer.
 Det er således bestyrelsen, der foretager afskedigelser og ansættelser.  

 Der bør dog i rimeligt omfang tages hensyn til beboerrådets og hermed  

 beboernes ønsker.
 Der henvises til § 8, stk. 3 i organisationsbekendtgørelsen.
34. I ungdomsboliginstitutioner, der har fået tilsagn om  

 statsstøtte efter den 30. juni 1986 og er omfattet af Byggeskadefonden, skal  

 bestyrelsen indkalde beboerrådet til et møde med den bygningssagkyndige om  

 tilrettelæggelse af det eftersyn, der i henhold til § 62 c, stk. 1 i lov om  

 boligbyggeri, skal foretages inden 5 år efter byggeriets aflevering.  

 Beboerrådet har desuden ret til at være tilstede ved eftersynet.
Det påhviler  

 derfor bestyrelsen at orientere beboerrådet om tid og sted for 5-års  

 eftersynet.
For at 5-års eftersynet kan gennemføres så effektivt som muligt,  

 kan det være hensigtsmæssigt, at bestyrelsen forud for eftersynet udsender en  

 liste til samtlige beboere, således at beboerne skriftligt kan gøre opmærksom  

 på eventuelle skader.
Beboerrådet bør endvidere orienteres om den rapport,  

 der afgives på baggrund af eftersynet.
Beboerrådet må dog selv rette  

 henvendelse til bestyrelsen for at få et eksemplar af eftersynsrapporten.  

 Vedrørende 5-års eftersynet henvises i øvrigt til § 5 i Bygge- og  

 Boligstyrelsens bekendtgørelse nr. 541 af 18. juli 1990 om 5-års eftersyn og  

 den dertil hørende vejledning udsendt af Bygge- og Boligstyrelsen i september  

 1990.
 Der henvises til § 8, stk. 4 i organisationsbekendtgørelsen.
35. Beboerrådet kan træffe beslutning om, hvorvidt fordelingen af  

 udgifter til varme og el skal ske på grundlag af enten  

 varmefordelingsmåler/elektricitetsmåler, eller fordelingen skal ske efter  

 bruttoetageareal eller rumfang.
Beboerrådet kan endvidere træffe beslutning  

 om, at udgifterne til vand skal fordeles på grundlag af individuelle eller  

 kollektive vandmålere.
I beboerrådets og beboermødets overvejelser bør bl.a.  

 indgå, om der umiddelbart forud har været foretaget omlægninger, samt den  

 lejeforhøjelse omlægningen vil medføre.
For at opnå gyldighed skal beboerrådets beslutning godkendes på et  

 beboermøde.
Fremsætter mindst 1/4 af beboermødets stemmeberettigede deltagere  

 krav herom, skal den endelige godkendelse af beslutningen dog ske ved  

 urafstemning blandt institutionens beboere.
Der henvises til pkt. 44  

 nedenfor.
 Selvom beboerrådet med beboermødets tilslutning beslutter, at der ikke  

 skal ske aflæsning af forbruget af varme, el eller vand ved særskilte målere  

 for hver bolig, vil en effektuering af beslutningen kræve, at der kan indgås  

 en aftale herom med det lokale forsyningsselskab.
Lejeloven indeholder en særregel for så vidt angår de her omhandlede  

 ungdomsboliger, således at udgiften til varme og varmt vand kan indeholdes i  

 lejen.
Dette hænger sammen med, at der især i de ældre  

 ungdomsboliginstitutioner er kollektiv forsyning af varme, el og varmt vand  

 uden særskilte målere for hver bolig.
 Der henvises til § 8, stk. 5 og § 11, stk. 5 i  

 organisationsbekendtgørelsen.
 Administrative regler for beboerrådets arbejde.
36. Hvervet som medlem af beboerrådet er ulønnet.
Beboerrådet har  

 dog krav på, at bestyrelsen yder den nødvendige bistand i forbindelse med  

 udførelsen af beboerrådsarbej~ det.Ungdomsboliginstitutionen afholder  

 rimelige udgifter til beboerrådets arbejde.
Udgifterne optages på konto 25  

 (beboerfaciliteter) i driftsbudgettet og årsregnskabet, jf. kontoplanen der  

 er optrykt som bilag 1 til driftsbekendtgørelsen.
Beboerrådet kan i en forretningsorden træffe nærmere bestemmelse om  

 udførelse af sit hverv.
Der kan ikke i forretningsordenen fastsættes regler,  

 der er i strid med boligbyggeriloven eller organisationsbekendtgørelsen,  

 herunder bestemmelser, der giver beboerrådet udvidede beføjelser.
Da  

 formanden for beboerrådet vælges særskilt, vil der f.eks. ikke i en  

 forretningsorden kunne fastsættes bestemmelse om kollektiv ledelse.
 Forslag, der skal drøftes på et beboerrådsmøde, bør forud for mødet  

 udsendes til samtlige mødeberettigede deltagere.
 Der henvises til § 7, stk. 4-5 og § 12, stk. 1 i  

 organisationsbekendtgørelsen.
 Beboermødet.
 Afholdelse af beboermøde.
 37. Hvert år senest 5 måneder efter regnskabsårets afslutning,  

 dvs. senest den 31. december, afholdes der ordinært beboermøde i  

 ungdomsboliginstitutionen.
 Beboermøde, hvor institutionens driftbudget forelægges, afholdes hvert år  

 senest 4 måneder før regnskabsårets afslutning, dvs. senest den 31. marts.
 Ekstraordinært beboermøde afholdes, når beboerrådet indkalder hertil, når  

 mindst 1/4 af beboerne ønsker et angivet emne behandlet, når bestyrelsen  

 anmoder herom, eller når der på et tidligere beboermøde er truffet beslutning  

 herom.
 I en ny ungdomsboliginstitution skal det første beboermøde afholdes inden  

 6 måneder efter indflytningen.
Det påhviler normalt beboerrådet at indkalde beboermøder.
Indkaldelse skal  

 ske skriftligt til samtlige beboere med mindst 8 dages varsel.
Bliver et  

 beboermøde ikke indkaldt rettidigt, påhviler det bestyrelsen at indkalde det  

 første møde.
 Er der ikke oprettet et beboerråd, påhviler det bestyrelsen at indkalde  

 til beboermøder vedrørende årsregnskabet, driftbudgettet, ændringer af  

 husordenen, fordeling af udgifter til varme, el og vand samt  

 moderniseringsarbejder mv. samt valg af beboerråd.
 Indkaldelsen til beboermødet skal ledsages af en angivelse af det eller de  

 emner, som skal drøftes på mødet.
På beboermøder, hvor årsregnskabet er på dagsordenen, udsendes hovedtal  

 for årets drift og status til samtlige beboere forud for møderne.
På de  

 beboermøder, hvor driftbudgettet er på dagsordenen, udsendes driftsbudgettets  

 hovedtal til samtlige beboere forud for møderne.
Beboerne skal desuden have  

 adgang til at få udleveret det fuldstændige årsregnskab og driftsbudget ved  

 henvendelse til bestyrelsen eller beboerrådet.
Forslag, der skal behandles på beboermødet f.eks. ændringer af husordenen,  

 skal udsendes til beboerne senest 3 dage før mødet.
Forslag, der ønskes  

 behandlet på det ordinære beboermøde, skal være beboerrådet i hænde senest 5  

 dage før mødet.
 Samtidig med indkaldelse af beboerne indkaldes bestyrelsen på samme måde.
 Der henvises til § 11, stk. 1 og stk. 3, § 12 og § 13, 3. - 4. punktum i  

 organisationsbekendtgørelsen.
38. Adgangen til beboermødet og stemmeret på det har beboerne i  

 ungdomsboliginstitutionen.
Som beboer anses de, der ifølge lejekontrakten er  

 lejer i ungdomsboliginstitutionen.
Hver beboer har 1 stemme.
Dette indebærer,  

 at 2-rums boliger, der bebos af 2 lejere, vil have 2 stemmer, mens 1-rums  

 boliger, der bebos af 1 lejer, vil have en stemme.
 Adgang til beboermødet har endvidere medlemmer af bestyrelsen, men uden  

 stemmeret, med mindre vedkommende er beboer i institutionen.
 Enhver, der efter ovenstående har adgang til beboermødet, har ret til at  

 få et angivet emne behandlet på mødet og har ret til at tage ordet.
Beboermødet træffer beslutning ved almindelig stemmeflerhed blandt de  

 fremmødte.
Der stilles ikke - i modsætning til tidligere - krav om, at en vis  

 del af beboerne skal være tilstede på mødet, for at det er beslutningsdygtig.  

 Der kan ikke stemmes ved fuldmagt.
 Der henvises til § 11, stk. 2-4 i organisationsbekendtgørelsen.
 Beboermødets opgaver og ansvar.
39. Beboermødet indstiller 1/3 af medlemmerne til bestyrelsen og  

 suppleanter for disse.
Udpegningen af bestyrelsesmedlemmer og suppleanter  

 foretages af kommunalbestyrelsen.
Disse medlemmer af bestyrelsen skal tillige  

 være beboerrådsmedlemmer.
Indstillingen sker normalt på det ordinære  

 beboermøde eller det beboermøde, der i en ny institution afholdes i henhold  

 til § 12, stk. 4 i organisationsbekendtgørelsen.
Der er intet til hinder for,  

 at indstillingen af medlemmer til bestyrelsen og suppleanter for disse kan  

 finde sted på et ekstraordinært beboermøde i henhold til § 12, stk. 3 i  

 organisationsbekendtgørelsen.
Der henvises til pkt. 10 og pkt. 13 ovenfor.
Beboermødet vælger desuden beboerrådsmedlemmerne.
Valget sker normalt på  

 det ordinære beboermøde, men kan i øvrigt finde sted på samme måde som  

 ovenfor angivet vedrørende medlemmer til bestyrelsen.
Der henvises til pkt.  

 22 og 23 ovenfor.
 Der henvises til § 4, stk. 1 og § 12, stk. 1 i  

 organisationsbekendtgørelsen.
 40. Beboermødet skal godkende institutionens årsregnskab, inden  

 det godkendes af bestyrelsen, der fremsender det til kommunalbestyrelsens  

 godkendelse, jf. pkt. 16 ovenfor.
 Årsregnskabet, forelægges af beboerrådet - eller hvis et sådant ikke er  

 valgt - af bestyrelsen på det ordinære beboermøde, dvs. senest den 31.  

 december, til godkendelse.
Senest 3 dage før beboermødet udsendes årsregnskabets hovedtal for årets  

 drift og status til samtlige beboere.
Beboerne skal desuden have adgang til  

 at få udleveret det fuldstændige årsregnskab ved henvendelse til bestyrelsen  

 eller beboerrådet.
 Opstår der uenighed mellem bestyrelsen og beboerrådet eller beboermødet om  

 årsregnskabet, indbringer bestyrelsen spørgsmålet for kommunalbestyrelsen,  

 som træffer den endelige administrative afgørelse.
 Der henvises til § 9, stk 6-7, § 11, stk. 3, 3. punktum, § 12, stk. 1 og  

 stk. 5 samt § 13 i organisationsbekendtgørelsen.
 41. Beboermødet skal have institutionens driftsbudget for det  

 kommende driftsår forelagt til drøftelse, inden det godkendes af bestyrelsen,  

 der fremsender det til kommunalbestyrelsens godkendelse, jf. pkt. 16 ovenfor.  

 Beboermødet skal således ikke godkende driftsbudgettet.
Driftsbudgettet forelægges af beboerrådet eller - hvis et sådant ikke er  

 valgt - af bestyrelsen på et beboermøde, der afholdes senest 4 måneder før  

 regnskabsårets slutning, dvs. senest den 31. marts.
Der henvises til pkt. 27  

 ovenfor.
Senest 3 dage før beboermødet udsendes driftsbudgettets hovedtal til  

 samtlige beboere.
Beboerne skal desuden have adgang til at få udleveret det  

 fuldstændige driftsbudget ved henvendelse til bestyrelsen eller beboerrådet.
Der henvises til § 11, stk 3, 3. punktum, § 12, stk. 2 og stk. 5 samt § 13  

 i organisationsbekendtgørelsen.
Der henvises endvidere til punkterne 27-30  

 ovenfor.
 42. Beboermødet skal godkende iværksættelse af rimelige  

 moderniseringsarbejder mv., der omhandlet i § 9, stk. 3, 1. punktum i  

 organisationsbekendtgørelsen, som beboerrådet eller - hvor et sådan ikke er  

 valgt - bestyrelsen har truffet beslutning om.
Det påhviler beboerrådet eller - hvis et sådant ikke er valgt -  

 bestyrelsen at forelægge forslaget om arbejdernes iværksættelse på et  

 beboermøde til godkendelse, inden bestyrelsen principielt søger  

 kommunalbestyrelsen om arbejdernes gennemførelse.
Forslaget skal udsendes  

 skriftligt til samtlige beboere senest 3 dage for mødet.
Er de samlede  

 udgifter til moderniseringsarbejder m.v. efter afholdt licitation steget med  

 mere end 15 pct., skal arbejderne godkendes på et nyt beboermøde, inden  

 arbejderne påbegyndes.
 Overstiger den påregnede lejeforhøjelse - såvel ved beslutningen om  

 arbejderne principielle gennemførelse som efter afholdt licitation - 15 pct.  

 af den gældende årsleje og fremsætter mindst 1/4 af de på beboermødet  

 fremmødte stemmeberettigede beboere krav herom, skal forslaget sendes til  

 urafstemning, jf. nedenfor under pkt. 46.
Beboermødet skal endvidere godkende de lejeforhøjelser, som er nødvendige  

 til gennemførelse af beboerrådets beslutninger efter § 9, stk. 3, 2. punktum  

 i organisationsbekendtgørelsen vedrørende drift og indretning af  

 fælleslokaler, etablering af fritidslokaler mv.
Godkender beboermødet  

 lejeforhøjelserne, skal bestyrelsen søge foranstaltningerne gennemført.
 Vedrørende beboermødets adgang til i øvrigt at beslutte, at et emne, der  

 er til behandling på beboermødet, skal afgøres ved urafstemning, henvises til  

 afsnit 6 nedenfor.
Der henvises til punkterne 17 og 29-30 ovenfor.
Der henvises endvidere til  

 § 9, stk. 3-5, § 10, § 11, stk. 3, 3. punktum og § 13 i  

 organisationsbekendtgørelsen.
43. Beboermødet skal godkende ændringer af husordenen, som er  

 vedtaget af beboerrådet, for at ændringerne er gyldige.
Beboermødet har  

 således vetoret for gennemførelse af ændringer i husordenen.
Det påhviler beboerrådet eller - hvis et sådant ikke er valgt -  

 bestyrelsen at forelægge forslag om ændringer i husordenen på et beboermøde  

 til godkendelse.
Forslaget skal udsendes skriftligt til samtlige beboere  

 senest 3 dage før mødet.
Der henvises til pkt. 32 ovenfor.
Der henvises endvidere til § 8, stk. 2,  

 § 11, stk. 3, 3. punktum og § 13 i organisationsbekendtgørelsen.
44. Beboermødet skal godkende beboerrådets eller - hvis et sådant  

 ikke er valgt - bestyrelsens beslutning om, hvorvidt fordelingen af  

 udgifterne til varme og el skal ske på grundlag af enten  

 varmefordelingsmåler/elmåler eller om fordelingen skal ske efter  

 bruttoetageareal eller rumfang.
Beboermødet skal endvidere godkende, om  

 udgifterne til vand skal fordeles på grundlag af individuelle eller  

 kollektive vandmålere.
Beboermødet har således vetoret vedrørende  

 beslutninger af denne art.
Fremsætter mindst 1/4 af beboermødets  

 stemmeberettigede deltagere krav herom, skal den endelige godkendelse af  

 beslutningen dog ske ved urafstemning blandt institutionens beboere.
Det påhviler beboerrådet eller - hvis et sådant ikke er valgt -  

 bestyrelsen at forelægge forslag vedrørende fordelingen af udgifterne til  

 varme, el eller vand på et beboermøde til godkendelse.
Forslaget skal udsende  

 skriftligt til samtlige beboere senest 3 dage før mødet.
 Beboermødets beslutning har gyldighed for alle beboere i institutionen  

 uanset eventuelle modstående bestemmelser i lejekontrakten.
Der henvises til pkt. 35 ovenfor.
Der henvises endvidere til § 8, stk. 5,  

 § 11, stk. 3, 3. punktum, § 11, stk. 5 og § 13 i  

 organisationsbekendtgørelsen.
 45. Det er overladt til beboermødet at beslutte, at beboerrådet  

 skal ophæves, såfremt mødeprocenten på det årlige ordinære beboermøde er  

 meget ringe.
 Mødet, der er et ekstraordinært beboermøde, indkaldes af bestyrelsen efter  

 forhandling med beboerrådet.
 Forslaget om ophævelse af beboerrådet skal udsendes skriftligt til  

 samtlige beboere senest 3 dage før mødet.
Der henvises til pkt. 24 ovenfor.
Der henvises endvidere til § 11, stk. 3  

 og § 13 i organisationsbekendtgørelsen.
 Urafstemning.
 46. Beboerrådet kan beslutte, at den endelige afgørelse af  

 spørgsmål, der henhører under rådet skal træffes ved urafstemning.
 Beboermødet kan ligeledes beslutte, at den endelige afgørelse af emner,  

 der er til behandling på beboermødet, skal træffes ved urafstemning.
 Ved urafstemning, som er skriftlig og hemmelig, har hver beboer 1 stemme.  

 Som beboer anses de, der ifølge lejekontrakten er lejer i  

 ungdomsboliginstitutionen.
Urafstemningens resultat træffes på grundlag af almindelig simpel  

 stemmeflerhed blandt de deltagende i urafstemningen.
Dette indebærer, at det  

 afgørende for vedtagelse er, at et flertal af de afgivne stemmer går ind for  

 forslaget.
Hvis der er flere stemmer imod, er forslaget forkastet, og hvis  

 stemmerne står lige er forslaget bortfaldet.
Der er ikke fastsat nogen frist for afholdelse af urafstemning.
I praksis  

 er den forholdsvis kort, men dog sådan at der gives rimelig mulighed for, at  

 beboerne kan nå at stemme.
En frist på mindst 8 dage og højst 14 vil normalt  

 være passende.
Der er ikke fastsat regler for selve afviklingen af urafstemningen.
For at  

 sikre at afstemningen er hemmelig udsendes i praksis stemmesedel til alle  

 beboere.
For at undgå misbrug kan ungdomsboliginstitutionens revisor forestå  

 afstemningen.
Desuden kan der nedsættes et stemmeudvalg, der skal forestå  

 optællingen.
Revisor og forretningsfører kan være medlem af stemmeudvalget.
 Efter en urafstemning kan det samme forslag først sendes til urafstemning  

 igen, når der har været afholdt ordinært beboermøde.
For at der ikke senere skal opstå tvivl om afstemningen og  

 afstemningsresultatet, bør beboerrådet og beboermødet altid i forbindelse  

 med, at et spørgsmål lægges ud til urafstemning, træffe beslutning om  

 urafstemningens udformning, herunder hvilke oplysninger og hvilket materiale,  

 der skal sendes ud til de stemmeberettigede.
Problemstillingen bør gøres så  

 klar og tydelig, at deltagerne kan nøjes med at sætte kryds ved ja eller nej.
 Der henvises til § 8, stk. 5, § 9, stk. 4, § 10 og § 11, stk. 5 i  

 organisationsbekendtgørelsen.
 Vedtægter.
47. Efter § 13 i driftsbekendtgørelsen kan kommunalbestyrelsen  

 godkende institutionernes vedtægter i det omfang, vedtægterne er i  

 overensstemmelse med den af Bygge- og Boligstyrelsen udarbejdede  

 normalvedtægt og kun indebærer udfyldning af disse.
På samme måde kan  

 kommunalbestyrelsen godkende ændringer i institutionens vedtægter.
Ud fra forenklings- og rationaliseringshensyn kan det ikke påregnes, at  

 Bygge- og Boligstyrelsen vil godkende et andet indhold af vedtægterne, end  

 det kommunalbestyrelsen efter § 13 i driftsbekendtgørelsen er beføjet til at  

 godkende.
Der skal foreligge helt ekstraordinære, lokalt betingede forhold,  

 såfremt Bygge- og Boligstyrelsen undtagelsesvis vil kunne godkende vedtægter  

 af et andet indhold, end det som § 13 i driftsbekendtgørelsen rummer mulighed  

 for.
Det vil herudover være en betingelse, at kommunalbestyrelsens anbefaling  

 foreligger.
 48. Som omtalt under pkt. 1 har Bygge- og Boligstyrelsen  

 udarbejdet en ny normalvedtægt for selvejende ungdomsboliginstitutioner, der  

 er opført med offentlig støtte.
I normalvedtægten henvises der til de materielle regler om kommunalt  

 tilsyn, udlejning, beboerindflydelse, kapitalforhold, budgetter og  

 regnskaber, køb, salg eller pantsætning af fast ejendom samt reglerne om  

 iværksættelse af forbedringsarbejder, om- og tilbygningsarbejder, herunder  

 moderniseringer, der til enhver tid er fastsat i love eller bekendtgørelser.  

 Herved sikres, at der er overensstemmelse mellem normalvedtægten og de til  

 enhver tid gældende regler for selvejende ungdomsboliginstitutioner.
Ligesom  

 det undgås, at normalvedtægten og vedtægten for de enkelte  

 ungdomsboliginstitutioner skal ændres som følge af ændringer i love og  

 bekendtgørelser.
 49. Som nævnt ovenfor under pkt. 1 påhviler det efter § 15, stk.  

 2, i organisationsbekendtgørelsen kommunalbestyrelsen at påse, at samtlige  

 selvejende ungdomsboliginstitutioners vedtægter er bragt i overensstemmelse  

 med normalvedtægten senest den 31. december 1991.
 Kommunalbestyrelsen må derfor rette henvendelse til bestyrelsen for  

 samtlige selvejende ungdomsboliginstitutioner med henblik på at få fremsendt  

 nye vedtægter så betids, at kommunalbestyrelsen kan godkende disse senest den  

 31. december 1991.
 Der er intet til hinder for, at kommunalbestyrelsen ud fra lokale forhold  

 vælger at kræve vedtægterne ændret inden den 31. december 1991.
 For ungdomsboliginstitutioner, der etableres i perioden fra  

 organisationsbekendtgørelsen ikrafttræden og indtil 31. december 1991, vil  

 det være hensigtsmæssigt at anvende de nye vedtægter.
 Det følger af § 13, stk. 2 i driftsbekendtgørelsen, at ændringer af  

 vedtægterne sker ved kommunalbestyrelsens beslutning herom.
 Bygge- og Boligstyrelsen skal ikke modtage eksemplarer af de ændrede  

 vedtægter.
 Det bemærkes, at reglerne i organisationsbekendtgørelsen gælder uanset  

 modstående bestemmelser i institutionens vedtægter, fundats eller lignende.  

 De i organisationsbekendtgørelsen fastsatte regler har således virkning for  

 de bestyrelsesmøder, beboerrådsmøder og beboermøder, der afholdes den 1.  

 januar 1992 og senere.
 Likvidation.
50. Bestyrelsen kan træffe beslutning om likvidation, hvis  

 ungdomsboliginstitutionen ikke længere opfylder sit formål, eller hvis den  

 drives med fortsat væsentligt underskud.
Det er ikke tilstrækkeligt, at der  

 har været et underskud et enkelt år.
 Likvidationen skal godkendes af Bygge- og Boligstyrelsen efter indstilling  

 fra kommunalbestyrelsen.
 I situationer, hvor en likvidation af institutionen kan komme på tale, vil  

 der typisk forinden have foreligget sådanne forhold, at kommunalbestyrelsen  

 ved udøvelse af sit tilsyn har været pligtig til at foretage indberetning  

 efter § 12 i driftsbekendtgørelsen.
 Der henvises til § 14 i organisationsbekendtgørelsen.
 Overgangsregler.
 51. Efter § 16 i organisationsbekendtgørelsen træder  

 bekendtgørelsen i kraft dagen efter bekendtgørelse i Lovtidende og har  

 virkning ved de bestyrelsesmøder, beboerrådsmøder og beboermøder der afholdes  

 den 1. december 1991 og senere.
 Disse overgangsregler skal ses i sammenhæng med det seneste tidspunkt for  

 afholdelse af ordinært beboermøde, den 31. december.
 Ved at lade organisationsbekendtgørelsen få virkning for de beboermøder og  

 beboerrådsmøder, der afholdes den 1. december 1991 og senere, vil  

 organisationsbekendtgørelsen få virkning for det ordinære beboerrådsmøde, der  

 afholdes senest den 31. december 1991.
 På det ordinære beboermøde, der afholdes i december måned 1991, vælges  

 beboerrådsmedlemmer og medlemmer og suppleanter for disse.
Indtil der har været afholdt ordinært beboermøde i december 1991 med valg  

 af beboerrådsmedlemmer, fortsætter de valgte kollegierådsmedlemmer.
Afholdes  

 der ikke ordinært beboermøde i december 1991, eller vælges der ikke  

 beboerrådsmedlemmer på dette møde, er institutionen uden beboerrådsmedlemmer  

 eller kollegianerrådsmedlemmer.
Denne situation er omhandlet ovenfor under  

 pkt. 23.
For bestyrelsesmøder, der afholdes den 1. januar 1992 og senere, gælder  

 organisationsbekendtgørelsen.
Dette indebærer, at der senest den 1. januar  

 1992 skal være udpeget en ny bestyrelse efter organisationsbekendtgørelsens  

 regler.
De valgte bestyrelsesmedlemmer fortsætter indtil da, dog således at  

 de på beboermødet i december 1991 indstillede bestyrelsesmedlemmer erstatter  

 de hidtil bestyrelsesmedlemmer, så snart de er udpeget af  

 kommunalbestyrelsen.
 Vedrørende de af beboerne indstillede medlemmer til bestyrelsen og  

 suppleanter henvises til det ovenfor under pkt. 10 og pkt. 39 anførte.  

 Indstiller beboerne ikke på det ordinære beboermøde i december 1991 medlemmer  

 til bestyrelsen, udpeger kommunalbestyrelsen disse medlemmer, jf. pkt. 12  

 ovenfor.
For så vidt angår de af kommunalbestyrelsen udpegede bestyrelsesmedlemmer  

 og suppleanter, udpeger kommunalbestyrelsen disse senest den 1. januar 1992.  

 Det samme gælder for de af uddannelsesinstitutionens ledelse indstillede  

 bestyrelsesmedlemmer og suppleanter.
Indstiller uddannelsesinstitutionernes  

 ledelser ikke medlemmer til bestyrelsen senest den 1. januar 1992, udpeger  

 kommunalbestyrelsen disse medlemmer, jf. pkt. 12 ovenfor.
 Inden 31. december 1991 skal der af hensyn til beboermødets indstilling af  

 bestyrelsesmedlemmer og suppleanter være truffet beslutning om, hvor mange  

 medlemmer bestyrelsen skal bestå af, jf. ovenfor under pkt. 8.
 Kommunalbestyrelsen kan dog beslutte, at valg af ny bestyrelse først skal  

 finde sted ved udløbet af den nuværende valgperiode.
Bygge- og Boligstyrelsen, den 27.  

 september 1991 H.
E.
Rasmussen / Vibeke Køie Bekendtgørelse af lov om boligbyggeri nr. 643 af 10. september 1991,  

 kapital 11, er udeladt her, da den forefindes i Lovtidende A og  

 Retsinformation.
Bilag Indholdsfortegnelse Kap. 11 i lovbekendtgørelse nr. 643 af 10. september 1991 om  

 boligbyggeri Boliger for unge under uddannelse m.fl.
 § 67.  Statsstøttede boliger for unge under uddannelse  

 m.v. omfatter kollegier eller ungdomsboliger opført med statsstøtte efter:
 Stk. 2.  Kommunalbestyrelsen kan på statens vegne give  

 tilsagn om ydelsesstøtte og garanti til opførelse af boliger for unge under  

 uddannelse og andre unge med et særligt behov derfor, hvortil der ydes  

 indekslån, jf. realkreditloven.
Stk. 3.  Støtte kan gives til opførsel af indtil 2.500  

 værelsesenheder i finansåret 1991. Fordelingen af kvoten til kommunerne  

 foretages af boligministeren.
Udnyttes bevillingskvoten i finansårene 1986-88  

 eller finansåret 190 ikke fuldt ud på grund af bortfald af tidligere meddelte  

 tilsagn, overføres et hertil svarende antal værelsesenheder til et senere  

 finansår.
 Stk. 4.  Meddeles der i et finansår ikke tilsagn om  

 støtte til det i stk. 3 anførte antal boliger, kan indtil 10 pct. af årets  

 kvote tillægges kvoten for det følgende finansår.
 Stk. 5.  Støtte kan ydes til almennyttige boligselskaber  

 samt til selvejende kollegier, ungdomsboliger eller fonde og lignende,  

 ungdomsboliger eller fonde og lignende, såfremt disses vedtægter kan  

 godkendes af boligministeren eller af kommunalbestyrelsen efter  

 boligministerens bemyndigelse.
Stk. 6.  Boligministeren kan fastsætte retningslinier  

 for formen og indholdet af de i stk. 5 nævnte vedtægter.
Boligministeren kan  

 endvidere fastsætte almindelige gældende regler til afløsning, supplering  

 eller ændring af allerede godkendte vedtægter.
 Stk. 7.  Boligministeren fordeler ungdomsboligkvoten  

 under hensynstagen til det forventede behov i det pågældende område  

 sammenholdt med udlejningssituationen i allerede opførte boliger.
 Stk. 8.  Boligministeren kan fastsætte nærmere regler om  

 de i stk. 1-7 nævnte forhold.
 Stk. 9.  Kommunalbestyrelsens afgørelser efter stk. 2  

 kan ikke indbringes for anden administrativ myndighed.
 § 68.  Boliger opført med støtte efter § 67 skal efter  

 boligministerens nærmere bestemmelse fortrinsvis stilles til rådighed for  

 unge uddannelsessøgende og andre unge med et særligt behov derfor.
 Stk. 2.  Såfremt boligerne udlejes til andre end unge,  

 der efter stk. 1 har fortrinsvis dertil, kan boligministeren helt eller  

 delvis bringe betaling af rentesikring, rentebidrag, afdragsbidrag eller  

 ydelsesstøtte til ophør.
§ 69.  De i § 67 nævnte boliger kan tilvejebringes ved § 69 a.  (Ophævet)2) § 70.  Kommunalbestyrelsen kan give tilsagn om lån op  

 til 4 pct. af ejendommens værdi, jf. § 60. Det kommunale lån skal have  

 oprykkende panteret efter indekslånet.
Summen af kommune- og indekslån kan  

 udgøre indtil 100 pct. af ejendommens værdi.
Stk. 2.  Lån efter stk. 1 er rentefri.
De afdrages, når  

 ejendommens økonomi efter långiverens skøn tillader det, jf. § 34, 2. pkt.  

 Tilbagebetaling skal dog påbegyndes senest 50 år efter lånets udbetaling.
Stk. 3.  Ved erhvervelse og ombygning af bebyggede  

 ejendomme efter § 69, nr. 2, og 3, kan boligministeren i særlig tilfælde  

 godkende, at indestående pantegæld overtages af erhververen eller bliver  

 indestående i ejendommen.
Den samlede belåning, hvori sådan pantegæld  

 medregnes efter kursværdi, må dog ikke overstige 100 pct. af ejendommens  

 værdi, jf. § 60.
 § 71.  Kommunelån udbetales i forbindelse med  

 ejendoms- eller grundkøb samt med byggeriet projektering og udførsel efter  

 samme regler, som gælder for almennyttigt byggeri efter § 33.
 § 72.  Støtte efter § 67 kan kun ydes, hvis  

 kommunalbestyrelsen yder lån til byggeriet efter §§ 70 og 71 og låntager  

 betaler ydelser på indekslånet i overensstemmelse med reglerne i stk. 2.
Stk. 2.  Låntagers betaling af ydelser på indekslån sker  

 første gang ved lånets 2. termin og udgør et beløb, som svarer til 1,250 pct.  

 af den regulerede bogførte hovedstol.
Betalingen reguleres 2 gange årligt pr.  

 1. januar og 1. juli efter samme regler, som gælder for regulering af afdrag  

 på indekslån, type IS, ifølge realkreditloven.
Reguleringen sker, indtil  

 låntagers betaling svarer til de samlede ydelser på lånet.
 Stk. 3.  Ydelsesstøtte udgør et beløb, som svarer til  

 forskellen mellem de samlede ydelser på indekslånet og låntagers betaling.
Stk. 4.  Ydelsesstøtte kan kun gives, hvis kommunene  

 godtgør statens udgifter til ydelsesstøtte med et beløb på 8,33 pct. af  

 udgifter til renter samt administrations- og reservefondsbidrag på  

 indekslånet.
Kommunens betaling kan dog aldrig være større end den samlede  

 ydelsesstøtte, jf. § 67.
 Stk. 5.  Halvdelen af kommunens betaling af renter samt  

 administrations- og reservefondsbidrag fordeles i hovedstadsområdet mellem  

 kommunerne i dette område efter reglerne om fordeling af boligstøtte i lov om  

 individuel boligstøtte.
§ 72 a.  (Ophævet) § 72 b.  Statsgaranti for indekslån kan ydes for den  

 del af lånet, der på tidspunkt for lånets optagelse har pantesikkerhed ud  

 over 65 pct. af ejendommens værdi, jf. § 60. Garantien omfatter til enhver  

 tid så stor en del af lånets restgælde og eventuelt forfaldne terminsydelser,  

 som det oprindelige garantibeløb udgjorde af hovedstolen.
Den del af  

 restgælden, der ikke omfattes af farantien, har panteret forud for den  

 garanterede del af restgælden.
 Stk. 2.  Kommunalbestyrelsen godtgør statskassen  

 halvdelen af statens eventuelle tab som følge af garantiforpligtelsen.
§ 72 c.  Ydelsesstøtte ydes med virkning fra  

 indekslånets optagelse og udbetales bagud i tilknytning til de i pantebrevene  

 fastsatte terminer.
Udbetalingen sker til det långivende realkreditinstitut  

 på grundlag af en specificeret opgørelse fra instituttet.
 Stk. 2.  Boligministeren kan helt eller delvis bringe  

 betaling af rentesikring, rentebidrag, afdragsbidrag eller ydelsesstøtte til  

 ophør, såfremt ejendommens økonomi forbedres, eller ændrede forhold for  

 byggeriet taler derfor, herunder stigning i det almindelige lejeniveau.
 § 72 d.  Kommunalbestyrelsen kan i ganske særlige  

 tilfælde yde tilskud eller lån tilskud eller lån til etablering af  

 ungdomsboliger, såfremt de endelige udgifter ved byggeriets opførelse  

 overstiger det beløb, som kommunalbestyrelsen har godkendt ved byggeriets  

 påbegyndelse.
 Stk. 2.  Lån efter stk. 1 ydes på de i § 70, stk. 2,  

 gældende vilkår.
 Stk. 3.  Boligministeren kan fastsætte nærmere regler om  

 de i stk. 1 nævnte forhold.
 § 73.  Bestemmelserne i § 13, stk. 2, § 56, § 58, stk.  

 2, og §§ 59-62 a gælder for byggerier, der opføres med støtte efter dette  

 kapitel.
 § 73 a.  Boligministeren kan på statskassens vegne i  

 hvert af studieårene 1984/85-1992/93 yde tilskud til nedbringelse af lejen i  

 kollegier, der i perioden fra 1. april 1946 til 31. marts 1982 har fået  

 tilsagn om statsstøtte til opførelse efter byggestøtte-, kollegiestøtte-  

 eller boligbyggerilovgivningen.
 Stk. 2.  I hvert af studieårene 1984/85 - 1986/87 kan  

 der gives tilsagn om tilskud på indtil 20 mill. kr. og indtil 22 mill. kr. i  

 hvert af studieårene 1987/88-1992/93.
Stk. 3.  For hvert kollegium fastsættes et tilskud for  

 studieåret 1984-85. Tilskuddet fastsættes under hensyntagen til antallet af  

 boliger, disses størrelse og kvalitet samt de forventede driftsudgifters  

 størrelse og art.
Der ydes tilskud med samme beløb som i studieårene 1985/86  

 og 1986/87. Herefter forhøjes det for kollegiet fastsatte tilskud for  

 studieåret 1984/85 med 10 pct., og det forhøjede tilskud ydes med samme beløb  

 i hvert af studieårene 1987/88-1992/93. Boligministeren fastsætter nærmere  

 regler for tilskuddets beregning.
 Stk. 4.  Statstilskud efter stik. 1-3 kan endvidere ydes  

 til nedbringelse af lejen i enkeltværelser og lejligheder indtil på 1 1/2  

 værelse, der med kommunalbestyrelsens godkendelse forbeholdes unge under  

 uddannelse og andre med særligt behov derfor, såfremt bebyggelsen i  

 studieåret 1983-84 har fået statstilskud til nedbringelse af lejen.
 Stk. 5.  Tilbagebetaling af de særlige kriselån, derer  

 ydet med tilslutning fra folketingets finansudvalg i finansårene 1975-76 og  

 1976-77 til kollegier, udsættes indtil 1. august 1993.
 Stk. 6.  For kollegier, der med tilslutning fra  

 folketingets finansudvalg har fået bevilget henstand med betaling af renter  

 og afdrag på statslån, kan boligministeren forlænge henstandsperioden til 1.  

 august 1993.
 § 73 b.  Boligministeren kan på statens vegne meddele  

 tilsagn om ydelsessstøtte og garanti til udbedring af byggeskader og større  

 ekstraordinære renoveringsarbejder, herunder modernisering, samt til  

 energibesparende foranstaltninger i ungdomsboliger, der har modtaget tilsagn  

 om støtte før 1. juli 1986 i medfør af byggestøtte-, kollegiestøtte- eller  

 boligbyggerilovgivningen eller er godkendt efter § 67, stk. 1, nr. 8. Støtte  

 kan ydes, idet omfang udgifterne ikke dækker ved erstatninger, gennem  

 forsikringer eller ved, at der ydes støtte efter lovens § 36, stk. 2-5.
Stk. 2.  Udgifter til arbejdet, efter stk. 1 finansieres  

 ved optagelse af indekslån.
Låntagers betaling af ydelser på indekslån sker  

 første gang ved lånets 2. termin og udgør et beløb, som svarer til 1,20 pct  

 af den regulerede bogførte hovedstol.
Betalingen reguleres 2 gange årligt pr.  

 1. januar og 1. juli efter samme retningslinier, som gælder for regulering af  

 afdrag på indekslån, type IS, ifølge realkreditloven.
Reguleringen sker,  

 indtil låntagers betaling svarer til de samlede ydelser på lånet.
 Stk. 3.  Ydelsesstøtte udgør et beløb, som svarer til  

 forskellen mellem de samlede ydelser på indekslånet og låntagers betaling.
Stk. 4.  Ydelsesstøtte kan kun gives, hvis kommunen  

 godtgør statens udgifter til ydelsesstøtte med et beløb på 8 pct. af  

 udgifterne til renter samt administrations- og reservefondsbidrag på  

 indekslånet.
Kommunens betaling kan dog aldrig være større end den samlede  

 ydelsesstøtte, jf. § 67.
 Stk. 5.  Halvdelen af kommunens betaling af retter samt  

 administrations- og reservefondsbidrag fordeles i hovedstadsområdet mellem  

 kommunerne i dette område efter reglerne om fordeling af boligstøtte i lov om  

 individuel boligstøtte.
 Stk. 6.  Ydelsesstøtte ydes efter bestemmelsen i § 72 c.  

 Ydelsesstøtte afholdes af bevillingen hertil efter § 67, stk. 2.
Stk. 7.  Statsgaranti kan ydes for den del af  

 indekslånet, som på tidspunktet for lånets optagelse har pantesikkerhed ud  

 over 80 pct. af ejendommens værdi.
Det er en forudsætning for statens  

 garanti, at kommunalbestyrelsen påtager sig forpligtelse ti lat godtgøre  

 staten halvdelen af dens eventuelle tab som følge af garantiforpligtelsen.  

 Garantien beregnes efter reglerne i § 72 b, stk. 1, 2. og 3. pkt.
Stk. 8.  Tilsagn om støtte efter stk. 1 kan kun gives på  

 betingelse af, at kommunalbestyrelsen indestår for eventuelt underskud på  

 ungdomsboligernes fremtidige drift.
Indeståelsen omfatter ikke underskud, som  

 uden risiko for udlejningsvanskeligheder kan afvikles over en kortere  

 årrække.
Eventuelle udgifter ved indeståelsen kan afholdes efter reglerne i  

 stk. 9.
 Stk. 9.  Kommunalbestyrelsen kan i ganske særlige  

 tilfælde, helt ekstraordinære tilfælde give tilsagn om kommunalt lån til  

 opretning af økonomien i en ungdomsboliginstitution, der har fået tilsagn  

 efter stk. 1. Det kommunale lån skal have oprykkende panteret efter  

 indekslånet.
 Stk. 10.  Bestemmelserne i § 70, stk. 2, gælder for  

 kommunale lån efter stk. 9 i denne bestemmelse.
 Stk. 11.  Boligministeren fastsætter nærmere regler for  

 tildeling af ydelsesstøtte til udbedring af byggeskader og større renovering  

 m.v. samt for kommunal støtte til genopretning af økonomien efter stk. 9.
 § 74.  (Ophævet).
 § 75.  Boligministeren fastsætter nærmere regler om  

 organisation og beboerindflydelse i ungdomsboliger som nævnt i § 67, stk. 1.
 Stk. 2.  I bestyrelserne skal så vidt muligt være  

 ligelig repræsentation af beboerne, at kommunalbestyrelsen og af  

 uddannelsesinstitutioners ledelse.
 § 76.  Kommunalbestyrelsen fører tilsyn med de i § 75  

 nævnte boliger efter regler, der fastsættes af boligministeren.
 Stk. 2.  Boligministeren kan fastsætte nærmere regler om  

 udarbejdelse af regnskaber og budgetter for de i stk. 1 nævnte boliger.
 § 76 a.  Til de i § 75 nævnte boliger kan kommunen  

 eller amtskommunen, hvori boligerne er beliggende, hvert år yde et tilskud,  

 der svarer til størrelsen af den kommunale og amtskommunale grundskyld, som  

 ungdomsboligerne/kollegiet betaler.
 Stk. 2.  Halvdelen af de tilskud, som  

 kommunalbestyrelserne i hovedstadsområdet yder efter stk. 1, fordeles efter  

 reglerne om fordeling af boligstøtte i lov om individuel boligstøtte.
§ 76 b.  Ungdomsboliginstitutionen skal efter  

 kommunalbestyrelsens bestemmelse stille indtil hver fjerde ledige  

 ungdomsbolig til rådighed for kommunalbestyrelsen til løsning af unges  

 boligsociale problemer i kommunen.
Kommunen betaler lejen (boligafgiften) fra  

 det tidspunkt, fra hvilket en ungdomsbolig er til rådighed for  

 kommunalbestyrelsen, og indtil udlejning sker.
Kommunen garanterer endvidere  

 for lejerens opfyldelse af kontraktmæssige forpligtelser over for  

 ungdomsboliginstitutionen til at istandsætte boligen ved fraflytning. Ændrer  

 kommunen en beslutning om at råde over en ungdomsbolig, som ikke er udlejet,  

 skal lejen (boligafgiften) dog ikke betales ud over det tidspunkt, hvorfra en  

 opsigelse ville have haft virkning.
 Stk. 2.  Ungdomsboliginstitutionen kan indgå aftale  

 medkommunalbestyrelsen om at stille ledige ungdomsboliger til rådighed for  

 kommunalbestyrelsen til løsning af unges boligsociale problemer i kommunen.  

 Reglerne i stk. 1 om kommunens betaling af leje og garanti for opfyldelse af  

 lejerens forpligtelse til at istandsætte boligen ved fraflytning finder  

 tilsvarende anvendelse ved anvisninger, der sker efter aftale i henhold til  

 1. punktum, samt ved anvisninger som i øvrigt foretages af  

 kommunalbestyrelsen.
 Stk. 3.  Bestemmelsen i stk. 1-2 gælder kun  

 ungdomsboliger, der er opført med statsstøtte i medfør af den efter 31.  

 december 1977 gældende boligbyggerilovgivning.
 § 77.  Bestemmelserne i § 7 finder anvendelse ved  

 fastsættlesen af lejen m.v. for de boliger, der er nævnt i §§ 73 a og 75.
 Stk. 2.  Boliger for unge, der er indrettet i  

 almennyttigt boligbyggeri med tilsagn om støtte før 1. april 1982, er  

 omfattet af de for almennyttigt byggeri fastsatte bestemmlser, uanset at  

 boligerne er udlejet samlet ved en lejekontrakt til en institution med  

 sociale eller almennyttige formål.
Stk. 3.  Den årlige lejeregulering foretages med  

 virkning fra 1. august.
Regnskabsåret er fra 1. august til 31. juli.  

 Bestemmelserne i 1. og 2. punktum gælder ikke for boliger, der er beliggende  

 i ejendomme der tilhører et almennytigt boligselskab, jf. § 2.
 Stk. 4.  Undlader beboerne i de i stk. 1 nævnte boliger  

 eller i andre boliger for unge under uddannelse, hvortil boligministeren har  

 ydet støtte i form af lån, tilskud eller garantier, som led i en fælles  

 optræden at betale forfalden leje og andre forfaldne ydelser efter  

 lejeaftalen, finder reglerne i § 8, stk. 1, tilsvarende anvendelse.
 Stk. 5.  Om manglende betaling af forfaldne ydelser  

 efter stk. 2 skal udlejeren foretage indberetning til boligministeren og  

 kommunalbestyrelsen med oplysninger som nævnt i § 8, stk. 12. Boligministeren  

 kan da lade staten overtage udlejerens fordringer mod de enkelte beboere og  

 indbetaler samtidig til udlejeren et beløb svarende til de af beboerne  

 skyldige ydelser.
Stk. 6.  Modtager en af de beboere, der er nævnt i stk.  

 2, støtte i form af stipendium, studielån eller statsgaranteret lån efter lov  

 om Statens Uddannelsesstøtte, kan boligministeren for støtte, hvorom der er  

 givet tilsagn efter 1. juli 1980,pålægge Styrelsen for Statens  

 Uddannelsesstøtte at overføre den fornødne del af forfaldne rater af tildelte  

 stipendiebeløb eller lån til en særskilt samlekonto i et pengeinstitut eller  

 ti len postgirokonto, som boligministeren anviser.
Ved meddelelse af  

 statsgaranti for lån kan boligministeren på forhånd give statsgarantien  

 påtegning om, at långivende pengeinstitut efter boligministerens bestemmelse  

 skal overføre det skyldige beløb ti len af dekonti, der er nævnt på kontoen,  

 som anvendes til dækning af statskassens tilgodehavende efter § 8, stk. 4.  

 Tiloversblevne beløb overføres til den uddannelsessøgende konto i dennes  

 pengeinstitut. § 8, stk. 4 og 5, finder tilsvarende anvendelse.
 Stk. 7.  Reglerne i stk. 2-4 finder også anvendelse på  

 personer, der som led i en fælles optræden benytter boliger uden lejeaftale  

 og ikke efter påkrav fra udlejeren betaler for benyttelsen med et beløb, som  

 svarer til den gældende og andre ydelser.
Stk. 8.  Fremsætter den, hvis uddannelsesstøtte tilgår  

 boligministerens konto efter reglerne i stk. 2-4 eller 5, indsigelse mod  

 konteringen, afgøres spørgsmålet af fogedretten ved kendelse.
Kontering  

 udsættes dog ikke ved sagens indbringelse for fogedretten.
Stk. 9.  Med henblik på udligning af lejeniveauet i  

 kollegiebyggeri og ndet byggeri for unge under uddannelse kan vilkårene for  

 lån efter § 62 i lov nr. 83 af 19. marts 1975 om boligbyggeri efter denne lov  

 ændres med et halvt års varsel.
Boligministeren fastsætter nærmere  

 bestemmelser for huslejeudligningens gennemførelse.
 § 77 a.  Bestyrelsen for ungdomsboliginstitutionen  

 skal opsige lejeaftalen med 3 måneders varsel, når lejeren har fuldført eller  

 er ophørt med sin uddannelse eller de forudsætninger, hvorunder boligen blev  

 udlejet, ikke længere er opfyldt. §87 i lov om leje finder tilsvarende  

 anvendelse.
Stk. 2.  Opsigelse efter ophørt uddannelse kan under  

 særlige omstændigheder udsættes i op til et år.
Opsigelse kan endvidere  

 udsættes, hvis boligen ikke umiddelbart kan genudlejes.
 Stk. 3.  Boligministeren fastsætter til sikring af, at  

 boligerne til stadighed beboes af den berettigede personkreds, herunder  

 studieaktive uddannelsessøgende, nærmere regler om, hvorledes opsigelse ska  

 lske.
§ 78.  Bestemmelserne i kap.
X A i lov om leje finder  

 ikke anvendelse på de i §§ 67 og 75 nævnte boliger.
§ 79.  Udlejning af de i § 75 nævnte boliger skal ske  

 efter retningslinjer, der tager hensyn til de boligsøgendes  

 uddannelsesmæssige, økonomiske og sociale forhold.
Kommunalbestyrelsen kan  

 fastsætte nærmere regler herom.
 Stk. 2.  Efter kommunalbestyrelsens bestemmelse kan der  

 ske fælles indstilling til de boliger i kommunen, der er nævnt i stk. 1.  

 Sådan indstillingsvirksomhed kan oprettes fælles for flere kommuner og kan  

 samordnes med anden virksomhed, der tager sigte på formidling af boliger for  

 unge.
§ 80.  Boligministeren nedsætter et ungdomsboligråd  

 med repræsentanter for ungdommen, kommunerne, de almennyttige boligselskaber  

 og uddannelsesinstitutionernes ledelse.
Ungdomsboligrådet er rådgivende for  

 boligministeren i spørgsmål om ungdommens boligforhold.
Boligministeren  

 fastsætter de nærmere bestemmelser om statens sammensætning og  

 arbejdsopgaver.
