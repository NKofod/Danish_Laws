Betænkning afgivet af Trafikudvalget den 10. maj 2007 Betænkning over Forslag til folketingsbeslutning om anlæg af  

 de manglende dobbeltspor mellem Vamdrup og Vojens og mellem Tinglev og  

 Padborg  

 samt opgradering af banerne Tinglev-Sønderborg, Tinglev-Tønder,  

 Vojens-Haderslev, Røde Kro-Aabenraa, Esbjerg-Bramming-Ribe-Tønder og  

 Tønder-Nieböll [af Rune Lund (EL) m.fl.] 1. Ændringsforslag Enhedslistens medlem af udvalget har stillet 2 ændringsforslag  

 til beslutningsforslaget.
2. Udvalgsarbejdet Beslutningsforslaget blev fremsat den 14. marts 2007 og var til  

 1. behandling den 20. april 2007. Beslutningsforslaget blev efter 1.  

 behandling  

 henvist til behandling i Trafikudvalget.
Møder Udvalget har behandlet beslutningsforslaget i 3 møder.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Projekt Tønder Biofuel/Bio-Energipark og Vigand  

 Rasmussen, Vejle.
 Transport- og energiministeren har over for udvalget kommenteret  

 de skriftlige henvendelser til udvalget.
Spørgsmål Udvalget har stillet 1 spørgsmål til transport- og  

 energiministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget (V, DF og KF) indstiller  

 beslutningsforslaget til  

  

 forkastelse.
Flertallet stemmer imod de  

 stillede ændringsforslag.
 Et  

  

 mindretal  

  

 i udvalget (S, RV, SF og EL)  

 indstiller beslutningsforslaget til  

  

 vedtagelse  

  

 med de stillede ændringsforslag.
 Socialdemokratiets medlemmer af udvalget bemærker, at  

 dobbeltspor gennem Jylland har været et ønske og en aftale mellem Venstre,  

 Konservative og Socialdemokraterne fra helt tilbage i begyndelsen af  

 90´erne.
 Under tidligere trafikminister Kaj Ikast blev en aftale  

 med Tyskland om elektrificering fra Odense til Hamborg gennemført.
Dobbeltspor mangler stadig.
Det er for  

 Socialdemokraterne derfor besynderligt, at den borgerlige regering med  

 støtte fra Dansk Folkeparti vil sidde en opfordring om en behovsanalyse  

 overhørig.
 Socialdemokraterne støtter forslaget af flere grunde:
   

 	  

 S ønsker, at hele  

 landet får gode trafikale forbindelser, også på banen.
   

 	  

 Stærke argumenter fra  

 lokalområdets erhvervsliv peger på behov både på gods- og passagersiden.
Socialdemokraterne ønsker ikke en skævvridning af Danmark.  

 Vi håber, at vi får etableret den faste Femern Bælt-forbindelse, og  

 ønsker, at også Vestdanmark bliver tilgodeset.
Vi er overbevist om, at  

 der  

 er brug for begge løsninger, idet godsmængden vil stige med op til 75 pct.  

 frem  

 til år 2025.
 Socialdemokraterne støtter beslutningsforslaget og mener ikke,  

 at analysen kan blive foretaget hurtig nok.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (EL), tiltrådt af et  

  

 mindretal  

  

 (S, RV og SF):
Til titlen 1)  


  

 I  

 titlen ændres »banerne« til: »banen«, og »Tinglev-Sønderborg,« samt »,  

 Vojens-Haderslev,  

 Røde Kro-Aabenraa, Esbjerg-Bramming-Ribe-Tønder og Tønder-Nieböll« udgår.
[Ændring af baner, som forslaget omhandler] Til teksten 2)  

  

 Teksten affattes således:
 »Folketinget opfordrer regeringen til at igangsætte en grundig  

 behovsanalyse af mulighederne for at anlægge de manglende dobbeltspor mellem  

 Vamdrup og Vojens og mellem Tinglev og Padborg samt opgradering af sidebanen  

 Tinglev-Tønder efter følgende retningslinjer:
   

 	  

  

 De enkeltsporede strækninger Vamdrup-Vojens og Tinglev-Padborg  

 udbygges til dobbeltspor, hvor der kan køres med en hastighed af  


  

 200 km/t  


. Der tages afsæt i lov om udbygning af  

 banestrækningen mellem  

 Vamdrup og Padborg fra 1993. Den første etape, Vojens-Tinglev, blev  

 færdiggjort  

 i 1996, mens der ikke blev taget stilling til tidspunktet for anlæg af 2.  

 etape, Vamdrup-Vojens og Tinglev-Padborg.
  

 	  

  

 Strækningen Tinglev-Tønder renoveres, så det vil være muligt  

 at etablere gods- og passager-transport på strækningen, således som der  

 lokalt  

 er fremsat ønsker om.
I behovsanalysen af strækningen indgår etablering af  

 standsningssteder.« [Ændring af baner, som forslaget omhandler] Bemærkninger Til nr. 1 og 2 Med ændringsforslagene udgår de dele af beslutningsforslaget,  

 der vedrører opgradering af banerne Tinglev-Sønderborg, Vojens-Haderslev,  

 Røde  

 Kro-Aabenraa, Esbjerg-Bramming-Ribe-Tønder og Tønder-Nieböll.
De  

 banestrækninger, som beslutningsforslaget herefter omhandler, er de manglende  

 dobbeltspor mellem Vamdrup og Vojens og mellem Tinglev og Padborg samt  

 opgradering af banen Tinglev-Tønder.
 Baggrunden for ændringsforslaget er tilkendegivelserne ved 1.  

 behandlingen af beslutningsforslaget, hvor der viste sig bred tilslutning til  

 en undersøgelse af de manglende dobbeltspor mellem Vamdrup og Vojens og  

 mellem  

 Tinglev og Padborg samt opgradering af banen Tinglev-Tønder.
 Med ændringsforslaget imødekommer forslagsstillerne således de  

 øvrige partiers tilkendegivelser ved 1. behandlingen, således at de får  

 mulighed for at stemme for beslutningsforslaget, når det kommer til 2. og  

 sidste behandling.
 En oversigt over Folketingets sammensætning er optrykt i  

 betænkningen.
Kim Andersen (V)   

 Kristian Pihl Lorentzen (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Poul Andersen (S)   

 Magnus Heunicke (S)   

 Klaus Hækkerup (S)   

 Jens Christian Lund (S)   

 Jytte Wittrock (S)   

 Martin Lidegaard (RV)   

 Poul Henrik Hedeboe (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 3 Bilag 1 Oversigt over bilag vedrørende B 115 Bilagsnr.
Titel 1 Transport- og energiministerens svar på udvalgets alm.  

 del  spm. 157 vedrørende prisen på et dobbeltspor mellem Vamdrup og  

 Vojens  

 og mellem Tinglev og Padborg 2 Henvendelse af 18/4-07 fra Projekt Tønder  

 Biofuel/Bio-Energipark 3 Kopi af transport- og energiministerens svar på spm. 182  

 vedrørende kommentar til henvendelse af 22/3-07 fra Vigand Rasmussen, Vejle,  

 om nedlæggelse af gods- og restbaner 4 Tidspunkt for afgivelse af betænkning over  

 beslutningsforslaget 5 Ændringsforslag, fra Enhedslisten 6 Udkast til betænkning Oversigt over spørgsmål og svar vedrørende B 115 Spm.nr.
