Skriftlig fremsættelse (24. februar 2005) Økonomi- og erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 ændring af lov om bygnings- og boligregistrering, lov om kommuners og  

 amtskommuners  

 samarbejde med aktieselskaber m.v., konkurrenceloven og lov om stormflod og  

 stormfald (Udmøntning af kommunalreformen med henblik på præcisering af  

 adressebetegnelser, m.v.) (Lovforslag nr.
L 46).
 Lovforslaget er en del af den samlede lovgivningsmæssige gennemførelse  

 af kommunalreformen.
Lovforslaget fastsætter regler i lov om bygnings- og  

 boligregistrering (BBR-loven), der sikrer entydighed i adresser.
I  

 lovforslagets øvrige love foretages konsekvensændringer som følge af, at  

 amtskommunerne nedlægges.
Af hensyn til entydighed i adresserne er den gældende regel, at  

 et vejnavn kun må forekomme én gang indenfor hver kommune.
Kommunalreformen  

 medfører, at der i de sammenlagte kommuner vil være en hel del veje, der  

 hedder  

 det samme.
Det betyder, at adresser ikke længere vil være entydige, når der  

 fx  

 er to Lærkevej i samme kommune.
Adresserne gøres med lovforslaget entydige ved at anvende  

 postnummeret som præciserende element.
Det sker ved at indsætte en  

 bestemmelse  

 i BBR-loven om, at den officielle adressebetegnelse består af vejnavn,  

 husnummer  

 og postnummer.
 Anvendelse af postnummeret som det præciserende element i  

 adressen vil være den mest folkelige og billigste blandt mulige løsninger.  

 Samtidig vil den være robust overfor fremtidige ændringer i den  

 administrative  

 inddeling, først og fremmest i form af fremtidige sammenlægninger eller  

 delinger  

 af kommuner.
I lovforslaget foreslås tillige en række konsekvensændringer som  

 følge af kommunalreformen.
For så vidt angår Konkurrencerådet (i  

 konkurrenceloven) samt Stormrådet (i lov om stormflod og stormfald)  

 bortfalder  

 Amtsrådsforeningens repræsentanter.
Forslaget skønnes ikke at have erhvervsmæssige konsekvenser.  

 Forslaget indeholder ikke miljømæssige konsekvenser.
Forslaget indeholder  

 ikke  

 EU-retlige aspekter.
 Med disse bemærkninger, og idet jeg i øvrigt henviser til  

 lovforslaget og bemærkningerne til dette, skal jeg hermed anbefale forslaget  

 til Folketingets velvillige behandling.
