 I finansministeriets cirkulære af 21. november 1979 er fastsat regler om  

 samarbejde og samarbejdsudvalg i statens virksomheder og institutioner.
 Af cirkulærets § 10, stk. 8, fremgår, at samarbejdsudvalgsmøder  

 fortrinsvis skal afholdes i arbejdstiden, og at medlemmerne  

 afsamarbejdsudvalg skal have den fornødne tid til rådighed til  

 samarbejdsudvalgsarbejdet og herunder oppebærer den sædvanlige løn.
 Fortolkningen af bestemmelsen har givet anledning til tvivl for så vidt  

 angår deltagelse i møder uden for medlemmernes normale arbejdstid.
 I den anledning har en konkret sag været forelagt centralrådet for statens  

 samarbejdsudvalg, der har truffet afgørelse om følgende, der herefter er  

 gældende for samarbejdsudvalgsvirksomheden i staten:
1. Medlemmer af samarbejdsudvalg, der undtagelsesvis  

 deltager i møder uden for de pågældendes normale arbejdstid, skal have  

 kompensation herfor i form af afspadsering time for time.
Er det afhensyn til  

 arbejdstilrettelæggelsen ikke muligt at yde afspadsering, ydes normal  

 timebetaling.
 Der kan kun ydes betaling eller afspadsering efter ovenstående regler for  

 deltagelse i egentlige samarbejdsudvalgsmøder og møder i udvalg nedsat af  

 samarbejdsudvalget.
 2. Efter tilsvarende regler ydes kompensation for  

 egentlig rejsetid, der ligger uden for de pågældendes normale arbejdstid, og  

 som er nødvendiggjort af de pågældendes deltagelse i møder, der er placeret  

 uden for hjemstedet, i hovedsamarbejdsudvalget, andre centrale  

 samarbejdsudvalg og møder i udvalg nedsat af disse.
 P.M.V.
 E.B.
