Betænkning afgivet af Trafikudvalget den 6. maj 2003 Betænkning over Forslag til lov om  

 udbygning af Sydmotorvejen mellem Ønslev og Sakskøbing trafikministeren (Flemming Hansen)] 1. Udvalgsarbejdet Lovforslaget blev fremsat den 26. marts 2003 og var til 1.  

 behandling den 3. april 2003. Lovforslaget blev efter 1. behandling henvist  

 til  

 behandling i Trafikudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og trafikministeren sendte den 28. februar 2003 dette udkast til  

 udvalget, jf. alm. del   bilag 802. Den 23. marts 2003 sendte  

 trafikministeren  

 de indkomne høringssvar samt et notat herom til udvalget.
Spørgsmål Udvalget har stillet 11 spørgsmål til trafikministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Enhedslistens medlem af udvalget mener, det er væsentligt at  

 gøre noget ved trafikuheldene i det berørte område men ønsker ikke mere  

 motorvej, fordi perspektivet i dagens Danmark er stadig mere motorvej eller  

 udvidelser af de eksisterende motorveje samt en manglende satsning på de  

 kollektive tilbud.
Det gælder også for motorvejen mellem Falster og Lolland.  

 Bortset fra at der nu er indsat dobbeltdækkertog på strækningen til de  

 passagerer, der i forvejen benytter toget, har forbedringer af kapacitet og  

 regularitet lange udsigter.
Som minimum burde jernbanen forbedres samtidig  

 med  

 motorvejsudbygningen, men i regeringens trafikinvesteringsplan er en  

 sammenhængende forbedring af sydbanen først klar i 2012. Regeringen har valgt  

 kun at prioritere togpassagererne sydpå i fuldt omfang, hvis Femern  

 Bælt-forbindelsen bliver gennemført.
Det er afpresning af et udkantsområde.  

 Herudover spares der på faciliteter, der kan lette brugen af kollektiv  

 trafik,  

 som f.eks. elevatoren på Nykøbing Falster Station, som det var planlagt  

 skulle  

 etableres.
Også togstrækningen mellem Nykøbing Falster og Gedser, som skal  

 finansieres af det taksttilskud, der før gik til buspassagererne, kan  

 regeringen højst oppe sig til at gennemføre, hvis Berlin-forbindelsen bliver  

 til noget og kun som levetidsforlængelse.
Det er helt sikkert, at der bør gøres noget for at forbedre  

 trafiksikkerheden.
Alle former for hastighedsbegrænsende tiltag på de  

 nuværende  

 motorvejsstrækninger og eventuelt nedklassificering af vejene bør tages i  

 anvendelse.
Enhedslisten er endvidere bekymret for, om VVM-redegørelsen i  

 tilstrækkeligt omfang tager hensyn til den forøgede trafikmængde, vejen skal  

 bære, hvis Femern- forbindelsen bliver gennemført.
 Kristeligt Folkeparti, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Sven Buhrkall (V)  

    

 Svend Heiselberg (V)  

    

 Peter Christensen (V)  

    

 Flemming Damgaard Larsen (V)  

    

 Karsten Nonbo (V)  

    

 Poul Fischer (DF)  

    

 Peter Skaarup (DF)  

  

  nfmd.  

  

    

 Kaj Ikast (KF)  

  

  fmd.  

  

    

 Helge Adam Møller (KF)  

    

 Helge Mortensen (S)  

    

 Jytte Wittrock (S)  

    

 Niels Sindal (S)  

    

 Peder Sass (S)  

    

 Poul Andersen (S)  

    

 Margrete Auken (SF)  

    

 Martin Lidegaard (RV)  

    

 Keld Albrechtsen (EL) Kristeligt Folkeparti, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 197 Bilagsnr.
