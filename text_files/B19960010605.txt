 I medfør af § 2, stk. 1, § 3, § 5, stk. 4, § 6 og § 7, stk. 2 og 3, i lov  

 nr. 224 af 28. maj 1982 om mærkning og oplysningspligt vedrørende forbrug af  

 energi, som ændret ved lov nr. 207 af 28. april 1993, sammenholdt med § 18 i  

 bekendtgørelse nr. 364 af 9. juni 1993 om Energistyrelsens opgaver, og til  

 gennemførelse af Kommissionens direktiv af 23. maj 1995 (95/13/EF), jf.  

 Rådets direktiv af 22. september 1992 (92/75/EØF), fastsættes:
Anvendelsesområde § 1.  Tørretumblere, som overvejende fremstilles med  

 henblik på anvendelse i private husholdninger, skal ved markedsføring og  

 udbud til salg eller leje være mærket og forsynet med oplysninger om  

 energiforbrug m.v. som fastsat i denne bekendtgørelse.
 Stk. 2.  Bekendtgørelsen omfatter tørretumblere, hvor  

 udstyret udelukkende kan anvendes med almindelig elnettilslutning.
 Stk. 3.  Bekendtgørelsen omfatter ikke brugt udstyr  

 eller udstyr, der er gået ud af produktion ved bekendtgørelsens ikrafttræden.
Mærkning og oplysninger § 2.  Udstyr som nævnt i § 1 skal forsynes med en  

 etiket med oplysning om apparatets energiforbrug m.v.
Etiketten skal  

 indeholde oplysninger, udformes, trykkes og anbringes på apparatet som  

 angivet i direktiv 95/13/EF, jf. direktivets artikel 2, stk. 2, og bilag I.  

 Direktiv 95/13/EF er optrykt som bilag til denne bekendtgørelse.
 Stk. 2.  I forbindelse med udstyr, som udbydes i  

 Danmark, skal anvendes dansksprogede etiketter.
 Stk. 3.  Andre etiketter, mærker, symboler eller  

 inskriptioner end den i stk. 1 nævnte etiket må ikke påføres udstyret, hvis  

 de kan virke vildledende eller misvisende.
§ 3.  For udstyr som nævnt i § 1 skal foreligge et  

 oplysningsskema, som i standardiseret form giver oplysninger om det  

 pågældende apparat.
Oplysningsskemaet skal indarbejdes i leverandørernes  

 produktbrochurer.
Hvis produktbrochurer ikke forelægges af leverandøren, skal  

 oplysningsskemaet foreligge som en særskilt tryksag.
Skemaet skal indeholde  

 oplysninger og udformes som angivet i direktiv 95/13/EF, jf. direktivets  

 artikel 2, stk. 3, og bilagene II og V.
 Stk. 2.  I forbindelse med udstyr, som udbydes i  

 Danmark, skal oplysningsskemaet være på dansk.
§ 4.  Oplysninger på etiketter og i oplysningsskemaer,  

 jf. §§ 2 og 3, skal være begrundet i et teknisk dokumentationsmateriale  

 vedrørende det pågældende udstyr.
Dokumentationsmaterialet skal indeholde  

 oplysninger m.v. som angivet i artikel 2, stk. 1, i direktiv 95/13/EF,  

 herunder måleresultater ved prøveprocedurer som foreskrevet i direktivets  

 artikel 1, stk. 2.
§ 5.  For så vidt angår oplysninger om apparaters  

 lydeffektniveau gælder §§ 2-4 kun i forbindelse med markedsføring til lande i  

 Den Europæiske Union, som har påbudt offentliggørelse af oplysninger om  

 luftbåren støj fra udstyr af den pågældende type, jf.
Rådets direktiv af 1.  

 december 1986 (86/594/EØF).
 Stk. 2.  §§ 2-4 finder dog fuldt ud anvendelse, hvis der  

 frivilligt oplyses om lydeffektniveauet i forbindelse med markedsføring i  

 Danmark eller et andet land, hvor der ikke er pligt til at oplyse om  

 luftbåren støj.
 Stk. 3.  Oplysninger om apparaters lydeffektniveau, som  

 indgår på etiketter, i oplysningsskemaer og dokumentationsmateriale, jf. §§  

 2-4, skal tilvejebringes og angives i overensstemmelse med  

 Industriministeriets bekendtgørelse nr. 247 af 19. april 1990 om frivillig  

 mærkning af husholdningsapparater med oplysning om luftbåren støj.
Leverandørers og forhandleres forpligtelser § 6.  Tilvejebringelse af etiketter, oplysningsskemaer  

 og dokumentationsmateriale i overensstemmelse med §§ 2-5 påhviler  

 leverandører af det pågældende udstyr.
Stk. 2.  Som leverandør anses producenter og godkendte  

 repræsentanter for producenter af udstyr som nævnt i § 1, samt importører af  

 sådant udstyr til Danmark.
Som leverandør anses endvidere den, der fra dansk  

 område markedsfører udstyr som nævnt i § 1 i andre lande i Den Europæiske  

 Union.
 Stk. 3.  Leverandører skal kunne fremlægge  

 dokumentationsmateriale som nævnt i § 4 i 5 år efter, at fremstillingen af  

 det pågældende apparat er ophørt.
 § 7.  Leverandører, jf. § 6, stk. 2, skal uden  

 beregning tilstille en forhandler etiketter til mærkning af leveret apparatur  

 på det sprog, som forhandleren skal anvende.
 § 8.  Forhandlere, der udstiller udstyr som nævnt i §  

 1, skal inden udstilling påføre udstyret mærkning med etiket i  

 overensstemmelse med § 2.
 Stk. 2.  Forhandlere skal inden salg give kunden  

 lejlighed til at gøre sig bekendt med oplysningsskemaet for apparatet, jf. §  

 3.
 § 9.  Udbydes udstyr som nævnt i § 1 til salg eller  

 leje gennem en trykt meddelelse, hvor kunden opfordres til at bestille  

 apparater til direkte levering, skal den trykte meddelelse indeholde  

 oplysninger som angivet i direktiv 95/13/EF, jf. direktivets artikel 2, stk.  

 4, og bilag III.
 Stk. 2.  § 5 finder tilsvarende anvendelse.
 Tilsyn m.v.
 § 10.  Energistyrelsen fører tilsyn med overholdelsen  

 af bekendtgørelsens regler.
 Stk. 2.  Energistyrelsen kan overdrage tilsynet efter  

 stk. 1 til en anden myndighed.
 Stk. 3.  Tilsynsmyndigheden kan indhente bistand til  

 udførelse af tilsynsfunktionen fra en sagkyndig institution eller  

 organisation.
 § 11.  Tilsynsmyndigheden kan anmode leverandører, jf.  

 § 6, om at fremsende oplysningsskemaer, jf. § 3.
 Stk. 2.  Tilsynsmyndigheden kan påtale manglende  

 efterlevelse af bekendtgørelsens §§ 2, 3, 7, 8 og 9.
 Stk. 3.  Forhandlere af udstyr som nævnt i § 1 skal  

 efter anmodning meddele tilsynsmyndigheden, hvem der leverer udstyr, som  

 sælges eller udlejes af den pågældende forhandler.
 § 12.  Finder tilsynsmyndigheden grund til at formode,  

 at der er angivet urigtige oplysninger på etiketter, i oplysningsskemaer  

 eller en trykt meddelelse ved udbud til fjernsalg m.v., jf. §§ 2, 3 og 9, kan  

 tilsynsmyndigheden anmode den pågældende leverandør om dokumentation for  

 oplysningerne, jf. § 4.
 Stk. 2.  Findes rigtigheden af de angivne oplysninger  

 ikke begrundet i leverandørens dokumentationsmateriale, kan  

 tilsynsmyndigheden opfordre leverandøren til at revidere oplysningerne og  

 dokumentationsmaterialet inden en fastsat frist.
 § 13.  Undlader en leverandør at efterkomme en  

 opfordring som nævnt i § 12, stk. 2, kan tilsynsmyndigheden forlange, at  

 leverandøren vederlagsfrit stiller et eksemplar af det pågældende udstyr til  

 rådighed for kontrolundersøgelse på et anvist prøvningssted.
 Stk. 2.  Udgifterne ved kontrolundersøgelse skal dækkes  

 af leverandøren af udstyret, jf. § 6. Beløbet opkræves dog ikke, hvis  

 undersøgelsen bekræfter rigtigheden af leverandørens oplysninger.
 § 14.  Kontrolundersøgelse, jf. § 13, udføres enten  

 som akkrediteret teknisk prøvning, jf. bekendtgørelse nr. 258 af 11. april  

 1994 om akkreditering af laboratorier til teknisk prøvning m.v., eller på et  

 laboratorium udpeget af Energistyrelsen.
§ 15.  Har Energistyrelsen overdraget en anden  

 myndighed at føre tilsyn med overholdelsen af bekendtgørelsens regler, kan  

 tilsynsmyndighedens afgørelser i henhold til denne bekendtgørelse indbringes  

 for Energistyrelsen.
Klagen skal indgives inden 6 uger efter, at afgørelsen,  

 der klages over, er meddelt.
 Stk. 2.  Energistyrelsens afgørelser efter denne  

 bekendtgørelse kan ikke indbringes for anden administrativ myndighed.
Straf § 16.  Med bøde straffes den, jf. dog § 17, stk. 2,  

 der som leverandør, jf. § 6, stk. 2, Stk. 2.  Med bøde straffes endvidere forhandlere, jf.  

 dog § 17, stk. 2, der sælger eller udlejer udstyr omfattet af  

 bekendtgørelsen, dersom forhandleren Stk. 3.  Med bøde straffes endvidere den, jf. dog § 17,  

 stk. 2, der i forbindelse med udbud til fjernsalg eller -udlejning gennem en  

 trykt meddelelse som nævnt i § 9 undlader at give oplysninger i den trykte  

 meddelelse som foreskrevet i denne bestemmelse.
 Stk. 4.  Er stk. 1-3 overtrådt af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Ikrafttræden § 17.  Bekendtgørelsen træder i kraft den 1. april  

 1996.
 Stk. 2.  Til og med den 30. september 1996 vil udbud til  

 salg, handel med og/eller udstilling af apparater samt fordeling af trykt  

 oplysningsmateriale som anført i § 9, som ikke er i overensstemmelse med  

 direktiv 95/13/EF, være tilladt.
Energistyrelsen, den 28. februar 1996 Ib Larsen / Flemming Secher Bilag KOMMISSIONENS DIREKTIV 95/13/EF af 23. maj 1995 om gennemførelsesbestemmelser til Rådets direktiv 92/75/EØF for så vidt  

 angår energimærkning af tørretumblere KOMMISSIONEN FOR DE EUROPÆISKE FÆLLESSKABER HAR - under henvisning til traktaten om oprettelse af De Europæiske  

 Fællesskaber, under henvisning til Rådets direktiv 92/75/EØF af 22. september 19921) om  

 angivelse af husholdningsapparaters energi- og ressourceforbrug ved hjælp af  

 mærkning og standardiserede vareoplysninger, særlig artikel 9 og 12, og udfra følgende betragtninger:
Ifølge direktiv 92/75/EØF skal Kommissionen vedtage  

 gennemførelsesdirektiver for husholdningsapparater, herunder tørretumblere; tørretumbleres energiforbrug tegner sig for en betydelig del af  

 Fællesskabets samlede energiforbrug; mulighederne for at nedskære disse  

 apparaters energiforbrug er betydelige; Fællesskabet bekræfter interessen i et internationalt  

 standardiseringssystem, som er i stand til at frembringe standarder, der  

 faktisk bruges af alle parter i den internationale samhandel, og til at  

 imødekomme de behov, EF's politik medfører, og Fællesskabet opfordrer derfor  

 de europæiske standardiseringsorganisationer til at videreføre deres  

 samarbejde med de internationale standardiseringsorganisationer; Den Europæiske Standardiseringsorganisation (CEN) og Den Europæiske Komite  

 for Elektroteknisk Standardisering (CENELEC) anerkendes som værende de  

 organer, der er kompetente til at vedtage de harmoniserede standarder i  

 overensstemmelse med de generelle retningslinjer for samarbejdet mellem  

 Kommissionen og disse to organer, som blev undertegnet den 13. november 1984;  

 i dette direktiv forstås ved en harmoniseret standard en teknisk  

 specifikation (europæisk standard eller harmoniseringsdokument), som er  

 vedtaget af CENELEC efter mandat fra Kommissionen i overensstemmelse med  

 Rådets direktiv 83/189/EØF af 28. marts 1983 om en informationsprocedure med  

 hensyn til tekniske standarder og forskrifter2), senest ændret ved  

 Europa-Parlamentet og Rådets direktiv 94/10/EF3), samt i henhold til nævnte  

 generelle retningslinjer; de i dette direktiv indeholdte fortanstaltninger er i overensstemmelse med  

 udtalelse fra det ved artikel 10 i direktiv 92/75/EØF nedsatte udvalg - UDSTEDT FØLGENDE DIREKTIV:
Artikel 1 1. Dette direktiv gælder husholdningstørretumblere med  

 almindelig el-nettilslutning.
Apparater, der også kan benytte andre  

 energikilder samt kombinerede vaskemaskiner/tørretumblere er ikke omfattet.
2. De oplysninger, som skal gives ifølge dette  

 direktiv, måles i overensstemmelse med harmoniserede standarder, hvis  

 referencenumre er offentliggjort i De Europæiske Fællesskabers  

 Tidende, og for hvilke medlemsstaterne har offentliggjort  

 referencenumrene for de nationale standarder, som gennemfører disse  

 harmoniserede standarder.
Bestemmmelser i dette direktiv, der kræver  

 oplysninger om støj, finder kun anvendelse, når sådanne oplysninger kræves  

 fremlagt ifølge artikel 3 i Rådets direktiv 86/594/EØF4). Oplysningerne måles  

 om nødvendigt som foreskrevet i nævnte direktiv.
----------------------------------- 3. De i stk. 2 omhandlede harmoniserede standarder  

 skal udarbejdes efter mandat fra Kommissionen i overensstemmelse med direktiv  

 83/189/EØF.
 4. Ved forhandler, leverandør, oplysningsskema, andre  

 væsentlige ressourcer og supplerende oplysninger forstås det samme som i  

 artikel 1, stk. 4, i direktiv 92/75/EØF.
Artikel 2 1. Det tekniske dokumentationsmateriale, der omtales i  

 artikel 2, stk. 3, i direktiv 92/75/EØF, skal indeholde følgende:
- leverandørens navn og adresse - en generel beskrivelse af apparatet, som skal være tilstrækkelig til  

 entydig identificering af det - oplysninger, eventuelt med tegninger, om modellens vigtigste  

 konstruktive træk, især forhold, som har væsentlig indflydelse på apparatets  

 energiforbrug - rapport over de prøvninger, som er udført efter metoderne i de  

 harmoniserede standarder, der er omhandlet i nærværende direktivs artikel 1,  

 stk. 2 - eventuel brugsvejledning.
2. Den artikel 2, stk. 1, i direktiv 92/75/EØF  

 omhandlede etiket skal udformes som vist i bilag I.
Etiketten anbringes  

 udvendig på apparatets for- eller overside, så den er synlig og ikke kan  

 skjules.
 3. Form og indhold af det i artikel 2, stk. 1, i  

 direktiv 92/75/EØF omhandlede oplysningsskema skal svare til beskrivelsen i  

 bilag II til nærværende direktiv.
 4. I de tilfælde, som er omfattet af artikel 5 i  

 direktiv 92/75/EØF, og hvor udbud til salg, leje eller lejekøb sker ved hjælp  

 af en trykt meddelelse, f.eks. et postordrekatalog, skal den trykte  

 meddelelse indeholde alle de i bilag III til nærværende direktiv krævede  

 oplysninger.
 5. Angivelsen af apparaternes relative energiforbrug  

 på etiket og oplysningsskema bestemmes som anført i bilag IV.
Artikel 3 Medlemsstaterne træffer alle nødvendige foranstaltninger for at sikre, at  

 leverandører og forhandlere med hjemsted på deres område opfylder deres  

 forpligtelser i henhold til dette direktiv.
Artikel 4 1. Medlemsstaterne vedtager og offentliggør love,  

 anordninger og administrative bestemmelser for at efterkomme dette direktiv  

 senest den 1. marts 1996. De underretter straks Kommissionen herom.
De  

 anvender disse bestemmelser fra den 1. april 1996.
 Medlemsstaterne skal imidlertid indtil den 30. september 1996 tillade:
- udbyden til salg, handel med og/eller udstilling af apparater - fordeling af trykt oplysningsmateriale som anført i artikel 2, stk. 4 som ikke er i overensstemmelse med dette direktiv.
Når medlemsstaterne vedtager disse bestemmelser, skal de indeholde en  

 henvisning til dette direktiv, eller de skal ved offentliggørelsen ledsages  

 af en sådan henvisning.
De nærmere regler for denne henvisning fastsættes af  

 medlemsstaterne.
 2. Medlemsstaterne giver Kommissionen meddelelse om  

 alle foranstaltninger, de træffer på dette direktivs område.
Artikel 5 Dette direktiv træder i kraft på tyvendedagen efter offentliggørelsen i  

De Europæiske Fællesskabers Tidende.
Artikel 6 Dette direktiv er rettet til medlemsstaterne.
 Udfærdiget i Bruxelles, den 23. maj  

 1995.
