Bekendtgørelse om ændring i forretningernes fordeling mellem ministrene Efter statsministerens indstilling er der ved kongelig resolution af 22. juni 2018 fastsat følgende bestemmelser vedrørende forretningernes fordeling mellem ministrene:
 § 1. Ressortansvaret for markedsovervågning af miljøvenligt design af energirelaterede produkter, jf. § 10, § 11, § 12, stk. 1, og § 13, stk. 1 og 4-5 i lov om miljøvenligt design af energirelaterede produkter med senere ændringer, jf. lovbekendtgørelse nr. 1068 af 15. september 2010, og § 7, stk. 1 og 4, §§ 8-9 og §§ 12-16 i bekendtgørelse nr. 1274 af 19. november 2010 om miljøvenligt design af energirelaterede produkter, der gennemfører Europa-Parlamentets og Rådets direktiv 2009/125/EF af 21. oktober 2009 om rammerne for fastlæggelse af krav til miljøvenligt design af energirelaterede produkter, overføres fra energi-, forsynings- og klimaministeren til erhvervsministeren pr. 1. august 2018.
 § 2. Ressortansvaret for markedsovervågning af energimærkning af energirelaterede produkter, jf. § 9, stk. 1-4, § 12, § 13, stk. 1 og 3-5, § 14 og § 15, stk. 1 og 4, i lov om energimærkning af energirelaterede produkter med senere ændringer, jf. lovbekendtgørelse nr. 1065 af 12. november 2012 og § 11, stk. 1 og 4, og §§ 12-15 i bekendtgørelse nr. 1026 af 4. november 2011 om energimærkning af energirelaterede produkter, samt i medfør af Europa-Parlamentets og Rådets forordning (EU) 2017/1369 af 4. juli 2017 om opstilling af rammer for energimærkning og om ophævelse af direktiv 2010/30/EU, overføres fra energi-, forsynings- og klimaministeren til erhvervsministeren pr. 1. august 2018.
 § 3. Ressortansvaret for markedsovervågning af energimærkning af kombinerede husholdningsvaske-/tørremaskiner til husholdningsbrug, jf. §§ 12-17 i bekendtgørelse nr. 320 af 7. maj 2002 om energimærkning og oplysningspligt vedrørende kombinerede vaske-/tørremaskiner til husholdningsbrug, der gennemfører Kommissionens Direktiv 96/60/EF af 19. september 1996 om gennemførelsesbestemmelser til Rådets direktiv 92/75/EØF, for så vidt angår energimærkning af kombinerede husholdningsvaske-/tørremaskiner, overføres fra energi-, forsynings- og klimaministeren til erhvervsministeren pr. 1. august 2018.
 § 4. Ressortansvaret for markedsovervågning af radioudstyr og elektromagnetiske forhold, jf. § 32, § 33, stk. 1-3, § 34, stk. 1 og 2, §§ 35-37, § 38, stk. 1-3, og §§ 39-41 i lov om radioudstyr og elektromagnetiske forhold, jf. lov nr. 260 af 16. marts 2016 om radioudstyr og elektromagnetiske forhold, der gennemfører dele af Europa-Parlamentets og Rådets direktiv 2014/30/EU af 26. februar 2014 om harmonisering af medlemsstaternes lovgivning om elektromagnetisk kompatibilitet, og dele af Europa-Parlamentets og Rådets direktiv 2014/53/EU af 16. april 2014 om harmonisering af medlemsstaternes love om tilgængeliggørelse af radioudstyr på markedet og om ophævelse af direktiv 1999/5/EF, samt i medfør af Kommissionens gennemførelsesforordning (EU) 2017/1354 af 20. juli 2017 om præcisering af, hvorledes de oplysninger, der er omhandlet i artikel 10, stk. 10, i Europa-Parlamentets og Rådets direktiv 2014/53/EU, skal angives, dog bortset fra tilsynet med anvendelsen af produkter og regelfastsættelse, jf. § 32, § 33, stk. 1, § 34, stk. 2 og § 35, stk. 2, i lov om radioudstyr og elektromagnetiske forhold, jf. lov nr. 260 af 16. marts 2016 om radioudstyr og elektromagnetiske forhold, overføres fra energi-, forsynings- og klimaministeren til erhvervsministeren pr. 1. august 2018.
