 Denne datasammenskrivning omfatter lov nr. 480 af 24. juni  

 1992 om aktiveringsordning ved hjemmehjælp og dagpasning af børn med de  

 ændringer, der følger af lov nr. 210 af 28. april 1993.
Lovens område § 1.  Denne lov indeholder regler om Tilskud til kommunerne § 2 .  Ved beskæftigelse af ledige fuldtidsforsikrede  

 dagpengeberettigede i kommunens ældreservice yder staten et tilskud til  

 kommunerne svarende til 80 pct. af de dagpenge, som den ledige ville have  

 været berettiget til, såfremt denne ikke havde opnået beskæftigelse efter  

 denne ordning.
Tilskuddet ydes også i fraværsperioder som følge af sygdom,  

 graviditet, barsel og adoption, hvor kommunen udbetaler et vederlag efter  

 stk. 5, og hvor kommunen ikke modtager refusion efter lov om dagpenge ved  

 sygdom eller fødsel.
Stk. 2.  Ordningen omfatter ledige, der har de  

 kvalifikationer, som kommunen anser for nødvendige, og som beskæftiges i  

 forbindelse med udvidelse af ældreservice i kommunen.
Kommunen kan for de  

 ledige, som ikke umiddelbart har de nødvendige kvalifikationer vedrørende  

 ældreservice, tilbyde den ledige en introduktionsperiode, der medregnes i  

 ordningen.
Krav om autorisation og andre kvalifikationskrav, som særligt  

 vedrører sygepleje- og behandlingsopgaver kan dog ikke fraviges.
 Stk. 3.  Ledige dagpengeberettigede, som kommunen anser  

 for at have de fornødne kvalifikationer, og som har en forudgående ledighed  

 på mindst 4 uger inden for de sidste 26 uger, kan deltage i ordningen.  

 Direktoratet for Arbejdsløshedsforsikring kan fastsætte nærmere regler om  

 ledighedskravet.
Stk. 4.  Der udbetales tilskud efter stk. 1 i indtil 12  

 måneder.
Kommunen er berettiget til at bringe beskæftigelsen til ophør, hvis  

 dagpengeudbetalingen reduceres eller ophører.
Den beskæftigede efter denne  

 ordning har pligt til straks at meddele kommunen, hvis den pågældende får  

 andet arbejde eller dagpengeudbetalingen af andre grunde vil blive reduceret  

 eller bortfalde.
Stk. 5 .  Beskæftigelsen i kommunens ældreservice  

 vederlæges pr. time med et beløb svarende til det, den pågældende ville være  

 blevet aflønnet med ved ansættelse i henhold til overenskomst eller det  

 sædvanlige ved tilsvarende arbejde.
Antallet af ugentlige arbejdstimer  

 fastsættes således, at det samlede vederlag eksklusive arbejdsgivers og  

 arbejdstagers bidrag til Arbejdsmarkedsuddannelsesfond, Arbejdsmarkedets  

 Tillægspension, Arbejdsgivernes Elevrefusion, feriepenge og pensionsordninger  

 og lign. for den enkelte beskæftigede svarer til de dagpenge, som den  

 pågældende på tiltrædelsestidspunktet er berettiget til, dog mindst 30 timer  

 pr. uge.
Arbejdsvilkårene, herunder ydelser under ferie, sygdom, graviditet,  

 barsel eller adoption, følger i øvrigt det sædvanligt gældende ved  

 tilsvarende arbejde.
 Stk. 6 .  Kommunerne kan vælge et højere antal ugentlige  

 arbejdstimer end fastsat i stk. 5, idet det udvidede timetal vederlægges på  

 samme vilkår som fastsat i stk. 5.
 Stk. 7 .  Beskæftigelse af personale efter denne ordning  

 skal ske efter forhandling med det fastansatte personale ved kommunens  

 ældreservice.
§ 3.  Ved beskæftigelse af ledige, fuldtidsforsikrede,  

 dagpengeberettigede pædagoger samt pædagogmedhjælpere ved dagpleje,  

 daginstitutioner eller private pasningsordninger, jf. lov om social bistand  

 §§ 64, 69 og 70 eller ved skolefritidsordninger, jf. lov om folkeskolen § 3,  

 stk. 4, yder staten et tilskud til kommunerne svarende til 60 pct. af de  

 dagpenge, som den ledige ville have været berettiget til, såfremt denne ikke  

 havde opnået beskæftigelse efter denne ordning.
Tilskuddet ydes også i  

 fraværsperioder som følge af sygdom, graviditet, barsel og adoption, hvor  

 kommunen udbetaler et vederlag efter stk. 5, og hvor kommunen ikke modtager  

 refusion efter lov om dagpenge ved sygdom eller fødsel.
 Stk. 2 .  Ordningen omfatter ledige pædagoger samt  

 pædagogmedhjælpere, der beskæftiges i forbindelse med en udvidelse af  

 antallet af pasningstilbud i kommunerne.
Stk. 3.  Ledige, dagpengeberettigede personer med en  

 forudgående ledighed på mindst 4 uger inden for de sidste 26 uger, som har en  

 pædagogisk uddannelse eller en forudgående beskæftigelse som  

 pædagogmedhjælper, kan deltage i ordningen.
Direktøren for  

 Arbejdsløshedsforsikringen kan fastsætte nærmere regler om ledighedskravet.
Stk. 4.  Der udbetales tilskud efter stk. 1 i indtil 12  

 måneder.
Kommunen er berettiget til at bringe beskæftigelsen til ophør, hvis  

 dagpengeudbetalingen reduceres eller ophører.
Den beskæftigede efter denne  

 ordning har pligt til straks at meddele kommunen, hvis den pågældende får  

 andet arbejde eller dagpengeudbetalingen af andre grunde vil blive reduceret  

 eller bortfalde.
Stk. 5.  Beskæftigelsen ved dagpleje, daginstitutioner,  

 private pasningsordninger eller skolefritidsordninger vederlægges pr. time  

 med et beløb svarende til det, den pågældende ville være blevet aflønnet med  

 ved ansættelse i henhold til overenskomst eller det sædvanlige ved  

 tilsvarende arbejde.
Antallet af ugentlige arbejdstimer fastsættes således,  

 at det samlede vederlag eksklusive arbejdsgivers og arbejdstagers bidrag til  

 Arbejdsmarkedsuddannelsesfond, Arbejdsmarkedets Tillægspension,  

 Arbejdsgivernes Elevrefusion, feriepenge og pensionsordninger og lign. for  

 den enkelte beskæftigede svarer til de dagpenge, som den pågældende på  

 tiltrædelsestidspunktet er berettiget til, dog mindst 30 timer pr. uge.  

 Arbejdsvilkårene, herunder ydelser under ferie, sygdom, graviditet, barsel  

 eller adoption, følger i øvrigt det sædvanligt gældende ved tilsvarende  

 arbejde.
 Stk. 6.  Kommunerne kan vælge et højere antal ugentlige  

 arbejdstimer end fastsat i stk. 5, idet det udvidede timetal vederlægges på  

 samme vilkår som fastsat i stk. 5.
 Stk. 7 .  Beskæftigelse af personale efter denne ordning  

 skal ske efter forhandling med de ansatte ved de i stk. 1 nævnte  

 pasningsordninger.
Administration § 4.  Ved beskæftigelse efter denne lov påhviler det  

 kommunalbestyrelsen senest samtidig med tiltrædelsen at underrette den  

 ansattes arbejdsløshedskasse og arbejdsformidlingen om, at den ledige vil  

 blive beskæftiget efter denne lovs bestemmelser.
Kommunalbestyrelsen  

 underretter ligeledes arbejdsløshedskassen og arbejdsformidlingen om  

 beskæftigelsens ophør og omfang.
§ 5 .  Udbetalingen af tilskud i henhold til §§ 2 og 3  

 foretages månedligt af Direktoratet for Arbejdsløshedsforsikringen.  

 Direktoratet udbetaler ligeledes månedligt den resterende del af den  

 understøttelse, den ledige ville have været berettiget til, til  

 Indenrigsministeriet.
Arbejdsministeren fastsætter nærmere regler herom.
 Stk. 2 .  Senest 10. hverdag i maj måned efter  

 regnskabsåret fremsender kommunalbestyrelsen til Indenrigsministeriet en  

 revisionspåtegnet opgørelse af kommunens omkostninger ved ansættelse af  

 personer omfattet af ordningen i det sidst forløbne regnskabsår.  

 Indenrigsministeren kan fastsætte regler om kontrol og opfølgning vedrørende  

 den foretagne aktivitetsudvidelse og om tilbagebetaling af tilskud samt  

 regler om ophør af tilgang til ordningen.
Ikrafttrædelsesbestemmelser § 6.  Loven træder i kraft dagen efter bekendtgørelsen  

 i Lovtidende og har virkning for udgifter, der afholdes i perioden 1.  

 september 1992 til 31. december 1993.
