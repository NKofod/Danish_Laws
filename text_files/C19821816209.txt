 Ligningsrådet har med virkning fra og med indkomståret 1982 vedtaget, at  

 statens generelle ø-tilskud til unges videreuddannelse ikke skal anses for  

 indkomstskattepligtige for unge under 18 år.
 Det er en betingelse for skattefrihed, at de udgifter, tilskuddene  

 tilsigter at dække, rent faktisk er afholdt af den uddannelsessøgende.
 Fylder den unge 18 år i den periode, tilskuddet skal dække, foretages en  

 forholdsmæssig fordeling af tilskuddet, således at kun den del af tilskuddet,  

 der skal dække tiden før det fyldte 18. år, er fritaget for  

 indkomstskattepligt.
