Vejledning om udarbejdelse af kvalitetsstandard for botilbud  

 efter § 92 i serviceloven Indledning Med vedtagelsen af lov nr. 489 af 7. juni 2001 om ændring af lov  

 om social service og lov om hjemmesygeplejerskeordninger (Indførelse af en  

 grundtakstmodel for visse sociale ydelser i stedet for delt finansiering)  

 blev  

 der i servicelovens § 110 a, indført en hjemmel for socialministeren til  

 at fastsætte regler om, at kommunen og amtskommunen skal træffe beslutning om  

 indhold, omfang og udførelse af tilbud til voksne samt følge disse  

 beslutninger  

 op.
Udviklingen af kvalitetsstandarder skal ses i sammenhæng med  

 servicelovens formål på voksenområdet, jf. servicelovens § 67, hvorefter  

 indsatsen bør sigte mod at styrke den enkeltes muligheder for personlig  

 udvikling, aktivering og social integration.
Der skal desuden skabes  

 sammenhængende og helhedsorienterede tilbud, hvor det tilstræbes, at det  

 samlede tilbud bidrager til at give den enkelte en mere selvstændig  

 tilværelse  

 med respekt for den enkeltes ønsker, behov og muligheder for livsudfoldelse.
Servicelovens  

 § 110 a § 110 a.  

  

 Socialministeren fastsætter regler om, at kommunen  

 og amtskommunen skal træffe beslutninger om indhold, omfang og udførelse af  

 tilbud til voksne efter loven samt følge disse beslutninger op.
 Bestemmelsen i servicelovens § 110 a giver mulighed for at  

 fastsætte retningslinier for kvalitetsstandarder for såvel typer af  

 foranstaltninger som den sagsbehandling, der er tilknyttet foranstaltningen.  

 Bestemmelsen giver desuden mulighed for at fastsætte regler om, at  

 kvalitetsstandarden skal indeholde en generel serviceinformation og en  

 beskrivelse af formålet med hjælpen.
 Standarderne skal medvirke til at gøre det gennemskueligt, hvad  

 borgerne kan forvente ud fra de politiske beslutninger, amtsrådet har  

 truffet.  

 De kan desuden bruges til at fastlægge sagsbehandlingsrutiner og medvirke til  

 tværkommunal erfaringsudveksling samt til at sammenligne ydelsesniveauer og  

 typer af tilbud både indenfor den enkelte amtskommune og mellem  

 amtskommunerne.
 Bestemmelsen i servicelovens § 110 a er udmøntet i  

 bekendtgørelse nr.  

    

 249 af 2. april 2003  

 om kvalitetsstandard for botilbud efter § 92 i serviceloven, der uddybes  

 i  

 denne vejledning.
§ 92-botilbud er det første område, hvor der er fastsat  

 regler om kvalitetsstandard med hjemmel i § 110 a.
Der vil senere blive  

 fastsat regler om kvalitetsstandarder for andre tilbud til voksne efter  

 serviceloven.
 Vejledningen er bygget op, så den i hovedtræk følger  

 bekendtgørelsens systematik:
 Kapitel 1 beskriver amtsrådets opgaver, jf bekendtgørelsens  

 §§ 1 og 2.
 Kapitel 2 beskriver det enkelte botilbuds opgaver, jf.  

 bekendtgørelsens § 3.
 Kapitel 3 omhandler amtsrådets opfølgning på botilbuddenes  

 forhold, jf. bekendtgørelsens § 4.
Retssikkerhedslovens  

 § 39 § 39.  

  

 Amtsrådet har pligt til at føre tilsyn med, hvordan de  

 amtskommunale opgaver løses, jf. § 38. Tilsynet omfatter både indholdet  

 af tilbuddene og den måde, opgaverne udføres på.
Amtsrådet har efter retssikkerhedslovens § 39 pligt til at  

 føre tilsyn med, hvordan de amtskommunale opgaver løses.
Tilsynet omfatter  

 både  

 indholdet af tilbuddene og den måde, opgaverne løses på.
 Kernen i tilsynsforpligtelsen er, at amtsrådene har pligt til at  

 holde sig informeret om indhold og fremgangsmåde i tilbuddene samt at  

 forholde  

 sig til denne information i forhold til opgaver, formål og gældende lov.
Som et led i tilsynsforpligtelsen skal amtsrådet reagere, hvis  

 dets medlemmer får informationer, der kan give anledning til kritik af den  

 måde  

 de opgaver, som amtskommunen har ansvaret for, udføres på.
Amtsrådet skal  

 også  

 påse, at opgaverne tilrettelægges og udføres på en måde, så de lever op til  

 lovens krav og til de beslutninger om standarden, som amtsrådet selv har  

 truffet.
Amtsrådet beskriver i kvalitetsstandarden serviceniveauet for  

 amtskommunens botilbud efter servicelovens § 92 med hensyn til indhold,  

 omfang og udførelse.
Desuden sørger amtsrådet for, at hver enkelt botilbud  

 informerer borgerne om botilbuddets serviceniveau, fx i form af  

 servicedeklarationer.
 Fastsættelsen af den generelle kvalitetsstandard og udmøntningen  

 heraf i de enkelte botilbud kan således ses som et redskab, amtsrådet kan  

 benytte som led i tilsynet, der gør det enklere for amtsrådet at vurdere, om  

 de  

 enkelte tilbud lever op til det serviceniveau, amtsrådet har fastsat.  

 Arbejdet  

 med kvalitetsstandarden kan dog ikke medføre indskrænkning eller anden  

 begrænsning i tilsynet efter retssikkerhedslovens § 39.
 Derudover giver regelsættet mulighed for en åben debat om  

 serviceniveauet såvel generelt som for de enkelte botilbud.
Kapitel 1 Amtsrådets opgaver Bekendtgørelsens  

 § 1 § 1.  

  

 Amtsrådet fastsætter en kvalitetsstandard for amtets botilbud efter § 92  

 i lov om social service.
 Stk.  

 2.  

  

 Kvalitetsstandarden skal indeholde information til borgerne om  

 indhold, omfang og udførelse af de ydelser, amtskommunen tilbyder ved ophold  

 i de i stk. 1 nævnte botilbud og dermed beskrive det serviceniveau, som  

 amtsrådet træffer beslutning om.
 Stk.  

 3.  

  

 Amtsrådets kvalitetsstandard og amtsrådets opfølgning og revision på  

 kvalitetsstandarden gøres alment tilgængelig for borgerne i amtskommunen,  

 herunder på internet.
 Stk.  

 4.  

  

 Amtsrådet reviderer kvalitetsstandarden mindst hvert andet år.
Formål Kvalitetsstandarden skal omfatte de målsætninger, som amtsrådet  

 træffer om indhold, omfang og udførelse af ydelserne i § 92-botilbud.
Standarden skal være en konkretisering af, hvad borgerne kan  

 forvente i § 92-botilbud.
Den skal gøre det synligt og gennemskueligt,  

 hvilken service de kan forvente, og om der er sammenhæng mellem det  

 serviceniveau, som amtsrådet har besluttet, og de faktiske, konkrete ydelser  

 borgerne modtager.
 Det forudsættes, at repræsentanter for beboere i botilbud og  

 eventuelt deres pårørende inddrages ved udarbejdelse og opfølgning på  

 kvalitetsstandarden, jf. bekendtgørelsens § 4, stk. 3.
 Udarbejdelse og revision af kvalitetsstandarden vil fremme  

 dialogen mellem det politiske niveau og borgere/brugere med henblik på at  

 opnå  

 gennemsigtighed og forståelse for de ydelser, der tilbydes og niveauet  

 herfor.
Procesforløbet Kravet om indførelse af en samlet kvalitetsstandard for  

 § 92-botilbud i amtskommunen er nyt.
Amtsrådet kan dog ved udarbejdelsen  

 tage udgangspunkt i de politiske målsætninger om serviceniveauet i  

 § 92-botilbuddene og de servicedeklarationer, der allerede eksisterer.  

 Udarbejdelsen af en kvalitetsstandard er således en videreførelse af det  

 arbejde, der løbende har fundet sted i amtskommunerne, og tilrettelæggelsen  

 af  

 arbejdet vil kunne indpasses i eksisterende arbejdsrutiner, herunder  

 eksisterende rutiner med inddragelse af brugere, personale i botilbuddene, de  

 sociale brugerråd eller andre relevante samarbejdsfora.
 Det vil være naturligt, at amtsrådet og forvaltningen under  

 arbejdet gør sig overvejelser, om serviceniveauet er passende og lever op til  

 forudsætningerne, og om der er sammenhæng mellem mål, indsats og resultater.
Amtsrådet skal første gang have udarbejdet en kvalitetsstandard  

 den 1. oktober 2003, jf. bekendtgørelsens § 5, stk. 2 og herefter følge  

 op  

 på forholdene, idet amtsrådet mindst hvert andet år skal revidere den  

 generelle  

 kvalitetsstandard.
Der vil således med 2-årige intervaller skulle ske en  

 gennemgang af botilbudsområdet på baggrund af de indvundne erfaringer.
 Amtsrådet skal herefter sørge for, at hvert enkelt botilbud  

 informerer borgerne om serviceniveauet i de pågældende botilbud, jf.  

 bekendtgørelsens § 3, ligesom amtsrådet skal påse, at forholdene i de  

 enkelte botilbud er i overensstemmelse med standarden, jf. bekendtgørelsens  

 § 4.
Kvalitetsstandardens  

 tilgængelighed Kvalitetsstandarden skal offentliggøres på en måde, så den er  

 alment tilgængelig for borgerne.
Standarden skal som minimum være tilgængelig  

 på internettet, fx på amtskommunens hjemmeside, så den er nemt tilgængelig.  

 Hvis det enkelte § 92-botilbud har en hjemmeside, kan den også være  

 tilgængelig der.
Herudover foreslås det at lave en pjece e.l.
Amtskommunen bør i forbindelse med offentliggørelsen på  

 internettet overveje, hvordan kvalitetsstandarden bedst muligt gøres  

 tilgængelig for mennesker med handicap.
Der henvises i den forbindelse til  

 regeringens handlingsplan for handicapområdet fra februar 2003, hvorefter  

 målsætningen er, at den offentlige forvaltning skal være kendetegnet ved, at  

 handicapegnethed og tilgængelighed er med i alle overvejelser.
 Der kan evt. i samarbejde med brugergrupper overvejes andre  

 former for tilgængelighed af kvalitetsstandarden end de nævnte.
Revision Amtsrådet skal hvert andet år revidere kvalitetsstandarden.
 Ved revisionen kan amtsrådet vurdere standarden på baggrund af  

 bl.a. de erfaringer, som amtsrådet har gjort i forbindelse med opfølgningen,  

 jf. bekendtgørelsens § 4. Det kan fx dreje sig om erfaringer fra  

 beboerne  

 og deres pårørende.
 Amtsrådet vurderer herefter, om der er grundlag for at ændre i  

 kvalitetsstandarden.
 Selvom der kun skal ske revision hvert andet år, så kan det være  

 hensigtsmæssigt, at indholdet af kvalitetsstandarden løbende, målrettet og  

 systematisk vurderes og justeres i samarbejde med brugere og evt. pårørende,  

 så  

 arbejdet med at revidere standarden bliver en dynamisk og fortløbende proces.
Indhold af  

 kvalitetsstandarden Bekendtgørelsens  

 § 2 § 2.  

  

 Kvalitetsstandarden for botilbudsområdet som nævnt i § 1, skal udover de  

 ydelser, der følger af servicelovens §§ 71 og 73, som minimum omfatte en  

 beskrivelse af følgende områder:
 1)    Antallet  

 af boliger i det enkelte botilbud og de fysiske rammer for den enkelte bolig.
 2)    Fællesfaciliteter  

 i tilknytning til botilbuddene.
 3)    Hvilke  

 ydelser, der er indeholdt i beboernes betaling efter servicelovens § 83,  

 stk. 1 og 2.
 4)    Hvilke  

 valgfrie ydelser beboerne kan forvente, herunder ydelsernes pris og  

 prisberegning.
 5)    Hvilke  

 dagtilbud og fritidstilbud beboerne kan forvente.
 6)    Visitationsprocedure.
 7)    Personalepolitik,  

 herunder målsætning for kompetenceniveau og efteruddannelse.
 Stk.  

 2  

  

 Amtsrådet oplyser endvidere om den fremtidige indsats på  

 botilbudsområdet.
 Stk.  

 3  

  

 Amtsrådet skal derudover informere om følgende forhold:
 1)    Værdier  

 og normer.
 2)    Udarbejdelse  

 af og opfølgning på handleplaner.
 3)    Brugerindflydelse  

 og eventuelle brugerråd.
 4)    Klageadgang  

 og sagsbehandling.
 5)    Eventuelle  

 ventetider, som de fremgår af amtets ventetidsinformation.
Der er med bekendtgørelsens § 2 fastsat en minimumsramme  

 for hvilke områder, der skal omfattes af en kvalitetsstandard.
Amtsrådet  

 fastlægger niveauet for indholdet af standarden på de enkelte punkter.
§§ 71 og 73-ydelser Det fremgår af servicelovens § 81, at amtskommunen yder  

 hjælp efter bl.a. servicelovens §§ 71 og 73, og at denne i fornødent  

 omfang kan varetages døgnet rundt, jf. servicelovens § 74. Lovens  

 § 71 vedrører den personlige og praktiske hjælp og pleje, og lovens  

 § 73 vedrører hjælp, omsorg eller støtte samt optræning og hjælp til  

 udvikling af færdigheder.
Det skal overordnet angives hvilken særlig behandlingsmæssig  

 eller socialpædagogisk støtte, der tilbydes i amtskommunens botilbud.
Der kan  

 i  

 den forbindelse indgå en angivelse af, at hjælpen skal understøtte beboerens  

 fysiske og sociale udvikling.
For både personlig hjælp, omsorg og pleje og  

 socialpædagogisk bistand bør det beskrives, hvilke konkrete ydelser beboerne  

 kan forvente og på hvilket niveau.
 Det kan desuden beskrives, hvordan det forventes, at  

 botilbuddene individualiserer hjælpen til forskellige målgrupper for at  

 tilgodese deres særlige behov.
Antallet af boliger i det enkelte botilbud og  

 de fysiske rammer for den enkelte bolig Amtsrådet beskriver antallet af boliger i det enkelte botilbud i  

 amtskommunen.
Herudover skal amtsrådet beskrive standarden for størrelse,  

 faciliteter (fx køkken og bad), beliggenhed af og tilgængelighed til og i den  

 enkelte bolig.
 Amtsrådet skal endvidere beskrive hvilke typer af hjælpemidler,  

 der indgår som basisinventar.
Fællesfaciliteter Amtsrådet angiver hvilke fællesfaciliteter, der er i  

 botilbuddene, fx lokaler til fritidsaktiviteter, opholdsrum m.v.
Ydelser indeholdt i beboernes servicebetaling Personer, der bor i botilbud efter servicelovens § 92, og  

 som har fået tilkendt pension efter § 14, stk 1 og 2 i lov om social  

 pension før 1. januar 2003, betaler en årlig ydelse for den særlige service  

 m.v., som følger af opholdet, jf. servicelovens § 83, stk. 1 og 2, om  

 servicebetaling og mulighed for nedsættelse af betalingen.
Amtsrådet skal i kvalitetsstandarden angive rammerne for hvilke  

 ydelser, der er indeholdt i beboernes servicebetaling.
Det skal herunder  

 fremgå, hvilke typer af ydelser der kan være tale om, og hvilket behov hos  

 målgruppen, de dækker.
Standarden kan endvidere indeholde retningslinier for i hvilke  

 situationer, der efter ansøgning kan gives nedsættelse af servicebetalingen  

 for  

 beboere, der på grund af nedsat funktionsevne har nødvendige udgifter i  

 forbindelse med individuelle aktiviteter, som ikke dækkes af opholdet i  

 boformen.
Amtsrådet kan herunder beskrive, hvad der lægges vægt på ved  

 vurderingen af, om der efter ansøgning kan ske nedsættelse.
Valgfrie ydelser Betalingen i botilbud har hjemmel i servicelovens §§ 82 og  

 95. Reglerne for betaling er fastsat i bekendtgørelse nr. 91 af 6. februar  

 1998  

 om betaling for botilbud mv. efter servicelovens kapitel 18, samt om  

 flytteret  

 i forbindelse med botilbud efter § 92, som ændret ved bekendtgørelse nr.  

 60 af 25. januar 1999, bekendtgørelse nr. 856 af 25. november 1999 og  

 bekendtgørelse nr. 482 af 19. juni 2002 (boligbetalingsbekendtgørelsen).
De obligatoriske ydelser i § 92-botilbud er bolig, el og  

 varme.
Der er ikke i bekendtgørelsen fastsat regler om hvilke ydelser, der  

 derudover kan ydes i botilbuddet.
 De valgfrie ydelser, fx mad, vask og rengøring, kan tilbydes  

 beboere, der har særlige behov for ydelserne, eller som ønsker at modtage  

 ydelserne.
 Det er vigtigt, at amtsrådet beskriver de valgfrie ydelser, så  

 beboere og pårørende, herunder kommende beboere og pårørende kan se, hvilke  

 af  

 disse ydelser, de kan forvente, at botilbuddene tilbyder.
 Amtsrådets beskrivelse af de valgfrie ydelser skal indeholde:
 ·  

 	  

    

 En opgørelse over hvilke valgfrie ydelser,  

 der er tale om, fx mad, rengøring og vask, ferie, befordring eller  

 ledsagelse.
 ·  

 	  

    

 Ydelsernes pris, og hvordan man har  

 beregnet prisen.
 Herudover kan beskrivelsen af de valgfrie ydelser indeholde  

 retningslinier for regulering af betalingen ved afbestilling af ydelserne, fx  

 i  

 forbindelse med fravær.
Hvilke dagtilbud og fritidstilbud kan beboerne  

 forvente Amtsrådet skal beskrive hvilke dagtilbud og fritidstilbud,  

 amtskommunen tilbyder beboere i § 92-botilbud.
Det drejer sig om  

 beskyttet  

 beskæftigelse, jf. servicelovens § 87 og aktivitets- og samværstilbud,  

 jf.  

 servicelovens § 88.
 Amtsrådet bør endvidere beskrive hvilke overordnede formål,  

 amtskommunen har med dag- og fritidstilbuddene.
Visitationsprocedure Amtsrådet skal beskrive retningslinier for den procedure, der  

 anvendes i amtskommunen ved visitation af beboere til § 92-botilbud.
Det bør fremgå, hvad man som borger eller pårørende skal gøre,  

 hvis man har behov for et amtskommunalt botilbud.
Hvem skal man henvende sig  

 til og hvor, og hvad er herefter den videre procedure.
 Den pågældende bør oplyses om reglerne for optagelse på den  

 amtskommunale venteliste for § 92-botilbud, jf. §§ 11 b og c i  

 boligbetalingsbekendtgørelsen.
Det bør oplyses hvor lang ventetid, der i gennemsnit er for at  

 få tildelt et ledigt § 92-botilbud i den pågældende amtskommune fra det  

 tidspunkt, hvor amtskommunen har afgjort, at den pågældende opfylder  

 betingelserne for optagelse på den amtskommunale venteliste.
Endvidere bør  

 det  

 fremgå, at den pågældende skal have oplyst sin placering på ventelisten.
 Det er vigtigt, at der så vidt muligt er oplysninger om den  

 samlede gennemsnitlige sagsbehandlingstid i forbindelse med visitationen, og  

 hvilke sagsbehandlingsled, der skal gennemføres, inden amtskommunen træffer  

 afgørelse om, hvorvidt betingelserne for at få tildelt et § 92-botilbud  

 er  

 opfyldt.
Det bør oplyses, hvordan amtskommunen inddrager den pågældendes  

 ønsker om valg af botilbud, jf. reglerne om frit valg af botilbud i  

 servicelovens § 92, stk. 3, og reglerne i §§ 11 a-f  

    

 i boligbetalingsbekendtgørelsen.
Det bør  

 endvidere fremgå, at amtskommunen skal oplyse, hvad amtskommunen har lagt  

 vægt  

 på ved tildeling af et konkret botilbud.
Personalepolitik Amtsrådet skal beskrive den overordnede målsætning for  

 personalepolitikken i botilbuddene, herunder kompetenceniveau og  

 efter-/videreruddannelse med henblik på udvikling og vedligeholdelse af  

 personalets faglige kvalifikationer.
Det kan af beskrivelsen fremgå, om den  

 nærmere udmøntning er uddelegeret til de enkelte botilbud.
Den fremtidige  

 indsats på botilbudsområdet Efter bekendtgørelsens § 2, stk. 2, skal amtsrådet oplyse  

 om den fremtidige indsats på området.
 Her er der tale om mere overordnede politiske tilkendegivelser,  

 der ikke har den samme konkrete karakter som de standarder for kvaliteten,  

 der  

 skal beskrives ud fra bekendtgørelsens § 2, stk. 1.
 Det foreslås, at amtsrådet med udgangspunkt i de forhold, der er  

 nævnt i bekendtgørelsens § 2, stk. 1, beskriver de mål, som amtsrådet  

 måtte have truffet om den fremtidige indsats på botilbudsområdet, fx  

 beslutninger om specialiseringsgrad og målgruppen for botilbuddene, om  

 boligstørrelse og  standard og evt. tidsrammer for, hvornår disse mål  

 forventes  

 opfyldt.
Information fra  

 Amtsrådet Amtsrådet skal udover de kvalitetskrav, der er nævnt i  

 bekendtgørelsens § 2, stk. 1, og den fremtidige indsats, der er  

 omhandlet  

 i bekendtgørelsens § 2, stk. 2, informere om en række forhold, der har  

 relevans for en samlet beskrivelse af kvaliteten i de amtskommunale  

 § 92-botilbud, jf. bekendtgørelsens § 2, stk. 3.
Værdier og normer Amtsrådet skal informere om de værdier og normer, som amtsrådet  

 har fastsat for det samlede indhold for botilbud efter § 92. Denne  

 information kan tage udgangspunkt i de formål med sociale tilbud, der er  

 fastsat i servicelovens § 67 og ses som en lokal uddybning og  

 specificering af disse.
 Nøgleord kan være personlig udvikling, aktivering, social  

 integration, helhedsorienteret indsats, tilpasning til den enkeltes særlige  

 behov og personlig frihed og integritet.
 Amtsrådet kan beskrive emner som:
 ·  

 	  

    

 Beboernes medvirken ved beslutninger af  

 væsentlig betydning for dem.
 ·  

 	  

    

 Hvordan beboernes ønsker, behov og  

 muligheder for livsudfoldelse tilgodeses.
 ·  

 	  

    

 Beskrivelse af husregler/husorden, fx  

 rygepolitik.
 ·  

 	  

    

 Den enkeltes integritet, herunder fx andres  

 adgang til boligen og åbning af post.
 ·  

 	  

    

 Retningslinier for behandling af sager om  

 seksuelt misbrug.
 ·  

 	  

    

 Hvordan brugen af magt og andre indgreb i  

 selvbestemmelsesretten undgås.
Udarbejdelse af og opfølgning på handleplaner Handleplanerne, jf. servicelovens § 111, er et vigtigt  

 koordinations- og samarbejdsredskab, og der bør skabes et klart billede af,  

 hvad de kan bruges til.
Informationen fra amtsrådet bør således indeholde målsætninger  

 for brugen af handleplaner, som beboeren og de pårørende kan forholde sig  

 til.  

 Det bør fremgå, hvilke forhold en handleplan normalt vil omhandle.
Hensigten  

 er, at det skal være muligt for beboere og pårørende at følge med i, om  

 planerne anvendes som forudsat/aftalt mellem parterne og får den betydning,  

 der  

 er forudsat i loven.
 Da handleplanen som udgangspunkt er gensidigt forpligtende, er  

 det væsentligt, at det tydeligt fremgår, hvem der har ansvaret for  

 handleplanens udformning og opfølgning, og hvordan samarbejdet mellem de  

 involverede   bruger/pårørende, botilbud, forvaltning   kan forventes  

 tilrettelagt.
 Der henvises i øvrigt om brugen af handleplaner til  

 »  

 Sådan arbejder du med individuelle  

 handleplaner   en håndbog  

 «  

 udgivet af  

 PLS Rambøll, maj 2002 med støtte fra Socialministeriet.
Brugerindflydelse og evt. brugerråd Et af hovedformålene med kvalitetsstandarden er at udbygge  

 dialogen mellem borgere/brugere og myndighed.
Det er derfor vigtigt, at der  

 er  

 god information om brugerinddragelse/-indflydelse ved udarbejdelse,  

 opfølgning  

 og revision af kvalitetsstandarden.
Reglerne om brugerinddragelse, og hvordan  

 amtskommunen udmønter disse regler, skal derfor indgå i kvalitetsstandarden.  

 Det foreslås, at amtsrådet ved inddragelse af brugere benytter eksisterende  

 brugergrupper eller  råd, herunder evt. grupper af pårørende.
Servicelovens § 112 omhandler adgangen for brugerne af  

 tilbud efter serviceloven til at få indflydelse på tilrettelæggelse og  

 udnyttelse af tilbuddene.
De retningslinier for brugerindflydelsen, der  

 gælder  

 i amtskommunen, bør beskrives.
Servicelovens § 114 omhandler muligheden for at nedsætte  

 råd, der rådgiver kommunen eller amtskommunen vedrørende tilrettelæggelsen af  

 indsatsen efter denne lov.
Hvis amtskommunen har nedsat et råd, bør  

 amtskommunens retningslinier for rådet nævnes.
 Endelig bør nævnes reglen om amtskommunale brugerråd efter  

 § 41 i retssikkerhedsloven, der kan rådgive amtskommuner  

    

 i sociale anliggender, som hører under  

 amtskommunerne.
Klageadgang og sagsbehandling Der bør informeres om muligheden for at klage over afgørelser  

 vedrørende visitation eller ophold i en § 92-intitution.
Det skal herunder oplyses, hvem klagen skal rettes til og  

 hvilken procedure, der er i forbindelse med behandling af klagen, herunder  

 frister og hvilke afgørelser, der kan påklages m.v.
Reglerne findes i  

 retssikkerhedslovens kapitel 10.
 Der bør desuden informeres om reglerne om sagsbehandling og  

 klageadgang i forbindelse med magtanvendelse og andre indgreb i  

 selvbestemmelsesretten i servicelovens kapitel 21.
Eventuelle ventetider Den eventuelle gennemsnitlige ventetid i amtskommunen   jf.  

 amtskommunens ventetidsinformation - for tildeling af et ledigt  

 § 92-botilbud bør oplyses.
Se i øvrigt ovenfor om visitationsprocedure.
Kapitel 2 Botilbuddets information om kvalitetsstandarder Bekendtgørelsens  

 § 3 § 3.  

  

 Amtsrådet sørger for, at hvert enkelt botilbud informerer borgerne om  

 serviceniveauet vedrørende de forhold, der er nævnt i § 2, stk. 1 og  

 stk. 3, nr. 1-3, fx i form af servicedeklarationer.
 Stk.  

 2.  

  

 Informationen skal tillige indeholde oplysninger om  

 personaleforholdene og den brugerinformation, der følger af § 11 f i  

 bekendtgørelse nr. 91 af 6. februar 1998 om betaling for botilbud m.v. efter  

 servicelovens kapitel 18, samt flytteret i forbindelse med botilbud efter  

 § 92,  

    

 som ændret ved  

 bekendtgørelse nr. 60 af 25. januar 1999, bekendtgørelse nr. 856 af 25.  

 november 1999 og bekendtgørelse nr. 482 af 19. juni 2002.
 Stk.  

 3.  

  

 Amtsrådet påser, at den i stk. 1-2 nævnte information revideres mindst  

 hvert andet år.
 Amtsrådet skal sørge for, at hvert enkelt botilbud i amtet skal  

 informere borgerne om serviceniveauet vedrørende de forhold, der er nævnt i  

 bekendtgørelsens § 2, stk. 1. Det drejer sig ud over de ydelser, der  

 følger af servicelovens §§ 71 og 73, som minimum om:
 1)  

 	  

    

 Antallet af boliger i  

 det enkelte botilbud og de fysiske rammer for den enkelte bolig.
 2)  

 	  

    

 Fællesfaciliteter i  

 tilknytning til botilbuddene.
 3)  

 	  

    

 Hvilke ydelser, der  

 er indeholdt i beboernes betaling efter servicelovens § 83, stk. 1 og 2.
 4)  

 	  

    

 Hvilke valgfrie  

 ydelser beboerne kan forvente, herunder ydelsernes pris og prisberegning.
 5)  

 	  

    

 Hvilke dagtilbud og  

 fritidstilbud beboerne kan forvente.
 6)  

 	  

    

 Visitationsprocedure.
 7)  

 	  

    

 Personalepolitik.
 Desuden drejer det sig om de forhold, der er nævnt i  

 bekendtgørelsens § 2, stk. 3, nr. 1-3:
 1)  

 	  

    

 Værdier og normer.
 2)  

 	  

    

 Udarbejdelse og  

 opfølgning på handleplaner.
 3)  

 	  

    

 Brugerindflydelse og  

 eventuelle brugerråd.
Informationen, jf. bekendtgørelsens § 3, stk. 1, kan fx ske  

 i form af en servicedeklaration.
Informationen skal tage udgangspunkt i den  

 beskrivelse af serviceniveauet, som amtsrådet har fastsat i  

 kvalitetsstandarden  

 og være i overensstemmelse hermed.
Informationen skal være en specifik  

 beskrivelse af servicen i det enkelte botilbud og de særlige forhold, der  

 gælder for botilbuddet.
Der henvises i øvrigt til beskrivelsen af de enkelte  

 punker ovenfor i afsnittet om indholdet af kvalitetsstandarden.
I det omfang den nærmere udmøntning er uddelegeret til det  

 enkelte botilbud kan dette fremgå af beskrivelsen.
Det kan fx vedrørende  

 personalepolitikken fremgå:
 ·  

 	  

    

 Hvilke faggrupper, der bør være ansat, og  

 hvordan fordelingen bør være mellem de forskellige faggrupper.
 ·  

 	  

    

 Den personalemæssige dækning på forskellige  

 tidspunkter af døgnet.
 ·  

 	  

    

 Særlige faglige kompetencer i botilbud, der  

 er rettet til særlige målgrupper.
 ·  

 	  

    

 Rekruttering af personale, herunder om evt.  

 retningslinier for brugerinddragelse.
 ·  

 	  

    

 Hvilken politik botilbuddet har for  

 personalets arbejdsmiljø.
De fleste amtskommunale botilbud har  

 allerede udarbejdet servicedeklarationer, der beskriver forholdene i  

 botilbuddet.
Der kan ved udarbejdelsen af informationen tages udgangspunkt i  

 disse, idet der evt. skal ske en uddybning, således at samtlige forhold, der  

 er  

 omhandlet i bekendtgørelsens § 3, stk. 1, beskrives.
Der bør tages højde  

 for de ændringer, der fremgår af den kvalitetsstandard, der er fastsat af  

 amtsrådet.
 Informationen skal endvidere indeholde de oplysninger om  

 muligheden for selv at vælge et § 92 botilbud, der følger af § 11 f  

 i  

 boligbetalingsbekendtgørelsen.
Det frie valg indebærer, at personer, der bor i et  

 § 92-botilbud frit kan vælge et tilsvarende botilbud uanset botilbuddets  

 beliggenhed.
Ved flytning til en anden amtskommune skal pågældende dog  

 opfylde  

 betingelserne for optagelse i et § 92-botilbud både i fra- og  

 tilflytningsamtskommunen.
Ved udarbejdelse af informationen i bekendtgørelsens § 3,  

 stk. 1, bør repræsentanter for brugere og evt. deres pårørende inddrages.
Det  

 vil primært dreje sig om punkterne dagtilbud og fritidstilbud,  

 personalepolitik, værdier og normer, brugerindflydelse og handleplaner.
Det  

 foreslås, at eksisterende brugergrupper/-råd benyttes.
Informationen i det enkelte botilbud skal revideres mindst hvert  

 andet år.
Dette vil naturligt falde sammen med den revision af  

 kvalitetsstandarden, som amtsrådet foretager hvert andet år.
Formålet er at  

 skabe en dynamisk udvikling i serviceniveauet i botilbuddene med respekt for  

 de  

 erfaringer, der er gjort.
Det er et led i amtsrådets tilsyn, at amtskommunen  

 påser, at denne revision finder sted.
Kapitel 3 Opfølgning på kvalitetstandarden Bekendtgørelsens  

 § 4 § 4.  

  

 Amtsrådet påser, at forholdene i de enkelte botilbud, som omhandlet i  

 § 3, er i overensstemmelse med den af amtsrådet fastsatte  

 kvalitetsstandard.
 Stk.  

 2.  

  

 Amtsrådet inddrager herunder de årlige redegørelser fra botilbuddene  

 om magtanvendelse og andre indgreb i selvbestemmelsesretten, jf.  

 servicelovens kapitel 21, samt den årlige statistik og redegørelse for klager  

 over det enkelte botilbud.
 Stk. 3.  

  

 Ved udarbejdelse og revision af kvalitetsstandarden  

 inddrages repræsentanter for beboerne og eventuelt deres pårørende.
Amtsrådet påser, at forholdene i de enkelte botilbud, som  

 omhandlet i bekendtgørelsens § 3 er i overensstemmelse med den  

 kvalitetsstandard, som amtsrådet har fastsat.
Amtsrådet bør i forbindelse med  

 dette indhente de enkelte botilbuds informationer til beboerne, jf.  

 bekendtgørelsens § 3, stk. 1, og vurdere, om de lever op til det  

 fastsatte  

 serviceniveau, eller om der er behov for ændring eller justeringer.
Amtsrådet skal desuden inddrage de årlige redegørelser fra  

 botilbuddene om magtanvendelse og andre indgreb i selvbestemmelsesretten, jf.  

 servicelovens kap. 21, samt den årlige statistik og redegørelse for klager  

 vedrørende magtanvendelse og andre indgreb i selvbestemmelsesretten i det  

 enkelte botilbud.
Formålet er at få indarbejdet best practice og derved  

 minimere brug af magt og andre indgreb i selvbestemmelsesretten.
Desuden kan  

 det ses som et led i det generelle pædagogiske udviklingsarbejde.
Vedrørende  

 klagerne over det enkelte botilbud, skal amtet påse, at evt. kritisable  

 forhold  

 rettes op.
 Det vil være hensigtsmæssigt, at opfølgningsarbejdet udover at  

 inddrage de årlige redegørelser fra botilbuddene om magtanvendelse og andre  

 indgreb i selvbestemmelsesretten også inddrager oplysninger tilvejebragt via  

 amtsrådets almindelige tilsyn med botilbuddene, jf. retssikkerhedslovens  

 § 39.
Ved udarbejdelse af revision af kvalitetsstandarden skal  

 amtsrådet inddrage repræsentanter for beboerne og eventuelt deres pårørende.  

 Det kan herunder overvejes, om der vil være behov for at gennemføre en  

 brugertilfredshedsundersøgelse.
Formålet med at inddrage brugerne er at  

 fremme  

 dialogen, der er et vigtigt led i udarbejdelsen af kvalitetsstandarden.
Opfølgningen bør være løbende, målrettet og systematisk for at  

 sikre en fortløbende udvikling på området.
Amtsrådet skal desuden bruge  

 opfølgningen til at tage stilling til, om der er behov for ændringer i det  

 serviceniveau, der er fastlagt i amtsrådets kvalitetsstandard.
Ikrafttræden Bekendtgørelsens  

 § 5 § 5.  

  

 Bekendtgørelsen træder i kraft den 12. april 2003.
 Stk.  

 2.  

  

 Amtsrådet udarbejder første gang en kvalitetsstandard senest den 1.  

 oktober 2003.
 Bekendtgørelsen træder i kraft den 12. april 2003. Amtsrådet  

 udarbejder første gang en kvalitetsstandard senest den 1. oktober 2003.
