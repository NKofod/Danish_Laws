 I medfør af § 4, stk. 8, i lov nr. 281 af 27. april 1994 om kommunal  

 anvisningsret fastsættes efter bemyndigelse:
§ 1.  Kongeriget Danmarks Hypotekbank og  

 Finansforvaltning varetager administrationen af refusionsmidlerne.
Kongeriget  

 Danmarks Hypotekbank og Finansforvaltning opretter til dette formål et  

 administrativt edb-baseret styringssystem.
 Stk. 2.  Med henblik på statistisk belysning af  

 ordningens udnyttelse leverer Kongeriget Danmarks Hypotekbank og  

 Finansforvaltning månedligt kopi af edb-systemets registreringer til  

 Boligministeriets departement.
 § 2.  Kommunalbestyrelsen ansøger Kongeriget Danmarks  

 Hypotekbank og Finansforvaltning om statsrefusion ved at indsende skema 1,  

 jf. bilag 1, ved ansøgning om reservation af midler.
Stk. 2.  Ansøgninger om reservation behandles i den  

 rækkefølge, hvori de modtages af Kongeriget Danmarks Hypotekbank og  

 Finansforvaltning.
Ansøgninger, der indgives på et tidspunkt, hvor der ikke  

 er tilstrækkelige ureserverede midler, opføres på venteliste efter  

 ansøgningstidspunkt.
§ 3.  Hver kommune kan på et hvilket som helst  

 tidspunkt maksimalt have reserveret 500.000 kr.
I dette beløb indgår beløb,  

 der i henhold til § 2, stk. 2, 2. pkt., er optaget på en venteliste.
 Stk. 2.  Tilsagn om reservation bortfalder, hvis  

 kommunalbestyrelsen ikke inden 3 måneder fra tilsagnets dato har ansøgt om  

 udbetaling af statsrefusion ved indgåelse af kontrakt, jf. § 4, stk. 1.
 Stk. 3.  Tilsagn kan dog under særlige omstændigheder  

 opretholdes i en nærmere af Kongeriget Danmarks Hypotekbank og  

 Finansforvaltning bestemt kort tidsperiode, hvis kommunalbestyrelsen ansøger  

 herom inden udløbet af den i stk. 2 nævnte frist.
 Stk. 4.  Beløb, som kommunalbestyrelsen har reserveret,  

 reduceres med det samlede godkendte refusionsbeløb for kontrakten, når  

 statsrefusion udbetales efter indgåelse af kontrakt.
 § 4.  Kommunalbestyrelsen ansøger Kongeriget Danmarks  

 Hypotekbank og Finansforvaltning om udbetaling af statsrefusion ved indgåelse  

 af kontrakt ved indsendelse af skema 2, jf. bilag 2, vedlagt kopi af tinglyst  

 kontrakt.
 Stk. 2.  Kommunalbestyrelsen ansøger Kongeriget Danmarks  

 Hypotekbank og Finansforvaltning om udbetaling af statsrefusion ved  

 førstegangsudnyttelse af anvisningsret ved indsendelse af skema 3, jf. bilag  

 3.
Stk. 3.  Refusionen udbetales bagud for et kvartal  

 senest den 5. bankdag efter kvartalets udløb.
Udbetalingen finder sted via  

 overførsel til det af kommunalbestyrelsen anviste pengeinstitut.
 § 5.  Kongeriget Danmarks Hypotekbank og  

 Finansforvaltnings behandling af ansøgningerne forudsætter, at skemaerne er  

 korrekt og fuldstændig udfyldt.
 § 6.  Kommunalbestyrelsen aflægger ved udgangen af  

 hvert finansår regnskab for de midler, der er udbetalt som godtgørelse i  

 henhold til aftaler om anvisningsret, og for den statsrefusion, der er ydet  

 hertil.
 Stk. 2.  Regnskabet indsendes senest 1. juli i året  

 efter det pågældende finansårs udløb til Kongeriget Danmarks Hypotekbank og  

 Finansforvaltning ledsaget af en revisionserklæring, jf. § 7, stk. 5.
 § 7.  Kommunalbestyrelsens forvaltning af midler i  

 henhold til lov om kommunal anvisningsret revideres af kommunens revision.
 Stk. 2.  Revisionen foretages i overensstemmelse med god  

 offentlig revisionsskik, jf. § 3 i lov om revision af statens regnskaber m.m.
 Stk. 3.  Revisor skal ved den årlige gennemgang af  

 kommunalbestyrelsens regnskab, jf. § 6, stk. 1, påse, at aftaler om kommunal  

 anvisningsret er indgået efter de i lov om kommunal anvisningsret fastsatte  

 regler, og at udbetaling af godtgørelse er sket i overensstemmelse med  

 reglerne i lov om kommunal anvisningsret.
 Stk. 4.  Revisor skal endvidere påse, at de midler, der  

 er refunderet af staten, er opnået i overensstemmelse med vilkårene herfor i  

 lov om kommunal anvisningsret.
Stk. 5.  Revisor udarbejder på baggrund af sine  

 undersøgelser efter stk. 3 og 4 en revisionserklæring, der sammen med  

 kommunalbestyrelsens regnskab indsendes til Kongeriget Danmarks Hypotekbank  

 og Finansforvaltning inden den i § 6, stk. 2, nævnte frist.
I  

 revisionserklæringen kan også indgå forhold af principiel eller økonomisk  

 betydning, som revisor finder anledning til at fremdrage, herunder tilfælde,  

 hvor fortolkning af gældende regler giver anledning til tvivl.
 § 8.  Kommunalbestyrelsen skal give revisionen adgang  

 til at foretage de undersøgelser m.v., denne finder nødvendige, og sørge for,  

 at revisionen i øvrigt får de oplysninger og den bistand, som revisionen  

 anser for påkrævet for udførelsen af hvervet.
 § 9.  Bekendtgørelsen træder i kraft den 21. maj 1994.
