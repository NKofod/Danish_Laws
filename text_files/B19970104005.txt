 I medfør af § 4 og § 15, stk. 4, i lov nr. 290 af 29. april 1992 om æg og  

 ægprodukter, § 21 og § 22, stk. 3, i lov nr. 342 af 14. maj 1992 om mælk,  

 mælkeprodukter, margarine m.v., § 26 og § 27, stk. 3, i lov nr. 343 af 14.  

 maj 1992 om kød, § 11b og § 28, stk. 5, i lov om kvalitetskontrol med fisk og  

 fiskevarer, jf. lovbekendtgørelse nr. 649 af 4. august 1993 og § 34 og § 35,  

 stk. 2, i lov om husdyrsygdomme, jf. lovbekendtgørelse nr. 381 af 7. juni  

 1993 samt efter bemyndigelse fra ministeren for fødevarer, landbrug og  

 fiskeri fastsættes:
 § 1.  Bekendtgørelsen omhandler bestemmelser for  

 udstedelse af certifikater for dyr og animalske produkter.
 Stk. 2.  Ved certifikater forstås i denne bekendtgørelse  

 veterinærcertifikater, veterinærdokumenter eller andre dokumenter, herunder  

 attester, der kræves i henhold til veterinær- og fødevarelovgivningen, og som  

 skal ledsage dyr og animalske produkter.
 Stk. 3.  Ved en certifikatudsteder forstås i denne  

 bekendtgørelse den embedsdyrlæge, eller enhver anden person, som af  

 Veterinær- og Fødevaredirektoratet er bemyndiget til at udstede de i stk. 1  

 anførte certifikater.
 § 2.  Certifikatudstederen skal i forbindelse med  

 udstedelsen af certifikater for dyr og animalske produkter basere denne på en  

 omhyggelig undersøgelse af grundlaget for certificeringen.
 Stk. 2.  Certifikatudstederen skal være upartisk, og må  

 ikke have nogen direkte kommerciel interesse i de dyr eller produkter, for  

 hvilke vedkommende udsteder certifikater, eller i de bedrifter eller  

 virksomheder, hvorfra dyrene eller produkterne stammer.
 § 3.  Certifikatudstederen må ikke udstede  

 certifikater, såfremt vedkommende ikke har det tilstrækkelige kendskab til  

 veterinærforskrifterne vedrørende de dyr eller produkter, der skal  

 certificeres, eller hvis vedkommende ikke er klar over betydningen af  

 indholdet af hvert enkelt certifikat.
 Stk. 2.  Certifikatudstederen må ikke certificere  

 forhold, som vedkommende ikke har personligt kendskab til, eller som  

 vedkommende ikke kan skaffe sig vished om, jf. dog § 4.
 Stk. 3.  Certifikatudstederen må ikke udstede blanke  

 eller ukomplette certifikater eller udstede certifikater, der vedrører dyr  

 eller produkter, som vedkommende ikke har undersøgt, eller som vedkommende  

 ikke længere har mulighed for at kontrollere, jf. dog § 4. Hvis et certifikat  

 udstedes på grundlag af et andet certifikat, skal certifikatudstederen være i  

 besiddelse af det pågældende certifikat, jf. dog § 4.
 § 4.  I de i § 3, stk. 2 og 3 nævnte tilfælde kan  

 certifikatudstederen dog udstede certifikater, såfremt dette sker på grundlag  

 af data:
 § 5.  Alle certifikater skal udstedes på dansk og på  

 mindst et af de officielle sprog i bestemmelseslandet.
 Stk. 2.  Certifikatudstederen skal i mindst tre år  

 opbevare en kopi af alle de certifikater, vedkommende udsteder.
 § 6.  Overtrædelse af §§ 2-5 straffes med bøde.
Stk. 2.  For overtrædelser, der er omfattet af lov om  

 kød eller lov om mælk, mælkeprodukter, margarine m.v., kan straffen stige til  

 hæfte eller fængsel i indtil 1 år, hvis overtrædelsen er begået forsætligt  

 eller groft uagtsomt, og hvis der ved overtrædelsen er Stk. 3.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 7.  Bekendtgørelsen træder i kraft den 1. januar  

 1998.
 § 8.  Bekendtgørelsen gælder ikke Grønland.
Veterinær- og Fødevaredirektoratet, den  

 17. december 1997 Ole Kopp Christensen / Erik Engelst Petersen (* 1) 1) Bekendtgørelsen indeholder bestemmelser, der gennemfører Rådets  

 direktiv nr. 96/93, EF-Tidende 1997 L 13, s. 28.
