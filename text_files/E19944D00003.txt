D.C.1 Ligningslovens § 33 D.C.2 Ligningslovens § 33 A D.C.3 Lempelsesberegning LL § 33 og § 33 A er interne lempelsesregler.
Disse regler finder  

 anvendelse, når der ikke foreligger en DBO mellem Danmark og det pågældende  

 land, eller hvis det ligefrem er mere fordelagtigt at benytte de interne  

 lempelsesregler i stedet for en DBO.
Det fremgår af det efterfølgende afsnit  

 D.C.3, hvorledes lempelsesberegningen skal foretages efter credit og  

 exemptionsmetoden uanset om lempelsen sker i henhold til nationale  

 lempelsesregler eller i henhold til en DBO.
Beregning af den maksimale lempelse - ændrede regler fra og med 20. maj  

 1993 Ved lov nr. 426 af 25. jun. 1993 er reglerne om opgørelsen af  

 lempelsesberettiget udenlandsk indkomst ændret, idet der i LL er indsat en ny  

 § 33F, hvorefter der med virkning fra og med 20. maj 1993 i forbindelse med  

 beregningen af den maksimale nedsættelse af dansk skat i henhold til en DBO  

 eller LL § 33 ved opgørelsen af den lempelsesberettigede udenlandske indkomst  

 - for så vidt angår alle arter af udenlandsk indkomst, herunder også  

 udenlandske rente-, udbytte- og royaltyindtægter - skal fratrækkes de  

 udgifter, der anses for at vedrøre den udenlandske indkomst.
Se nærmere  

 afsnit D.C.3.
D.C.1 Ligningslovens § 33 Hvis en her bosat/hjemmehørende skatteyder har betalt skat i  

 "udlandet" af en i udlandet, herunder i Grønland eller på Færøerne,  

 erhvervet indkomst, har vedkommende krav på et nedslag svarende til:
*Den i "udlandet" betalte skat - dog højst *Den forholdsmæssige andel af den danske skat, som falder på den  

 "udenlandske" indkomst.
* Der henvises til pkt. 5.1 ff i skm. cirk. nr. 96 af 22. jun. 1993. * Beregningen foretages i praksis i langt de fleste tilfælde på samme måde  

 som nedslag i henhold til en creditoverenskomst.
Der er dog i LL § 33, stk.  

 2, en yderligere begrænsning, idet nedslaget aldrig må blive større end det,  

 det pågældende andet land efter overenskomsten har et ubetinget krav på at  

 oppebære.
Som eksempel herpå kan nævnes tysk aktieudbytte, som beskattes i  

 Tyskland med 25%, men hvor Tyskland i henhold til overenskomsten kun må  

 beskatte med 15%, hvorfor der i den danske skat kun gives LL § 33-nedslag med  

 de 15%, uanset om de resterende 10% refunderes fra Tyskland eller ej.
Nedslaget er betinget af, at skatteyderen begærer nedslaget, samt at han  

 dokumenterer størrelsen af den i udlandet betalte skat.
Det er ikke en  

 betingelse, at den udenlandske skat er betalt i det indkomstår, den vedrører.  

 En "senere" påligning af skat til udlandet med deraf følgende  

 indbetaling vil berettige skatteyderen til nedslaget i det indkomstår, hvor  

 den udenlandske indkomst er erhvervet.
I Saudi Arabien opkræves selskabsskatter som en forskudsskat beregnet på  

 grundlag af en skattepligtig indkomst, der er opgjort som en procentvis andel  

 af selskabets omsætning.
Skatterne reguleres efterfølgende, idet der  

 foretages en opgørelse af den skattepligtige indkomst på grundlag af de  

 faktiske indtægter og udgifter.
De skatter, der endeligt betales i Saudi  

 Arabien, kan i overensstemmelse med LL § 33 medføre lempelse i de danske  

 skatter, jf.
TfS 1985.158.
 Uanset om der i udlandet er betalt skat af en indkomst, kan der kun  

 indrømmes lempelse, såfremt den udenlandske indkomst opgjort efter danske  

 regler er positiv, jf. lsr. 1984.174.
 Hvis den udenlandske indkomst ikke er skattepligtig efter danske regler,  

 kan der således ikke indrømmes lempelse, medmindre der i den danske  

 indkomstopgørelse indgår andre indkomster, der er knyttet til den samme  

 indkomstkilde i udlandet, se nærmere D.C.3. (indledningen).
Den udenlandske skat skal være opkrævet (pålignet) direkte af vedkommende  

 udenlandske skattemyndighed - se skd. 1979.50, der vedrører et tilfælde, hvor  

 et dansk selskab var kontraktligt forpligtet til at indbetale  

 "Lohnsteuer" til myndighederne i det tidligere DDR for de i  

 selskabet ansatte personer, som udførte arbejde i det tidligere DDR.
De  

 ansatte kunne ikke opnå credit efter LL § 33. En skatteyder havde arbejdet på  

 en boreplatform i Egypten og arbejdsgiveren havde på vegne af skatteyderen  

 indbetalt dels Salary Tax og dels General Income Tax til den egyptiske stat.  

 De nævnte skattebeløb blev anset for en personlig skat indbetalt til Egypten,  

 der skulle medregnes i den skattepligtige indkomst, og der skulle gives  

 creditlempelse efter LL § 33.
 En skatteyder, som var kommanditist i et rederi, der havde hjemsted på  

 Færøerne, blev ved salg af rederiets skib beskattet i Danmark af avancen.  

 Rederiet, som i henhold til færøsk lov var et selvstændigt skattesubjekt, er  

 efter det oplyste ikke blevet beskattet af avancen ved salg af skibet på  

 Færøerne.
Lsr. fastslog, at den dansk/færøske DBO ikke kunne finde anvendelse, da  

 der ikke var tale om, at samme indkomst var beskattet hos samme skattesubjekt  

 i begge lande.
Og da skatteyderen ikke kunne dokumentere, at partrederiet var  

 blevet beskattet af avancen på Færøerne, kunne der heller ikke gives nedslag  

 efter LL § 33.
 Hvis den udenlandske indtægt er medregnet til anden kurs end vekselkursen,  

 skal den i udlandet betalte skat omregnes efter den ved indkomstopgørelsen  

 anvendte kurs.
Der kan ved tilbagebetaling af en del af den udenlandske skat opstå  

 kurstab eller -gevinst på hjemtagelsestidspunktet.
Sådanne tab eller  

 fortjenester må betragtes som formuebevægelser, og de er derfor  

 indkomstopgørelsen og nedslagsberegningen uvedkommende.
 Nedslagsberegningen kan ikke påvirkes i en for skatteyder ugunstig retning  

 ved, at der ved begrebet skattepligtig indkomst, der optræder i  

 nedslagsbrøkens nævner, ses bort fra eventuelle negative udenlandske  

 indkomster, jf. lsr. 1976.99 og TfS 1988.429.
 LL § 33 gælder kun indkomstskatter, herunder særlig indkomstskat.
 LL § 33 gælder også indtægter fra Grønland og Færøerne.
 LL § 33 gælder ikke med hensyn til lønindkomst, der er omfattet af LL § 33  

 A.
Hvis en skatteyder udfører arbejde her i landet for et udenlandsk firma,  

 kan han - selv om han pålignes udenlandsk skat - ikke få nedslag i henhold  

 til LL § 33. Det skyldes, at kilden i relation til vederlag for personligt  

 arbejde anses for at være det sted, hvor arbejdet udføres.
Tilsvarende gælder  

 for personer ansat ved herværende udenlandske repræsentationer.
 Det bemærkes, at den islandske lønskat og andre tillæg mv., der ikke er  

 omfattet af DBO'en, heller ikke giver ret til nedslag i henhold til LL § 33.
Skat fra tredjeland I TfS 1986.501 behandledes et spørgsmål om lempelse for skat betalt af en  

 i udlandet beliggende filial til tredjeland.
Sagen drejede sig om en i udlandet beliggende filial af en dansk bank, som  

 oppebærer renteindtægter af lån, som filialen har ydet i et tredjeland.
I  

 tredjelandet indeholdes skat i forbindelse med rentebetalingen til filialen.  

 Renteindtægten tages til indtægt i filiallandet, hvor den også beskattes.
I  

 en sådan situation skal der i den danske skat indrømmes lempelse for den i  

 tredjelandet indeholdte skat, enten i henhold til en DBO eller LL § 33.  

 Danmark skal endvidere, enten i henhold til en DBO eller LL § 33, indrømme  

 lempelse for den skat, der er betalt i filiallandet.
Lempelsen kan imidlertid ikke overstige den danske skat, der falder på  

 renteindkomsten, hvilket i nærværende tilfælde, hvor renteindkomsten indgår i  

 filialens indkomst og beskattes i filiallandet, betyder, at den danske  

 creditforpligtelse højst kan udgøre den danske skat, der falder på  

 filialindkomsten, opgjort efter danske regler.
Ved opgørelsen af  

 filialindkomsten efter danske regler skal tredjelandsindkomsten medregnes.
 Lempelsen kan endvidere ikke overstige den i filiallandet og tredjelandet  

 faktisk betalte skat af renteindkomsten.
 Det er efterfølgende blevet præciseret, at creditforpligtelsen for så vidt  

 angår skat af tredjelandsindkomsten ikke i noget tilfælde kan overstige den  

 del af den danske skat, der falder på tredjelandsindkomsten.
Der fremgår endvidere af afgørelsen i TfS 1986.501, at reglerne også  

 gælder, hvis der i stedet for en filial er tale om et med banken sambeskattet  

 datterselskab.
Lempelsen vil i denne situation alene kunne indrømmes i  

 henhold til LL § 33.
 Dette skal forstås således, at lempelse af skat fra et tredjeland, hvor  

 den retmæssige ejer af indkomst er et med et dansk moderselskab sambeskattet  

 udenlandsk datterselskab, hverken kan ske i henhold til DBO mellem Danmark og  

 det pågældende tredjeland eller efter DBO mellem Danmark og det land, hvor  

 datterselskabet er hjemmehørende.
 Lempelse for datterselskabets skat kan i sådanne tilfælde enten ske i  

 henhold til DBO - men da kun for den skat som datterselskabet pålignes af  

 aftalelandet efter evt. lempelse for tredjelandsskat - eller i henhold til LL  

 § 33, hvorefter der tillige kan ske lempelse for tredjelandsskatten efter  

 samme regler som for filialer.
D.C.2 Ligningslovens § 33 A Ifølge LL § 33 A er lønindkomst erhvervet i udlandet under visse  

 betingelser lempelsesberettiget ved skatteberegningen. * Der henvises til  

 pkt. 5.2 ff. i skm. cirk. nr. 96 af 22. jun. 1993. * LL § 33 A omfatter alle, der er fuldt skattepligtige efter KSL § 1, og  

 lovreglen medfører ingen ændringer i de gældende regler om subjektiv  

 skattepligt.
Indkomst, der er omfattet af fritagelsesreglen, skal på  

 sædvanlig måde medtages ved opgørelsen af den personlige indkomst.
 Fritagelsesreglen gælder for lønindkomst ved personligt arbejde i  

 tjenesteforhold under ophold uden for riget.
D.C.2.1 LL § 33 A, stk. 1 Lønindkomst Ved lønindkomst forstås den kontante løn, inkl. tantieme, gratiale og  

 godskrivning på konto mv. med tillæg af eventuelle i anledning af  

 udlandsarbejdet modtagne løntillæg og den i forbindelse med udlandsarbejdet  

 optjente feriegodtgørelse, i det omfang denne efter almindelige regler  

 medregnes i indkomståret.
I de tilfælde, hvor en lønmodtager får løn under ferie, medregnes den  

 under ferien udbetalte løn for det år, hvor ferien holdes.
Efterfølgende  

 ferieløn er således ikke omfattet af LL § 33 A, jf.
TfS 1984.495.
 Lønindkomsten omfatter herudover værdien af skattepligtige naturalydelser  

 i forbindelse med udførelsen af det pågældende arbejde i udlandet, som f.eks.  

 fri kørsel, bolig, telefon, beklædning mv.
Derimod vil lønaccessorier, der har karakter af engangsydelser, f.eks.  

 gaver, særlige belønninger og fordelen ved lavt forrentede personalelån, ikke  

 være omfattet af LL § 33 A, jf.
SD-cirk. 1989-27. Fratrædelsesgodtgørelser  

 ved stillingsophør og jubilæumsgratialer, der kan henføres til LL § 7 w, vil  

 heller ikke være omfattet af LL § 33 A, selvom der er tale om A-indkomst.
Dog  

 vil den eventuelle del af en fratrædelsesgodtgørelse, der udgør løn i  

 opsigelsesperioden, og som dermed ikke beskattes efter den særlige  

 opgørelsesmetode i LL § 7 w, være omfattet af LL § 33 A, forudsat at  

 skatteyderen opholder sig i udlandet i opsigelsesperioden.
Se nærmere om  

 sondringen mellem vederlag omfattet af LL § 7 w og øvrig løn i afsnit A.G.1.
 De nævnte engangsydelser vil dog være omfattet af LL § 33 A, hvis de  

 udelukkende hidrører fra et ansættelsesforhold i udlandet.
 Det er uden betydning, om lønnen udbetales af en dansk eller af en  

 udenlandsk arbejdsgiver.
 Et stipendium fra Statens Jordbrugs- og veterinærvidenskabelige  

 Forskningsråd, som var bevilget i forbindelse med et forskningsprojekt på et  

 udenlandsk universitet, anses ifølge en BF fra Ligningsrådet ikke omfattet af  

 LL § 33 A, stk. 1, da indkomsten ikke er erhvervet i et tjenesteforhold.
D.C.2.2 Ophold uden for riget Fritagelse tilkommer lønmodtagere, der optjener indkomst ved personligt  

 arbejde i tjenesteforhold under ophold uden for riget, dvs. uden for Danmark,  

 Færøerne og Grønland.
Lønmodtagere, der er beskæftiget ved et arbejdssted  

 inden for riget og i medfør af denne ansættelse foretager rejser i udlandet,  

 f.eks. handels- og forretningsrejsende, tilsynsførende, eksportchauffører og  

 lignende, er ikke omfattet af LL § 33 A.
Således vil f.eks.  

 langturschauffører, der er udstationeret til udlandet for at udføre arbejde  

 bestående i eksportkørsel mellem Danmark og udlandet, ikke være omfattet af  

 LL § 33 A, TfS 1985.532.
 Som anført er det en betingelse for skattefritagelsen, at lønindkomsten er  

 erhvervet under ophold uden for riget.
 Hvis der således erhverves lønindtægt for arbejde udført i Danmark, anses  

 udlandsopholdet for afbrudt og reglen i LL § 33 A kan ikke påberåbes, selv om  

 arbejdet i Danmark har været af kortvarig karakter.
 Ved HD af 18. mar. 1986 blev der dog indrømmet nedsættelse i medfør af LL  

 § 33 A for en skatteyder, der var udstationeret i Tjekkoslovakiet som  

 salgskonsulent, idet hans regelmæssige kortvarige ophold i Danmark, der i  

 vidt omfang skete for at aflægge rapport og modtage instrukser, fandtes at  

 vedrøre hans salgsarbejde i udlandet og måtte anses som nødvendige for  

 udførelsen af dette arbejde (Skat 1986.4.255). Se også Told*Skat Nyt  

 1991.9.482 (LSR).
 I et lignende tilfælde, hvor en multinational koncerns Europadirektør  

 skulle tilbringe ca. 10 arbejdsdage i Danmark for at deltage i kurser og  

 møder, fandt Ligningsrådet ikke, at udlandsopholdet var afbrudt (Told*Skat  

 Nyt 1991.5.275(BF)).
 For ydremissionærer gælder endvidere den særlige praksis, at hvis en  

 missionær under ferieophold i Danmark - se afsnit D.C.2.4. - i mindre omfang  

 udfører informationsopgaver i tilknytning til missionsarbejdet i udlandet,  

 vil dette ikke afbryde udlandsopholdet.
 Lønindkomst, der erhverves i forbindelse med informationsopgaver i  

 Danmark, kan dog ikke anses for lønindkomst erhvervet ved ophold i udlandet  

 og derfor ikke indgå i den del af lønnen, der berettiger til nedslag ved  

 skatteberegningen (Told*Skat Nyt 1993.22.1044).
 Udlandsopholdet anses derimod for afbrudt, hvis der under ophold i Danmark  

 oppebæres arbejdsløshedsunderstøttelse.
Såfremt der under opholdet i Danmark oppebæres løn under sygdom (herunder  

 sygedagpenge) eller løn i forbindelse med deltagelse i et kortere varende  

 kursus, der har direkte forbindelse med det arbejde, der udføres i udlandet,  

 anses udlandsopholdet imidlertid ikke for afbrudt.
Den godtgørelse, der  

 erhverves i forbindelse med sygdom eller kursusdeltagelse, kan dog ikke anses  

 som lønindkomst, erhvervet ved ophold uden for riget og den berettiger derfor  

 ikke til nedslag efter LL § 33 A.
D.C.2.3 Mindst 6 måneder Lønindkomsten skal være erhvervet i forbindelse med ophold uden for  

 Danmark, Færøerne og Grønland i mindst 6 måneder. 6 månedersperioden kan  

 påbegyndes på et hvilket som helst tidspunkt inden for et indkomstår.  

 Opholdets varighed skal kunne dokumenteres ved f.eks. arbejdskontrakt,  

 folkeregisteroplysninger eller på anden efter ligningsmyndighedernes skøn  

 betryggende måde.
Ophold i flere lande, der kun afbrydes af ferie eller  

 lignende af en sammenlagt varighed på højst 42 dage i Danmark, gælder som en  

 samlet opholdsperiode.
 Hvis der under et ophold uden for riget arbejdes dels for en privat  

 arbejdsgiver og dels for en dansk offentlig myndighed, foretages beregningen  

 af 6 måneders perioden også her under ét således, at der gives  

 lempelse for lønindkomsten, der er oppebåret i det private  

 ansættelsesforhold.
 Eksempelvis vil en skatteyder, der har arbejdet 3 måneder i et privat  

 ansættelsesforhold i Venezuela og derefter 3 måneder for Danida som  

 firmaekspert, få lempelse for lønindkomsten fra Venezuela.
Opholdet uden for riget er ikke begrænset til arbejdsophold.
Således  

 medtages f.eks. ferieophold i udlandet også ved beregning af 6  

 måneders-fristen, jf. lsr. 1986.65 og TfS 1988.169.
 Ved beregningen af 6 måneders-fristen (tidligere 1 år) kan der kun tages  

 hensyn til perioder med fuld skattepligt, lsr. 1979.192.
 Der kan ikke indrømmes nedslag efter LL § 33 A, selv om udlandsopholdets  

 afbrydelse eller definitive ophør skyldes lønmodtageren utilregnelige  

 årsager, jf. lsr. 1981.95 (LL § 33 A ikke anset anvendelig, selv om ophør af  

 ansættelsesforholdet skyldtes arbejdsgiverens konkurs) og lsr. 1983.59  

 (arbejdsforholdet ophørt på grund af uoverensstemmelse).
 Sømænd, der går i land efter tjeneste om bord på et dansk skib, der er  

 registreret i DIS, og erhverver lønindkomst i udlandet kan medregne ophold om  

 bord på skibet ved opgørelsen af, om den pågældende har opholdt sig uden for  

 riget i mindst 6 måneder uden andre afbrydelser end ferie eller lignede af en  

 sammenlagt varighed på højst 42 dage, se cirk. nr. 144 af 30. nov. 1988 om  

 beskatning af sømænd mv.
D.C.2.4 42-dagesreglen Opholdsperioden uden for riget kan afbrydes af ferie eller lignende af en  

 sammenlagt varighed på højst 42 dage, uden at retten til nedslag fortabes.
Ordene "ferie eller lignende" indbefatter ethvert ophold inden  

 for riget, uanset årsagen til dette.
Nødvendige arbejdsophold i direkte  

 forbindelse med udlandsopholdet, der ikke har karakter af ferie og lignende,  

 medregnes ikke ved opgørelsen af de 42 dage inden for 6 måneder (t&s Nyt  

 1991.5.275 (BF)). Også brudte døgn skal medregnes ved opgørelsen af de 42  

 dage.
Hvis således en person f.eks. ankommer til Danmark fredag kl. 12 og  

 rejser ud igen mandag kl. 12, vil der være tale om 4 dages ophold i Danmark  

 (TfS 1984.268). Et ufrivilligt ophold inden for riget udover 42 dage inden  

 for et halvt år, f.eks. nødvendiggjort af sygdom, bevirker således, at retten  

 til at påberåbe sig nedslagsreglen fortabes.
Det tidsrum på 42 dage inden for 6 måneder, i hvilket ophold inden for  

 riget kan ske uden fortabelse af retten til skattefritagelse, svarer til 7  

 dage om måneden.
Et udlandsophold, der strækker sig udover 6 måneder,  

 medfører, at den tilladte opholdsperiode i Danmark forlænges.
Eksempelvis vil  

 et udlandsophold på 11 måneder berettige til ferie eller lignende i Danmark  

 af en varighed af op til 77 dage.
 Ferie eller lignende, afholdt i Danmark som afslutning på et  

 udlandsophold, kan ikke medregnes til 6 måneders-perioden.
D.C.2.5 Nedslagsregler Den udenlandske lønindtægt indgår i den samlede indkomst på normal vis, og  

 indkomsten opgøres efter de i øvrigt gældende regler.
Nedslaget udgør den del  

 af den samlede skat, der herefter falder på den udenlandske indkomst - se dog  

 pkt.
D.C.2.7. Beregningsmetoden er den samme som ved den såkaldte ny  

 exemptionsmetode.
Ved nedslagsberegningen henføres de ligningsmæssige  

 fradrag, der har direkte tilknytning til erhvervelsen af den udenlandske  

 indkomst, til denne.
 For lønindkomst, der er omfattet af LL § 33 A, kan der ikke gives  

 creditnedslag efter LL § 33. Hvis der skal gives nedslag for andre  

 indkomstarter samtidig med nedslag efter § 33 A, stk. 1, foretages  

 beregningerne hver for sig med udgangspunkt i den skattepligtige indkomst,  

 den personlige indkomst og kapitalindkomsten og de dertil svarende danske  

 skatter.
Ved overførsel af underskud mellem ægtefæller kan der efter PSL § 13, stk.  

 5, ikke bortses fra indkomst omfattet af LL § 33 A.
Fradrag for arbejde i  

 udlandet er et ligningsmæssigt fradrag tilknyttet den udenlandske indkomst,  

 hvorfor udlandsfradraget ikke kan henføres til det underskud, der efter PSL §  

 13 kan overføres til en ægtefælle, TfS 1984.495.
Hvis lønindkomsten både er omfattet af lempelsesreglerne i en DBO og LL §  

 33 A, kan skatteyderen ifølge pkt. 95 i skd. cirk. nr. 22 af 9. dec. 1986 til  

 PSL, * jf. tillige pkt. 5.2.6 og pkt. 5.2.7 i skm. cirk. nr. 96 af 22. jun.  

 1993, * vælge, at lempelsesreglerne i DBO'en skal anvendes.
Dette kan have  

 betydning i relation til overførsel af underskud mellem ægtefæller efter PSL  

 § 13, og med hensyn til fremførsel af underskud, hvor en DBO lemper  

 beskatningen efter exemption med progressionsforbehold (gl. metode).
 Se D.C.3.2, eksempel b.
D.C.2.6 Tjeneste for den danske stat mv.
LL § 33 A, stk. 2, 1. pkt.
Nedslagsreglen i LL § 33 A, stk. 1, gælder ikke for lønindkomst ved  

 tjeneste uden for riget for den danske stat eller anden dansk offentlig  

 myndighed, jf.
LL § 33 A, stk. 2, 1. pkt.
 Denne undtagelsesregel omfatter en videre kreds end den kreds af udsendte  

 personer, der er omfattet af KSL § 1, stk. 1, nr. 5.
 Undtagelsesreglen omfatter ikke (dvs. lempelse er mulig):
*Personer, der har et egentligt ansættelsesforhold ved IFU  

 (Industrialiseringsfonden for Udviklingslandene), jf.
TfS 1986.500.
 *Ansatte i I/S Datacentralen.
 *Præster udsendt af dansk sømandskirke i fremmede havne (jf. skd.  

 1976.112) eller af Dansk Kirke i udlandet samt velfærdssekretærer udsendt af  

 handelsflådens velfærdsråd.
*En kok ansat af en dansk ambassadør eller en husbestyrerinde ansat af en  

 dansk generalkonsul, jf.
TfS 1990.549.
*Udsendte fra Dansk Flygtningehjælp, jf.
Told*Skat Nyt 1993.20.875.
 LL § 33 A, stk. 2, 1. pkt. omfatter derimod (dvs. lempelse som  

 udgangspunkt er udelukket):
 *Medarbejdere ved offentlige styrelser mv., der udlånes uden  

 tjenestefrihed eller stilles til rådighed for private foretagender, jf. bl.a.  

 TfS 1985.594 om offentlig ansatte, stillet til rådighed for Danmarks  

 Erhvervsfond og TfS 1989.5 om en laboratorietekniker ansat i  

 Sundhedsstyrelsen, der var stillet til rådighed for Danmarks Erhvervsfond.
*Medarbejdere ved offentlige styrelser mv., der udlånes eller stilles til  

 rådighed for IFU, jf.
TfS 1986.500.
*En ansat i forsvaret, der efter aftale mellem Forsvaret og Dansk Røde Kors blev udsendt som repræsentant for Røde Kors til et afrikansk  

 land, jf.
TfS 1989.623.
* Medarbejdere ved AMU-centre, TfS 1994.51 * Ved afgørelsen af, hvorvidt en virksomhed skal betragtes som den danske  

 stat eller anden offentlig myndighed, kan vejledning findes i "Juridisk  

 Grundbog", afsnittet vedrørende forvaltningsmyndigheder.
 Systemeksport LL § 33 A, stk. 2, 2. pkt.
 Personer, der er omfattet af undtagelsesbestemmelsen i LL § 33 A, stk. 2,  

 1. pkt. kan alligevel opnå skattenedsættelse efter LL § 33 A, stk. 1, såfremt  

 de er udsendt som led i den danske stats eller anden dansk offentlig  

 myndigheds deltagelse i systemeksport.
 Formålet med denne bestemmelse, der har haft virkning siden 1. jan. 1988,  

 er skattemæssigt at ligestille offentlig og privat ansatte, der udsendes i  

 forbindelse med systemeksportforretninger.
Ved systemeksport forstås enhver form for eksport af viden,  

 "systemer" eller tjenester, der udføres af en offentlig myndighed i  

 henhold til de gældende bevillingsregler.
Offentlige styrelser mv. kan  

 deltage i eksportforretninger i henhold til et cirk. af 22. sept. 1988 fra  

 Industriministeriet (systemeksportcirkulæret) eller i henhold til  

 budgetvejledningens regler om indtægtsdækket virksomhed.
 Personer, der udsendes efter Finansministeriets retningslinier af 22. jun.  

 1992 for puljen til udstationering af offentligt ansatte seniormedarbejdere  

 og eksperter til østlandene, anses ikke for udsendt som et led i  

 systemeksport.
Det er en betingelse for skattenedsættelse, at den offentligt ansatte ikke  

 får udetillæg eller andre lignende ydelser, der tjener til dækning af  

 merudgifter som følge af tjenesten i udlandet, og som er skattefri efter LL §  

 7 r. * Modtagelse af rejse- og befordringsgodtgørelse, der er skattefri efter  

 SL § 5 d, udelukker derimod ikke skattenedsættelse efter LL § 33 A, jf.
TfS  

 1994.314. * Offentligt ansatte, der udsendes som led i den danske stats eller anden  

 dansk offentlig myndigheds deltagelse i systemeksport, må kunne dokumentere  

 dette ved erklæring fra vedkommende styrelse mv.
Af erklæringen skal det  

 videre fremgå, at den offentligt ansatte ikke samtidig har modtaget udetillæg  

 eller tilsvarende tillæg * omfattet af LL § 7 r. * D.C.2.7 LL § 33 A, stk. 3 - Ikke ved tjeneste om bord på skibe mv.
Nedslagsreglen gælder ikke for lønindkomst ved tjeneste om bord på skibe -  

 herunder skibe, der ligger ved land under bygning, reparation eller  

 midlertidig oplægning - eller luftfartøjer.
Dette gælder, hvad enten skibene  

 eller luftfartøjerne er indregistrerede i Danmark eller i udlandet.
Endvidere gælder nedslagsreglen ikke for lønindkomst ved tjeneste om bord  

 på fartøjer og installationer, der anvendes i tilknytning til efterforskning  

 og udnyttelse af kulbrinteforekomster, det vil sige forekomster af olie, gas  

 eller kondensat.
Undtagelsesreglen omfatter såvel skibe og luftfartøjer, der  

 anvendes ved supply-virksomhed, som bugserbåde, hotelfartøjer og andre  

 fartøjer og installationer, herunder borerigge, som anvendes i lignende  

 øjemed i forbindelse med sådan virksomhed.
 Undtagelsesbestemmelsen omfatter ikke installationer på land.
 Arbejde som lods i en privatejet havn i udlandet blev af Ligningsrådet  

 ikke anset som lønindkomst om bord på skibe, og derfor kunne der gives  

 nedslag for indtægten.
 En garantimester, der var ansat og aflønnet af et dansk skibsværft, blev  

 ikke anset for ansat til sædvanlig tjeneste om bord på skibet i den periode,  

 hvor han var udsendt til en udenlandsk havn i forbindelse med værftets  

 garantiforpligtelse, hvorfor han var berettiget til nedslag i medfør af § 33  

 A, stk. 1 (Skat 1987.5.348).
 Ligningsrådet har ligeledes udtalt, at en skibsingeniør, som skulle  

 udsendes til at føre tilsyn med bygning af to ny skibe, var berettiget til  

 nedslag i medfør af LL § 33 A, idet arbejdet ikke kunne karakteriseres som  

 sædvanligt arbejde om bord på et skib.
 En skatteyder, der var ansat på et amerikansk indregistreret fiskerfartøj,  

 blev ikke anset for omfattet af LL § 33 A, stk. 1, da han, uanset han ikke  

 var omfattet af Sømandsskattelovens regler, måtte anses for omfattet af LL §  

 33 A, stk. 2, idet han havde gjort tjeneste om bord på et skib (Skat  

 1987.10.731).
 En sømand, der under værftsophold er ansat til sædvanlig tjeneste ombord,  

 er ikke berettiget til lempelse efter LL § 33 A (TfS 1988.60).
DIS-skibe Personer, som gør tjeneste på DIS-skibe, er omfattet af LL § 33 C.
Der  

 henvises til A.B.3.
D.C.2.8 Halvt nedslag LL § 33 A, stk. 4 Hvis Danmark er tillagt beskatningsretten efter en DBO, skal den samlede  

 indkomstskat nedsættes med halvdelen af det beløb, der forholdsmæssigt falder  

 på den udenlandske lønindkomst, jf.
LL § 33 A, stk. 4.
 Reglen har ingen betydning for beregningen af tidsfristen i LL § 33 A,  

 stk. 1, der gælder i alle tilfælde.
Privat ansatte Danmark vil som hovedregel have beskatningsretten i tilfælde, hvor en  

 arbejdstager opholder sig i en stat, hvormed Danmark har indgået DBO, i ikke  

 over 183 dage indenfor et år (skatteår, kalenderår eller løbende 12 måneders  

 periode), og vederlaget betales af eller for en i forhold til arbejdsstaten  

 udenlandsk arbejdsgiver.
 I disse tilfælde vil den privat ansatte * - hvis betingelserne for  

 lempelse i øvrigt er opfyldt - * i medfør af LL § 33 A, stk. 4, få halv  

 lempelse.
Ved anvendelsen af 183 dages-reglen i DBO'en medregnes samtlige  

 opholdsdage i arbejdsstaten, uanset om der foreligger et ansættelsesforhold.  

 I de tilfælde, hvor bopælsstatens og arbejdsstatens indkomstår (skatteår)  

 afviger fra hinanden, er det arbejdsstatens indkomstår (skatteår), der er  

 afgørende ved anvendelsen af 183 dages-reglen, se herved Skat 1986.7.468. *  

 En række danske lønmodtagere skulle for et dansk selskab udstationeres i  

 Egypten i 3 år med henblik på udførelse af stilladsarbejder for et statsejet  

 egyptisk olieselskab.
De pågældende lønmodtagere skulle opholde sig og  

 arbejde i Egypten i mindst 6 sammenhængende måneder, og mindst 183 dage inden  

 for samme kalenderår, lige som der ikke ville ske andre afbrydelser af  

 opholdet end ferie eller lignende af en sammenlagt varighed på højst 42 dage  

 pr. 6 måneders udlandsophold.
Undtagelsesbestemmelsen i § LL 33 A, stk. 3,  

 vedrørende tjeneste om bord på fartøjer og installationer, der anvendes i  

 tilknytning til efterforskning og udnyttelse af kulbrinteforekomster,  

 omfatter ikke installationer på land, som der efter det oplyste var tale om i  

 det pågældende tilfælde.
Ligningsrådet fandt derfor, at de omhandlede  

 lønmodtagere måtte anses for berettigede til nedsættelse af indkomstskatten i  

 medfør af LL § 33 A, stk. 1 (TfS 1994.189 - BF).
 I visse tilfælde gælder en DBO for mere end én af de stater, der er  

 opstået ved opløsning af den stat, overenskomsten oprindelig er indgået med.  

 Som eksempler herpå kan nævnes overenskomsten med det tidligere  

 Tjekkoslovakiet, der nu finder anvendelse på såvel Tjekkiet som Slovakiet, og  

 overenskomsten med den tidligere Sovjetunion, der nu finder anvendelse på  

 SNG-landene (samt - til og med indkomståret 1993 - tillige de baltiske  

 stater).
I sådanne tilfælde må det tillægges afgørende betydning, at der nu er tale  

 om selvstændige stater, hvorfor Danmark, for så vidt overenskomsten  

 indeholder en 183 dages-regel, vil have beskatningsretten til vedkommende  

 lønindkomst i det omfang, en arbejdstager opholder sig i en af disse stater i  

 ikke over 183 dage indenfor et kalenderår/12 måneders periode - jf. afsnit  

 D.E vedrørende de enkelte overenskomster.
Hvis f.eks. en lønmodtager af sin  

 danske arbejdsgiver er blevet udsendt til at udføre arbejde i henholdsvis  

 Tjekkiet i perioden 1/3 - 30/6 1994 og Slovakiet i perioden 1/7 - 31/10 1994,  

 vil der således alene kunne indrømmes halv lempelse efter LL § 33 A, stk. 4.  

 * Eksempel * Til belysning af samspillet mellem 6 måneders-betingelsen i LL § 33 A,  

 stk. 1, og 183 dages-regelen i de DBO'er, hvor denne regel finder anvendelse  

 inden for hvert kalenderår for sig, kan anføres følgende eksempel:
En skatteyder udrejser den 1. sept. 1993 til et land, med hvilket Danmark  

 har en DBO, der indeholder en 183 dages-regel af den ovenfor nævnte art. *  

 Hjemrejse finder sted den 1. aug. 1994. Under opholdet erhverver den  

 pågældende lønindkomst, der udbetales af en dansk arbejdsgiver, der ikke har  

 fast driftssted i arbejdslandet.
Opholdet uden for riget har strakt sig over  

 mere end 6 måneder, således at nedslagsreglen i LL § 33 A, stk. 1, for så  

 vidt kan finde anvendelse.
Danmark har imidlertid ifølge 183 dages-reglen  

 beskatningsretten til den lønindkomst, der er erhvervet i perioden 1. sept. -  

 31. dec. 1993 (under 183 dage inden for et kalenderår), medens det andet land  

 har beskatningsretten til lønindkomsten for den øvrige periode (mere end 183  

 dage inden for et kalenderår).
 Efter LL § 33 A, stk. 4, kan der herefter kun gives halvt nedslag for den  

 lønindkomst, der er erhvervet i 1993, mens den fulde nedslagsregel efter LL §  

 33 A, stk. 1, finder anvendelse på den lønindkomst, der er erhvervet i 1994.
Offentligt ansatte Med hensyn til de offentligt ansatte vil det som udgangspunkt være sådan,  

 at uanset hvor længe en offentligt ansat opholder sig i arbejdsstaten, vil  

 Danmark i henhold til DBO'en have beskatningsretten til lønindkomsten, jf. i  

 øvrigt afsnit D.D., artikel 19.
 Imidlertid indeholder DBO'erne sædvanligvis en regel om, at arbejdsstaten  

 er berettiget til at beskatte lønindkomsten, forudsat at dette udbetales for  

 hverv i forbindelse med en erhvervsvirksomhed, der drives af staten.
 I den forbindelse er der truffet afgørelse om, at den del af  

 Vejdirektoratets virksomhed, der består i rådgivende ingeniørarbejde, der  

 udføres på forretningsmæssige vilkår, falder ind under en sådan bestemmelse  

 under forudsætning af, at DBO'ens bestemmelser i øvrigt giver arbejdsstaten  

 en ret til at beskatte.
 For lande, hvormed Danmark har indgået DBO, der indeholder ovennævnte  

 regel, betyder det sammenfattende, at offentligt ansatte, der udsendes som  

 led i det offentliges systemeksport, som udgangspunkt kun kan få halv  

 lempelse, men at der kan indrømmes fuld lempelse, såfremt systemeksporten har  

 karakter af erhvervsvirksomhed.
 Hvis der ikke foreligger en DBO med arbejdsstaten finder LL § 33 A, stk.  

 4, ikke anvendelse.
D.C.3 Lempelsesberegning * Lempelse for udenlandsk indkomst efter PSL skal for indkomståret 1994  

 beregnes særskilt for hver af de skatteberegninger, som er angivet i PSL §§  

 6-8. (Fra og med 1995 vil der tillige kunne forekomme udenlandsk indkomst  

 omfattet af PSL § 8 a).
Hvis der er flere indkomster fra samme land, skal lempelsesberegningen ske  

 samlet.
Lempelsesberegningen skal dog ske særskilt for hver indkomst, hvis  

 der skal lempes efter forskellige metoder eller - i tilfælde af  

 creditlempelse - hvis indkomsten i det pågældende land er blevet særskilt  

 (kilde-)beskattet.
 Hvis der er indkomst fra forskellige lande, skal lempelsesberegningerne  

 foretages for hvert enkelt land for sig.
 Det er alene de udenlandske indkomstarter, som indgår i  

 beregningsgrundlaget for den pågældende skat, som medtages ved  

 lempelsesberegningen.
 Den udenlandske skattepligtige indkomst, personlige indkomst og  

 kapitalindkomst opgøres efter danske regler. (Udenlandsk aktieindkomst  

 forekommer ikke for indkomståret 1994).
Fradrag i forbindelse med den udenlandske indkomsterhvervelse skal fragå i  

 den udenlandske indkomst.
Det er altså den udenlandske nettoindkomst, der  

 indgår i lempelsesbrøkens tæller.
Se nærmere herom nedenfor under afsnittet  

 "Fradrag i udenlandsk indkomst".
 Når der udelukkende er tale om udenlandske indkomster fra samme land, er  

 udgangspunktet for lempelsesberegningerne de nedenfor angivne brøker.
Beregning af nedslag i bundskat og kommunale skatter Nedslag i bundskat beregnes således:
 Den skat, der indgår i brøkens tæller, er skatten efter fradrag af  

 skatteværdien af personfradraget.
 Den udenlandske indkomst, der indgår i brøkens tæller, er den udenlandske  

 indkomst, der indgår i den skattepligtige almindelige indkomst.
Såfremt der skal foretages særskilt beregning af lempelsen for de  

 indkomstarter, der indgår i den skattepligtige indkomst, jf. ovenfor, indgår  

 hver del af den udenlandske indkomst, der skal foretages lempelsesberegning  

 for, som udenlandsk indkomst i brøkens tæller.
Har den skattepligtige f.eks.  

 en udenlandsk lønindkomst og en særskilt beskattet renteindkomst, beregnes  

 den maksimale creditlempelse herefter som Lempelsesberegningerne vedrørende de kommunale og amtskommunale  

 indkomstskatter foretages på samme måde som for bundskatten.
Beregning af nedslag i mellemskat Nedslaget beregnes således:
 Den mellemskat, der indgår i tælleren, er mellemskatten efter modregning  

 af eventuel resterende skatteværdi af personfradraget.
 Den udenlandske indkomst, der indgår i brøkens tæller, er den udenlandske  

 indkomst, der indgår i den personlige indkomst eller i kapitalindkomsten.
 Såfremt der skal foretages særskilt beregning af lempelsen, indgår hver  

 del af den udenlandske indkomst, der skal foretages lempelsesberegning for,  

 som udenlandsk indkomst i brøkens tæller, jf. det anførte ovenfor vedrørende  

 beregning af nedslag i bundskat og kommunale skatter.
Beregning af nedslag i topskat Nedslaget beregnes således:
 Den topskat, der indgår i tælleren, er topskatten efter modregning af  

 eventuel resterende skatteværdi af personfradraget.
 Kapitalindkomst indgår kun i beregningen af topskatten med den del, der  

 overstiger en bundgrænse på 20.000 kr. (1994).
 Den udenlandske kapitalindkomst, der indgår i brøkens tæller, skal  

 fastsættes under hensyntagen til denne bundgrænse.
 Såfremt både den udenlandske og den danske kapitalindkomst er positiv,  

 indgår den udenlandske kapitalindkomst i brøkens tæller med den del, der  

 kommer til beskatning, nr der tages hensyn til den del af bundgrænsen på  

 20.000 kr. (1994), der falder på den udenlandske kapitalindkomst.
 Den udenlandske kapitalindkomst i tælleren nedsættes således i 1994 med:
 Den kapitalindkomst, der indgår i lempelsesbrøkens nævner, er den samlede  

 kapitalindkomst -20.000 kr.
Såfremt den danske kapitalindkomst er negativ, mens den udenlandske er  

 positiv, fragår den negative danske kapitalindkomst først i den positive  

 udenlandske kapitalindkomst.
I brøkens tæller indgår herefter den samlede  

 positive kapitalindkomst, der overstiger 20.000 kr.
 Skal der foretages samlet lempelsesberegning i topskatten for den  

 udenlandske indkomst, indgår udenlandsk indkomst i brøkens tæller med summen  

 af udenlandsk personlig indkomst og udenlandsk kapitalindkomst reguleret som  

 anført ovenfor.
Skal der foretages særskilt beregning af lempelsen for henholdsvis  

 udenlandsk personlig indkomst og udenlandsk kapitalindkomst, er den  

 udenlandske indkomst i brøkens tæller henholdsvis udenlandsk personlig  

 indkomst og udenlandsk kapitalindkomst reguleret som anført ovenfor.
Denne  

 særskilte lempelsesberegning kan illustreres ved følgende eksempel.
Lempelsesberegning (1994) - topskat i forbindelse med udenlandsk  

 kapitallindkomst, der er kildebeskattet renteindkomst Indkomstopgørelse:
 Beregning af topskat:
Beregning af nedslag i indkomstskat ("gl. 6%-skat") Den indkomstskat, der indgår i tælleren, er skatten efter modregning af  

 eventuel resterende skatteværdi af personfradraget.
Den udenlandske indkomst,  

 der indgår i brøkens tæller, er den udenlandske personlige indkomst.
 Udenlandske aktieudbytter mv.
Udbytte af aktier mv. i udenlandske selskaber er for indkomståret 1994  

 kapitalindkomst.
Det samme gælder udbytte fra her i landet indregistrerede  

 selskaber, der omfattes af ABL § 2 a.
 Fortjeneste ved afståelse af udenlandske aktier mv. er for indkomståret  

 1994 ligeledes kapitalindkomst, når bortses fra fortjeneste ved afståelse af  

 næringsaktier (ABL § 3), der er personlig indkomst.
Fortjenester ved afståelse af udenlandske aktier mv. vil i øvrigt kun  

 undtagelsesvis være lempelsesberettigede, idet beskatningsretten til sådanne  

 fortjenester som hovedregel alene tilkommer bopælslandet.
En vigtig  

 undtagelse herfra er den nordiske DBO, hvor kildestaten bl.a. har  

 beskatningsretten til fortjeneste ved afhændelse af aktier mv. i selskaber,  

 der er hjemmehørende i kildestaten.
Se i øvrigt herom under afsnit D.E.
 Hvis den udenlandske indkomst ikke er skattepligtig efter danske regler,  

 skal den udenlandske skat ikke indgå i den danske lempelsesberegning, dog  

 bortset fra tilfælde, hvor der i den danske indkomstopgørelse indgår andre  

 indkomster, der knytter sig til den samme indkomstkilde i udlandet, se SKAT  

 1987.6.427 (Ø).
I denne sag var skatteyderen blevet beskattet af avance samt genvundne  

 afskrivninger ved afståelse af en fast ejendom på Grønland.
Avancen var ikke  

 skattepligtig i Danmark i henhold til reglerne i EBL, men da de danske regler  

 medførte beskatning af genvundne afskrivninger vedrørende samme ejendom,  

 kunne den grønlandske skat medføre lempelse i dansk skat, dog maksimalt med  

 et beløb svarende til den del af den danske skat, der kunne henføres til  

 genvundne afskrivninger.
I en kendelse af 18/11 1992 vedrørende en BF, jf.
Told*Skat Nyt  

 1993.5.212, tog LSR stilling til et tilfælde, hvor et påtænkt salg af en  

 advokatvirksomhed i Grønland ville udløse fortjeneste på goodwill og  

 genvundne afskrivninger på medfølgende løsøre.
Hele fortjenesten ville blive  

 beskattet i Grønland, mens en del af fortjenesten (goodwill) var skattefri i  

 Danmark.
Ved beregningen af credit efter den dansk-grønlandske DBO art. 22,  

 stk. 1 a), skulle der ikke ske opdeling af fortjenesten, jf. art. 13, stk. 2,  

 og der kunne indrømmes lempelse for hele den grønlandske skat i det omfang,  

 den kunne rummes i dansk skat af fortjenesten, jf. art. 22, stk. 2. Kendelsen  

 er kommenteret i Told*Skat Nyt 1993.7.336.
Den udenlandske indkomst opgøres efter danske regler.
Fradrag i  

 forbindelse med den udenlandske indkomsterhvervelse skal fragå i den  

 udenlandske indkomst.
Fradrag i udenlandsk indkomst Lempelsesberettiget udenlandsk lønindkomst skal ved lempelsesberegningen  

 reduceres med de fradrag, der direkte vedrører erhvervelsen af den  

 udenlandske lønindkomst.
Dette gælder f.eks. udgifter til kost og logi samt  

 standardfradrag, se nærmere herom under afsnit D.B.2.
A-kassebidrag anses ikke for at have en sådan tilknytning til  

 indkomsterhvervelsen, at de skal fragå ved lempelsesberegningen, jf.  

 Told*Skat Nyt 1992.10.300 (LSR). Fagforeningskontingenter anses derimod som  

 udgangspunkt for at have en sådan tilknytning til indkomsterhvervelsen, at  

 kontingenterne skal reducere den lempelsesberettigede lønindkomst.
Hvis der  

 kun er oppebåret udenlandsk lønindkomst i en del af indkomståret, skal den  

 lempelsesberettigede indkomst maksimalt reduceres med den forholdsmæssige del  

 af kontingentet, der kan henføres til opholdet i udlandet.
Hvis det efter en konkret vurdering må antages, at medlemskab af en dansk  

 fagforening er uden forbindelse med arbejdet i udlandet, skal kontingentet  

 ikke fragå i den udenlandske lønindkomst, jf.
LSR 1984.159.
 Den udenlandske lønindkomst skal ikke reduceres med fradrag for indskud på  

 etableringskonto.
Udgifter, som lønmodtagere har i forbindelse med det indtægtsgivende  

 arbejde i udlandet, kan kun fradrages ved opgørelse af den skattepligtige  

 indkomst i det omfang de overstiger det i LL § 9, stk. 1, fastsatte  

 bundfradrag, der for 1994 udgør 3.800 kr.
Dette gælder f.eks. fradrag for  

 kost og logi og standardfradrag.
 Fradragsbegrænsningen efter pkt. 6.3 i T&S-cirk. 1993-23 vedrørende  

 fradrag for kost og logi samt standardfradrag opgjort efter Ligningsrådets  

 satser skal først gøres gældende efter at det opgjorte fradrag er reduceret  

 med bundfradraget i LL § 9, stk. 1.
Hvis en skatteyder har lønindkomst fra både indland og udland, skal man  

 ved lempelsesberegningen fortrinsvis gøre begrænsningen i henhold til LL § 9,  

 stk. 1, gældende overfor de udenlandske udgifter, jf.
Skat 1990.6.479.
Ved opgørelsen af lempelsesberettiget udenlandsk indkomst anvendes et  

 "nettoprincip" for alle arter af udenlandsk indkomst - herunder  

 også for så vidt angår udenlandske rente-, udbytte- og royaltyindtægter,  

 uanset om de pågældende indtægter hidrører fra erhvervsmæssig virksomhed  

 eller ikke - jf.
LL § 33 F, hvorefter der (LL § 33 F, stk. 1) i forbindelse  

 med beregningen af den maksimale nedsættelse af dansk skat i henhold til en  

 DBO eller LL § 33 ved opgørelsen af den lempelsesberettigede udenlandske  

 indkomst skal fratrækkes de udgifter, der anses for at vedrøre denne  

 indkomst.
 Der er dog i LL § 33 F, stk. 2, fastsat en subsidiær regel, hvorefter  

 udgifter, der ikke kan henføres til enten den danske eller den udenlandske  

 indkomst, skal fordeles efter forholdet mellem den danske og den udenlandske  

 bruttoindkomst.
For eksportører, der foretager kreditsalg til udlandet, gælder endvidere  

 den undtagelse, at den rente, som eksportøren selv har måttet betale for at  

 finansiere dette kreditsalg, ikke skal fragå ved lempelsesberegningen, jf.
LL  

 § 33 F, stk. 3. Baggrunden for dette er, at en sådan renteudgift oftest vil  

 være en del af salgsprisen snarere end en kapitalinvestering, idet den fra  

 eksportøren blot vil "gå videre" til kunden.
Ligningsrådet fandt, at det ved beregningen af den maksimale nedsættelse  

 af en bankfilials danske skat efter LL § 33 for thailandsk skat af  

 renteindtægter var det i LL § 33 F, stk. 1, subsidiært stk. 2, omhandlede  

 nettoprincip, der skulle finde anvendelse.
Undtagelsesbestemmelsen i LL § 33  

 F, stk. 3, fandt ikke anvendelse, da det stillede spørgsmål ikke vedrørte  

 lempelsesberegningen for vedkommende eksportør af det pågældende  

 produktionsudstyr, men alene lempelsesberegningen for den pågældende  

 bankfilial selv (TfS 1994.302 (BF)).
 Det i LL § 33 F omhandlede nettoprincip finder anvendelse i alle tilfælde,  

 hvor der for her i landet hjemmehørende fysiske eller juridiske personer skal  

 beregnes nedsættelse af dansk skat i henhold til en DBO eller LL § 33. Dette  

 gælder således også, hvor den lempelsesberettigede udenlandske indkomst  

 hidrører fra en udenlandsk filial eller et udenlandsk datterselskab af et her  

 i landet hjemmehørende selskab.
 Bestemmelsen i LL § 33 F, stk. 1, indebærer bl.a., at personer, der ved  

 deltagelse i arrangementer med lånte midler med henblik på investering i  

 udlandet erhverver udenlandsk renteindkomst, som er omfattet af en  

 bestemmelse om skattefritagelse eller skattelempelse, omfattes af det nævnte  

 "nettoprincip", således at de udenlandske renteindtægter ved  

 lempelsesberegningen skal reduceres med de renteudgifter, der vedrører det  

 pågældende lånearrangement.
 Endvidere indeholder LL § 5 D periodiserings- og indkomstopgørelsesregler,  

 der skal forhindre, at nettoprincippet i LL § 33 F omgås ved at placere  

 udgifterne i et andet år end indtægterne.
 I henhold til LL § 5 D skal der ved opgørelsen af udenlandsk renteindkomst  

 ske fordeling af renteindtægter og renteudgifter, som vedrører  

 renteindkomsten, over den periode renteindtægterne og renteudgifterne  

 vedrører.
 Hvis anden kapitalindkomst end renter, herunder f. eks. udbytter fra  

 udenlandske selskaber mv., ikke forfalder i samme år som den udgift, der  

 vedrører indkomsten, skal udgiften - uanset bestemmelsen i LL § 5, stk. 2,  

 hvorefter renteudgifter, som vedrører en længere periode end 6 måneder, og  

 som forfalder mere end 6 måneder før udløbet af perioden, ikke kan fradrages  

 på det aftalte forfaldstidspunkt, men skal fordeles over den periode, renten  

 vedrører - henføres til forfaldsåret for den pågældende kapitalindkomst.
 LL § 33 F gælder for såvel fysiske som juridiske personer, hvorimod LL § 5  

 D kun gælder for fysiske personer (uden for næring).
 Bestemmelserne i LL § 5 D og § 33 F har virkning for udgifter og  

 indtægter, der vedrører tiden efter den 19. maj 1993. Med hensyn til diverse  

 overgangsproblemer kan henvises til afsnit D.C.3 i ligningsvejledningen for  

 1993.
 Skatteministeren har i en besvarelse af diverse spørgsmål fra Folketingets  

 Skatteudvalg taget stilling til en række fortolkningsspørgsmål vedrørende  

 anvendelsen af LL § 5 D og § 33 F, se Told*Skat Nyt 1993.21.913.
 I øvrigt henvises til skm. cirk. nr. 9 af 14/1 1994 om ændring af  

 beregningsregler for lempelse efter LL, KSL og PSL.
Ægtefæller - overførsel af underskud Ved overførsel af underskud mellem ægtefæller ses der ved opgørelsen af  

 ægtefællernes skattepligtige indkomst og personlige indkomst bort fra  

 personlig indkomst, der beskattes i udlandet og ikke her i landet, jf.
PSL §  

 13, stk. 5. Kapital- og (fra 1995) aktieindkomst, der beskattes i udlandet,  

 indgår derimod på normal vis ved beregningen af det underskud, der overføres  

 til ægtefællen.
 Reglen bestemmer, hvorledes det underskud, der kan overføres til  

 ægtefællen efter PSL § 13, stk. 2 eller 4, og PSL § 6 a, stk. 4, skal  

 beregnes, idet det fastslås, at der i denne relation skal ses bort fra  

 udenlandsk personlig indkomst.
 Reglen i PSL § 13, stk. 5, bevirker endvidere, at en ægtefælles underskud  

 ikke skal modregnes i den anden ægtefælles udenlandske indkomst.
Ved underskudsopgørelsen ses der bort fra udenlandsk personlig indkomst,  

 for hvilken der kan opnås skattefritagelse eller skattelempelse i henhold til  

 en DBO eller LL § 33. Det er uden betydning, om en skattefritagelse i en DBO  

 beror på en exemptions- eller creditlempelse.
Det er en betingelse for, at  

 der kan bortses fra udenlandsk personlig indkomst, at udlandet kan beskatte  

 indkomsten i sin helhed.
Er beskatningsretten f.eks. delt mellem Danmark og  

 udlandet, er denne betingelse ikke opfyldt, jf. pkt. 19.3 i skm. cirk. nr.  

 129 af 4/7 1994.
PSL § 13, stk. 5, finder ikke anvendelse, hvor skatten af den udenlandske  

 indkomst er nedsat i henhold til LL § 33 A eller § 33 C.
I disse tilfælde  

 medregnes indkomsten således ved beregningen af underskuddet.
 Den udenlandske personlige indkomst, der kan bortses fra, er  

 nettoindtægten, dvs. bruttoindtægten i vedkommende land reduceret med f.eks.  

 fradrag for arbejde i udlandet.
 Virkningen af reglen i PSL § 13, stk. 5, kan nærmere belyses ved følgende  

 eksempel:
 (I det foreliggende tilfælde er dette uden praktisk betydning, da  

 ægtefælle 2 i forvejen ikke skal betale topskat).
 Indkomstgrundlag mht. "6%-skat" i relation til PSL § 13, stk. 5:
Det skal fremhæves, at det alene er ved overførsel af underskud mellem  

 ægtefæller, at der kan ses bort fra udenlandsk indkomst efter PSL 13, stk. 5,  

 og altså ikke ved fremførsel af underskud hverken for den ægtefælle, der har  

 den udenlandske indkomst, eller for den anden ægtefælle.
Dette kan belyses  

 ved følgende (forenklede) eksempel:
 I dette tilfælde kan der ved overførsel af underskud mellem ægtefællerne  

 ses bort fra ægtefælle 1's udenlandske indkomst på 300.000 kr., hvorefter  

 75.000 kr. kan overføres til ægtefælle 2. Det resterende underskud for  

 ægtefælle 1 kan ikke fremføres, hverken af ægtefælle 1 eller ægtefælle 2.
Hvis ægtefælle 1's renteudgift i eksemplet havde været 400.000 kr., ville  

 den skattepligtige indkomst være negativ med 100.000 kr.
Af den negative  

 indkomst på 100.000 kr. ville 75.000 kr. kunne overføres til ægtefælle 2,  

 mens 25.000 kr. ville kunne fremføres af ægtefælle 1 til modregning i dansk  

 indkomst.
Hvis en lønindkomst både er omfattet af lempelsesreglerne i en DBO og LL §  

 33 A, kan skatteyderen som nævnt i afsnit D.C.2.5 vælge, at lempelsesreglerne  

 i DBO'en skal anvendes.
Dette kan bl.a. have betydning i relation til  

 overførsel af underskud mellem ægtefæller efter PSL § 13, stk. 5.
Ved LSR kendelse (TfS 1992.138) blev der som følge af, at en af  

 ægtefællerne havde udenlandsk indkomst omfattet af LL § 33 A, foretaget en  

 fordeling af overskud og renteudgifter vedrørende fast ejendom med halvdelen  

 til hver ægtefælle i overensstemmelse med KSL § 24 A.
Se også afsnit A.A.4.1.
I henhold til KSL § 24 B skal - i tilfælde, hvor en af ægtefællerne eller  

 begge har lempelsesberettigede udenlandske kapitalindtægter - den i LL § 33 F  

 nævnte opgørelse (jf. ovenfor) foretages på grundlag af ægtefællernes samlede  

 kapitalindtægter eller kapitaludgifter.
KSL § 24 B har virkning for udgifter  

 og indtægter, der vedrører tiden efter den 19. maj 1993.
 Ved opgørelsen af eventuelt uudnyttet personfradrag, som efter PSL § 10,  

 stk. 3, kan benyttes til nedsættelse af den anden ægtefælles skatter, er der  

 ikke hjemmel til at bortse fra udenlandsk indkomst, jf. ØLD af 14. feb. 1974  

 (skd. 1974.s.312), skd. 1981.62 og Skat 1986.11.655.
 Reglen om nedslag i formueskatten og derefter indkomstskatten til staten  

 ifølge PSL § 19, stk. 2, betragtes også som en skatteberegningsregel, jf.  

 f.eks. lsr. 1960.177. Indtægt, der er fritaget for beskatning her i henhold  

 til en DBO efter exemptionsprincippet (gammel metode), tages altså også i  

 betragtning ved beregningen af nedslag, jf. skd. 1979.s.130.
Fremførsel af underskud Hvis en skatteyder, som i år 1 havde en negativ skattepligtig indkomst, og  

 som i år 2 f.eks. har såvel positiv dansk som positiv tysk indkomst, er der  

 ikke hjemmel til ved exemptionsberegningen at bortse fra indtægter eller  

 fradrag.
Indkomstopgørelsen for år 2 skal foretages således:
D.C.3.1 Eksempel (creditmetoden) En ugift person, der har været fuldt skattepligtig til Danmark i hele  

 indkomståret 1994, har erhvervet lønindkomst fra USA ved arbejde dér i  

 9 måneder for en dansk arbejdsgiver.
 Begrænsningen i henhold til LL § 9, stk. 1, der udgør 3.800 kr., gøres  

 fortrinsvis gældende over for de udenlandske udgifter.
 Nedslaget i den samlede skat udgør herefter det beregnede lempelsesbeløb  

 på 31.797 kr. (almindelig credit).
 Hvis den betalte skat i USA havde været mindre end det beregnede  

 lempelsesbeløb, ville nedslaget have svaret til den i USA betalte skat (fuld  

 credit).
 Nedslaget efter ovenstående lempelsesbrøk (31.797 kr.) er identisk med  

 nedslag beregnet ved exemption med progressionsforbehold (ny metode), jf.  

 eksempel D.C.3.3.
 I credittilfældene kan man således populært sige, at dersom en skatteyder  

 af en udenlandsk indkomst har betalt skat med en mindre  

 gennemsnitsskatteprocent end den danske, får han ved skatteberegningen her i  

 landet refunderet et beløb svarende til den udenlandske skat, medens han,  

 såfremt hans gennemsnitsskatteprocent her i landet er mindre end den  

 udenlandske, kun får nedslag svarende til den danske skat, der falder på den  

 udenlandske indtægt.
D.C.3.2 Eksempel (exemption med progressionsforbehold (gl. metode)) Den udenlandske indkomst medtages ikke i den skattepligtige indkomst, men  

 medtages alene ved skatteberegningen.
 Eventuelt renteindtægtsnedslag beregnes på grundlag af den skattepligtige  

 indkomst (altså ekskl. udenlandsk indkomst).
Hvis en lønindkomst både er omfattet af lempelsesreglerne i en DBO og LL §  

 33 A, kan skatteyderen som nævnt i afsnit D.C.2.5 vælge, at lempelsesreglerne  

 i DBO'en skal anvendes.
Dette kan bl.a. have betydning i relation til  

 fremførsel af underskud til senere indkomstår efter PSL § 13, hvis  

 lønindkomsten hidrører fra en stat, med hvilken Danmark har indgået en DBO,  

 der anvender nedslagsmetoden exemption med progressionsforbehold, gl. metode.
D.C.3.3 Eksempel (exemption med progressionsforbehold (ny metode)) Den udenlandske indkomst medregnes i den til Danmark skattepligtige  

 indkomst, men der indrømmes et nedslag svarende til den del af den samlede,  

 danske skat, der falder på den udenlandske indkomst.
Skatterne udregnes på  

 samme måde som under eksempel D.C.3.2 ovenfor, bortset fra, at  

 renteindtægtsnedslag og eventuelt skattemæssigt underskud til fremførsel til  

 senere indkomstår efter PSL § 13 beregnes på grundlag af den skattepligtige  

 indkomst (inkl. udenlandsk indkomst). For så vidt angår anvendelsen af  

 bestemmelsen i PSL § 13, stk. 5, vedrørende overførsel af underskud til en  

 ægtefælle henvises til det ovenfor i afsnit D.C.3 herom anførte.
 En ugift person, der har været fuldt skattepligtig til Danmark i hele  

 indkomståret 1994, har erhvervet lønindkomst fra Brasilien ved arbejde der i  

 9 måneder for en dansk arbejdsgiver.
 Begrænsningen i henhold til LL § 9, stk. 1, der udgør 3.800 kr., gøres  

 fortrinsvis gældende over for de udenlandske udgifter.
Nedslaget i den samlede skat udgør herefter det beregnede lempelsesbeløb  

 på 31.797 kr.
Størrelsen af den i Brasilien betalte skat er uden betydning,  

 uanset om beløbet er større eller mindre end det beregnede lempelsesbeløb.
