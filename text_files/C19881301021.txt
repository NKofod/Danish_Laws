INDHOLDSFORTEGNELSE  (* 1) side Bekendtgørelse om handel med forstligt formeringsmateriale FORORD Denne fortegnelse over kårede frøavlsbevoksninger og frøplantager i  

 Danmarks skove er udarbejdet per 1. januar 1988 og afløser hermed den  

 tidligere fortegnelse fra 1982 (med tilføjelser fra 1985).
 Bortset fra enkelte nødvendige a jour føringer er den indledende  

 beskrivelse af kontrolordningen uændret fra 1982-udgaven.
 Denne udgave udsendes, ligesom den foregående, i form af ringbindsblade.  

 Bladene passer til ringbindet fra 1982, men nye ringbind (uden årstal) vil om  

 fornødent kunne erhverves hos Herkomstkontrollen.
Springforbi, december 1987 HISTORISK OVERSIGT I 1936 nedsatte Dansk Skovforening et frøudvalg.
Dette havde blandt andet  

 den opgave at syne og kåre frøavlsbevoksninger med henblik på dansk skovbrugs  

 forsyning med det bedst mulige frø. Udvalget kontrollerede høsten og handelen  

 med frø fra disse bevoksninger ved hjælp af et garantierklæringssystem.
Ansvaret for dette arbejde blev ved Danmarks tilslutning til OECD i 1969  

 overtaget af »Fællesudvalget for kåring af og kontrol med forstligt  

 avlsmateriale«.
Udvalget var sammensat af repræsentanter for de berørte  

 interessegrupper.
Under »Fællesudvalget« nedsattes et selvstændigt  

 arbejdende »Kåringsudvalg« og en »Herkomstkontrol« som  

 blev placeret ved Statens forstlige Forsøgsvæsen.
Virksomheden blev  

 financieret ved afgifter der indgik til Herkomstkontrollen ved detailsalg og  

 eksport af frø. Ordningen hvilede på en frivillig overenskomst mellem  

 Herkomstkontrollen og de tilsluttede planteskoler.
 Ved Danmarks optagelse i EF blev denne frivillige ordning gjort  

 obligatorisk for al handel med frø af en række vigtige skovtræarter (de  

 såkaldte EØF-træarter).
De nugældende regler herfor er nedlagt i Landbrugsministeriets  

 bekendtgørelse nr. 150 af 31. marts 1981 om handel med forstligt  

 formeringsmateriale.
Denne trådte i kraft pr. 15. april 1981.
BESTEMMELSER FOR HANDEL OG KONTROL MED FORSTLIGT  FORMERINGSMATERIALE Følgende oversigt er tænkt som en indgang til bekendtgørelsen, der findes  

 gengivet i sin helhed bagest i herværende kåringsfortegnelse. (* 2) Bekendtgørelsens område Bekendtgørelsen fastsætter betingelserne for godkendelse, avl og handel  

 med forstligt formeringsmateriale af de i tabel 1 og 2 nævnte arter.
De i  

 tabel 1 nævnte træarter er fælles for EF-medlemslandene (EØF-træarterne),  

 mens træarterne i tabel 2 nr. 2 og 3 kun omfattes af den specielle  

 OECD-ordning om handel med forstligt formeringsmateriale.
 Kontrollen skal sikre formeringsmaterialets arvelige identitet igennem  

 alle led fra indsamling af frø til salg af de udplantningsfærdige planter.
Kontrollen med overholdelsen af bekendtgørelsen udøves af Statens  

 Herkomstkontrol med Skovfrø og -planter, Springforbivej 4, 2930 Klampenborg  

 (tlf.nr. 01-630315). (* 3) Registrering og kontrol af frø- og plantehandlere Virksomheder, der erhvervsmæssigt agter at producere og sælge  

 formeringsmateriale (frø og planter) af de i tabel 1 og 2 anførte træarter  

 til forstlige formål, skal registreres ved Herkomstkontrollen.
Det skal her  

 bemærkes, at begrebet »forstlige formål« også omfatter juletræ- og  

 pyntegrøntproduktion.
Kontrolmyndigheden er berettiget til at foretage eftersyn og kontrol på  

 ethvert sted, hvor formeringsmateriale høstes, klænges, renses, oplagres,  

 tiltrækkes og forhandles.
Den registrerede virksomhed erlægger en årlig  

 afgift, hvis størrelse er afhængig af det dyrkede areal.
 Såfremt en virksomhed gør sig skyldig i misligholdelse af de fastsatte  

 kontrolbestemmelser, kan virksomhedens godkendelse inddrages.
Danskavlet forstligt formeringsmateriale For danskavlet forstligt formeringsmateriale af EØF-træarterne (tabel 1)  

 gælder, at det skal stamme fra kåret eller afprøvet materiale.
Vegetativt  

 formeringsmateriale af Populus skal stamme fra afprøvet   

 materiale.
Høst af frø, der opfylder mindre krav, kan kun ske efter særlig  

 tilladelse.
 For danskavlet formeringsmateriale af de træarter, der alene hører under  

 OECD-ordningen (tabel 2, nr. 2 og 3) gælder, at der ud over  kåret og  

 afprøvet materiale også må bringes ikke kåret materiale i handelen i Danmark  

 og i andre lande, forudsat at disse ikke har vedtaget andre bestemmelser.
Indsamling og høst af kåret og afprøvet materiale må først ske efter, at  

 Herkomstkontrollen har givet en indsamlingstilladelse, og må kun foretages af  

 avleren selv eller af en ved Herkomstkontrollen registreret frøhandler.
For  

 formeringsmateriale, der er indhøstet på grundlag af en  

 indsamlingstilladelse, udsteder Herkomstkontrollen et stamcertifikat (hvidt  

 A-bevis) for det pågældende parti.
Import af forstligt formeringsmateriale Al import af forstligt formeringsmateriale (frø, planter og plantedele) af  

 træarterne omfattet af tabel 1 og 2 til forstlige formål skal anmeldes til  

 Herkomstkontrollen.
Anmeldelsen skal være bilagt oprindelsesbeviser fra  

 importlandet samt fakturamateriale.
Efter en gennemgang og bedømmelse af  

 disse dokumenter kan Herkomstkontrollen udstede stamcertifikat (hvidt  

 B-bevis) for det pågældende parti.
Import og forhandling af  

 formeringsmateriale af EØF-træarterne (tabel 1) må kun finde sted, såfremt  

 materialet er godkendt og kontrolleret i en anden EF-medlemsstat eller i et  

 tredieland hvis godkendelser, der er truffet beslutning om at ligestille med  

 de danske (dette gælder f.eks. for Østrig). Ved import af formeringsmateriale  

 af EØF-træarter fra tredielande, der ikke er ligestillede, skal der først  

 indhentes dispensation gennem Herkomstkontrollen.
Ansøgning om dispensation  

 sendes til Herkomstkontrollen senest den 1. januar i det år importen ønskes  

 foretaget.
Eksport af forstligt formeringsmateriale Ved udførsel af formeringsmateriale til andre EF-medlemsstater udsteder  

 Herkomstkontrollen eksportcertifikat på grundlag af eksportørens anmeldelse  

 heraf.
Forstligt formeringsmateriale af EØF-træarterne kan kun eksporteres  

 til andre EF-medlemsstater, såfremt materialet stammer fra grundmateriale,  

 der er kåret eller afprøvet i et EF-land eller hermed ligestillede lande,  

 eller hvor Herkomstkontrollen ved frøhøsten eller importen har givet speciel  

 dispensation.
For danskavlet, kåret eller afprøvet materiale med dansk certifikat kan  

 Herkomstkontrollen ved eksport udstede OECD-certifikat.
Tilsvarende kan for  

 importeret materiale ved eksport udstedes OECD-certifikat, forudsat at  

 materialet ved importen har været ledsaget af et OECD-certifikat.
Undtagelser fra kontrolbestemmelserne Herkomstkontrollen kan give dispensation fra bekendtgørelsens bestemmelser  

 i følgende tilfælde:
 TABEL 1.
 Forstligt formeringsmateriale omfattet af EØF-bestemmelserne.
 1. Generativt formeringsmateriale af:
KONTROL- OG CERTIFICERINGSSYSTEMET Kontrollen gennemføres ved stikprøvevis kontrol under frøindsamling,  

 klængning, lagring, handel samt ved gennemgang af planteskolens markprotokol,  

 såningsplaner og afmærkning.
Som støtte for kontrollens gennemførelse og som  

 dokumentation for materialets identitet ved markedsføring tjener et blanket-  

 og certificeringssystem.
Dette indebærer, at frøpartier under hele gangen fra  

 avlssted og/eller importør til planteskolen samt at plantepartier fra  

 udsåning til forbruger ledsages af herkomstdokumentation.
Dansk avlet materiale Indsamlingstilladelse: Inden frøindsamlingen påbegyndes udfylder og  

 underskriver skovfrøavleren en indsamlingstilladelse(rød) og indsender et  

 eksemplar til Herkomstkontrollen.
Der udfyldes en indsamlingstilladelse for  

 hvert kåringsnummer.
Lader skovfrøavleren selv foretage indsamlingen  

 overdrages de 2 tilbageværende eksemplarer til den, der skal være ansvarlig  

 for tilsynet og regnskabet med indsamlingen.
På bagsiden fører den ansvarlige  

 regnskab med indsamlet mængde.
Sækkene med råvarer forsynes med mærkesedler  

 med følgende oplysninger:
Vil en skovfrøavler ikke udnytte frøsætningen i sin kårede  

 frøavlsbevoksning eller frøplantage, men overdrage indsamlingsretten til en  

 skovfrøhandler, må det kun ske til en sådan, som har overenskomst med  

 Herkomstkontrollen.
Blanketterne rekvireres hos Herkomstkontrollen, for  

 statsskovdistrikternes vedkommende dog hos Statsskovenes Planteavlsstation.
Efter afslutning af indsamlingen underskriver den tilsynsførende øverste  

 afsnit af begge eksemplarer af indsamlingstilladelse, et eksemplar sendes til  

 klængstuen og et eksemplar opbevares på skovdistriktet.
Den ansvarlige for  

 klængstuen underskriver nederste afsnit af indsamlingsbeviset og sender det  

 til Herkomstkontrollen.
 Hvidt A-bevis udstedes af Herkomstkontrollen på grundlag af  

 indsamlingstilladelsen til skovfrøavleren eller skovfrøhandleren.
Grønt A/B-bevis anvendes ved handel både med inden- og udenlandsk frø  

 mellem skovfrøhandlere.
Endvidere anvendes grønt bevis for færdigvarer af  

 dansk kontrolfrø ved salg fra skovfrøavler til skovfrøhandler.
Grønt  

 A/B-bevis - 3 eksemplarer - udstedes af sælger til køber, sælgeren får et  

 eksemplar, køberen et og Herkomstkontrollen et.
Den til hvem beviset er  

 udstedt påfører salg, svind og lager.
De hvide A-beviser samt de grønne  

 A/B-beviser indsendes en gang årligt til Herkomstkontrollen med påført salg,  

 svind og lager.
Gult A-bevis udstedes af sælger af frø direkte til forbruger.
Man er kun  

 pligtig til udstedelse ved salg af over 0.1 kg, for bog og agern dog over 1  

 kg.
Den nederste del og bagsiden er planteskolekontrolblad til anvendelse for  

 køberen.
Beviset påføres af den der udsteder det, samme nummer som det hvide  

 A-bevis, stamcertifikatet, der af Herkomstkontrollen er udstedt for en gros  

 partiet.
Er partiet erhvervet på grønt bevis, får det dette bevis'  

 oprindelsesnummer.
Alle gule beviser, der ledsager detailsalg af frø  

 stammende fra samme en gros parti får således samme nummer.
De gule beviser  

 er i 3 eksemplarer, hvoraf 1 eksemplar går til køber, 1 til sælger og 1 til  

 Herkomstkontrollen.
Import af frø Hvidt B-bevis udstedes af Herkomstkontrollen efter anmeldelse ved import  

 af frø ledsaget af betryggende udenlandske herkomstbeviser og fakturaer  

 (iøvrigt følger gangen de hvide A-bevisers).
 Grønt A/B-bevis se ovenfor.
Gult B-bevis udstedes af skovfrøhandler ved salg direkte til forbruger  

 fra frøpartier, for hvilke Herkomstkontrollen har udstedt hvidt B-bevis eller  

 hvor der foreligger grønne oprindelsesbeviser med B-nr.
Forretningsgangen  

 følger iøvrigt de gule A-bevisers.
Importerer en planteskole frø til eget  

 brug udsteder Herkomstkontrollen både et hvidt og et gult B-bevis.
Import af planter ved import af planter udsteder Herkomstkontrollen efter anmeldelse og med  

 behørig dokumentation for oprindelse et hvidt B-bevis lydende på antal  

 planter samt alder.
Blå A/B-beviser benyttes ved handel med planter, når handelen finder sted  

 mellem planteskoler, der har overenskomst med Herkomstkontrollen.
Beviserne  

 udstedes fra sælger til køber.
Oprindelsesbevisets nummer påføres af  

 sælgeren, samme nummer, som det gule oprindelsesbevis for frøpartiet hvoraf  

 planterne er tiltrukket.
Et eksemplar følger planterne, et beholder sælgeren  

 og det tredie tilsendes Herkomstkontrollen.
Salg af frø og planter til udlandet Ved salg af frø og planter til udlandet indsender  

 frøhandleren/plantehandleren et udfyldt gult EF-frøeksportbevis/blåt  

 EF-planteeksportbevis (affattet på tysk/engelsk/fransk) til  

 Herkomstkontrollen til kontrol og afstempling.
Herkomstkontrollen kan  

 eventuelt i stedet udstede et DECD-eksportbevis, dersom materialet hidrører  

 fra danske kårede bevoksninger, eller såfremt materialet er blevet importeret  

 under OECD-ordningen.
Kontrollen i planteskolen Planteskolen skal føre en markprotokol , hvoraf det fremgår hvor de  

 enkelte partier står med angivelse af art, proveniens, antal samt  

 certifikatnummer.
Ligeledes skal partierne i marken være behørigt afmærket  

 med skilte forsynet med art, proveniens samt certifikatnummer.
 På de gule (frø) henholdsvis blå (planter) beviser skal planteskolen  

 specificere hvad der er sket med de pågældende partier.
 1. Udsåning, hvor og hvornår.
 2. Udprikling, hvor og hvornår samt antal.
 3. Salg, til hvem, dato, antal, alder samt nummer på  

 salgsfakturaen.
 Når partiet er blevet solgt og beviset dermed er færdigt udskrevet,  

 indsendes dette til Herkomstkontrollen.
 Ved salg af et planteparti skal fakturaen påføres art, alder, kategori,  

 dato samt stamcertifikatets nummer.
Afgiftsbetaling til Herkomstkontrollen Ved alle salg i forbindelse med hvilke der udstedes gule  

 oprindelsesbeviser betales en frøafgift til Herkomstkontrollen.
Denne  

 erlægges som en procentiel afgift af de pågældende fakturabeløb, denne udgør  

 for tiden 6 %. Afgiften erlægges i form af afgiftsmærker, der købes hos  

 Herkomstkontrollen og påklæbes bagsiden af det eksemplar af det gule bevis,  

 der ved udstedelsen sendes til Herkomstkontrollen.
Planteskolerne betaler  

 desuden en fast afgift, der er gradueret efter størrelsen af det areal, der  

 anvendes til dyrkning af skovplanter.
Denne afgift er pristalsreguleret.
KÅRING Formål Kåring af frøavlsbevoksninger sker i første række med henblik på frøets  

 brug i Danmark, men iøvrigt i overensstemmelse med EF's og OECD's  

 retningslinier for at fremskaffe frø med de bedst mulige arvelige egenskaber.
Kåringsudvalget Kåringen foretages af et udvalg med følgende sammensætning:
1 medlem udpeget af Skovbrugsinstituttet ved Den kgl.
Veterinær- og  

 Landbohøjskole, 1 medlem udpeget af Skovtræforædlingen ved Arboretet i Hørsholm, 1 medlem udpeget af Statens forstlige Forsøgsvæsen, 1 medlem udpeget af Hedeskovsudvalget, 1 praktiserende privat skovbruger udpeget af Dansk Skovforening, 1 praktiserende skovbruger udpeget af Skovstyrelsen.
 Udvalgets formand er for tiden:
Skovrider Johs.
Rafn, Vejlbo, 8600 Silkeborg, tlf. 06-820025.
 Udvalgets sekretariat:
Springforbivej 4, 2930 Klampenborg, tlf. 01-630315. (* 3) Kriterier En kåringsenhed (et kåringsnummer) må være en klart afgrænset bevoksning  

 af træer med fælles oprindelse og alder.
Store bevoksninger, både hvad areal  

 og stamtal angår, må foretrækkes, dels fordi de kan ventes at give mere  

 konstant og mere pålidelig reproduktion af bevoksningen, og dels af praktiske  

 grunde (frøindsamling). Bevoksninger, der er mindre end 0.5 ha, vil sjældent  

 have interesse som kåringsemner.
Kåring kan først ske når en bevoksning har  

 nået almindelig frøbæring, d.v.s., at mange træer i bevoksningen deltager i  

 frøproduktionen ((han) eller (hun)). Kåringsudvalget modtager dog gerne  

 anmeldelse af yngre, lovende bevoksninger, som optages på venteliste for  

 senere kåring.
En kåret bevoksning må være betryggende isoleret mod bestøvning fra  

 mindreværdige pollenkilder.
Dette kan ske ved Rigelig (han) -blomstring i bevoksningen nedsætter i høj grad betydningen  

 af fremmed pollen og da (han)-blomsterne ofte findes i størst mængde lidt  

 nede i trækronerne, er veludviklede, dybe kroner en vigtig egenskab hos en  

 frøavlsbevoksning.
Emner for kåring må være i princippet sunde bevoksninger,  

 d.v.s., at niveauet af tilstedeværende angreb af svampe eller insekter ikke  

 må ligge højere end hvad der må skønnes "normalt' for en bevoksning af  

 samme art på pågældende lokalitet og tidspunkt.
 Der ønskes dyrkningssikre provenienser med god tilpasningsevne til  

 forskellig jordbund og hårdførhed overfor klimavariation - især ekstremer.  

 Endelig tilstræbes en vedproduktion, hvis mængde og kvalitet (stammeform og  

 grenkarakterer) er bedre eller i det mindste lige så gode som normalt for den  

 pågældende art og lokalitet.
 Kort sagt: Kåringsemner bør være store, sunde, vækstkraftige, velformede  

 bevoksninger i blomstringsalder, plejet med tyndingshugst og isoleret mod  

 uønsket bestøvning udefra.
 Oplysninger om bevoksningens herkomst (evt. oprindelse) samt om dens  

 eventuelle afkom kan være af stor værdi for en kåringsbeslutning, selv om det  

 ikke kan erstatte den forsøgsmæssige afprøvning der gennemføres af Statens  

 forstlige Forsøgsvæsen og som ligger til grund for en kåret bevoksnings  

 optagelse i kategorien afprøvede frøavlsbevoksninger.
Kåringsliste Efterfølgende liste indeholder på side 19 til 55 en oversigt over kårede  

 bevoksninger.
Bevoksningerne er ordnet træartsvis og træarterne i alfabetisk  

 rækkefølge.
Bevoksningernes beliggenhed er angivet ved et tal, som refererer  

 til kortet på side 115. Bevoksningerne, der er kåret som afprøvede, er i  

 listen mærket med *. Oplysning om afprøvningerne kan fås ved henvendelse til  

 Herkomstkontrollen.
 På siderne 57 til 98 (* 1) er gengivet registreringsblanketter til de  

 kårede frøplantager, som alle er uafprøvede.
 Danmark betragtes som eet proveniensområde, hvis højde over havet ligger  

 mellem 0 og 150 m.
Landets årlige middeltemperatur og middelnedbør fremgår af kortene side 99  

 og 100. (* 1) Træart:
 Se proveniensmeddelelse nr. 9 fra Planteavlsstationen.
