(Til alle kommuner og forstandere for  

 folkehøjskoler, landbrugsskoler, husholdningsskoler og  

 efterskoler) I.
Elever med tilknytning til Danmark.
 Til elever, der ikke er danske statsborgere, men som har en særlig  

 tilknytning til Danmark, f.eks. gennem ophold her i landet, gennem familie  

 eller forældres tidlige danske indfødsret, kan der i henholdt til § 5, stk.  

 1, jfr. stk. 3, i Undervisningministeriets bekendtgørelse nr. 793 af 11.  

 december 1987 om elevstøtte til elever på folkehøjskoler, landbrugsskoler,  

 husholdningsskoler og efterskoler, ydes sædvandlig statsstøtte.
Eleven vil som udgangspunkt kunne få en elevstøtte på 30 pct. af det  

 fastsatte ugentlige betalingsbeløb.
Elevstøtte herudover vil kun kunne fås,  

 hvis det kan dokumenteres, at elevens økonomiske forhold taler derfor, hvis  

 eleven (og eventuelt elevens forældre) har opholdt sig her i landet i så lang  

 tid, at socialindkomsten kan dokumenteres af de danske skattemyndigheder, vil  

 elevstøtten dog blive beregnet på grundlag af denne efter de almindeligt  

 gældende regler.
II.
Elever uden tilknytning til Danmark.
 På finansloven for finansåret 1988, er der på konto § 20.04.89.52.02.  

 optaget en bevilling på 173.600 kr. til støtte til udenlandske elever på  

 folkehøjskoler, landbrugsskoler, husholdningsskoler og efterskoler.
 Denne bevilling anvendes til udenlandske elever der ikke er danske  

 statsborgere, og ikke har en særlig tilknytning til Danmark, og som ikke på  

 anden måde kan få støtte til skoleophold i Danmark, jfr.  

 Undervisningsministeriets bekendtgørelse nr. 793 af 11. december 1987 § 5,  

 stk. 2 og stk. 3.
 Såfremt den særlige støtte bevilges, uddeles den i portioner af  

 henholdsvis 500 kr., 1.000 kr. og 1.500 kr. afhængig af kursets længde.  

 Støtten udbetales gennem skolens forstander ved indsendelse af begæring  

 herom, forsynet med forstanderens bekræftelse af elevens deltagelse i kurset,  

 samt med den pågældende elevs underskrift.
b Støtte til islandske elever (50.000 kr.) administreres gennem Foreningen  

 Norden.
Støtte af denne bevilling kan kun søges af elever, der ikke som følge  

 af tilknytning til Danmark har opnået sædvanlig statsstøtte.
 Denne støtte uddeles i portioner af følgende størrelse:
På folkehøjskoler, landbrugsskoler og husholdningsskoler 1.000 kr., 1.500  

 kr. og 3.000 kr. og på efterskoler 1.000 kr., 1.500 kr. og 2.500 kr. afhængig af kursets  

 varighed.
 Ansøgningsskemaer rekvireres fra Foreningen Norden, Malmøgade 3, 2100  

 København Ø.
III.
Særlig nordisk aftale.
Opmærksomheden henledes på, at elever fra de øvrige nordiske lande, der  

 søger optagelse på danske folkehøjskoler og landbrugsskoler, kan søge støtte  

 fra deres hjemland, hvorfor de ikke kan komme i betragtning ved uddelingen af  

 dansk statsstøtte.
Nordiske elever, der søger optagelse på husholdningsskoler  

 og efterskoler, kan søge statsstøtte efter de almindelige regler for elever,  

 der ikke er danske statsborgere.
 UNDERVISNINGSMINISTERIET, Direktoratet for Folkeoplysning, Frie  

 Grundskoler m.v., 2. kontor, den 19. februar |988.
 P.d.v.
