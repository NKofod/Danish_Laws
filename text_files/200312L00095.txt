Fremsat den 26. november 2003 af  

 indenrigs‑ og sundhedsministeren (Lars Løkke&nbsp  

 ;Rasmussen) Forslag til Lov om forbud mod salg af tobak og alkohol til personer  

  

 under 16 år § 1.  

  

 Tobaksvarer  

 må ikke sælges til personer under 16 år.
 Stk. 2.  

  

 Ved  

 tobaksvarer forstås:
 1)  

 	  

    

 Varer, der er bestemt  

 til at ryges, indsnuses, suttes eller tygges, hvis de, helt eller delvist, er  

 fremstillet af tobak.
 2)  

 	  

    

 Varer, der  

 fortrinsvis benyttes i forbindelse med tobaksrygning.
 § 2.  

  

 Alkoholholdige  

 drikkevarer med en alkoholprocent volume på 1,2 eller derover må ikke sælges  

 til personer under 16 år fra butikker, hvor der foregår detailsalg.
 § 3.  

  

 Indenrigs-  

 og sundhedsministeren fastsætter regler om, at personer på 16 år og derover  

 af  

 opholdskommunen kan få udstedt legitimationskort med foto samt nærmere regler  

 om udstedelsen og udformningen af legitimationskortet.
 Stk. 2.  

  

 Kommunalbestyrelsen kan fastsætte et gebyr for udstedelse af  

 legitimationskort,  

 jf. stk. 1.
§ 4.  

  

 For  

 overtrædelse af § 1 og § 2 straffes butiksindehaveren,  

 restauratøren,  

 hotelværten, kantineindehaveren m.v. med bøde.
Der skal ved udmålingen af  

 bøde  

 tages særligt hensyn til, om butiksindehaveren, restauratøren, hotelværten,  

 kantineindehaveren m.v. har gjort sig skyldig i grov eller gentagen  

 overtrædelse af § 1 og § 2. Bestemmelsen i straffelovens § 23  

 finder ikke anvendelse.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 5.  

  

 Loven  

 træder i kraft den 1. april 2004.
 Stk. 2.  

  

 Samtidig  

 ophæves lov nr. 97 af 9. februar 1994 om foranstaltninger mod alkoholmisbrug.
Bemærkninger til lovforslaget Almindelige bemærkninger 1. Baggrund og indhold Det er regeringens holdning, at der er behov for en  

 målrettet indsats i forhold til børn og unges rygning og alkoholforbrug.  

 Undersøgelser viser, at danske unge har et betydeligt alkoholforbrug.
De  

 drikker mere og begynder at drikke tidligere end unge i de andre europæiske  

 lande.
Samtidig har de unges tobaksforbrug de sidste 15-20 år ikke været  

 kendetegnet ved samme entydige fald som hos resten af befolkningen, men har  

 stort set været uændret.
I det supplerende regeringsgrundlag Vækst, Velfærd   

 fornyelse II fra august 2003 sættes fokus på børn og unges sundhed.
Som led  

 heri har regeringen i november 2003 offentliggjort udspillet »Bedre sundhed  

 for  

 børn og unge«, som lægger op til en samlet og koordineret indsats i forhold  

 til  

 børn og unges sundhed.
Udspillet indeholder bl.a. en række forslag til en  

 målrettet indsats over for børn og unges rygning og alkoholforbrug, herunder  

 forslag  

 om at indføre en fælles aldersgrænse på 16 år for salg af tobak og alkohol.
 Med lovforslaget lægger regeringen op til at indføre et  

 forbud mod salg af tobak til personer under 16 år samt til at hæve  

 aldersgrænsen for butikssalg af alkohol fra 15 år til 16 år.
Når der sigtes mod en fælles aldersgrænse på 16 år, er det  

 for at sende et klart signal om, at tobak og alkohol ikke skal være en del af  

 børnelivet.
Folkeskolen og børneårene bør gøres fri for rusmidler, hvad enten  

 det drejer sig om øl, vin, spiritus eller cigaretter.
En 16-års aldersgrænse  

 vil naturligt markere skellet mellem folkeskole og ungdomsuddannelse   

 mellem  

 børneliv og ungdomsliv  idet den gennemsnitlige afgangsalder i den  

 danske  

 folkeskole er 16,1 år.
Undersøgelser viser, at 3 ud af 4 rygere er begyndt at  

 ryge, inden de er fyldt 16 år.
En aldersgrænse på 16 år kan være med til at understøtte  

 forældrene i de bestræbelser, de selv udfolder for at forebygge, at deres  

 børn  

 begynder at ryge og for at udskyde deres børns alkoholdebut og begrænse de  

 unges alkoholforbrug.
Samtidig vil en aldersgrænse for salg af tobak støtte  

 op  

 om det forbud mod rygning i skolerne, som trådte i kraft i august 2001.
 Lovforslaget skal ses som et led i en række  

 foranstaltninger, der fra centralt og lokalt hold allerede er eller vil blive  

 iværksat for at begrænse børn og unges rygning og alkoholforbrug.
Lovforslaget skal samtidig ses i sammenhæng med, at  

 afgifterne på tobak og spiritus blev sat ned den 1. oktober 2003 med det  

 resultat, at priserne på tobak og spiritus er faldet.
Afgiftsnedsættelsen  

 understreger betydningen af en effektiv forebyggelsesindsats i forhold til  

 børn  

 og unges tobaks- og alkoholforbrug.
Det er regeringens vurdering, at en fælles aldersgrænse på  

 16 år for salg af tobak og alkohol vil blive mødt med bred, folkelig  

 opbakning  

  også fra de unge selv og deres forældre.
Sundhedsstyrelsen m.fl.  

 spørger  

 årligt befolkningen om en række tobaksrelaterede spørgsmål.
I 2002  

 tilkendegav  

 83 pct. af befolkningen, at de ønsker et forbud mod salg af tobak til børn,  

 ligesom det gælder for øl, vin og spiritus.
Det er afgørende, at der bliver alvor og respekt om en  

 sådan aldersgrænse.
Regeringen vil derfor arbejde for en effektiv og  

 konsekvent  

 håndhævelse af reglerne.
Regeringen vil derfor gøre det muligt for unge, som  

 er  

 fyldt 16 år, at erhverve sig et billedlegitimationskort.
De unge får med et  

 sådant kort mulighed for at dokumentere, at de er gamle nok til at købe tobak  

 og alkohol.
Butikkerne får lettere ved at håndhæve den fælles aldersgrænse,  

 idet butikspersonalet kan bede den unge om at bevise sin alder ved  

 fremvisning  

 af billedlegitimation.
Kortet skal kunne erhverves af de unge mod  

 egenbetaling,  

 som skal dække omkostningerne til udstedelse af kortet.
Det foreslås, at  

 kortet  

 udstedes af kommunerne.
Overtrædelse af forbudet mod salg af alkohol og tobak til  

 personer under 16 år straffes efter loven med bøde.
Der skal ved udmålingen  

 af  

 bøde tages særligt hensyn til, om butiksindehaveren, restauratøren,  

 hotelværten, kantineindehaveren m.v. har gjort sig skyldig i grov eller  

 gentagen overtrædelse af § 1 og § 2.
 Lovforslaget skal desuden danne grundlag for, at Danmark  

 kan ratificere WHOs rammekonvention om tobakskontrol (WHO Framework  

 Convention  

 on Tobacco Control). Danmarks ratifikation af rammekonventionen forudsætter  

 Folketingets samtykke i henhold til grundlovens § 19. Med lovforslaget  

 foreslås det, at Folketinget med lovforslagets vedtagelse giver samtykke til,  

 at regeringen ratificerer rammekonventionen.
2. De skadelige virkninger af tobaksrygning Tobaksrygning er den forebyggelige enkeltfaktor, der har  

 størst indflydelse på danskernes sundhed og medfører en væsentlig forøget  

 risiko for tidlig død og for at blive syg  med en stærk forringet  

 livskvalitet  

 til følge.
 12-13.000 danskere dør hvert år af rygerelaterede sygdomme.
Undersøgelser viser, at tobaksrygning er årsag til ca. 30  

 pct. af de iskæmiske hjertesygdomme.
Omkring 25 pct. af al kræft hos mænd og  

 15  

 pct. af al kræft hos kvinder kan tilskrives rygning, herunder ca. 90 pct. af  

 al  

 lungekræft. 85-90 pct. af alle tilfælde af KOL (Kronisk obstruktiv  

 lungesygdom)  

 skyldes rygning, og ca. 15 pct. af alle rygere vil udvikle KOL.
 Danskerne er stadig et af de mest rygende folk i den  

 vestlige verden, selvom der i de senere år er blevet stadig færre rygere i  

 Danmark. 28 pct. af befolkningen over 13 år er i dag dagligrygere.
 Jo tidligere man begynder at ryge, jo større er de  

 helbredsmæssige skadevirkninger.
Samtidig viser undersøgelser, at jo tidligere et ungt  

 menneske begynder at ryge, jo større er sandsynligheden for, at vedkommende  

 ender som storryger.
Undersøgelser viser også, at de, der begynder at ryge  

 tidligt, har sværere ved at holde op som voksne.
 Det har derfor i sig selv en forebyggende effekt at udskyde  

 rygestart.
3. De skadelige virkninger af alkohol Unge, der begynder at drikke alkohol tidligt, har en øget  

 risiko for senere at få et højt forbrug af alkohol og problemer med alkohol.  

 Det store flertal af de unge, der drikker mere end Sundhedsstyrelsens  

 genstandsgrænser på 14 genstande om ugen for kvinder og 21 genstande om ugen  

 for mænd, er allerede begyndt at drikke som 12-årige eller tidligere.
Blandt  

 de  

 øvrige unge med et lavere forbrug af alkohol er det kun under halvdelen, der  

 er  

 begyndt tidligt.
Jo senere børn begynder at drikke, jo bedre rustede er de  

 til  

 at håndtere det.
Mange unge kommer i beruset tilstand ud i situationer, som  

 de ikke kan overskue, og som er ubehagelige eller direkte farlige for dem.  

 Slagsmål, ulykker og problemer med politiet. 10 pct. af både pigerne og  

 drengene i niende klasse har haft samleje uden prævention, fordi de var  

 berusede.
Mange har endog haft uønsket sex.
Mange undersøgelser peger på, at unges brug af alkohol og  

 tobak hænger sammen.
Det er også blandt disse unge, at man finder dem, der  

 eksperimenterer med andre stoffer. 40 pct. af de unge, der er storforbrugere  

 af  

 alkohol, har også prøvet hash.
Det gælder kun 14 pct. af de øvrige unge.
4. Børn og unges tobaksrygning Der har de sidste 30 år været en entydig udvikling i  

 retning af færre rygere  både blandt mænd og kvinder.
Ifølge  

 Sundhedsstyrelsens seneste tal er andelen af dagligrygere over 13 år i dag 28  

 pct.
Når det gælder udviklingen i rygevaner hos unge, er tendensen desværre  

 ikke helt så positiv.
Udviklingen i de unges rygevaner har de seneste 15 til  

 20  

 år stort set været stagnerende, selvom de seneste tal viser et fald i  

 rygeprævalensen blandt de unge.
En undersøgelse fra 2002 viser, at 3 pct. af de 11-årige  

 drenge og 1 pct. af pigerne ryger dagligt, ugentligt eller sjældnere.
Blandt  

 de  

 13-årige gælder det 12 pct. af drengene og 11 pct. af pigerne.
Og blandt de  

 15-årige henholdsvis 26 pct. af drengene og 29 pct. af pigerne.  

 (Skolebørnsundersøgelsen 2002, Københavns Universitet, Institut for  

 Folkesundhedsvidenskab 2003).
Samme undersøgelse viser, at 16 pct. af de 15-årige piger  

 og 14 pct. af drengene ryger dagligt.
Der er tale om et fald i forhold til  

 1998, hvor 21 pct. af de 15-årige piger og 15 pct. af drengene var  

 dagligrygere.
Blandt de 16 til 20-årige ryger 32 pct. af drengene og 36  

 pct. af pigerne enten en gang imellem eller dagligt.
Af disse er henholdsvis  

 24  

 pct. af drengene og 23 pct. af pigerne dagligrygere (Unges livsstil og  

 dagligdag 2001, MULD-rapport nr. 2, 2003).
 Ikke overraskende stiger andelen af rygere således med  

 alderen.
Langt hovedparten af rygerne debuterer før 16-års alderen.  

 En undersøgelse blandt de 16 til 20-årige viser, at 3 ud af 4 er begyndt at  

 ryge regelmæssigt, før de blev 16 år.
Det gælder henholdsvis 72 pct. af  

 drengene og 77 pct. af pigerne. (Unges livsstil og dagligdag 2000,  

 MULD-rapport  

 nr. 1, 2002).
5. Børn og unges alkoholforbrug Mange unge og børn helt ned til 12 til 13-års alderen har i  

 dag et alkoholforbrug, som må betegnes som foruroligende højt.
Unge i Danmark  

 har tidlig alkoholdebut og retrospektive undersøgelser har vist, at 30 pct.  

 af  

 børn i 11-års alderen har haft deres alkoholdebut (Sabroe et al. 1996). I en  

 anden undersøgelse er det påvist, at ca. 20 pct. af drengene og 10 pct. af  

 pigerne i 4. og 5. klasse har prøvet at være fulde (Sabroe et al. 1997).
 I ESPAD undersøgelsen fra 1999 (The European School Survey  

 Project on Alcohol and Other Drugs) om brugen af alkohol og andre rusmidler  

 blandt 15 til 16-årige skoleelever i 26 europæiske lande rapporteres det, at  

 danske skoleelever har et større forbrug af alkohol sammenlignet med  

 skolebørn  

 i langt de fleste andre europæiske lande.
Der er dog sket en positiv udvikling i de 11 til 15-åriges  

 forbrug siden indførelsen i 1998 af forbudet mod butikssalg af alkohol til  

 børn  

 under 15 år.
I 2001 havde 81 pct. af de 15-årige drenge drukket alkohol  

 mindst  

 en gang på en måned.
I 2002 var tallet faldet til 68 pct.
Hos pigerne er  

 tallet  

 faldet fra 80 pct. til 72 pct. i samme periode.
6. Aldersgrænser for salg af tobak og alkohol i  

 andre europæiske lande Aldersgrænser for salg af alkohol og tobak er gennemført i  

 de fleste andre europæiske lande.
Ifølge en oversigt fra WHOs Europæiske Regionalkontor er  

 det alene i Portugal, Østrig og Grækenland, at der ikke gælder nogen form for  

 restriktioner på butikssalg af alkohol til børn og unge.
Sverige og Island  

 har  

 forbud mod salg af alkohol til personer under 20 år; dog må personer over 18  

 år  

 i Sverige købe øl indtil 4,4 alkoholprocent volume.
Finland har forbud mod  

 salg  

 af spiritus til personer under 20 år og af øl og vin til personer under 18  

 år.  

 Norge, Irland, Luxembourg, Storbritannien, Tyrkiet, Letland, Litauen,  

 Rumænien,  

 Rusland og Polen har en 18-års aldersgrænse for salg af alkohol.
Schweiz,  

 Holland og Tyskland har en 16-års aldersgrænse for salg af øl og vin og en  

 18-års aldersgrænse for salg af spiritus.
I Frankrig, Spanien, Belgien og  

 Italien er aldersgrænsen 16 år for salg af alkohol.
Langt de fleste europæiske lande har også aldersgrænser for  

 salg af tobak.
Hovedparten har en aldersgrænse på enten 18 år eller 16 år.
I  

 Bulgarien, Estland, Finland, Irland, Island, Letland, Litauen, Norge, Polen,  

 Rumænien, Rusland, Slovakiet, Sverige, Tjekkiet, Tyrkiet og Ungarn er  

 aldersgrænsen 18 år for salg af tobak.
Frankrig, Holland, Italien, Malta,  

 Spanien, Storbritannien, Tyskland og Østrig har en 16-års aldersgrænse for  

 salg  

 af tobak.
Grækenland forventes at indføre en aldersgrænse på 16 år.
I  

 Slovenien  

 er aldersgrænsen 15 år.
Belgien, Luxembourg og Portugal har ikke  

 aldersgrænser  

 for salg af tobak til børn og unge.
7. Aldersgrænser på andre områder af dansk lovgivning Legale restriktioner for børn og unges adfærd kendes også  

 på andre felter i dansk lovgivning.
 I henhold til restaurationslovens § 29 er det forbudt  

 restauranter og andre serveringssteder med alkoholbevilling at servere eller  

 lade servere stærke drikke til personer, der ikke er fyldt 18 år.
Efter fyrværkeriloven kan indenrigs- og sundhedsministeren  

 forbyde salg af fyrværkeri og af kemikalier, der kan anvendes til  

 fremstilling  

 af fyrværkeri, til personer under 18 år.
Indenrigs- og sundhedsministeren har  

 fastsat et sådant forbud, dog må enkelte mindre fyrværkeriartikler, fx  

 knaldhætter, sælges til personer, der er fyldt 15 år, jf. bekendtgørelse nr.  

 778 af 14. oktober 1999, § 5.
 Endvidere følger det af færdselslovens § 63,  

 stk. 1, at knallert kun må føres af personer, der er fyldt 16 år,  

 ligesom  

 børn under 6 år i henhold til færdselslovens § 50, stk. 1, ikke må  

 cykle alene.
Det følger af § 20 i lov om film, at enhver film, der  

 vises offentligt eller erhvervsmæssigt sælges, udlejes eller udlånes  

 offentligt  

 til børn under 11 og 15 år, forinden af Medierådet for Børn og Unge skal være  

 godkendt for børn i den pågældende aldersgruppe.
Alle film må dog vises  

 offentligt for børn, der er fyldt 7 år og er ledsaget af en af forældrene  

 eller  

 en anden voksen.
8. Led i forstærket indsats i forhold til børn og  

 unges rygning og alkoholforbrug Lovforslaget er en del af en samlet forstærket indsats i  

 forhold til børn og unges rygning og alkoholforbrug.
 Regeringsudspillet »Bedre sundhed for børn og unge« lægger  

 op til en målrettet indsats i forhold den udbredte rusmiddelkultur blandt  

 børn  

 og unge - og indeholder en række initiativer, som kan bidrage hertil,  

 herunder  

 forslaget om at indføre en fælles aldersgrænse på 16 år for salg af tobak og  

 alkohol og et billedlegitimationskort for unge, der er fyldt 16 år.
I forbindelse med ikrafttrædelsen af den fælles  

 aldersgrænse for salg af tobak og alkohol vil Sundhedsstyrelsen gennemføre en  

 oplysningskampagne målrettet såvel de butiksansatte, der skal håndhæve  

 forbudene, som den brede befolkning.
Kampagnen skal bl.a. lancere det nye  

 legitimationskort.
Erfaringerne fra alkoholområdet viser, at det vigtigt med  

 fortsat fokus på problemstillingen  og at der løbende informeres om  

 forbudet.
 Et forbud mod salg af tobak til personer under 16 år skal  

 samtidig støtte op om og ses som en videreførsel af de senere års stramninger  

 på tobaksområdet  herunder forbud mod rygning i skolerne, som trådte i  

 kraft i  

 august 2001, og forbud mod tobaksreklamer, som trådte i kraft i januar 2002.
I et samarbejde har idrættens organisationer,  

 Halinspektørforeningen, Kræftens Bekæmpelse og Sundhedsstyrelsen iværksat en  

 indsats under overskriften »Gi alle et røgfrit valg«, der skal gøre det  

 muligt  

 for alle  og især børn  at dyrke idræt i sportshaller og  

 sportsklubber  uden  

 at blive udsat for andres røg.
Derudover planlægger Sundhedsstyrelsen en  

 generel informationsindsats om passiv rygning i slutningen af 2003.
Sundhedsstyrelsen vil udsende materialer til alle landets  

 skoler i november 2003 vedrørende en »røgfri klasse konkurrence«, som  

 henvender  

 sig til 7. og 8. klasse og har til formål at udskyde deres rygedebut.
Selve  

 konkurrencen løber fra januar til maj 2004.
Sundhedsstyrelsen vil inden årsskiftet udsende materialet  

 »Børn og unge drikker mere end du tror«.
Kampagnen løb første gang af stablen  

 i  

 2000 i et samarbejde med Undervisningsministeriet.
Den består af materiale  

 til  

 forældre til børn i 5. klasse, lærere og skolebestyrelser.
Kampagnens sigte  

 er  

 bl.a. at understøtte forældrene i de bestræbelser, de selv udfolder for at  

 udskyde deres børns alkoholdebut og begrænse de unges alkoholforbrug.
Det kan desuden nævnes, at Sundhedsstyrelsen gennemfører en  

 årlig uge 40 kampagne om alkohols skadevirkninger og de anbefalede  

 genstandsgrænser.
I 2002 og 2003 har kampagnen særligt været målrettet børn  

 og  

 unges drikkeri.
Regeringen vil sætte særlig fokus på børn og unges tidlige  

 alkoholdebut.
Indenrigs- og Sundhedsministeriet vil således udarbejde en  

 status  

 over den hidtidige indsats på området og komme med et udspil til den  

 fremtidige  

 indsats over for børn og unges tidlige alkoholdebut.
Det lokale arbejde med at skabe et tryggere festmiljø for  

 de unge, der går i byen, og med at forebygge et for stort alkoholforbrug  

 blandt  

 børn og unge, fremmes af en række centrale initiativer.
Restaurationslovens  

 regler om forbud mod udskænkning af alkohol til unge under 18 år er blevet  

 strammet gennem en lovændring i december 2002. Ændringen har gjort det  

 lettere  

 for kommunerne at fratage bevillingshavere bevillingen, hvis lovgivningen  

 ikke  

 overholdes (eksempelvis ved udskænkning til unge under 18 år), eller hvis  

 betingelserne for bevillingen overtrædes (eksempelvis ved aggressiv  

 markedsføring).
 Samtidig arbejder regeringen på at få bødeniveauet hævet i  

 forbindelse med overtrædelser af udskænkningsforbudet.
På mange diskoteker foregår alderskontrollen ved døren.
De  

 dørmænd, der er ansvarlige for adgangskontrollen, spiller her en vigtig rolle  

 i  

 forhold til at sikre tryggere festmiljøer. Økonomi- og Erhvervsministeriet og  

 Justitsministeriet har igangsat en undersøgelse af, hvilke elementer en  

 dørmandsordning bør indeholde med henblik på en ændring af  

 restaurationsloven,  

 som i forvejen har en bestemmelse om bl.a. dørmænd.
Erfaringerne med forbudet mod salg af alkohol til børn  

 under 15 år viser, at nogle butikker har svært ved at håndhæve forbudet.
Det  

 kan være vanskeligt for butikspersonalet at vurdere alderen på et ungt  

 menneske, og det er derfor let for mange børn under 15 år at snyde sig til at  

 købe alkohol.
En stor del af de unge har ikke nogen form for  

 billedlegitimation  

 og kan derfor ikke bevise, at de er gamle nok til at købe alkohol.
Det er fx  

 kun ca. en tredjedel af de 16 til 17-årige, der har erhvervet sig  

 knallertbevis  

 med billede på.
Butikshandlens brancheorganisationer har udtrykt ønske om, at  

 der indføres billedlegitimationskort til unge.
Regeringen vil derfor gøre det muligt for unge, som er  

 fyldt 16 år, at erhverve sig et billedlegitimationskort.
De unge får med et  

 sådant kort mulighed for at dokumentere, at de er gamle nok til at købe tobak  

 og alkohol.
Butikkerne får ligeledes lettere ved at håndhæve aldersgrænsen,  

 idet butikspersonalet kan bede den unge om at bevise sin alder ved  

 fremvisning  

 af billedlegitimation.
De enkelte butikker kan derudover på eget initiativ  

 beslutte, at de kun vil sælge tobak og alkohol til personer, som kan  

 dokumentere deres alder ved billedlegitimation.
Fx ved skiltning ved kassen.
Kortet skal kunne erhverves af de unge mod egenbetaling,  

 som skal dække omkostningerne til udstedelse af kortet.
Efter bestemmelsen  

 kan  

 enhver, som er fyldt 16 år, erhverve sig et legitimationskort med foto.
Der  

 vil  

 imidlertid næppe være mange personer over 18 år, der vil bede om at få  

 udstedt  

 et sådant legitimationskort, idet langt de fleste over 18 år er i besiddelse  

 af  

 anden form for legitimation med foto.
9. Gældende regler Ifølge § 2 a i lov nr. 411 af 26. juni 1998 om ændring  

 af lov om foranstaltninger mod alkoholmisbrug må alkoholholdige drikkevarer  

 ikke sælges til børn under 15 år fra butikker, hvor der foregår detailsalg.
10. WHO-rammekonvention om tobakskontrol Lovforslaget skal desuden ses i sammenhæng med WHOs  

 rammekonvention om tobakskontrol (WHO Framework Convention on Tobacco  

 Control).  

 Konventionen blev vedtaget på Verdenssundhedsforsamlingen den 21. maj 2003.  

 Den  

 skal regulere centrale forhold på tobaksområdet, herunder smugling, toldfrit  

 salg, reklame og sponsorering samt mærkning af tobaksvarer.
Samtidig lægger  

 konventionen op til, at alle lande skal indføre forbud mod salg af tobak til  

 børn og unge.
 Vedtagelsen af konventionen var sidste skridt i en  

 procedure, der blev indledt i 1999, da WHO besluttede at etablere et  

 mellemstatsligt organ, som alle organisationens medlemmer kunne deltage i,  

 med  

 henblik på at udforme og forhandle en international rammekonvention om  

 bekæmpelse af tobaksrygning.
Konventionen skal dels understøtte nationale initiativer,  

 dels forholde sig til en række grænseoverskridende problemstillinger med  

 henblik på at vende den negative udvikling i tobaksforbruget på verdensplan.  

 I  

 dag ryger ca. hver tredje voksne på verdensplan svarende til ca. 1,2 mia.  

 mennesker.
Verdensbanken skønner, at dette tal vil stige til 1,6 mia. i 2025.  

 For en lang række områder som fx tobaksafgifter, reklame og sponsorering,  

 mærkning af tobaksvarer samt foranstaltninger mod smugling gælder det, at en  

 effektiv regulering forudsætter koordination på internationalt niveau.
 Konventionen vedrører centrale forhold på tobaksområdet,  

 herunder:
Mærkning  Ifølge konventionen skal mindst 30 pct., men  

 helst 50 pct. eller mere af de visuelt vigtigste flader på tobaksvarers  

 emballage bestå af klare advarsler om sundhedsrisici.
Konventionen lægger  

 desuden op til, at parterne skal forbyde vildledende sprogbrug, der kan give  

 indtryk af, at produktet er mindre skadeligt end andre produkter.
Fx ved  

 anvendelse af udtryk som »light«, »mild« eller »lavt tjæreindhold«.
Reklame  Parterne skal arbejde hen mod et forbud mod  

 tobaksreklamer inden for fem år efter, at konventionen er trådt i kraft.
I de  

 lande, der af forfatningsmæssige årsager ikke kan gennemføre et  

 reklameforbud,  

 skal tobaksreklamer, salgsfremstød og sponsorering til fordel for tobaksvarer  

 begrænses.
 Skatter og afgifter  I konventionen anerkendes det, at  

 afgifts- og prisforanstaltninger er en vigtig metode til at nedsætte  

 tobaksforbruget, samt at konventionens parter skal tage folkesundhedsmål i  

 betragtning, når de gennemfører afgifts- og prisforanstaltninger vedrørende  

 tobaksvarer.
Finansiering  Konventionen lægger op til, at parterne skal  

 yde finansiel støtte til deres nationale programmer på tobaksområdet.
Desuden  

 indeholder konventionen en opfordring til at anvende og fremme eksisterende  

 udviklingsmidler til bekæmpelse af tobaksforbruget.
 Ulovlig handel  Det anerkendes i konventionen, at et  

 afgørende element i tobakskontrol er afskaffelse af smugling, ulovlig  

 produktion og efterligning af tobaksvarer, herunder udvikling af et effektivt  

 system til sporing af sådanne varer, samt udformning og gennemførelse af  

 national lovgivning på området.
Ifølge konventionen skal landene endvidere fremme  

 rygestoptilbud og oplyse om rygningens skadevirkninger.
Desuden skal de  

 forbyde  

 salg af tobak til børn og unge og begrænse befolkningens eksponering for  

 passiv  

 rygning.
 Konventionen omfatter områder med national kompetence,  

 blandet kompetence og fællesskabskompetence og vil derfor skulle tiltrædes af  

 både de enkelte EU-medlemslande og Fællesskabet.
En række af de emner, konventionen omhandler, er således  

 omfattet af eksisterende direktiver.
Det gælder fx reklame og sponsorering  

 samt  

 mærkning af tobaksvarer.
Konventionen indebærer ikke et krav om, at gældende  

 regulering ændres, idet de centrale bestemmelser i konventionen afspejler de  

 fremgangsmåder, der er fastlagt i fællesskabslovgivningen.
 Umiddelbart må det forventes, at konventionen vil få den  

 største effekt på sundhedsbeskyttelsesniveauet i de lande, hvor området ikke  

 er  

 reguleret i samme omfang, som det i dag er tilfældet i mange vestlige lande.
 Danmark gennemfører konventionen ved at konstatere, at der  

 med vedtagelse af nærværende lovforslag foreligger regelharmoni mellem dansk  

 lovgivning og konventionen.
 Danmark undertegnede konventionen den 16. juni 2003 med  

 ratifikationsforbehold.
 Lovforslaget skal danne grundlag for, at Danmark kan  

 ratificere WHOs rammekonvention om tobakskontrol (WHO Framework  

 Convention on  

 Tobacco Control). Danmarks ratifikation af rammekonventionen forudsætter  

 Folketingets samtykke i henhold til grundlovens § 19. Med lovforslaget  

 foreslås det, at Folketinget med lovforslagets vedtagelse giver samtykke til,  

 at regeringen ratificerer rammekonventionen.
 11. Lovforslagets administrative og økonomiske  

 konsekvenser m.v.
 Lovforslaget har ingen økonomiske og administrative  

 konsekvenser for staten, idet det bemærkes, at de politimæssige opgaver i  

 relation til håndhævelsen af loven forudsættes løst inden for bestående  

 ressourcemæssige rammer.
Lovforslaget vil have administrative konsekvenser for  

 kommunerne, som foreslås at skulle forestå udstedelsen af det nye  

 billedlegitimationskort til unge.
Da kortet vil være fuldt brugerfinansieret,  

 har lovforslaget imidlertid ingen økonomiske konsekvenser for kommunerne.
Det skønnes, at lovforslaget kun har begrænsede  

 erhvervsøkonomiske konsekvenser.
Reduktionen af provenuet ved salg  

 alkoholholdige drikkevarer til børn og unge må formodes at blive opvejet af  

 et  

 øget salg af alkoholfrie læskedrikke o. lign.
I forhold til tobaksvarer skal  

 bemærkes, at salg af tobak til personer under 16 år udgør en meget lille del  

 af  

 det samlede salg af tobaksvarer i Danmark.
På sigt må lovforslaget formodes  

 at  

 have den konsekvens, at der bliver færre rygere.
En reduktion i antallet af  

 rygere kan have økonomiske konsekvenser for tobaksindustrien.
 Lovforslaget har i øvrigt været forelagt Erhvervs- og  

 Selskabsstyrelsens Center for Kvalitet i ErhvervsRegulering, som har  

 vurderet,  

 at forslaget ikke indeholder administrative konsekvenser for erhvervslivet på  

 samfundsniveau eller pr. virksomhed i et omfang, der berettiger, at det  

 bliver  

 forelagt et af Økonomi- og Erhvervsministeriets virksomhedspaneler.
 Lovforslaget har ingen miljømæssige konsekvenser.
12. Forholdet til EU-retten Lovforslaget indeholder ikke EU-retlige aspekter.
13. Udtalelser over lovforslaget Lovforslaget har i udkast været forelagt for  

 Alkoholpolitisk Landsråd, Amtsrådsforeningen i Danmark,  

 Astma-Allergiforbundet,  

 Blå Kors Danmark, Bryggeriforeningen, BUPL, Børnerådet, Coop Danmark, DA,  

 Danisco Distillers, Danmarks Elevorganisation, Danmarks Lungeforening,  

 Danmarks  

 Lærerforening, Dansk Handel og Service, Dansk Industri, Dansk Supermarked,  

 Dansk Sygeplejeråd, DCAA, De Samvirkende Købmænd, Den Almindelige Danske  

 Lægeforening, Det Danske Handelskammer, DSB, Dansk Ungdoms Fællesråd (DUF),  

 Folkeskolernes Landsorganisation, Forbrugerrådet, Forbundet af Offentlig  

 Ansatte, Foreningen af politimestre i Danmark, Foreningen af Socialchefer,  

 Foreningen HEN-RY, Frederiksberg Kommune, Foreningen Gode Alkoholdninger  

 (GODA), FTF, Hjerteforeningen, HK-Handel, HORESTA, Hovedstadens  

 Sygehusfællesskab, KFUMs Sociale Arbejde i Danmark, Komiteen for  

 Sundhedsoplysning, Kommunernes Landsforening, Konkurrencerådet, Kræftens  

 Bekæmpelse, Københavns Kommune, Landsforeningen Lænken, LO, Nærbutikkernes  

 Landsforening, Philip Morris, Red Barnet, Skole & Samfund,  

 Sundhedsstyrelsen, Tobaksindustrien samt Vin og Spiritusorganisationen i  

 Danmark.
Vurdering af konsekvenserne af lovforslaget Positive konsekvenser / mindre udgifter Negative konsekvenser / merudgifter Økonomiske og administrative konsekvenser for staten Ingen Ingen Økonomiske og administrative konsekvenser for  

 amtskommuner og kommuner Ingen Administrative konsekvenser for kommunerne, som skal  

 forestå udstedelsen af det nye billedlegitimationskort.
Kortet er fuldt  

 brugerfinansieret, hvorfor lovforslaget ikke har økonomiske konsekvenser for  

 kommunerne.
Økonomiske konsekvenser for erhvervslivet Ingen Begrænsede konsekvenser Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Efter § 1 må tobaksvarer ikke sælges til personer  

 under 16 år.
Forbudet mod salg af tobak til personer under 16 år gælder  

 alle steder, hvor der sælges tobaksvarer  dvs. både i butikker, der har  

 detailsalg, og på restauranter, hoteller, barer m.v.
Ved salg af tobak  

 forstås  

 efter loven også servering af tobaksvarer på restauranter, hoteller, barer  

 m.v.  

 Forbudet mod salg af tobaksvarer til personer under 16 år omfatter også salg  

 fra automater.
 Grunden til at forbudet gælder alle steder, hvor der sælges  

 tobaksvarer  og ikke som på alkoholområdet er afgrænset til butikssalg  

  er,  

 at der ikke i forvejen eksisterer regler for salg af tobak til børn og unge  

 som  

 på alkoholområdet, hvor restaurationsloven forbyder udskænkning af alkohol  

 til  

 personer under 18 år.
Stk. 2 specificerer, at der ved tobaksvarer forstås 1)  

 varer, der er bestemt til at ryges, indsnuses, suttes eller tygges, hvis de  

 helt eller delvist er fremstillet af tobak, samt 2) varer, der fortrinsvis  

 benyttes i forbindelse med tobaksrygning.
Med »varer, der fortrinsvis  

 benyttes  

 i forbindelse med tobaksrygning«, tænkes fx på piber, cigaretpapir,  

 cigarethylstre og cigaretrullere.
Hermed afgrænses tobaksvarer på samme måde  

 som i lov om forbud mod tobaksreklame m.v. (lov nr. 492 af 7. juni 2001), jf.  

 denne lovs § 1.
Til § 2 Efter § 2 må alkoholholdige drikkevarer med en  

 alkoholprocent volume på 1,2 eller derover ikke sælges til personer under 16  

 år  

 fra butikker, hvor der foregår detailsalg.
Bestemmelsen er præciseret i  

 forhold  

 til lov om foranstaltninger mod alkoholmisbrug.
Efter denne lov var alle  

 alkoholholdige drikkevarer omfattet af butikssalgsforbudet.
Men da kun  

 alkoholholdige drikkevarer med en alkoholprocent volume på 1,2 og derover  

 skal  

 mærkes efter reglerne i bekendtgørelse nr. 530 af 18. juni 2003 om mærkning  

 m.v. af fødevarer, har det af praktiske årsager været nødvendigt at fortolke  

 bestemmelsen således, at kun drikkevarer med en alkoholprocent volume på 1,2  

 eller  

 derover er omfattet af butikssalgsforbudet.
Det skal bemærkes, at stort set  

 alle alkoholprodukter, der sælges på det danske marked har en alkoholprocent  

 volume på 1,2 eller derover.
Som en undtagelse kan nævnes Cider, som i mange  

 tilfælde har en alkoholprocent volume på 0,7.
 Bestemmelsens anvendelsesområde er ved udtrykket »butikker  

 hvor der foregår detailsalg«, afgrænset på samme måde som i lov om butikstid  

 (lov nr. 1260 af 20. december 2000), jf. denne lovs § 1, stk. 1.  

 Grunden til denne afgrænsning af bestemmelsens anvendelsesområde er, at der  

 allerede eksisterer en 18-års aldersgrænse for udskænkning af alkohol på  

 barer,  

 restauranter m.v., jf. restaurationslovens § 29.
 Forbudet mod salg af alkoholholdige drikkevarer omfatter  

 øl, vin, spiritus og alle andre drikkevarer med en alkoholprocent volume på  

 1,2  

 eller derover, herunder de såkaldte alkoholsodavand.
Til § 3 Efter § 3, stk. 1 fastsætter indenrigs- og  

 sundhedsministeren regler om, at personer på 16 år og derover af  

 opholdskommunen kan få udstedt legitimationskort med foto samt nærmere regler  

 om udstedelsen og udformningen af legitimationskortet.
Indenrigs- og  

 sundhedsministeren vil i en bekendtgørelse fastsætte nærmere regler om  

 udformningen af legitimationskortet og om, hvilke krav til dokumentation  

 m.v.,  

 der skal stilles, når en person, som er fyldt 16 år, anmoder om at få udstedt  

 et legitimationskort.
Man har ikke retskrav på at få udstedt  

 legitimationskort,  

 før indenrigs- og sundhedsministeren har fastsat de nærmere regler om  

 udstedelse af kortet.
Efter stk. 2 kan kommunalbestyrelsen fastsætte et  

 gebyr for udstedelse af legitimationskort.
Det forudsættes, at gebyret alene  

 skal dække de faktiske omkostninger ved udstedelsen af kortet.
Til § 4 Efter § 4 straffes butiksindehaveren, restauratøren,  

 hotelværten, kantineindehaveren m.v. for overtrædelse af § 1 og § 2  

 med bøde.
I lov om foranstaltninger mod alkoholmisbrug var det alene en  

 butiksindehaver, der kunne straffes for overtrædelse af loven.
Personkredsen  

 er  

 nu udvidet med restauratøren, hotelværten og kantineindehaveren m.v., fordi  

 loven også omfatter salg af tobaksvarer, som sælges andre steder end i  

 butikker.
Ansvaret for, at forbudet mod salg af tobaksvarer og  

 alkoholholdige drikkevarer til personer under 16 år overholdes, påhviler  

 således alene nævnte personkreds.
Er butiksindehaveren, restauratøren,  

 hotelværten, kantineindehaveren m.v. en juridisk person, kan den juridiske  

 person efter stk. 2 pålægges bødeansvar.
Det er en betingelse for at straffe butiksindehaveren,  

 restauratøren, hotelværten, kantineindehaveren m.v. efter § 4, at denne  

 har handlet forsætligt eller uagtsomt, jf. straffelovens § 19.  

 Butiksindehaveren, restauratøren, hotelværten, kantineindehaveren m.v. vil  

 således kunne straffes for overtrædelse af bestemmelsen, hvis  

 butiksindehaveren, restauratøren, hotelværten, kantineindehaveren m.v. selv  

 har  

 solgt tobak eller alkohol til barnet.
Butiksindehaveren, restauratøren,  

 hotelværten, kantineindehaveren m.v. vil endvidere efter omstændighederne  

 kunne  

 straffes, hvis vedkommende har undladt at instruere personalet om ikke at  

 sælge  

 tobak og alkoholholdige drikkevarer til personer under 16 år eller har  

 undladt  

 at føre fornødent tilsyn og kontrol med overholdelsen af bestemmelsen.
Ansat personale vil derimod ikke kunne straffes for  

 overtrædelse af forbudet, hverken for eget salg eller for medvirken til  

 butiksindehaverens, restauratørens, hotelværtens, kantineindehaverens m.v.  

 overtrædelse, jf. lovforslagets § 4, stk. 1, sidste punktum.
Det  

 samme gælder en eventuel bestyrer eller lignende i en butik, der har det  

 daglige ansvar for butikken uden at være ejer eller forpagter.
Derimod vil en  

 forpagter af fx en butik, restaurant eller en kantine kunne straffes i  

 henhold  

 til § 4. Ligeledes vil en bestyrer af en restaurant, et hotel, en  

 kantine  

 m.v. kunne straffes, fordi vedkommende har samme strafferetlige ansvar for  

 virksomhedens drift som indehaveren af det næringsbrev, der er knyttet til  

 virksomheden.
Personer, der medvirker til overtrædelse af salgsforbudet  

 ved at tilskynde butiksindehaveren, restauratøren, hotelværten,  

 kantineindehaveren m.v. til at sælge tobak eller alkoholholdige drikkevarer  

 til  

 personer under 16 år, vil efter lovforslaget ikke kunne straffes, jf.  

 forslagets § 4, stk. 1, sidste punktum.
Regeringen har valgt at  

 placere  

 ansvaret hos den, der vil have en økonomisk gevinst ved, at salgsforbudet  

 ikke  

 håndhæves.
Heller ikke kammerater, der er fyldt 16 år, og som hjælper  

 personen under 16 år med at købe tobak eller alkoholholdige drikkevarer i  

 strid  

 med bestemmelsen, vil kunne straffes.
Det samme gælder forældre, der beder en  

 person under 16 år om fx at hente alkoholholdige drikkevarer eller tobak hos  

 en  

 købmand.
Overtrædelse af forbudet mod salg af alkohol og tobak til  

 personer under 16 år straffes efter loven med bøde.
Der skal ved udmålingen  

 af  

 bøde tages særligt hensyn til, om butiksindehaveren, restauratøren,  

 hotelværten, kantineindehaveren m.v. har gjort sig skyldig i grov eller  

 gentagen overtrædelse af § 1 og § 2. Med denne stramning af loven i  

 forhold til § 2 a i lov om foranstaltninger mod alkoholmisbrug er det  

 præciseret, at der bør gribes hårdere ind over for gentagen overtrædelse af  

 salgsforbudet.
Bøderne for overtrædelse af forbudet mod salg af alkohol til  

 børn under 15 år fra butikker har efter det oplyste hidtil ligget i et niveau  

 omkring 1.000  2.000 kr.
Det forudsættes, at en overtrædelse af lovens § 1  

 eller § 2 i førstegangstilfælde som udgangspunkt straffes med en bøde på  

 2.000 kr.
Dette svarer til den bøde, der i flere nyere domme afsagt af  

 Københavns Byret er udmålt for bevillingshaveres overtrædelse af  

 restaurationslovens forbud mod på restauranter og andre serveringssteder at  

 servere eller lade servere alkohol for personer, der ikke er fyldt 18 år.
Er  

 der flere overtrædelser af § 1 eller § 2 til samtidig bedømmelse,  

 forudsættes det, at bøderne for de enkelte overtrædelser sammenlægges ved  

 modereret kumulation, jf. § 4, stk. 1, 2. pkt., hvorefter der ved  

 udmålingen af bøden skal tages særligt hensyn til grovheden af overtrædelsen.
I andengangstilfælde og i tredjegangstilfælde af  

 overtrædelse af lovens § 1 og § 2 forudsættes bøderne udmålt til  

 henholdsvis 5.000 kr. og 10.000 kr., jf. § 4, stk. 1, 2. pkt.,  

 hvorefter der ved udmålingen af bøden skal tages særligt hensyn til gentagne  

 overtrædelser.
Dette svarer til den bødestørrelse, der normalt anvendes ved  

 gentagne overtrædelser af forbudet i lov om butikstid mod salg af alkohol  

 mellem kl. 20 og kl. 6. Også i disse tilfælde forudsættes bøden væsentligt  

 forhøjet ved modereret kumulation, hvis der foreligger flere overtrædelser  

 til  

 samtidig pådømmelse.
 De angivne strafniveauer er vejledende og kan fraviges af  

 domstolene i op- eller nedadgående retning, hvis der i den konkrete sag  

 foreligger formildende eller skærpende omstændigheder.
Til § 5 Det foreslås, at loven træder i kraft den 1. april 2004. I  

 forbindelse med lovens ikrafttræden vil Sundhedsstyrelsen gennemføre en  

 oplysningsindsats målrettet såvel de butiksansatte, der skal håndhæve  

 forbudene, som den brede befolkning.
Efter § 5 ophæves lov nr. 97 af 9. februar 1994 om  

 foranstaltninger mod alkoholmisbrug.
Ved den seneste ændring af loven (lov  

 nr.  

 411 af 26. juni 1998) ophævedes bestemmelserne om nedsættelse af et  

 alkoholpolitisk kontaktudvalg.
Loven indeholdt således kun to bestemmelser,  

 nemlig § 2 a om butikssalg af alkohol til børn og § 3 om en ændring  

 af sygehuslovens bestemmelse om ansvaret for alkoholbehandlingen.
Bilag WHO Rammekonvention om tobakskontrol Præambel De i denne konvention deltagende parter, som er besluttet  

  

 på at  

 prioritere deres ret til at beskytte folkesundheden, anerkender  

  

 , at  

 udbredelsen af tobaksepidemien er et globalt problem med alvorlige  

 konsekvenser  

 for folkesundheden, som kræver det bredest mulige internationale samarbejde  

 og  

 deltagelse af alle lande i en effektiv, hensigtsmæssig og omfattende  

 international indsats, genspejler  

  

 det  

 internationale samfunds bekymring over de katastrofale verdensomspændende  

 sundhedsmæssige, sociale, økonomiske og miljømæssige konsekvenser af  

 tobaksforbrug og udsættelse for tobaksrøg, er alvorligt bekymrede  

  

 over det øgede forbrug og den øgede produktion af cigaretter og andre  

 tobaksprodukter på verdensplan, især i udviklingslande, og over de  

 belastninger, som familier, de fattige og de nationale sundhedsvæsener hermed  

 udsættes for, anerkender  

  

 , at  

 videnskabelige undersøgelser utvetydigt har fastslået, at tobaksforbrug og  

 udsættelse for tobaksrøg er årsag til dødsfald, sygdom og invaliditet, og at  

 der er et tidsinterval mellem udsættelse for rygning og anden brug af  

 tobaksprodukter og indtræden af tobaksrelaterede sygdomme, anerkender  

  

 , at  

 cigaretter og nogle andre produkter, der indeholder tobak, er højt  

 forarbejdede  

 med henblik på at skabe og fastholde afhængighed, og at mange af de kemiske  

 forbindelser, produkterne indeholder, og den røg, de afgiver, er  

 farmakologisk  

 aktive, toksiske, mutagene og kræftfremkaldende, samt at tobaksafhængighed er  

 opført som en særskilt lidelse i større internationale  

 sygdomsklassifikationer, erkender  

  

 , at der  

 er klar videnskabelig dokumentation for, at prænatal udsættelse for tobaksrøg  

 er årsag til skadelige sundhedsmæssige og udviklingsmæssige bivirkninger hos  

 børn, er dybt bekymrede  

  

 over den øgede udbredelse af rygning og andre former for tobaksforbrug blandt  

 børn og unge i hele verden, især rygning i en stadig tidligere alder, er foruroligede  

  

 over den øgede udbredelse af rygning og andre former for tobaksforbrug blandt  

 kvinder og unge piger i hele verden og er opmærksomme på behovet for, at  

 kvinder har fuld medbestemmelse på alle niveauer af politikudvikling og  

 gennemførelse samt på behovet for kønsspecifikke strategier til  

 tobakskontrol, er dybt bekymrede  

  

 over den store udbredelse af rygning og andre former for tobaksforbrug blandt  

 oprindelige folk, er alvorligt bekymrede  

  

 over virkningen af alle former for reklame, salgsfremme og sponsorering, som  

 sigter mod at opfordre til brug af tobaksprodukter, anerkender  

  

 , at  

 fælles indsats er påkrævet for at eliminere alle former for ulovlig handel  

 med  

 cigaretter og andre tobaksprodukter, herunder smugleri, ulovlig fremstilling  

 samt forfalskning, erkender  

  

 , at  

 tobakskontrol på alle niveauer og især i udviklingslande og i lande med  

 overgangsøkonomi kræver tilstrækkelige økonomiske og tekniske ressourcer, som  

 står mål med nuværende og projekterede behov for tobakskontrolaktiviteter, anerkender  

  

 behovet for at udvikle hensigtsmæssige mekanismer i relation til de  

 langsigtede  

 sociale og økonomiske konsekvenser af succesrige strategier til reduktion af  

 efterspørgsel efter tobak, er opmærksomme  

  

 på  

 de sociale og økonomiske vanskeligheder, som tobakskontrolprogrammer kan  

 foranledige på mellem og langt sigt i nogle udviklingslande og i lande med  

 overgangsøkonomi og anerkender disse landes behov for teknisk og økonomisk  

 bistand indenfor rammerne af nationalt udviklede strategier for bæredygtig  

 udvikling, er bevidste  

  

 om  

 den værdifulde indsats, mange stater gør med henblik på tobakskontrol, og  

 værdsætter Verdenssundhedsorganisationens lederskab og den indsats, der gøres  

 af andre organisationer og instanser i FN systemet og andre internationale og  

 regionale mellemstatslige organisationer for at udvikle foranstaltninger til  

 tobakskontrol, understreger  

  

 det  

 særlige bidrag til tobakskontrolindsatsen nationalt og internationalt fra  

 NGOer  

 og andre medlemmer af civilsamfundet, som ikke har tilknytning til  

 tobaksindustrien, herunder sundhedsfaglige organisationer, kvindegrupper,  

 ungdomsgrupper, miljøgrupper og forbrugergrupper samt uddannelses og  

 sundhedsinstitutioner og den afgørende betydning af disses deltagelse i  

 nationale og internationale tobakskontrolbestræbelser, anerkender  

  

 behovet for at være opmærksom på ethvert tiltag fra tobaksindustrien, som har  

 til hensigt at underminere eller afværge tobakskontrolbestræbelserne, samt  

 behovet for at blive informeret om aktiviteter i tobaksindustrien, som har  

 negative indvirkninger på tobakskontrolindsatsen, erindrer  

  

 om  

 artikel 12 i den internationale pagt om økonomiske, sociale og kulturelle  

 rettigheder vedtaget af FNs generalforsamling den 16. december 1966, hvori  

 det  

 erklæres, at alle har ret til at nyde godt af det højest opnåelige niveau for  

 fysisk og mental sundhed, erindrer  

  

 om  

 præamblen til Verdenssundhedsorganisationens vedtægter, hvori det erklæres,  

 at  

 det højest mulige sundhedsniveau er en af de fundamentale rettigheder for  

 ethvert menneske uden hensyn til race, religion, politisk overbevisning og  

 økonomisk eller social situation, er besluttet  

  

 på  

 at fremme foranstaltninger til tobakskontrol baseret på aktuelle og relevante  

 videnskabelige, tekniske og økonomisk overvejelser, erindrer  

  

 om, at  

 FNs konvention om afskaffelse af alle former for diskrimination af kvinder,  

 som  

 blev vedtaget af FNs generalforsamling den 18. december 1979, fastslår, at  

 konventionens deltagende parter skal træffe passende foranstaltninger til at  

 eliminere diskrimination af kvinder på sundhedsområdet, erindrer  

  

 om, at  

 Konventionen om Barnets Rettigheder vedtaget af FN's generalforsamling den  

 20.  

 november 1989 fastlægger, at konventionens deltagende stater anerkender børns  

 ret til at nyde godt af det højest opnåelige sundhedsniveau, er blevet enige  

  

 om følgende:
Del I: Indledning Artikel 1 Definitioner I denne konvention forstås ved (a)  

 	  

    

 »ulovlig handel«  

 enhver praksis eller adfærd, som er forbudt ved lov, og som har relation til  

 fremstilling, forsendelse, modtagelse, besiddelse, fordeling, salg eller køb  

 herunder enhver praksis eller adfærd, som har til hensigt at lette sådan  

 aktivitet; (b)  

 	  

    

 »regional økonomisk  

 integrationsorganisation« en organisation, der består af flere selvstændige  

 stater, som har overdraget kompetence på en række områder til organisationen,  

 herunder beføjelser til at træffe beslutninger vedrørende disse områder, som  

 er  

 bindende for medlemsstaterne;  

1) (c)  

 	  

    

 »tobaksreklame og  

 salgsfremme« enhver forretningsmæssig kommunikation, anbefaling eller  

 handling  

 med det formål eller den virkning eller sandsynlige virkning at fremme et  

 tobaksprodukt eller tobaksbrug enten direkte eller indirekte; (d)  

 	  

    

 »tobakskontrol« en  

 række strategier til begrænsning af udbud, efterspørgsel og skadevirkning med  

 det formål at forbedre en befolknings sundhedstilstand ved at eliminere eller  

 reducere denne befolknings forbrug af tobaksprodukter og deres udsættelse for  

 tobaksrøg; (e)  

 	  

    

 »tobaksindustri«  

 tobaksproducenter, en gros forhandlere og importører af tobaksprodukter; (f)  

 	  

    

 »tobaksprodukter«  

 produkter, som helt eller delvist er lavet med tobaksblade som råmateriale,  

 og  

 som er fremstillet til at ryge, sutte, tygge eller sniffe; (g)  

 	  

    

 »tobakssponsorering«  

 enhver form for bidrag til en begivenhed, aktivitet eller et individ med det  

 formål eller den virkning eller sandsynlige virkning at fremme et  

 tobaksprodukt  

 eller tobaksbrug enten direkte eller indirekte; Artikel 2 Forholdet mellem denne konvention og andre aftaler  

 og juridiske instrumenter 1. For at sikre en bedre beskyttelse af menneskers  

 sundhed opfordres de i konventionen deltagende parter til at gennemføre  

 foranstaltninger ud over de, der kræves af denne konvention og dens  

 protokoller, og intet i disse instrumenter forhindrer parternes i at stille  

 strengere krav, som er i overensstemmelse med bestemmelserne i konventionen  

 og  

 protokollerne og med international ret.
2. Bestemmelserne i konventionen og dens protokoller  

 skal på ingen måde berøre parternes ret til at indgå bilaterale eller  

 multilaterale aftaler herunder regionale eller subregionale aftaler om emner,  

 der er relevante for eller ligger i forlængelse af konventionen og dens  

 protokoller under forudsætning af, at sådanne aftaler er forenelige med deres  

 forpligtelser i henhold til konventionen og dens protokoller.
De berørte  

 parter  

 skal meddele sådanne aftaler til parternes konference gennem sekretariatet.
Del II: Formål, vejledende principper og generelle  

 forpligtelser Artikel 3 Formål Formålet med denne konvention og dens protokoller er at  

 beskytte nuværende og kommende generationer mod de katastrofale  

 sundhedsmæssige, sociale, miljømæssige og økonomiske konsekvenser af  

 tobaksforbrug og udsættelse for tobaksrøg ved at etablere en ramme for  

 tobakskontrolforanstaltninger, som parterne skal gennemføre på nationale,  

 regionale og internationale niveauer med henblik på vedvarende og i væsentlig  

 grad at begrænse udbredelse af tobaksbrug og udsættelse for tobaksrøg.
Artikel 4 Vejledende principper For at realisere formålet med denne konvention og dens  

 protokoller og gennemføre dens bestemmelser skal parterne lade sig vejlede  

 blandt andet af nedenstående principper:
 1. Alle mennesker skal oplyses om de sundhedsmæssige  

 konsekvenser og den vanedannende karakter af og den dødelige trussel fra  

 tobaksforbrug, og effektive lovgivningsmæssige, udøvende, administrative  

 eller  

 andre foranstaltninger skal overvejes på et passende regeringsniveau for at  

 beskytte alle mennesker mod udsættelse for tobaksrøg.
 2. Et stærkt politisk engagement er nødvendigt for på  

 nationale, regionale og internationale niveauer at udvikle og støtte  

 omfattende  

 tværsektorielle foranstaltninger og koordinerede indsatser, idet der tages  

 hensyn til:
(a)  

 	  

    

 behovet for  

 foranstaltninger, der kan beskytte alle mennesker mod udsættelse for  

 tobaksrøg; (b)  

 	  

    

 behovet for  

 foranstaltninger til at forebygge rygestart, fremme og støtte rygeophør og  

 begrænse forbruget af tobaksprodukter i enhver form; (c)  

 	  

    

 behovet for  

 foranstaltninger, der fremmer deltagelse af oprindelige folk og lokalsamfund  

 i  

 udviklingen, gennemførelsen og evalueringen af tobakskontrolprogrammer, som  

 er  

 socialt og kulturelt tilpasset deres behov og perspektiver; og (d)  

 	  

    

 behovet for  

 foranstaltninger rettet mod kønsspecifikke risici i forbindelse med  

 udviklingen  

 af tobakskontrolstrategier.
 3. Internationalt samarbejde, især overførsel af  

 teknologi og viden samt økonomisk bistand og tilvejebringelse af den  

 relevante  

 ekspertise for at etablere og gennemføre effektive tobakskontrolprogrammer  

 under hensyntagen til lokal kultur og til sociale, økonomiske, politiske og  

 juridiske faktorer, er et væsentlig element i konventionen.
 4. Omfattende tværsektorielle foranstaltninger og  

 indsatser for at begrænse forbruget af alle tobaksprodukter på nationale,  

 regionale og internationale niveauer er afgørende med henblik på i  

 overensstemmelse med principper til fremme af folkesundheden at forebygge  

 sygdomstilfælde, tidlig invaliditet og dødelighed forårsaget af tobaksforbrug  

 og udsættelse for tobaksrøg.
 5. Forhold vedrørende ansvar sådan som fastlagt af de  

 enkelte parter indenfor dens egen jurisdiktion er et væsentligt aspekt af en  

 sammenhængende tobakskontrol.
 6. Betydningen af teknisk og økonomisk bistand til den  

 økonomiske omstilling for tobaksdyrkere og tobaksarbejdere, hvis levevej vil  

 blive væsentligt påvirket som en konsekvens af tobakskontrolprogrammer i  

 deltagende udviklingslande og i parter med overgangsøkonomi, må erkendes og  

 tages op i sammenhæng med nationalt udviklede strategier for bæredygtig  

 udvikling.
 7. Civilsamfundets deltagelse er afgørende for at  

 realisere konventionens og protokollernes mål.
Artikel 5 Generelle forpligtelser 1. Alle parter skal udvikle, gennemføre og regelmæssigt  

 opdatere og revidere omfattende tværsektorielle nationale strategier, planer  

 og  

 programmer til tobakskontrol i overensstemmelse med denne konvention og de  

 protokoller, som den deltager i.
 2. Med henblik herpå skal alle parter i overensstemmelse  

 med sine muligheder:
(a)  

 	  

    

 etablere eller styrke  

 og finansiere en national koordineringsordning eller centre for  

 tobakskontrol;  

 og (b)  

 	  

    

 vedtage og gennemføre  

 effektive lovgivningsmæssige, udøvende, administrative og/eller andre  

 foranstaltninger og samarbejde, når dette er relevant, med andre parter om at  

 udvikle hensigtsmæssige politikker til at forebygge og begrænse  

 tobaksforbrug,  

 nikotinafhængighed og udsættelse for tobaksrøg.
 3. I forbindelse med fastlæggelse og gennemførelse af  

 den offentlige politik på folkesundhedsområdet skal parterne gøre en indsats  

 for at beskytte denne politik mod tobaksindustriens handelsmæssige og øvrige  

 interesser i overensstemmelse med national lovgivning.
 4. Parterne skal samarbejde om at formulere forslag til  

 foranstaltninger, procedurer og retningslinier med henblik på gennemførelse  

 af  

 konventionen og de protokoller, som de deltager i.
 5. Parterne skal i relevant omfang samarbejde med kompetente  

 internationale og regionale mellemstatslige organisationer og andre instanser  

 om at gennemføre konventionen og de protokoller, som de deltager i.
 6. Med de midler og ressourcer, de har til rådighed,  

 skal parterne samarbejde om at tilvejebringe økonomiske ressourcer med  

 henblik  

 på en effektiv gennemførelse af konventionen gennem bilaterale og  

 multilaterale  

 finansieringsordninger.
Del III: Foranstaltninger vedrørende begrænsning af  

 efterspørgsel efter tobak Artikel 6 Pris og skattemæssige foranstaltninger til  

 begrænsning af efterspørgsel efter tobak.
 1. Parterne anerkender at pris og skattemæssige  

 foranstaltninger er et effektivt og væsentligt middel til at begrænse  

 tobaksrygning blandt en række befolkningsgrupper, især unge.
 2. Uden at dette berører parternes suveræne ret til at  

 fastlægge og etablere deres skattepolitik, skal alle parter tage hensyn til  

 sine nationale sundhedsmål med hensyn til tobakskontrol og, når dette er  

 relevant, vedtage eller fastholde foranstaltninger, som kan omfatte:
(a)  

 	  

    

 gennemførelse af  

 skattepolitik og, når dette er relevant, prispolitik for tobaksprodukter med  

 henblik på at bidrage til de sundhedsmål, der er rettet mod at begrænse  

 tobaksforbrug; og (b)  

 	  

    

 afhængigt af  

 situationen forbud mod eller begrænsning af muligheden for, at skattefrie og  

 toldfrie tobaksprodukter bliver solgt til og/eller importeret af  

 internationale  

 rejsende.
 3. Parterne skal angive skattesatser for tobaksprodukter  

 og udviklingstendenser i tobaksforbruget i deres regelmæssige rapporter til  

 parternes konference i overensstemmelse med artikel 21.
Artikel 7 Foranstaltninger ud over prismæssige  

 foranstaltninger til begrænsning af efterspørgsel efter tobak Parterne anerkender, at omfattende foranstaltninger ud  

 over prismæssige foranstaltninger er et effektivt og væsentligt middel til at  

 begrænse tobaksforbruget.
Alle parter skal vedtage og gennemføre effektive  

 lovgivningsmæssige, udøvende, administrative eller andre foranstaltninger,  

 der  

 er nødvendige for at gennemføre deres forpligtelser i henhold til artiklerne  

 8  

 og 13 og skal, når dette er relevant, samarbejde om disses gennemførelse  

 direkte eller gennem kompetente internationale instanser.
Parternes  

 konference  

 skal foreslå hensigtsmæssige retningslinier til gennemførelse af  

 bestemmelserne  

 i disse artikler.
Artikel 8 Beskyttelse mod udsættelse for tobaksrøg 1. Parterne anerkender, at videnskabelig dokumentation  

 uomtvisteligt påviser, at udsættelse for tobaksrøg forårsager dødsfald,  

 sygdom  

 og invaliditet.
2. Indenfor eksisterende national jurisdiktion, således som  

 den er fastlagt i national lovgivning, skal hver part træffe beslutning om og  

 sikre vedtagelse og gennemførelse af effektive lovgivningsmæssige, udøvende,  

 administrative og/eller andre foranstaltninger, der sikrer beskyttelse mod  

 udsættelse for tobaksrøg på indendørs arbejdspladser, i offentlige  

 transportmidler, på indendørs offentlige steder og, når det er relevant, på  

 andre offentlige steder.
På andre niveauer skal parterne aktivt søge at  

 fremme  

 vedtagelse og gennemførelse af de nævnte foranstaltninger.
Artikel 9 Regulering af indholdet af tobaksprodukter Parternes konference skal i samråd med kompetente  

 internationale instanser foreslå retningslinier med henblik på at teste og  

 måle  

 indhold i og afgivelse af stoffer fra tobaksprodukter samt retningslinier med  

 henblik på at regulere indhold og afgivelse.
Alle parter skal, når dette er  

 godkendt af kompetente nationale myndigheder, vedtage og gennemføre effektive  

 lovgivningsmæssige, udøvende og administrative eller andre foranstaltninger  

 vedrørende denne testning og måling og vedrørende regulering af afgivelse.
Artikel 10 Regulering af åbenhed vedrørende tobaksprodukter Alle parter skal i overensstemmelse med sin nationale  

 lovgivning vedtage og gennemføre effektive lovgivningsmæssige, udøvende,  

 administrative eller andre foranstaltninger, der kræver, at producenter og  

 importører af tobaksprodukter giver offentlige myndigheder oplysninger om  

 tobaksprodukters indhold og afgivelse af stoffer.
Alle parter skal desuden  

 vedtage og gennemføre effektive foranstaltninger for at offentliggøre  

 oplysninger om de giftige indholdsstoffer i tobaksprodukterne og om, hvad  

 disse  

 stoffer kan afgive.
Artikel 11 Pakning og mærkning af tobaksprodukter 1. Alle parter skal indenfor en periode af tre år efter  

 denne konventions ikrafttræden for den pågældende parts vedkommende vedtage  

 og  

 gennemføre effektive foranstaltninger i overensstemmelse med sin nationale  

 lovgivning til at sikre, at:
(a)  

 	  

    

 pakning og mærkning  

 af tobaksprodukter ikke fremmer et tobaksprodukt med falske, misvisende eller  

 vildledende midler eller sådanne, som giver et fejlagtigt indtryk af  

 produktets  

 karakteristika, sundhedsmæssige virkning, risici eller afgivelse herunder  

 ethvert ord, enhver beskrivelse, ethvert varemærke, symbol eller andet tegn,  

 som direkte eller indirekte giver det forkerte indtryk, at et specifikt  

 tobaksprodukt er mindre skadeligt end andre tobaksprodukter.
Det kan dreje  

 sig  

 om for eksempel »lavt tjæreindhold«, »light«, »ultra-light«, eller »mild«; og (b)  

 	  

    

 hver pakkeenhed og  

 pakning af tobaksprodukter og enhver ydre emballage og mærkning af sådanne  

 produkter også er mærket med sundhedsadvarsler, som beskriver den skadelige  

 virkning af tobaksbrug og eventuelt andre passende budskaber.
Disse advarsler  

 og budskaber:
(i)  

 	  

    

 skal godkendes af  

 den kompetente nationale myndighed, (ii)  

 	  

    

 skal være skiftende, (iii)  

 	  

    

 skal være store,  

 klare, synlige og læselige, (iv)  

 	  

    

 bør dække mere end  

 50% af de primært udstillede områder, men skal dække mindst 30% af de primært  

 udstillede områder (v)  

 	  

    

 kan have form af  

 eller indbefatte billeder eller piktogrammer 2. Hver pakkeenhed og hver pakning af tobaksprodukter og  

 enhver ydre emballage og mærkning af sådanne produkter skal ud over de  

 advarsler, der er specificeret i stykke 1(b) i denne artikel, indeholde  

 oplysninger om relevante indholdsstoffer og afgivelse af stoffer fra  

 tobaksprodukter som defineret af nationale myndigheder.
 3. Alle parter skal kræve, at advarslerne og anden  

 tekstlig information, som er specificeret i stykke 1(b) og stykke 2 i denne  

 artikel, optræder på hver pakkeenhed og hver tobakspakning og på enhver ydre  

 emballage og mærkning af sådanne produkter på de enkelte parteres primære  

 sprog.
 4. Begrebet »ydre emballage og mærkning« er benyttet i  

 denne artikel som henvisende til enhver pakning og mærkning, der bliver  

 benyttet i detailsalg af produktet.
Artikel 12 Undervisning, kommunikation, uddannelse og offentlig  

 bevidsthed Alle parter skal fremme og styrke den offentlige  

 bevidsthed om tobakskontrol med brug af alle til rådighed værende  

 kommunikationsredskaber, når dette er relevant.
Med henblik herpå skal hver  

 part vedtage og gennemføre effektive lovgivningsmæssige, udøvende,  

 administrative eller andre foranstaltninger for at fremme:
(a)  

 	  

    

 bred adgang til  

 effektive og omfattende undervisnings- og oplysningsprogrammer om  

 sundhedsrisici herunder de afhængighedsskabende karakteristika ved  

 tobaksforbrug og udsættelse for tobaksrøg; (b)  

 	  

    

 offentlig bevidsthed  

 om sundhedsrisici ved tobaksforbrug og udsættelse for tobaksrøg og om  

 fordelene  

 ved rygeophør og tobaksfri livsstil som specificeret i artikel 14.2; (c)  

 	  

    

 offentlig adgang i  

 overensstemmelse med national lovgivning til en bred vifte af information om  

 tobaksindustrien på en måde, som er relevant for denne konventions mål; (d)  

 	  

    

 effektive og  

 hensigtsmæssige uddannelses- eller opmærksomheds- og oplysningsprogrammer  

 vedrørende tobakskontrol rettet mod personer som sundhedsarbejdere, ansatte i  

 lokalsamfundet, socialarbejdere, mediearbejdere, pædagoger,  

 beslutningstagere,  

 administratorer og andre berørte personer; (e)  

 	  

    

 bevidsthed om og deltagelse  

 i udvikling og gennemførelse af tværsektorielle programmer og strategier til  

 tobakskontrol blandt private aktører og NGOer, som ikke er tilknyttet  

 tobaksindustrien; og (f)  

 	  

    

 offentlig bevidsthed  

 om og adgang til information om skadelige sundhedsmæssige, økonomiske og  

 miljømæssige konsekvenser af tobaksproduktion og forbrug.
Artikel 13 Tobaksreklame, salgsfremme og sponsorering 1. Parterne anerkender, at et omfattende forbud mod  

 reklame, salgsfremme og sponsorering ville begrænse forbruget af  

 tobaksprodukter.
2. Hver part skal i overensstemmelse med sin forfatning  

 eller sine forfatningsmæssige principper iværksætte et omfattende forbud mod  

 al  

 tobaksreklame, salgsfremme og sponsorering.
Afhængigt af de juridiske  

 betingelser og de tekniske muligheder, der er til rådighed, skal dette  

 omfatte  

 et omfattende forbud mod grænseoverskridende reklame, salgsfremme og  

 sponsorering med oprindelse fra den deltagende parts område.
I dette øjemed  

 skal hver part indenfor en periode af fem år efter denne konventions  

 ikrafttræden  

 for det pågældende land iværksætte passende lovgivningsmæssige, udøvende,  

 administrative og/eller andre foranstaltninger og rapportere herom i  

 overensstemmelse med artikel 21.
3. En part, som ikke er i stand til at iværksætte et  

 omfattende forbud på grund af sin forfatning eller sine forfatningsmæssige  

 principper, skal iværksætte begrænsninger på al tobaksreklame, salgsfremme og  

 sponsorering.
Afhængigt af de juridiske betingelser og de tekniske  

 muligheder,  

 der er til rådighed, skal dette omfatte begrænsninger eller et omfattende  

 forbud mod reklame, salgsfremme og sponsorering, som hidrører fra partens  

 område, og som har grænseoverskridende virkning.
I dette øjemed skal hver  

 part  

 iværksætte passende lovgivningsmæssige, udøvende, administrative og/eller  

 andre  

 foranstaltninger og rapportere herom i overensstemmelse med artikel 21.
 4. Som minimum og i overensstemmelse med sin forfatning  

 og sine forfatningsmæssige principper skal hver part:
(a)  

 	  

    

 forbyde alle former  

 for tobaksreklame, salgsfremme og sponsorering, som fremmer et tobaksprodukt  

 med midler, som er falske, misvisende eller vildledende, eller som med  

 sandsynlighed kan skabe et fejlagtigt indtryk af produktets karakteristika,  

 sundhedsvirkninger, risici eller afgivelse af stoffer; (b)  

 	  

    

 kræve, at  

 sundhedsmæssige eller andre passende advarsler eller budskaber følger med al  

 tobaksreklame og, når dette er relevant, salgsfremme og sponsorering; (c)  

 	  

    

 begrænse brugen af  

 direkte eller indirekte incitamenter, som opfordrer befolkningen til køb af  

 tobaksprodukter; (d)  

 	  

    

 hvis den ikke har et  

 omfattende forbud, kræve, at relevante offentlige myndigheder bliver oplyst  

 om  

 tobaksindustriens udgifter til sådan reklame, salgsfremme og sponsorering,  

 som  

 endnu ikke er forbudt.
Afhængigt af national lovgivning kan de pågældende  

 myndigheder  

 vælge at videregive de oplysninger, der foreligger, til offentligheden og til  

 parternes konference i overensstemmelse med artikel 21; (e)  

 	  

    

 iværksætte et  

 omfattende forbud eller, hvis det drejer sig om en part, som ikke er i stand  

 til at iværksætte et omfattende forbud på grund af sin forfatning eller sine  

 forfatningsmæssige principper, begrænse tobaksreklame, salgsfremme og  

 sponsorering i radio, fjernsyn og trykte medier og, når det er relevant,  

 andre  

 medier såsom internet indenfor en periode af fem år; og (f)  

 	  

    

 forbyde eller, hvis  

 det drejer sig om en part, som ikke er i stand til at iværksætte et  

 omfattende  

 forbud på grund af sin forfatning eller sine forfatningsmæssige principper,  

 begrænse tobakssponsorering af internationale begivenheder, aktiviteter  

 og/eller deltagere heri.
 5. Parternes opfordres til at gennemføre  

 foranstaltninger, der rækker ud over de forpligtelser, der er fastlagt i  

 stykke  

 4.
 6. Parterne skal samarbejde om udviklingen af teknologi  

 og andre midler, som er nødvendige for at lette afskaffelsen af  

 grænseoverskridende reklame.
7. Parter, som har et forbud mod visse former for  

 tobaksreklame, salgsfremme og sponsorering, har suveræn ret til i  

 overensstemmelse med national lovgivning at forbyde de former for  

 grænseoverskridende tobaksreklame, salgsfremme og sponsorering, som kommer  

 ind  

 på deres territorium og foreskrive sanktioner, som svarer til dem, der finder  

 anvendelse i forbindelse med national reklame, salgsfremme og sponsorering,  

 som  

 har oprindelse fra deres eget territorium.
Dette stykke udtrykker ikke  

 tilslutning til eller godkendelse af specifikke sanktioner.
 8. Parterne skal overveje udarbejdelse af en protokol,  

 som etablerer passende foranstaltninger, der kræver internationalt samarbejde  

 om et omfattende forbud mod grænseoverskridende reklame, salgsfremme og  

 sponsorering.
Artikel 14 Efterspørgselsreducerende foranstaltninger  

 vedrørende tobaksafhængighed og rygeophør 1. Alle parter skal udvikle og udbrede hensigtsmæssige,  

 omfattende og integrerede retningslinier baseret på videnskabelig evidens og  

 bedste praksis under hensyntagen til nationale forhold og prioriteringer og  

 skal iværksætte effektive foranstaltninger til at fremme rygeophør og  

 passende  

 behandling for tobaksafhængighed.
 2. Med henblik herpå skal alle parter bestræbe sig på  

 at:
(a)  

 	  

    

 tilrettelægge og  

 gennemføre effektive programmer rettet mod at fremme ophør med tobaksbrug på  

 steder såsom uddannelsesinstitutioner, institutioner i sundhedssektoren,  

 arbejdspladser og sportsmiljøer; (b)  

 	  

    

 inddrage diagnose og  

 behandling af tobaksafhængighed og rådgivningstilbud om rygeophør i nationale  

 programmer, planer og strategier indenfor sundheds- og uddannelsessektoren og  

 med deltagelse af sundhedspersonale, ansatte i lokalsamfundet og  

 socialarbejdere,  

 når dette relevant; (c)  

 	  

    

 etablere programmer  

 til diagnosticering, rådgivning, forebyggelse og behandling af  

 tobaksafhængighed på institutioner i sundhedssektoren og på  

 genoptræningscentre; og (d)  

 	  

    

 samarbejde med andre  

 parter for at lette adgang til og omkostningerne ved behandling for  

 tobaksafhængighed herunder farmaceutiske produkter i henhold til artikel 22.  

 Sådanne produkter og deres bestanddele kan i givet fald omfatte medicin samt  

 produkter, der bruges til indgift af medicin og til diagnose.
Del IV: Foranstaltninger til begrænsning af udbuddet  

 af tobak Artikel 15 Ulovlig handel med tobaksprodukter 1. Parterne anerkender, at eliminering af alle former  

 for  


  

 ulovlig handel med  

 tobaksprodukter herunder smugling, ulovlig produktion og forfalskning og  

 udvikling og gennemførelse af national lovgivning på disse områder i tilgift  

 til subregionale, regionale og globale aftaler er afgørende elementer i  

 tobakskontrol.
2. Alle parter skal vedtage og gennemføre effektive  

 lovgivningsmæssige, udøvende, administrative eller andre foranstaltninger for  

 at sikre, at alle pakkeenheder og tobakspakninger og enhver ydre pakning af  

 sådanne produkter er mærket på en måde, som hjælper parterne med at fastslå  

 oprindelsen af tobaksprodukter og, i overensstemmelse med national lov og  

 relevante bilaterale eller multilaterale aftaler, hjælper parterne med at  

 afgøre, hvor der er sket afvigelse, og med at overvåge, dokumentere og  

 kontrollere tobaksprodukters bevægelse og deres lovlighed.
Herudover skal  

 alle  

 parter:
(a)  

 	  

    

 kræve, at  

 pakkeenheder og pakninger af tobaksprodukter til detail og en gros, som  

 sælges  

 på dens hjemmemarked, bærer påskriften: »Salg kun tilladt i (her indsættes  

 navn  

 på land, del af et land eller regional eller føderal enhed)« eller bærer  

 anden  

 effektiv mærkning, som angiver slutbestemmelsessted, eller som kan hjælpe  

 myndighederne med at afgøre, om produktet lovligt kan sælges på  

 hjemmemarkedet;  

 og (b)  

 	  

    

 overveje, når dette  

 er relevant, at udvikle en praktisk eftersporings- eller sporbarhedsordning,  

 som yderligere ville sikre distributionssystemet og være til hjælp ved  

 efterforskning af ulovlig handel.
 3. Alle parter skal kræve, at oplysninger på pakninger  

 eller mærkning som specificeret i stykke 2 i denne artikel skal fremstå i  

 læselig form og/eller være anført på landets primære sprog.
 4. Med henblik på at eliminere ulovlig handel med  

 tobaksprodukter skal alle parter:
(a)  

 	  

    

 overvåge og indsamle  

 data om grænseoverskridende handel med tobaksprodukter herunder ulovlig  

 handel  

 og udveksle oplysninger mellem told-, skatte- og andre myndigheder når dette  

 er  

 relevant og i overensstemmelse med national lov og relevante bilaterale eller  

 multilaterale aftaler, som finder anvendelse i den givne situation; (b)  

 	  

    

 vedtage eller styrke  

 lovgivning med hensigtsmæssige sanktioner og midler mod ulovlig handel med  

 tobaksprodukter herunder forfalskede og smuglede cigaretter; (c)  

 	  

    

 træffe passende  

 foranstaltninger for at sikre, at alt beslaglagt fremstillingsudstyr,  

 forfalskede og smuglede cigaretter og andre tobaksprodukter bliver destrueret  

 på en miljøvenlig måde, når dette er muligt, eller bliver bortskaffet i  

 henhold  

 til national lovgivning; (d)  

 	  

    

 vedtage og gennemføre  

 foranstaltninger til at overvåge, dokumentere og kontrollere opbevaring og  

 distribution af tobaksprodukter, som oplagres eller transporteres under told-  

 eller skattesuspension indenfor dens jurisdiktion; og (e)  

 	  

    

 vedtage  

 hensigtsmæssige foranstaltninger, som muliggør konfiskering af udbytte  

 hidrørende fra ulovlig handel med tobaksprodukter.
 5. Information indsamlet i medfør af stykkerne 4(a) og  

 4(d) i denne artikel skal, når dette er relevant, fremlægges i sammenfattet  

 form af parterne i deres periodiske rapporter til parternes konference i  

 henhold til artikel 21.
6. Parterne skal, når dette er relevant, i  

 overensstemmelse med national lovgivning fremme samarbejde mellem nationale  

 instanser og relevante regionale og internationale mellemstatslige  

 organisationer i relation til efterforskning, sagsanlæg og retsforfølgelse  

 med  

 henblik på at eliminere ulovlig handel med tobaksprodukter.
Der skal lægges  

 særlig vægt på samarbejde på regionale og subregionale niveauer for at  

 bekæmpe  

 ulovlig handel med tobaksprodukter.
 7. Alle parter skal bestræbe sig på at vedtage og  

 gennemføre yderligere foranstaltninger herunder autorisation, når dette er  

 relevant, for at kontrollere eller regulere produktion og distribution af  

 tobaksprodukter med henblik på at forebygge ulovlig handel.
Artikel 16 Salg til og af mindreårige 1. Alle parter skal vedtage og gennemføre effektive  

 lovgivningsmæssige, udøvende og administrative eller andre foranstaltninger  

 på  

 det relevante regeringsniveau for at forbyde salg af tobaksprodukter til  

 personer, som enten er under en aldersgrænse fastlagt i lokal eller national  

 lovgivning eller under 18. Disse foranstaltninger kan omfatte:
(a)  

 	  

    

 krav om, at alle, der  

 sælger tobaksprodukter, udstiller en klar og iøjnefaldende meddelelse på  

 salgsstedet om forbudet mod salg af tobak til mindreårige og i tvivlstilfælde  

 anmoder enhver, der køber tobak, om at fremlægge passende dokumentation for,  

 at  

 vedkommende opfylder det aldersmæssige krav; (b)  

 	  

    

 forbud mod salg af  

 tobaksprodukter på enhver måde, hvorved disse er direkte tilgængelige for  

 eksempel på butikshylder; (c)  

 	  

    

 forbud mod  

 fremstilling og salg af slik, snacks, legetøj eller andre genstande, som har  

 form som tobaksprodukter og appellerer til mindreårige; og (d)  

 	  

    

 foranstaltninger til  

 at sikre, at tobaksautomater under parternes jurisdiktion ikke er  

 tilgængelige  

 for mindreårige og ikke fremmer salg af tobaksprodukter til mindreårige.
 2. Alle parter skal forbyde eller fremme forbud mod  

 uddeling af gratis tobaksprodukter til offentligheden og især til  

 mindreårige.
 3. Alle parter skal bestræbe sig på at forbyde salg af  

 cigaretter enkeltvis eller i små pakker, som gør det lettere for mindreårige  

 at  

 få råd til sådanne produkter.
 4. Parterne anerkender, at for at øge virkningen af  

 foranstaltninger til forebyggelse af salg af tobaksprodukter til mindreårige  

 skal disse, når det er relevant, gennemføres i sammenhæng med andre  

 bestemmelser indeholdt i denne konvention.
5. I forbindelse med underskrift, ratifikation, accept,  

 godkendelse eller tiltrædelse af denne konvention eller på et hvilken som  

 helst  

 senere tidspunkt kan en deltagende part med en bindende skriftlig erklæring  

 tilkendegive sin intention om at forbyde opstilling af tobaksautomater  

 indenfor  

 dens jurisdiktion eller, når dette er relevant, om et totalt forbud mod  

 tobaksautomater.
En erklæring afgivet i henhold til denne artikel skal  

 fremsendes af depositaren til alle parter.
 6. Alle parter skal vedtage og gennemføre effektive  

 lovgivningsmæssige, udøvende, administrative eller andre foranstaltninger  

 herunder straf overfor sælgere og distributører for at sikre efterlevelse af  

 de  

 forpligtelser, der er indeholdt i stykke 1 til 5 i denne artikel.
 7. Alle parter skal, når dette er relevant, vedtage og  

 gennemføre effektive lovgivningsmæssige, udøvende, administrative eller andre  

 foranstaltninger for at forbyde, at personer, som enten er under en  

 aldersgrænse fastlagt i lokal eller national lovgivning eller under 18,  

 varetager salg af tobaksprodukter.
Artikel 17 Tilvejebringelse af støtte til økonomisk levedygtige  

 alternative aktiviteter Parterne skal i indbyrdes samarbejde og i samarbejde med  

 kompetente internationale og regionale mellemstatslige organisationer, når  

 dette er relevant, fremme økonomisk levedygtige alternativer for  

 tobaksarbejdere, tobaksdyrkere og i givne tilfælde individuelle forhandlere  

 af  

 tobaksprodukter.
Del V: Miljøbeskyttelse Artikel 18 Beskyttelse af miljø og menneskers sundhed I forbindelse med varetagelse af deres forpligtelser i  

 medfør af denne konvention er parterne enige om at tage behørigt hensyn til  

 beskyttelse af miljøet og menneskers sundhed i relation til miljøet i  

 forbindelse med dyrkning og fremstilling af tobak indenfor deres respektive  

 territorier.
Del VI: Spørgsmål i relation til ansvar Artikel 19 Ansvar 1. Når det gælder tobakskontrol, skal parterne overveje  

 lovgivningsinitiativer eller fremme af eksisterende lovgivning, i det omfang  

 dette måtte være påkrævet, for at afklare strafferetsligt og civilretsligt  

 ansvar  

 herunder erstatningsansvar, når dette er relevant.
 2. Parterne skal samarbejde indbyrdes om udveksling af  

 information via parternes konference i overensstemmelse med artikel 21  

 herunder:
(a)  

 	  

    

 information om  

 sundhedsvirkningen af tobaksforbrug og udsættelse for tobaksrøg i  

 overensstemmelse med artikel 20.3(a); og (b)  

 	  

    

 information om  

 gældende love og regler og relevant retspraksis.
 3. Parterne skal, når det er relevant og efter fælles  

 aftale, indenfor rammerne af national lovgivning, politikker, retspraksis og  

 relevante eksisterende traktatmæssige ordninger, yde hinanden assistance til  

 retsforfølgelse i forbindelse med strafferetslige og civilretslige sager om  

 ansvar i henhold til denne konvention.
 4. Konventionen berører eller begrænser på ingen måde  

 parternes eventuelle mulighed for adgang til hinandens domstole i tilfælde,  

 hvor sådanne rettigheder foreligger.
 5. Parternes konference kan på et tidligt tidspunkt og  

 under hensyntagen til det arbejde, der bliver varetaget i relevante  

 internationale fora, og hvis dette er muligt, behandle spørgsmål i relation  

 til  

 ansvar herunder hensigtsmæssige internationale tilgangsvinkler og passende  

 midler til på anmodning at støtte parterne i deres lovgivningsmæssige og  

 andre  

 aktiviteter i henhold til denne artikel.
Del VII: Videnskabeligt og teknisk samarbejde og  

 videregivelse af oplysninger Artikel 20 Forskning, overvågning og udveksling af oplysninger 1. Parterne forpligter sig til at udvikle og fremme  

 national forskning og til at koordinere forskningsprogrammer på regionale og  

 internationale niveauer indenfor tobakskontrol.
Med henblik herpå skal alle  

 parter:
(a)  

 	  

    

 enten direkte eller  

 gennem kompetente internationale og regionale mellemstatslige organisationer  

 og  

 andre instanser igangsætte og samarbejde om varetagelse af forskning og  

 videnskabelige vurderinger og i forbindelse hermed fremme og opfordre til  

 forskning, som forholder sig til determinanter for og konsekvenser af  

 tobaksforbrug og udsættelse for tobaksrøg, så vel som forskning med henblik  

 på  

 at finde frem til alternative afgrøder; og (b)  

 	  

    

 med støtte fra  

 kompetente internationale og regionale mellemstatslige organisationer og  

 andre  

 instanser fremme og styrke uddannelse og støtte til alle, som er involveret i  

 tobakskontrolaktiviteter, herunder forskning, gennemførelse og evaluering.
2. Parterne skal, når dette er relevant, etablere  

 programmer til national, regional og global overvågning af omfanget og  

 konsekvenserne af samt mønstret og determinanterne for tobaksforbrug og  

 udsættelse for tobaksrøg.
Med henblik herpå skal parterne integrere  

 tobaksovervågningsprogrammer i nationale, regionale og globale  

 sundhedsovervågningsprogrammer, således at data er sammenlignelige og kan  

 analyseres på regionale og internationale niveauer, når dette er relevant.
3. Parterne anerkender betydningen af økonomisk og  

 teknisk bistand fra internationale og regionale mellemstatslige  

 organisationer  

 og andre instanser.
Alle parter skal bestræbe sig på:
(a)  

 	  

    

 gradvist at etablere  

 et nationalt system til epidemiologisk overvågning af tobaksforbrug og  

 relaterede sociale, økonomiske og sundhedsmæssige indikatorer; (b)  

 	  

    

 at samarbejde med  

 kompetente internationale og regionale mellemstatslige organisationer og  

 andre  

 instanser herunder myndighedstilknyttede og ikke-myndighedstilknyttede  

 instanser om regional og global tobaksovervågning og udveksling af  

 information  

 om de indikatorer, der er specificeret i stykke 3(a) i denne artikel; og (c)  

 	  

    

 at samarbejde med  

 Verdenssundhedsorganisationen om udvikling af generelle retningslinier og  

 procedurer til at definere indsamling, analyser og formidling af  

 overvågningsdata vedrørende tobak.
 4. Parterne skal under hensyntagen til national  

 lovgivning fremme og lette udvekslingen af videnskabelig, teknisk,  

 socioøkonomisk, handelsmæssig og juridisk information, som er til rådighed  

 for  

 offentligheden, så vel som oplysninger med hensyn til praksis indenfor  

 tobaksindustrien og tobaksdyrkning, som er relevant for denne konvention, og  

 i  

 forbindelse hermed skal parterne tage hensyn til og forholde sig til de  

 særlige  

 behov, man har i de lande, der er udviklingslande eller overgangsøkonomier.  

 Alle parter skal bestræbe sig på:
(a)  

 	  

    

 gradvist at etablere  

 og vedligeholde en ajourført database med lovgivning og regler vedrørende  

 tobakskontrol og, når dette er relevant, oplysninger om håndhævelsen heraf så  

 vel som relevant retspraksis, og parterne skal samarbejde om udviklingen af  

 programmer til regional og global tobakskontrol; (b)  

 	  

    

 gradvist at etablere  

 og vedligeholde ajourførte data fra nationale overvågningsprogrammer i  

 henhold  

 til stykke 3(a) i denne artikel; og (c)  

 	  

    

 at samarbejde med  

 kompetente internationale organisationer om gradvist at etablere og  

 vedligeholde et globalt system til regelmæssig indsamling og offentliggørelse  

 af oplysninger om tobaksproduktion og fremstilling og om aktiviteter i  

 tobaksindustrien, som har indvirkning på konventionen eller på nationale  

 tobakskontrolaktiviteter.
 5. Parterne skal samarbejde indenfor rammerne af  

 regionale og internationale mellemstatslige organisationer og finansielle og  

 udviklingsmæssige institutioner, som de er medlemmer af, for at fremme og  

 opfordre til tilvejebringelse af tekniske og finansielle ressourcer til  

 sekretariatet med henblik at bistå parter, som er udviklingslande eller  

 overgangsøkonomier, således at disse kan leve op til deres forpligtelser  

 vedrørende forskning, overvågning og udveksling af oplysninger.
Artikel 21 Rapportering og udveksling af oplysninger 1. Alle parter skal gennem sekretariatet forelægge  

 parternes konference periodiske rapporter om sin gennemførelse af denne  

 konvention,  

 som bør indeholde følgende:
(a)  

 	  

    

 oplysninger om  

 lovgivningsmæssige, udøvende, administrative eller andre foranstaltninger  

 truffet med henblik på at gennemføre konventionen; (b)  

 	  

    

 oplysninger, når  

 dette er relevant, om begrænsninger eller barrierer, de enkelte parter er  

 stødt  

 på i forbindelse med gennemførelse af konventionen og om foranstaltninger  

 truffet for at overskride disse barrierer; (c)  

 	  

    

 oplysninger, når  

 dette er relevant, om finansiel og teknisk bistand, som er ydet eller  

 modtaget  

 med henblik på tobakskontrolaktiviteter; (d)  

 	  

    

 oplysninger om  

 overvågning og forskning som specificeret i artikel 20; og (e)  

 	  

    

 oplysninger  

 specificeret i artiklerne 6.3, 13.2, 13.3, 13.4(d), 15.5 og 19.2.
2. Parternes konference fastlægger hyppigheden og  

 formatet af sådanne rapporter fra alle parter.
Alle parter skal forelægge sin  

 første rapport indenfor to år efter konventionens ikrafttræden for den  

 pågældende part.
 3. Parternes konference skal på de pågældende landes  

 anmodning og i henhold til artiklerne 22 og 26 overveje ordninger, der kan  

 bistå parter, som er udviklingslande eller overgangsøkonomier, med at leve op  

 til deres forpligtelser i henhold til denne artikel.
4. Rapportering og udveksling af information i henhold  

 til konventionen skal ske i henhold til national lovgivning om fortrolighed  

 og  

 privatlivets fred.
Parter skal efter indbyrdes aftale beskytte enhver  

 fortrolig  

 information, der bliver udvekslet.
Artikel 22 Samarbejde indenfor videnskabelige, tekniske og  

 juridiske områder og tilvejebringelse af relateret ekspertise 1. Parterne skal samarbejde direkte eller gennem  

 kompetente internationale instanser om at styrke deres evne til at leve op  

 til  

 de forpligtelser, der følger af denne konvention, idet der tages hensyn til  

 de  

 parters behov, som er udviklingslande eller overgangsøkonomier.
Sådant  

 samarbejde skal fremme overførelse af teknisk, videnskabelig og juridisk  

 ekspertise og teknologi efter indbyrdes aftale med henblik på at styrke  

 nationale tobakskontrolstrategier, planer og programmer, som blandt andet er  

 rettet mod:
 (a)  

 	  

    

 at lette udvikling,  

 overførsel og fremskaffelse af teknologi, viden, færdigheder, kapacitet og  

 ekspertise relateret til tobakskontrol:
 (b)  

 	  

    

 tilvejebringelse af  

 teknisk, videnskabelig, juridisk og anden ekspertise til at etablere og  

 styrke  

 nationale tobakskontrolstrategier, planer og programmer med henblik på at  

 gennemføre konventionen blandt andet ved:
(i)  

 	  

    

 efter anmodning at  

 bistå med udviklingen af et solidt lovgivningsmæssigt grundlag så vel som  

 tekniske programmer herunder sådanne, som vedrører forebyggelse af rygestart,  

 fremme af rygeophør og beskyttelse mod udsættelse for tobaksrøg; (ii)  

 	  

    

 at bistå  

 tobaksarbejdere, når dette er relevant, med udviklingen af hensigtsmæssige  

 økonomisk og juridisk levedygtige alternativer med hensyn til levevej på en  

 måde, som er økonomisk bæredygtig; og (iii)  

 	  

    

 at bistå  

 tobaksdyrkere, når dette er relevant, med omlægning af landbrugsproduktion  

 til  

 alternative afgrøder på en økonomisk bæredygtig måde; (c)  

 	  

    

 støtte til passende  

 uddannelses- eller oplysningskampagner for relevante personalegrupper i  

 henhold  

 til artikel 12; (d)  

 	  

    

 tilvejebringelse, når  

 dette er relevant, af det nødvendige materiel og udstyr og de nødvendige  

 forsyninger samt logistisk støtte til strategier, planer og programmer  

 vedrørende tobakskontrol; (e)  

 	  

    

 identificering af  

 metoder til tobakskontrol herunder sammenhængende behandling af  

 nikotinafhængighed; og (f)  

 	  

    

 fremme, på relevant  

 måde, af forskning for at øge den økonomiske overkommelighed af  

 sammenhængende  

 behandling af nikotinafhængighed.
 2. Parternes konference skal fremme og lette overførsel  

 af teknisk, videnskabelig og juridisk ekspertise og teknologi via den  

 økonomiske støtte, der er sikret i henhold til artikel 26.
Del VIII: Institutionelle ordninger og økonomiske  

 ressourcer Artikel 23 Parternes konference 1. Parternes konference etableres hermed.
Konferencens  

 første sammentræde vil blive indkaldt af Verdenssundhedsorganisationen ikke  

 senere end et år efter denne konventions ikrafttræden.
På sit første møde vil  

 parternes konference fastlægge tid og sted for efterfølgende regelmæssige  

 møder.
 2. Ekstraordinære møder for parternes konference skal  

 holdes, når konferencen mener det nødvendigt eller på skriftlig anmodning fra  

 enhver part, forudsat at anmodningen støttes af mindst en tredjedel af  

 parterne  

 inden 6 måneder efter, at anmodningen er udsendt af konventionens  

 sekretariat.
 3. På sit første møde vedtager parternes konference med  

 konsensus sin forretningsorden.
4. Parternes konference skal med konsensus træffe  

 beslutning om sine egne økonomiske vedtægter samt regler med hensyn til  

 finansiering af underordnede instanser, konferencen måtte etablere, samt  

 økonomiske vedtægter for sekretariatets funktion.
På hvert ordinært møde skal  

 konferencen vedtage et budget, som dækker finansperioden frem til næste  

 ordinære  

 møde.
 5. Parternes konference skal regelmæssigt gennemgå  

 forhold vedrørende konventionens gennemførelse og træffe nødvendige  

 beslutninger til at fremme en effektiv implementering af konventionen, og  

 konferencen kan vedtage protokoller, bilag og ændringer til konventionen i  

 henhold til artiklerne 28, 29 og 33. Med henblik herpå skal konferencen:
(a)  

 	  

    

 fremme og lette  

 udveksling af information i henhold til artiklerne 20 og 21; (b)  

 	  

    

 fremme og styre  

 udvikling og regelmæssig forbedring af sammenlignelige metoder til forskning  

 og  

 indsamling af data i tilgift til de metoder, der er nævnt i artikel 20, på en  

 måde, som er relevant for gennemførelsen af konventionen; (c)  

 	  

    

 når dette er  

 relevant, fremme udvikling, gennemførelse og evaluering af strategier, planer  

 og programmer samt politikker, lovgivning og andre foranstaltninger; (d)  

 	  

    

 forholde sig til  

 rapporter fremlagt af parterne i overensstemmelse med artikel 21 og vedtage  

 regelmæssige rapporter om konventionens gennemførelse; (e)  

 	  

    

 fremme og lette  

 mobilisering af økonomiske ressourcer til gennemførelse af konventionen i  

 henhold til artikel 26; (f)  

 	  

    

 etablere  

 underordnede instanser, som er nødvendige for at realisere konventionens  

 formål; (g)  

 	  

    

 når det er relevant,  

 anmode andre kompetente og relevante organisationer og instanser i FN  

 systemet  

 og andre internationale og regionale mellemstatslige organisationer og NGOer  

 om  

 tjenesteydelser, samarbejde og information som middel til at styrke  

 gennemførelsen af konventionen; og (h)  

 	  

    

 overveje andre  

 initiativer, når dette er relevant, med henblik på at realisere konventionens  

 mål i lyset af erfaringer indhøstet i forbindelse med dens gennemførelse.
 6. Parternes konference skal fastlægge kriterier for  

 observatørers deltagelse ved konferencens forhandlinger.
Artikel 24 Sekretariat 1. Parternes konference skal udpege et permanent  

 sekretariat og etablere et grundlag for dettes funktion.
Parternes konference  

 skal bestræbe sig på, at dette sker ved dens første møde.
 2. Indtil et permanent sekretariat er udpeget og  

 etableret, skal Verdenssundhedsorganisationen varetage sekretariatsfunktionen  

 for denne konvention.
 3. Sekretariatets funktioner skal være:
(a)  

 	  

    

 at arrangere møder  

 for parternes konference og eventuelle underordnede instanser samt at betjene  

 disse efter behov; (b)  

 	  

    

 at videresende rapporter,  

 som sekretariatet modtager i henhold til konventionen; (c)  

 	  

    

 på anmodning at yde  

 støtte til parterne, især de parter som er udviklingslande eller  

 overgangsøkonomier, med hensyn til indsamling og videreformidling af  

 information, som kræves i henhold til konventionen; (d)  

 	  

    

 at forberede  

 rapporter om sine aktiviteter under konventionen efter anvisning fra  

 parternes  

 konference og fremlægge disse for parternes konference; (e)  

 	  

    

 under anvisning fra  

 parternes konference at sikre den nødvendige koordinering med de kompetente  

 internationale og regionale mellemstatslige organisationer og andre  

 instanser; (f)  

 	  

    

 under anvisning fra  

 parternes konference at indgå sådanne administrative og kontraktuelle  

 aftaler,  

 som måtte kræves med henblik på den effektive varetagelse af dets funktioner;  

 og (g)  

 	  

    

 at varetage andre  

 sekretariatsfunktioner som specificeret i konventionen og tilhørende  

 protokoller og andre sådanne funktioner, som parternes konference måtte  

 vedtage.
Artikel 25 Forholdet mellem parternes konference og  

 mellemstatslige organisationer For at sikre teknisk og økonomisk samarbejde om at nå  

 denne konventions mål kan parternes konference anmode kompetente  

 internationale  

 og regionale mellemstatslige organisationer, herunder finansielle  

 institutioner  

 og udviklingsinstitutioner, om samarbejde.
Artikel 26 Økonomiske ressourcer 1. Parterne anerkender den væsentlige rolle, som  

 økonomiske ressourcer spiller med henblik på at nå konventionens mål.
 2. Alle parter skal yde økonomisk støtte til de  

 nationale aktiviteter, som har til hensigt at realisere konventionens mål, i  

 overensstemmelse med nationale planer, prioriteringer og programmer.
3. Parterne skal, når det er relevant, fremme brug af  

 bilaterale, regionale, subregionale og andre multilaterale kanaler til at  

 tilvejebringe finansiering til udvikling og styrkelse af tværsektorielle og  

 omfattende tobakskontrolprogrammer i de lande, som er udviklingslande eller  

 overgangsøkonomier.
I overensstemmelse hermed skal økonomisk levedygtige  

 alternativer til tobaksproduktion, herunder differentiering af afgrøder,  

 tages  

 op og støttes indenfor rammerne af nationalt udviklede strategier for  

 bæredygtig udvikling.
 4. Parter, som er repræsenteret i relevante regionale og  

 internationale mellemstatslige organisationer og i finansielle institutioner  

 og  

 udviklingsinstitutioner, skal opfordre disse til at yde økonomisk bistand til  

 de parter, som er udviklingslande eller overgangsøkonomier, for at hjælpe dem  

 med at leve op til deres forpligtelser under konventionen, uden at dette  

 begrænser retten til medbestemmelse indenfor disse organisationer.
 5. Parterne er enige om, at:
(a)  

 	  

    

 for at hjælpe  

 parterne med at leve op til deres forpligtelser under konventionen skal alle  

 relevante potentielle og eksisterende ressourcer, være sig økonomiske,  

 tekniske  

 eller andre, både offentlige og private, som er til rådighed for  

 tobakskontrolaktiviteter, mobiliseres og benyttes til gavn for alle parter og  

 særligt dem, som er udviklingslande eller overgangsøkonomier; (b)  

 	  

    

 på anmodning skal  

 sekretariatet rådgive de parter, som er udviklingslande eller  

 overgangsøkonomier, med hensyn til potentielle finansieringskilder for at  

 lette  

 gennemførelsen af deres forpligtelser i henhold til konventionen; (c)  

 	  

    

 på sit første møde  

 skal parternes konference gennemgå eksisterende og potentielle kilder og  

 mekanismer for bistand baseret på en undersøgelse varetaget af sekretariatet  

 samt anden relevant information og vurdere, i hvilket omfang disse er  

 tilstrækkelige; og (d)  

 	  

    

 parternes konference  

 skal inddrage resultaterne af denne vurdering, når det skal afgøres, om det  

 er  

 nødvendigt at forbedre eksisterende mekanismer eller etablere en frivillig  

 global fond eller andre egnede finansielle mekanismer, der efter behov kan  

 kanalisere øgede økonomiske ressourcer til lande, som er udviklingslande  

 eller  

 overgangsøkonomier, for at bistå disse med at leve op til konventionens mål.
Del IX: Tvistbilæggelse Artikel 27 Bilæggelse af tvister 1. I tilfælde af tvist mellem to eller flere parter om  

 fortolkningen eller anvendelsen af denne konvention skal de berørte parter ad  

 diplomatiske kanaler søge denne tvist bilagt gennem forhandling eller med  

 andre  

 fredelige midler efter eget valg, herunder venskabelig mellemkomst, mægling  

 eller forsoning.
Hvis venskabelig mellemkomst, mægling eller forsoning ikke  

 fører til enighed, fritager dette ikke tvistens parter fra forpligtelse til  

 fortsat at søge denne bilagt.
 2. I forbindelse med ratificering, accept, godkendelse,  

 formel bekræftelse af eller tiltrædelse af konventionen eller på et hvilken  

 som  

 helst senere tidspunkt kan en stat eller en regional økonomisk  

 integrationsorganisation skriftligt erklære overfor depositaren, at i  

 tilfælde  

 af en tvist, som ikke er bilagt i henhold til stykke 1 i denne artikel, vil  

 den  

 pågældende stat eller organisation bindende acceptere en ad hoc  

 voldgiftsafgørelse i overensstemmelse med procedurer, som parternes  

 konference  

 skal vedtage med konsensus.
 3. Bestemmelserne i denne artikel skal finde anvendelse  

 på de i enhver protokol deltagende parter, medmindre andet er fastlagt i  

 pågældende protokol.
Del X: Udvikling af konventionen Artikel 28 Ændringer af denne konvention 1. Alle parter kan foreslå ændringer af denne  

 konvention.
Sådanne ændringsforslag skal behandles af parternes konference.
2. Ændringer af konventionen skal vedtages af parternes  

 konference.
Ordlyden af et ændringsforslag til konventionen skal sendes til  

 parterne af sekretariatet mindst 6 måneder før det møde, hvor  

 ændringsforslaget  

 foreslås vedtaget.
Sekretariatet skal også sende foreslåede ændringer til  

 konventionens underskrivere og som orientering til depositaren.
3. Parterne skal udfolde enhver bestræbelse for at nå  

 til enighed med konsensus om ethvert forslag om ændring af konventionen.
Hvis  

 alle bestræbelser på at opnå konsensus har været udfoldet uden at føre til  

 enighed, skal ændringsforslag som en sidste udvej vedtages med tre fjerdedels  

 flertal af de tilstedeværende parter, som deltager i afstemningen.
Indenfor  

 rammerne af denne artikel, menes der med tilstedeværende parter, som deltager  

 i  

 afstemningen, de parter, som er til stede, og som afgiver en stemme enten for  

 eller imod ændringsforslaget.
Ethvert vedtaget ændringsforslag skal  

 fremsendes  

 af sekretariatet til depositaren, som fremsender det til parterne med henblik  

 på accept.
4. Instrumenter vedrørende accept af et ændringsforslag  

 skal deponeres hos depositaren.
En ændring, der er vedtaget i henhold til  

 stykke 3 i denne artikel, skal træde i kraft for de parter, der har  

 accepteret  

 ændringen, på den halvfemsindstyvende dag efter, at depositaren har modtaget  

 de  

 relevante instrumenter vedrørende accept fra mindst to tredjedele af  

 parterne.
 5. En ændring træder i kraft for enhver anden part på  

 den halvfemsindstyvende dag efter den dag, hvor den pågældende part hos  

 depositaren deponerer instrumenter vedrørende accept af den pågældende  

 ændring.
Artikel 29 Vedtagelse og ændring af bilag til denne konvention 1. Bilag til denne konvention og ændringsforslag til  

 disse skal foreslås og vedtages samt træde i kraft i henhold til den  

 procedure,  

 der er anført i artikel 28.
 2. Bilag til konventionen skal udgøre en integreret del  

 heraf, og medmindre andet udtrykkeligt er besluttet, udgør enhver henvisning  

 til konventionen samtidig en henvisning til ethvert bilag hertil.
 3. Bilag skal begrænses til lister, formularer og andet  

 beskrivende materiale med relation til proceduremæssige, videnskabelige,  

 tekniske eller administrative forhold.
Del XI: Afsluttende bestemmelser Artikel 30 Forbehold Der kan ikke tages forbehold overfor denne konvention.
Artikel 31 Udtræden 1. På et hvilket som helst tidspunkt senere end to år  

 efter konventionens ikrafttræden for en given part kan denne part udtræde af  

 konvention ved at give skriftligt varsel herom til depositaren.
 2. Enhver udtræden skal have virkning fra udløbet af et  

 år fra datoen for depositarens modtagelse af varsel om udtræden eller på en  

 anden senere dato specificeret i varslet om udtræden.
 3. En part, som udtræder af konventionen, skal også  

 anses for at være udtrådt af eventuelle protokoller, som den er part i.
Artikel 32 Stemmeret 1. Alle parter skal have en stemme undtagen i det  

 tilfælde, der er nævnt i stykke 2 i denne artikel.
2. Når det gælder spørgsmål, der ligger inden for deres  

 kompetenceområde, skal regionale økonomiske integrationsorganisationer gøre  

 brug af stemmeret med et antal stemmer, der svarer til antallet af  

 medlemsstater af organisationen, som deltager i konventionen.
En sådan  

 organisation skal ikke gøre brug af sin stemmeret, hvis nogen af  

 organisationens medlemmer gør brug af deres stemmeret og omvendt.
Artikel 33 Protokoller 1. Enhver af de deltagende parter kan foreslå  

 protokoller.
Sådanne forslag skal behandles af parternes konference.
2. Parternes konference kan vedtage protokoller til  

 denne konvention.
I forbindelse med vedtagelsen af disse protokoller skal  

 alle  

 bestræbelser udfoldes for at nå konsensus.
Hvis alle bestræbelser på at nå  

 konsensus har været forgæves, skal en given protokol som en sidste udvej  

 vedtages med tre fjerdedels flertal af de tilstedeværende parter, som  

 deltager  

 i afstemningen.
Indenfor rammerne af denne artikel menes med tilstedeværende  

 parter, som deltager i afstemningen, de parter, der er til stede, og som  

 afgiver en stemme enten for eller imod.
 3. Teksten til enhver foreslået protokol skal udsendes  

 til parterne af sekretariatet mindst 6 måneder før det møde, hvor den  

 foreslås  

 vedtaget.
 4. Kun parter, som deltager i konventionen, kan være  

 deltagende parter i en protokol.
5. En protokol under konventionen skal kun være bindende  

 for dem, der deltager i den givne protokol.
Kun de, der deltager i en  

 protokol,  

 kan træffe beslutning i spørgsmål, der udelukkende relaterer til den  

 pågældende  

 protokol.
 6. Bestemmelserne vedrørende ikrafttræden af en protokol  

 skal fastlægges i den pågældende protokol.
Artikel 34 Underskrift Denne konvention skal være åben for underskrift ved  

 Verdenssundhedsorganisationens hovedkvarter i Geneve fra den 16. juni 2003  

 til  

 den 22. juni 2003 og derefter ved FNs hovedkvarter i New York fra den 30.  

 juni  

 2003 til den 29. juni 2004 af alle medlemmer af Verdenssundhedsorganisationen  

 og af enhver stat, som ikke er medlem af Verdenssundhedsorganisationen, men  

 er  

 medlem af FN, og af regionale økonomiske integrationsorganisationer.
Artikel 35 Ratifikation, accept, godkendelse, formel  

 bekræftelse eller tiltrædelse 1. Denne konvention skal kunne ratificeres, accepteres,  

 godkendes eller tiltrædes af stater og skal kunne tiltrædes eller formelt  

 bekræftes af regionale økonomiske integrationsorganisationer.
Den skal være  

 åben for tiltrædelse fra dagen efter den dag, på hvilken konventionen lukkes  

 for underskrift.
Instrumenter vedrørende accept, godkendelse, formel  

 bekræftelse eller tiltrædelse skal deponeres hos depositaren.
2. En regional økonomisk integrationsorganisation, som  

 bliver deltager i konventionen, uden at nogen af dens medlemsstater er  

 parter,  

 skal være bundet af de forpligtelser, konventionen indebærer.
Hvis en eller  

 flere af en sådan organisations medlemsstater er deltager i konventionen,  

 skal  

 organisationen og dens medlemsstater træffe beslutning om deres respektive  

 ansvar for varetagelsen af de forpligtelser, konventionen indebærer.
I  

 sådanne  

 tilfælde skal organisationen og dens medlemsstater ikke sideløbende have de  

 rettigheder, som følger af konventionen.
3. Regionale økonomiske integrationsorganisationer skal  

 i de instrumenter, der relaterer til deres formelle bekræftelse eller  

 tiltrædelse, fastslå omfanget af deres kompetence med hensyn til forhold, der  

 falder under konventionen.
Disse organisationer skal også informere  

 depositaren, som på sin side skal informere parterne, om væsentlige ændringer  

 i  

 deres kompetence.
Artikel 36 Ikrafttræden 1. Denne konvention skal træde i kraft på den  

 halvfemsindstyvende dag efter deponeringen hos depositaren af det  

 fyrretyvende  

 instrument vedrørende ratifikation, accept, godkendelse, formel bekræftelse  

 eller tiltrædelse af konventionen.
 2. For hver stat som ratificerer, accepterer eller  

 godkender konventionen, eller som tiltræder den, efter at betingelserne for  

 ikrafttræden fastlagt i stykke 1 i denne artikel er opfyldt, skal  

 konventionen  

 træde i kraft på den halvfemsindstyvende dag efter datoen for deponering af  

 instrumenter vedrørende ratificering, accept, godkendelse eller tiltrædelse.
 2. For hver regional økonomisk integrationsorganisation,  

 der deponerer et formelt bekræftelses- eller ratifikationsinstrument, efter  

 at  

 betingelserne for ikrafttræden fastlagt i stykke 1 i denne artikel er  

 opfyldt,  

 skal konventionen træde i kraft på den halvfemsindstyvende dag efter datoen  

 for  

 deponering af det formelle bekræftelses- eller tiltrædelsesinstrument.
 4. Indenfor rammerne af denne artikels bestemmelser,  

 skal et instrument deponeret af en regional økonomisk  

 integrationsorganisation,  

 ikke medtælles som et yderligere instrument ud over dem, der er deponeret af  

 organisationens medlemsstater.
Artikel 37 Depositar FNs Generalsekretær skal være depositar for denne  

 konvention og tilkommende ændringer og for protokoller og bilag vedtaget i  

 henhold til artiklerne 28, 29 og 33.
Artikel 38 Tekstens gyldighed Originalen af denne konvention, hvis arabiske,  

 kinesiske, engelske, franske, russiske og spanske tekster har lige gyldighed,  

 deponeres hos De Forenede Nationers Generalsekretær.
 Til bekræftelse  

 heraf  

  

 har undertegnede befuldmægtigede underskrevet denne konvention.
 Geneve, 21. maj 2003.
 1)  

 Når dette er relevant, vil national tilsvarende henvise til regionale  

 økonomiske integrationsorganisationer.
