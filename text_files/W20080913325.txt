AF havde ikke kompetence til at afmelde medlem på grund af medlems overgang til efterløn (var fejltagelse) hvorfor nævnet dispenserede og gav medlemmet ret til dagpenge i afmeldingsperioden Ankenævnet har behandlet Deres klage på møde den 10. januar 2008.
Nævnet traf denne A F G Ø R E L S E De kan tidligst få efterløn fra den 29. maj 2006.
 De har ret til dagpenge for perioden 4. til 28. maj 2006 - forudsat De opfylder de øvrige betingelser herfor.
 Ankenævnet ændrer således delvist Arbejdsdirektoratets afgørelse af den 11. oktober 2006.
B E G R U N D E L S E Ankenævnet har lagt til grund, at  De fyldte 60 år den 3. maj 2006,  a-kassen den 21. februar 2006 modtog Deres ansøgning om efterlønsbevis og at a-kassen ikke har modtaget ansøgning fra Dem om overgang til efterløn førend den 29. maj 2006,  AF i brev af 4. maj 2006 meddelte Dem, at De var frameldt som ledig med virkning fra denne dato, idet De som angivet i brevet var gået på efterløn,  De den 24. maj 2006 underskrev ansøgning om at overgå til efterløn, og  a-kassen modtog ansøgningen den 29. maj 2006.
Efter reglerne kan efterløn tidligst ydes fra det tidspunkt, hvor a-kassen har modtaget en skriftlig ansøgning.
Da a-kassen modtog Deres ansøgning om overgang til efterløn den 29. maj 2006, kan De tidligst fra dette tidspunkt få efterløn.
Nævnet har i den forbindelse lagt vægt på dels, at det i a-kassens brev af 14. februar 2006 2 steder er fremhævet, at der skal indgives ansøgning om efterløn, selv om man har et efterlønsbevis, dels at det af ansøgning om efterlønsbevis fremgår, at der udover ansøgning herom også skal udfyldes en ansøgning om efterløn.
Med dette finder nævnet, at a-kassens har opfyldt sin vejledningspligt efter loven.
Med hensyn til spørgsmålet om Deres ret til dagpenge for perioden 4. til 28. maj 2006 har nævnet lagt vægt på, at Arbejdsmarkedsstyrelsen i brev af 21. december 2007 har oplyst, at AF efter reglerne ikke har hjemmel til at afmelde en person, når denne overgår til efterløn.
Nævnet finder dermed, at den manglende tilmelding af Dem til AF som ledig fra den 4. maj 2006 beror på AFs forhold.
 I overensstemmelse hermed har De i medfør af § 6, stk. 2, nr. 2 i bekendtgørelsen om rådighed derfor ret til at få udbetalt dagpenge for perioden 4. til 28. maj 2006  forudsat de øvrige betingelser herfor er opfyldt.
R E G L E R Ankenævnet henviser til  § 57, stk. 4 og 5, § 65, stk. 1 samt § 74 c, stk. 2 i lov om arbejdsløshedsforsikring m.v., jf. lovbekendtgørelse nr. 874 af 11. september 2005  § 11, stk. 4 i lov om en aktiv beskæftigelsesindsats, jf. lovbekendtgørelse nr. 685 af 29. juni 2005  § 1, § 5 og § 9 i Bekendtgørelse nr. 481 af 10. juni 2003 om en a-kasses pligt til at vejlede m.v.
 § 6, stk. 2, nr. 2 i Arbejdsdirektoratets bekendtgørelse nr. 516 af 17. juni 2003 om rådighed  § 27, stk. 1, nr. 2 i Arbejdsmarkedsstyrelsens bekendtgørelse nr. 1099 af 18. november 2005 om en aktiv beskæftigelsesindsats.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet samt a-kassens brev af 28. september 2007, Deres brev af 2. oktober 2007 og Arbejdsmarkedsstyrelsens brev af 21. december 2007.
På ankenævnets vegne FF fuldmægtig De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Stormgade 10, Postboks 1103, 1009 København K X a-kasse Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 57.
Stk. 4. Udbetaling af dagpenge kan kun finde sted, hvis den ledige er tilmeldt Arbejdsformidlingen som arbejdssøgende.
Tilmelding skal ske, når ledigheden indtræder, og den ledige skal opretholde kontakten med Arbejdsformidlingen i hele ledighedsperioden.
 Stk. 5. Direktøren for Arbejdsdirektoratet fastsætter efter forhandling med Beskæftigelsesrådet nærmere regler om de dagpengemæssige konsekvenser af manglende kontakt til Arbejdsformidlingen, samt i hvilke tilfælde manglende tilmelding ikke skal have dagpengemæssige konsekvenser.
 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 § 74 c.
Stk. 2. Efterløn ydes efter skriftlig ansøgning, som skal indgives til medlemmets arbejdsløshedskasse, inden retten til dagpenge eller overgangsydelse ophører.
For medlemmer omfattet af § 74 a, stk. 5 eller stk. 7, skal ansøgningen indgives, inden medlemmet fylder 60 år.
Efterløn kan tidligst ydes fra det tidspunkt, hvor kassen har modtaget ansøgningen.
Lov om en aktiv beskæftigelsesindsats, jf. lovbekendtgørelse nr. 685 af 29. juni 2005 Tilmelding til arbejdsformidlingen § 11.
 ..
 Stk. 4. Beskæftigelsesministeren fastsætter nærmere regler om tilmelding på og afmelding fra arbejdsformidlingen.
 Bekendtgørelse nr. 481 af 10. juni 2003 om en a-kasses pligt til at vejlede m.v.
Generelle pligter § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
 § 5. En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
 § 9. A-kassen skal udlevere en skriftlig vejledning om efterlønsbeviset til alle medlemmer, der er fyldt 59 år.
Stk. 2. A-kassen skal senest 2 måneder før, et medlem fylder 60 år, vejlede om, 1) hvordan medlemmet får udstedt et efterlønsbevis, 2) hvad beviset garanterer, og 3) om de rettigheder, der er forbundet med beviset.
Arbejdsdirektoratets bekendtgørelse nr. 516 af 17. juni 2003 om rådighed § 6. Et medlem skal være tilmeldt og have kontakt til AF for at kunne få dagpenge.
Medlemmet er tilmeldt, når medlemmet er registreret i AF´s edb-system som arbejdssøgende.
Stk. 2. Har medlemmet ikke fået dagpenge, kan a-kassen udbetale dagpenge for en periode med manglende tilmelding, jf. stk. 1, hvis 1) medlemmet har et datostemplet dagpengekort eller bekræftelse på digital tilmelding, som viser, at medlemmet skulle have været tilmeldt i perioden, eller 2) den manglende tilmelding skyldes a-kassens forhold eller forhold hos AF, som AF eller Arbejdsmarkedsstyrelsen har bekræftet.
 Stk. 3. Udbetaling efter stk. 2 kan ske, hvis medlemmet ikke har kunnet hindre eller afhjælpe den manglende tilmelding, og de øvrige betingelser for at udbetale dagpenge i perioden er opfyldt.
 Stk. 4. Udbetaling af dagpenge efter stk. 2 til et ledigt medlem kan dog først ske, når medlemmet er tilmeldt AF, jf. stk. 1.
 Stk. 5. Når betingelserne i stk. 3 er opfyldt, kan direktøren for Arbejdsdirektoratet give tilladelse til, at a-kassen udbetaler dagpenge.
Arbejdsmarkedsstyrelsens bekendtgørelse nr. 1099 af 18. november 2005 om en aktiv beskæftigelsesindsats § 27. Arbejdsløshedskassen skal afmelde en person, der er omfattet af § 2, nr. 1, 1) når vedkommende har anmodet arbejdsløshedskassen herom, 2) sâfremt personen overgår til efterløn, jf. kapitel 11 a i lov om arbejdsløshedsforsikring m.v., 3) hvis personen ikke vil gøre sit C.V. tilgængeligt for arbejdsløshedskassen.
