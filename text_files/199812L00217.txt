Fremsat den 7. april 1999 af miljø- og  

 energiministeren (Svend Auken) Forslag til Lov om ændring af lov om  

 miljøbeskyttelse (Certificering af virksomheder, der sorterer, behandler  

 eller oparbejder affald) § 1 I lov om miljøbeskyttelse, jf.  

 lovbekendtgørelse nr. 698 af 22. september 1998, indsættes i  

§ 44 som stk. 2:
» § 2 Loven træder i kraft den 1. juli 1999.
Bemærkninger til lovforslaget Almindelige bemærkninger 1. Hovedindholdet og formålet med lovforslaget Lovforslaget indeholder forslag til hjemmel for  

 miljø- og energiministeren til at fastsætte regler om, at  

 virksomheder, der sorterer, behandler eller oparbejder nærmere bestemte  

 affaldstyper eller affaldsfraktioner tilpligtes at etablere miljø-  

 eller kvalitetsstyringssystem efter angiven standard eller anden  

 specifikation.
 Lovforslaget skal ses som et element i den udvikling af  

 dansk affaldspolitik, som bl.a. er kommet til udtryk i det seneste års  

 tids debat om "Affald 21" og Folketingets vedtagelse den 28. januar  

 1999, hvor Folketinget tillægger øget kildesortering, bl.a.  

 indenfor de i "Affald 21" nævnte indsatsområder og  

 bedre udnyttelse af ressourcerne i affaldet, særlig prioritet.
 I takt med gennemførelsen af regler for  

 håndtering af specifikke affaldstyper vil melde sig dels et behov for  

 en samlet tilrettelæggelse af de affaldshåndterende virksomheders  

 aktiviteter med henblik på opfyldelsen af disse  

 håndteringsregler, dels et behov for at styrke kontrollen med  

 overholdelsen heraf.
Godkendelsessystemet er ikke velegnet til at sikre, at en  

 konkret affaldstype oparbejdes på den miljømæssige og  

 teknologiske bedste måde.
De nævnte behov søges  

 derfor imødekommet ved indførelse af miljø- eller  

 kvalitetsstyringssystemer i de pågældende virksomheder.
Ved certificering af systemerne sikres en kontrol og  

 attestation af, at miljø- eller kvalitetsstyringssystemet er i  

 overensstemmelse med en given standard eller specifikation.
Ved akkrediteret  

 certificering sikres yderligere, at kontrollen foretages af et uvildigt og  

 kompetent organ.
Bemyndigelsen i lovforslaget forudsættes alene bragt  

 i anvendelse med henblik på gennemførelse af den del af en  

 virksomheds miljø- og kvalitetspolitik, der kan relateres til  

 overholdelsen af myndighedskrav i form af de af miljø- og  

 energiministeren fastsatte regler for sortering, behandling og oparbejdning  

 af affald.
Etablering af de nævnte systemer vil således kunne  

 begrænses til relevante driftsenheder og aktiviteter i de  

 berørte virksomheder.
Hjemlen til at pålægge  

 affaldshåndterende virksomheder indførelse af et certificeret  

 miljø- eller kvalitetsstyringssystem påtænkes i  

 første omgang udnyttet som led i en samlet bilskrotpakke, der vil  

 betyde, at der dels stilles skærpede miljøkrav til ophugning og  

 skrotning af biler, dels etableres en finansieringsordning, således at  

 alle bilejere gennem et årligt miljøbidrag bidrager til en  

 godtgørelsesordning, som sikrer, at sidste ejer ikke belastes med  

 udgifter ved aflevering af bilen til affaldshåndtering.
Den seneste  

 ejer vil således, ved fremvisning af dokumentation for at bilen er  

 afleveret til en virksomhed, der dokumenterer, at affaldshåndteringen  

 vil foregå miljømæssigt korrekt, få udbetalt en  

 godtgørelse, der er finansieret af miljøbidraget.
Det vil  

 være en betingelse for udbetaling af godtgørelse, at  

 virksomheden er certificeret efter regler udstedt i medfør af dette  

 lovforslag.
 Ud over den påtænkte udnyttelse af hjemlen i  

 forbindelse med affaldshåndtering af biler, kan hjemlen især  

 tænkes udnyttet i relation til virksomheder, der håndterer  

 farligt affald og affaldstyper, der indeholder miljøbelastende  

 komponenter, materialer og stoffer, eksempelvis spildolie, imprægneret  

 træ, forurenet jord og affald fra fragmenteringsanlæg,  

 galvanovirksomheder samt fra den grafiske industri.
 Det er således formålet med lovforslaget at  

 tilvejebringe grundlaget for en effektiv overholdelse af kommende regler for  

 sortering, behandling og oparbejdning af affald, fastsat med henblik på  

 nedbringelse af affaldets miljøbelastning og sikring af en bedre  

 ressourceudnyttelse af affaldet i form af øget genanvendelse eller  

 forbrænding.
2. Lovforslagets miljømæssige konsekvenser Formålet med lovforslaget er primært at  

 forbedre virksomhedernes organisering af affaldshåndteringen og dermed  

 styrke grundlaget for virksomhedernes overholdelse af de til enhver tid  

 gældende regler for miljømæssig forsvarlig sortering,  

 behandling og oparbejdning af affald.
Etablering af miljø- eller kvalitetsstyringssystem  

 vil effektivisere (egen)kontrollen og dermed styrke regeloverholdelsen.
En  

 væsentlig forbedring af miljøbeskyttelsen vil derfor opnås  

 i takt med fastsættelsen af ovennævnte regler, uden at det  

 kræver en øget indsats fra tilsynsmyndighederne.
 3. Lovforslagets økonomiske og administrative konsekvenser for  

 erhvervslivet.
 Som bemyndigelseslovforslag har lovforslaget i sig selv  

 ikke direkte erhvervsøkonomiske konsekvenser.
 De erhvervsøkonomiske omkostninger vil være  

 afledt af, at der gennemføres særlige regler om sortering,  

 behandling og oparbejdning af nærmere bestemte typer af affald, og at  

 der i disse regler indgår bestemmelser om, at virksomheder, der  

 sorterer, behandler eller oparbejder det pågældende affald, skal  

 etablere miljø- eller kvalitetsstyringssystemer, certificeret af en  

 akkrediteret virksomhed.
 Etablering af miljø- eller  

 kvalitetsstyringssystemer medfører ikke anlægsinvesteringer.  

 Omkostningerne knytter sig til etablering af organisationsplaner,  

 arbejdsbeskrivelser m.v. som led i gennemførelsen af miljø-  

 eller kvalitetsstyringssystemer og vil variere afhængig af  

 virksomhedens størrelse og eksisterende organisation.
 Der er ingen konkrete erfaringer med indførelse af  

 miljø- eller kvalitetsstyringssystemer, der alene har til formål  

 at sikre overholdelse af myndighedskrav.
Det er som ovenfor nævnt hensigten at udnytte den  

 foreslåede hjemmel i en planlagt bekendtgørelse om  

  håndtering af affald i form af motordrevne køretøjer og  

 affaldsfraktioner herfra.
Antallet af virksomheder, som forventes at blive  

 certificeret som følge heraf, anslås at udgøre ca. 100 -  

 150 virksomheder.
 På baggrund af oplysninger fra bl.a. branchen  

 skønnes omkostningerne ved at etablere miljø- eller  

 kvalitetsstyringssystem at udgøre i størrelsesordenen godt  

 50.000 kr.
Beløbet dækker dels udgifter til  

 virksomhedernes udarbejdelse af håndbøger med detaljerede  

 arbejdsbeskrivelser, ansvarsfordelinger, administrative procedurer m.v., dels  

 udgifter til certificering ved en akkrediteret virksomhed.
Ovennævnte  

 håndbøger skal fastlægge samtlige led i  

 affaldshåndteringen af udtjente biler, således som den vil skulle  

 foretages i henhold til den planlagte bekendtgørelse.
Konkret  

 indebærer dette, at der i håndbogen skal være fastsat  

 procedurer for bl.a. modtagelse og registrering af udtjente biler, og at det  

 skal fremgå, hvilke væsker og komponenter, der skal  

 aftappes/demonteres, hvordan det skal gøres, hvad der videre skal ske  

 med dem, hvem der er ansvarlig herfor o.s.v.
For ikke at diskriminere  

 udenlandske virksomheder, vil miljø- og kvalitetsstyringssystemerne  

 blive valgt blandt internationale anerkendte systemer som f.eks.
ISO 14000 og  

 ISO 9000 serien.
Med henblik på at sikre et ensartet niveau og dermed  

 undgå konkurrenceforvridning , skal virksomhederne indføre  

 systemerne i overensstemmelse med disse internationale krav, og  

 certificeringen foretages af akkrediterede virksomheder.
 Etableringsomkostningerne for den enkelte virksomhed vil  

 naturligvis afhænge af i hvilket omfang, der allerede er etableret  

 elementer af miljø- eller kvalitetsstyringssystemer på den  

 pågældende virksomhed, ligesom omkostningerne for nogle  

 virksomheder kan blive større end de ovenfor angivne.
De administrative konsekvenser i form af såvel  

 etableringsomkostninger samt de årlige udgifter til vedligeholdelse af  

 miljø- eller kvalitetsstyringssystemet vil afhænge af, hvilke  

 indsatsområder for affaldshåndteringen, der er tale om, samt  

 hvilket system, der konkret vælges.
Udgangspunktet for valget vil  

 være det konkrete indsatsområde og hensynet til at minimere  

 omkostningerne i videst muligt omfang.
For virksomheder, der foretager affaldshåndtering af  

 biler, forventes de årlige vedligeholdelsesudgifter at udgøre  

 omkring 5.000 - 7.000 kr.
Det skal imidlertid i samme forbindelse  

 bemærkes, at virksomhederne via et miljø- eller  

 kvalitetsstyringssystem kan opnå økonomiske besparelser, idet  

 f.eks. ressourcetab, energiforbrug og fejl minimeres.
 Såfremt der tilsvarende fastsættes regler for  

 andre affaldsbehandlende virksomheder, skønnes yderligere 100 - 150  

 virksomheder at kunne blive omfattet af lovforslaget.
En række virksomheder har af egen interesse  

 indført miljøstyringssystem under f.eks.
EMAS ordningen eller  

 efter ISO 14000. Andre virksomheder har indført deres egne  

 brancheorienterede systemer.
Fælles for disse virksomheder er, at de  

 allerede opfylder eller for relativt få omkostninger vil kunne opfylde  

 krav om etablering af miljø- eller kvalitetsstyringssystem.
Da der som nævnt er tale om rammelovgivning, knytter  

 de reelle administrative konsekvenser for virksomhederne sig til de  

 bekendtgørelser, i hvilke hjemlen udnyttes.
Disse  

 bekendtgørelser vil derfor i nødvendigt omfang blive vurderet  

 for administrative konsekvenser for erhvervslivet.
Det vil ske ved  

 forelæggelse for de af Erhvervsministeriet udpegede test- og  

 fokuspaneler fra de relevante brancher.
 Lovforslaget har ikke administrative konsekvenser for  

 borgerne.
4. Lovforslagets økonomiske og administrative konsekvenser for  

 staten, amtskommuner og kommuner Som nævnt under punkt 3 har lovforslaget ikke  

 direkte økonomiske konsekvenser.
Der vil således alene  

 være økonomiske konsekvenser for staten, amtskommunerne og  

 kommunerne i det omfang, der indføres regler om etablering af  

 miljø- eller kvalitetsstyringssystem, der sorterer, behandler eller  

 oparbejder affald.
Det anslås at ville kunne gælde for et mindre  

 antal behandlings- eller oparbejdningsanlæg.
Kommunale affaldsbehandlingsanlægs udgifter er  

 imidlertid gebyrfinansierede.
Nettoudgifterne til etablering og drift af et  

 miljø- eller kvalitetsstyringssystem forudsættes derfor i fuldt  

 omfang finansieret via regulering af gebyrer for det affald, der  

 modtages.
 For så vidt angår udgifter til etablering og  

 vedligeholdelse af styringssystemerne henvises i øvrigt til punkt  

 3.
Affaldsbehandlende virksomheder vil fortsat være  

 genstand for det almindelige virksomhedstilsyn efter lovens bestemmelser  

 herom.
Et certificerende organs kontrol af etablerede miljø- eller  

 kvalitetsstyringssystemer er således et supplement og ikke en  

 erstatning for amtskommunernes og kommunernes tilsynsforpligtelse.
 Tilsynsmyndighedernes ressourceindsats forventes ikke  

 øget i relation til de virksomheder, for hvilke der vil blive stillet  

 krav om etablering af certificeret miljø- eller  

 kvalitetsstyringssystem,.
5. Forholdet til EU-retten Forslaget vurderes ikke at have EU-retlige aspekter, da  

 der alene er tale om en bemyndigelsesbestemmelse.
Ved fastsættelse af  

 administrative forskrifter i henhold ti bemyndigelsesbestemmelsen vil der  

 blive taget højde for en eventuel notifikationspligt i medfør  

 af direktiv 83/189/EØF om en informationsprocedure med hensyn til  

 tekniske standarder og foreskrifter, som senest ændret ved direktiv  

 94/10/EF.
6. Hørte myndigheder og organisationer Følgende myndigheder og organisationer har haft  

 forslaget til høring: Affaldsteknisk samarbejde,  

 Amtsrådsforeningen i Danmark, Advokatrådet, Bryggeriforeningen,  

 Centralforeningen af Autoreparatører, DAKOFA, Danmarks  

 Automobilforhandler Forening, Danmarks Miljøundersøgelse,  

 Danmarks Naturfredningsforening, Danmarks Statistik, Dansk Handel og Service,  

 Dansk Standard, Dansk Teknologisk Institut, Danske Elværkers Forening,  

 Danske Fjernvarmeværkers Forening, Dansk Autogenbrug, Danske  

 Vognmænd, Dansk Industri, De Danske Bilimportører, De  

 Samvirkende Købmandsforeninger, Detailhandlens Fællesråd,  

 Direktoratet for Arbejdstilsynet, Emballageindustrien, Energistyrelsen,  

 Entreprenørforeningen, Erhvervsfremmestyrelsen, Erhvervsministeriet,  

 FDB/IRMA, FDM, Forbrugerrådet, Forbrugerstyrelsen, Foreningen af  

 Rådgivende Ingeniører, Foreningen af kommunale tekniske chefer,  

 Foreningen af Miljømedarbejdere i kommunerne, Forskningscenteret for  

 Skov og Landskab, Forsvarsministeriet, Frederiksberg Kommune,  

 Genvindingsindustrien, Greenpeace, Handelskammeret, Holmegaards  

 Glasværker A/S, Håndværksrådet, Indenrigsministeriet,  

 Ingeniørforeningen i Danmark, Justitsministeriet, Karton &  

 Miljø, Kommune Kemi A/S, Kommunernes Landsforening, Københavns  

 Magistrat 5. afd., Landbrugsraadet, Landsorganisationen i Danmark,  

 MLK-sammenslutningen, Miljøklagenævnet, Ministeriet for  

 Fødevarer, Naturklagenævnet, NOAH, Plastindustrien i Danmark,  

 Restaurations og Bryggeriarbejder Forbundet, Reno-Sam, SID, Statens  

 Luftfartsvæsen, Sundhedsministeriet, Udenrigsministeriet.
Vurdering af konsekvenser af  

 lovforslaget Positive konsekvenser /mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og amtskommuner.
 Lovforslaget har ikke direkte  

 økonomiske konsekvenser, da der er tale om  

 rammelovgivning.
 Lovforslaget har ikke direkte  

 økonomiske konsekvenser, da der er tale om rammelovgivning.
Kun et mindre antal kommunale virksomheder forventes at  

 blive berørt af den konkrete udmøntning af lovforslaget.
Deres  

 udgifter forudsættes finansieret via regulering af gebyrer for  

 modtagelse af affald.
Administrative konsekvenser for stat,  

 kommuner og amtskommuner Tilsynsmyndighedernes ressourceindsats  

 forventes i forbindelse med den konkrete udmøntning af lovforslaget i  

 et vist omfang at blive mindre i relation til de virksomheder, der  

 kræves certificeret.
Medfører ikke umiddelbart merudgifter,  

 da der er tale om rammelovgivning.
Kun et mindre antal kommunale virksomheder  

 forventes at blive berørt.
Deres udgifter forudsættes  

 finansieret via regulering af gebyrer for modtagelse af affald.
 Økonomiske konsekvenser for  

 erhvervslivet.
Der er tale om rammelovgivning.
De  

 økonomiske konsekvenser af den konkrete udmøntning af  

 lovforslaget vil blive vurderet i forbindelse med de enkelte  

 bekendtgørelser ved forelæggelse for Fokuspaneler fra de  

 relevante brancher.
Der er tale om rammelovgivning.
De  

 økonomiske konsekvenser af den konkrete udmøntning af  

 lovforslaget vil blive vurderet i forbindelse med de enkelte  

 bekendtgørelse ved forelæggelse for Fokuspaneler fra de  

 relevante brancher.
Administrative konsekvenser for  

 erhvervslivet Der er tale om rammelovgivning.
De  

 administrative konsekvenser af den konkrete udmøntning af lovforslaget  

 vil blive vurderet i forbindelse med    de enkelte bekendtgørelser ved  

 forelæggelse for Fokuspaneler fra de relevante brancher.
Der er tale om rammelovgivning.
De  

 administrative konsekvenser af den konkrete udmøntning af lovforslaget  

 vil blive vurderet i forbindelse med    de enkelte bekendtgørelser ved  

 forelæggelse for Fokuspaneler fra de relevante brancher.
Miljømæssige konsekvenser Lovforslaget har ikke i sig selv  

 miljømæssige konsekvenser, men den konkrete udmøntning af  

 forslaget vil styrke grundlaget for virksomhedernes overholdelsen af  

 miljøreglerne og øge miljøbeskyttelsen.
Administrative konsekven- ser for borgerne Lovforslaget indeholder ikke administrative  

 konsekvenser for borgerne Lovforslaget indeholder ikke administrative  

 konsekvenser for borgerne Forholdet til EU-retten.
Lovforslaget indeholder ikke EU-retlige  

 aspekter Bemærkninger til lovforslagets enkelte  

 bestemmelser Til § 1 Med bestemmelsen i § 44, stk. 2, skabes hjemmel for  

 ministeren til at fastsætte regler om, at virsomheder, der sorterer,  

 behandler eller oparbejder nærmere bestemte typer eller fraktioner af  

 affald, skal etablere miljø- eller kvalitetsstyringssystem.
 Hjemmelsbestemmelsen er begrænset til at omfatte  

 virksomheder, der forestår "sortering, oparbejdning eller  

 behandling". Kravet om etablering af miljø- eller  

 kvalitetsstyringssystemer kan således rettes mod virksomheder, der  

 behandler affald med henblik på genanvendelse, forbrænding eller  

 deponering, herunder sorterings-, demonterings- og  

 oparbejdningsvirksomheder.
 Derimod falder virksomheder, der alene forbrænder  

 eller deponerer affald uden for hjemmelsbestemmelsen, der ligeledes ikke  

 omfatter virksomheder, der alene indsamler og transporterer affald.
 Baggrunden herfor er, at de særlige regler for  

 affaldshåndtering, der er forudsætningen for at bringe  

 certificeringsordningen i anvendelse, som hovedregel vil indeholde  

 bestemmelser, der vil betyde, at tilførsel af ubehandlede farlige og  

 miljøbelastende affaldsfraktioner til forbrændings- eller  

 deponeringsanlæg forhindres.
 Ligeledes er indsamlingsleddet, herunder  

 transportørerne, holdt uden for certificeringsordningen, da ganske  

 mange virksomheder ellers ville blive berørt, uden at dette  

 nødvendigvis ville stå mål med den  

 miljømæssige gevinst opnået i de pågældende  

 virksomheder.
 Virksomhedernes påvirkning af miljøet vil i  

 øvrigt fortsat være reguleret via miljøgodkendelserne og  

 det amtskommunale og kommunale tilsyn.
 Hjemlen vil blive udnyttet i en planlagt  

 bekendtgørelse om håndtering af affald i form af motordrevne  

 køretøjer og affaldsfraktioner herfra.
I denne bekendtgørelse vil blive fastsat  

 bestemmelser om, at miljøbelastende stoffer, materialer og komponenter  

 som motorolie, kølervæske, bremsevæske,  

 koblingsvæske, blyakkumulatorer, Ni-Cd akkumulatorer,  

 kviksølvkontakter, dæk m.m. skal udtages med henblik på  

 nyttiggørelse eller bortskaffelse.
Bekendtgørelsen skal i  

 øvrigt ses på baggrund af et forventet Rådsdirektiv om  

 udrangerede køretøjer, i hvilket der fastsættes en  

 række krav til behandlingsvirksomhederne og behandlingsprocesserne.
 Ved miljø- og kvalitetsstyringssystem  

 forstås i dette lovforslag den del af en virksomheds samlede  

 ledelsessystem, der omfatter organisationsstruktur, ansvarsplacering, rutine,  

 procedurer, metoder og ressourcer til fastlæggelse og  

 gennemførelse af en virksomheds miljøpolitik henholdsvis  

 kvalitetspolitik.
 Som eksempler på standarder, kan nævnes  

 henholdsvis ISO 14000 og ISO 9000 serien.
Forud for fastsættelse af regler om etablering af  

 miljø- eller kvalitetsstyringssystemer vil der blive foretaget en  

 vurdering af, hvilket styringssystem der er bedst egnet til og nemmest vil  

 kunne indføres i de pågældende virksomheder.
Der vil  

 således i valget af styringssystem blive taget udgangspunkt i de  

 enkelte branchers særlige forhold, herunder mulighederne for tilpasning  

 af eventuelt eksisterende systemer udarbejdet i brancheregi.
Der vil  

 ligeledes blive foretaget en vurdering af, hvorvidt omkostningerne i  

 forbindelse hermed står i et rimeligt forhold til de  

 miljømæssige forbedringer, der søges opnået.
Som et  

 led i denne vurdering vil eventuelle alternative styringsinstrumenter blive  

 taget i betragtning.
Det forudsættes, at miljø- og  

 energiministeren hører de berørte brancher og organisationer  

 forud for fastsættelse af regler om etablering af miljø- eller  

 kvalitetsstyringssystemer.
 Ved certificering af miljø- og  

 kvalitetsstyringssystemer forstås konstatering og attestering af, at en  

 virksomheds miljø- og kvalitetsstyringssystem er i overensstemmelse  

 med en angiven standard eller anden specifikation.
 Ved akkrediteret certificering forstås  

 certificering foretaget af en akkrediteret virksomhed under Dansk  

 akkreditering, DANAK, eller under en/et tilsvarende institution/organ i en  

 anden EU medlemsstat.
Hidtil har etablering af miljø- eller  

 kvalitetsstyringssystemer været baseret på virksomhedernes  

 egeninteresse heri, og erfaringerne hermed er generelt meget positive.
En  

 række danske virksomheder har således f.eks. under EMAS ordningen  

 (jf.
EU-rådsforordning nr. 1836/93 fra 29. juni 1993 om  

 industrivirksomheders frivillige deltagelse i en fællesskabsordning for  

 miljøstyring og miljørevision) allerede indført eller er  

 i gang med at indføre miljøstyring for at få overblik og  

 kontrol over deres miljøforhold.
Der er dog også eksempler  

 på, at virksomheder af aftagere af deres produkter er blevet  

 pålagt at etablere miljø- eller kvalitetsstyringssystemer.  

 Erfaringerne hermed er ligeledes positive.
Det forventes, at disse positive  

 erfaringer også vil kunne opnås i de virksomheder, der - som  

 følge af den konkrete udmøntning af lovforslaget - etablerer  

 miljø- eller kvalitetsstyringssystemer.
Det bemærkes dog, at der  

 ikke på nuværende tidspunkt er erfaringer med etablering af  

 certificeret miljø- eller kvalitetsstyringssystemer som følge  

 af myndighedskrav.
 Lovforslaget skal ses som et led i de senere års  

 stadigt øgede fokusering på miljøtunge virksomheders  

 påvirkning af miljøet og på, hvorledes man via egenkontrol  

 og via den enkelte virksomheds valg af råvarer, ressourceforbrug,  

 produktionsprocesser m.m. kan begrænse virksomhedens  

 miljøskadelige effekt på omgivelserne.
 Der skal i denne sammenhæng tillige henvises til  

 bestemmelserne om egenkontrol i miljøbeskyttelsesloven § 7 a og om  

 udarbejdelse af grønt regnskab, jf. miljøbeskyttelsesloven § 35  

 a, som tilsvarende er udtryk for den grundlæggende tankegang, at den  

 enkelte virksomhed må tage hånd om og ansvar for den måde,  

 hvorpå den påvirker miljøet.
 Det bemærkes, at der i regler, der udstedes med  

 hjemmel i bestemmelsen, vil kunne fastsættes straf af bøde og  

 under særlige omstændigheder hæfte eller fængsel i  

 indtil 2 år, jf. lovens § 110, stk. 3.
Til § 2 Loven foreslås at træde i kraft den 1. juli  

 1999.
Bilag 1 Lovforslaget sammenholdt med gældende lov Gældende formulering Lovforslaget "§ 44. Ministeren kan  

 fastsætte regler om bortskaffelse af affald, herunder om anmeldelse,  

 sortering, opbevaring, indsamling, transport, behandling og oparbejdning af  

 affald.
Reglerne kan endvidere omfatte særlige affaldstyper,  

 affaldsmaterialer og affaldsprodukter." "§ 44. Ministeren kan  

 fastsætte regler om bortskaffelse af affald, herunder om anmeldelse,  

 sortering, opbevaring, indsamling, transport, behandling og oparbejdning af  

 affald.
Reglerne kan endvidere omfatte særlige affaldstyper,  

 affaldsmaterialer og affaldsprodukter.
