Landbrugsministeriet har henledt Justitsministeriets Opmærksomhed paa, at  

 de under Statsskovvæsenet hørende Ejendomme ofte i Tingbøgerne staar indført  

 under Ejerbetegnelsen »Den danske Stat, Landbrugsministeriet«.  

 Dette har medført forskellige Ulemper, idet Meddelelser om  

 Ekspropriationsforretninger, Indkaldelse til Landvæsenskommissionsmøder o.  

 lign. tilstilles Landbrugsministeriet, uden at det af Meddelelsen fremgaar,  

 om det drejer sig om en under Statsskovvæsenet eller under andre  

 Styrelsesgrene hørende Ejendom.
Undersøgelsen heraf medfører Tidsspilde og  

 har undertiden medført, at de nævnte Meddelelser kommer vedkommende Skovrider  

 for sent i Hænde.
Det vil derfor være hensigtsmæssigt, at Ejerbetegnelselse i  

 Tingbogen ændres saaledes, at det af Tingbogen fremgaar, at de paagældende  

 Ejendomme er under Statsskovvæsenets Administration, og at det muligggøres,  

 at Indkaldelser og lignende Meddelelser vedrørende Ejendommene paa Grundlag  

 af Tingbogens Udvisende direkte kan tilstilles vedkommende Skovrider.
 Foranlediget heraf skal man efter Forhandling med Landbrugsministeriet og  

 Den danske Dommerforening meddele, at Skovreguleringen i Forbindelse med den  

 førstkommende Revision af hvert enkelt Skovdistrikts Driftsplan vil tilstille  

 vedkommende Tinglysningsdommer Fortegnelser over de under Skovdistriktet  

 hørende Ejendomme, hvorefter Tingbogens Ejerbetegnelser for disse Ejendomme  

 bedes revideret og i fornødent Omfang ændret, saaledes at der i selve  

 Adkomstrubriken som Ejerbetegnelse anføres: »Den danske Stat,  

 Direktoratet for Statsskovbruget«, og at det i Adkomstrubrikens  

 Bemærkningsrubrik noteres, at Meddelelser vedrørende Ejendommen tilstilles  

 vedkommende Skovdistikt.
 Det bemærkes, at Skattedepartementet har samtykket i, at de omhandlede  

 Noteringer foretages afgiftsfrit.
Det tilføjes, at tilsvarende Noteringer vil være at foretage ved  

 Statsskovvæsenets Erhvervelse af nye Ejendomme.
Der vil af Direktoratet for  

 Statsskovvæsenet blive draget Omsorg for, at Ejerbetegnelserne i  

 Adkomstdokumenterne affattes som ovenfor angivet, og at der ved Dokumenternes  

 Anmeldelse til Tinglysning meddeles de til Noteringen i Bemærkningsrubriken  

 fornødne Oplysninger.
 Justitsministeriet, den 3. Juli 1948.
 P.M.V.
 Aage Svendsen.
M.
Johs.
Mikkelsen fg.
