Betænkning afgivet af Miljø- og  

 Planlægningsudvalget den 5. april 2000 Betænkning over Forslag til lov om  

 ændring af lov om beskyttelse af havmiljøet og lov om sikkerhed  

 til søs (Administrative bøder for ulovlig udtømning  

 af olie, manglende eller mangelfuld førelse af olie-, last- og  

 affaldsjournal, administrativ tilbageholdelse og skærpede  

 bøder) Udvalget har behandlet lovforslaget i en række  

 møder og har herunder stillet spørgsmål til miljø-  

 og energiministeren, som denne har besvaret skriftligt.
 Miljø- og  

 energiministerens notat om Advokatrådets høringssvar til  

 lovforslaget oversendt til udvalget den 29. februar 2000 er optrykt som bilag  

 til betænkningen.
 Der er af miljø- og energiministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller udvalget lovforslaget til  

vedtagelse med de stillede ændringsforslag.
Et mindretal (Venstres, Det  

 Konservative Folkepartis, Danske Folkepartis og Centrum-Demokraternes  

 medlemmer af udvalget) udtrykker tilfredshed med dette lovforslag samt  

 lovforslag nr.
L 158 om ændring af lov om beskyttelse af  

 havmiljøet. (Aflevering af affald fra skibe og anmeldelse  

 vedrørende strandsanering). Der er behov for at give havmiljøet  

 bedre betingelser, hvilket blandt andet skal ske gennem skrappere  

 vilkår for miljøsyndere.
Det er derfor glædeligt, at der  

 endelig tages initiativer på området til at skabe bedre  

 betingelser for bekæmpelse af havforurening.
I forbindelse med L 158 ser mindretallet meget positivt  

 på, at staten har fulgt mindretallets opfordring og pr. 1. januar 1999  

 giver 100 pct. refusion mod tidligere 50 pct. af kommunens udgifter i  

 forbindelse med olieforurening af strande.
Dog er der grund til at  

 gøre ministeren opmærksom på, at statens mulighed for at  

 kontrollere oprydningsarbejdet ikke må blive en hindring for en hurtig  

 og effektiv indsats, lige så vel som en kommende kontrol af  

 anmeldelsesregler ikke må kunne forhindre, at kommunalbestyrelsen er  

 bemyndiget til inden for rimelige grænser at iværksætte  

 konkrete handlinger.
Mindretallet udtrykker bekymring for, at lovforslagene kan  

 hæmme de små havnes udvikling på grund af  

 likviditetsmæssige problemer for disse havne.
Derfor opfordrer  

 mindretallet ministeren til løbende at følge udviklingen og  

 sikre en eventuel støtte-/lånegaranti.
 Mindretallet vil i forlængelse heraf gerne  

 understrege vigtigheden af, at havnenes etableringsudgifter ikke væltes  

 over på andre brugere af havnene, men koncentreres omkring de faktiske  

 brugere af anlæggene.
Mindretallet finder  no special fee-ordningen  i L 158  

 fornuftig.
Ordningen bryder dog selvfølgelig med det almindelige  

  forureneren betaler-princip , for den giver ikke ligefrem et incitament for  

 det enkelte skib eller rederi til at begrænse affaldsmængden, men  

 i denne situation finder mindretallet, at det er det bedst opnåelige  

 selv om princippet fraviges.
Mindretallet understreger endvidere, at den administrative  

 kompetence til at fastsætte bøder efter samme model som  

 politiets bødeforlæg, skal opfylde kravene til det  

 bevismæssige grundlag som anført ved tiltalerejsning efter  

 strafferetsplejens former.
Det samme gør sig gældende ved  

 konfiskation.
 Det bør i forbindelse hermed fastslås, at  

 myndighederne må være forpligtet til at afslutte sagerne hurtigst  

 muligt.
Hvad angår flyovervågning, gør  

 mindretallet opmærksom på, at der er behov for en effektiv  

 overvågning.
Hvis der skal være mulighed for at foretage en  

 overvågning af havmiljøet, skal de nødvendige ressourcer  

 stilles til rådighed.
Regeringen har en stor forpligtelse over for de  

 danske borgere, miljøet og de kystvendte kommuner til at varetage  

 denne samfundsopgave.
Mindretallet opfordrer regeringen til at udvide  

 samarbejdet med Tyskland og de øvrige nabolande, der deler Danmarks  

 interesse for at undgå forurening af havmiljøet.
Regeringen  

 bør se nærmere på udviklingen af regionale  

 løsninger på problemerne med havforurening.
Mindretallet vil i  

 den anledning kraftigt opfordre regeringen til, at der internationalt  

 gennemføres en ordning med satellitovervågning af farvandene.
Mindretallet udtrykker tilfredshed med, at dette  

 lovforslag fint følger de intentioner op, der ligger i L 158, om at  

 forsøge at skabe bedre forhold for havmiljøet.
Der er lagt op  

 til nogle effektfulde indgreb i forbindelse med ulovlige olieudledninger til  

 søs samt ved manglende eller mangelfulde olie-, last- og  

 affaldsjournaler, som mindretallet støtter.
Ændringsforslag Af	miljø- og energiministeren, tiltrådt af  

udvalget:
Til § 1 1) Efter nr. 1 indsættes som nyt nummer:
» 2) I det under nr. 2 foreslåede § 59, stk.  

 2, i det under nr. 6 foreslåede § 63, stk. 3, i det  

 under nr. 7 foreslåede § 63 a, stk. 1, og i det under  

nr. 7 foreslåede § 63 b, stk. 1, indsættes efter  

»§ 11, stk. 1«: »eller 2«.
 3) I det under nr. 4 foreslåede § 61, stk.  

 2, indsættes som 2. pkt.:
» 4) Nr. 5 affattes således:
» » 5) I den under nr. 7 foreslåede § 63 a  

 indsættes efter stk. 1 som nyt stykke:
» Stk. 2 og 3 bliver herefter stk. 3 og 4.
Bemærkninger Til nr. 1 Ændringen er af ren redaktionel karakter. § 45, stk.  

 3, ophæves ved lovforslaget, hvorefter henvisningen i  

 havmiljølovens § 59, stk. 1, nr. 5, til § 45, stk. 3, også skal  

 fjernes.
Til nr. 2 Henvisningen til overtrædelse af det generelle  

 udtømningsforbud i lovens § 11, stk. 2, foreslås  

 indføjet, da det i visse tilfælde kan give anledning til tvivl,  

 om en udtømning, som ikke er dækket af regler udstedt i  

 medfør af § 11, stk. 3, skal opfattes som en overtrædelse af §  

 11, stk. 2, eller af regler udstedt i medfør af § 11, stk. 3.
Til nr. 3-5 Ved kongelig resolution af 11. juni 1999 blev  

 ressortansvaret for den statslige maritime miljøovervågning og  

 håndhævelse og forureningsbekæmpelse til søs  

 overført fra miljø- og energiministeren til forsvarsministeren  

 fra den 1. januar 2000. Dette har bl.a. medført, at  

 Forsvarsministeriet fremover er den myndighed, som er ansvarlig for  

 håndhævelsen af havmiljølovens bestemmelser om  

 udtømning af olie fra skibe.
 Dette betyder, at den del af lovforslaget, der  

 vedrører havmiljøloven, hører under forsvarsministerens  

 kompetence, for så vidt angår skibe.
 Alle opgaver og beføjelser efter  

 havmiljøloven i relation til platforme varetages fortsat af  

 Miljø- og Energiministeriet.
 De foreslåede ændringer medfører, at  

 det fremgår af lovteksten, at miljø- og energiministeren og ikke  

 forsvarsministeren har de foreslåede beføjelser, for så  

 vidt angår platforme.
 Der er endvidere foretaget en korrektion af henvisningerne  

 i de foreslåede bestemmelserne, idet hjemmelen for reglerne om  

 udledning af olie fra platforme, der er en direkte følge af  

 undersøgelse eller udnyttelse af undersøiske  

 mineralforekomster, ikke som forudsat i lovforslaget er lovens § 11, stk. 3,  

 men lovens § 30.
I øvrigt bemærkes det, at luftfartøjer  

 er omfattet af havmiljøloven, men kun for så vidt angår  

 dumpning og indberetning.
Hverken dumpnings- eller indberetningsreglerne er  

 imidlertid omfattet af lovforslaget, og lovforslaget omfatter derfor ikke   i  

 modsætning til hvad der fremgår af bemærkningerne  

 luftfartøjer.
Martin Glerup (S)  Carsten Koch (S)  

  Inger Bierbaum (S)  Lis Greibe (S)  

  Niels Bloch Jespersen (S)  

  Jørn Jespersen (SF) fmd.  

 Ebbe Kalnæs (CD)  Vibeke Peschardt (RV)  

  Søren Kolstrup (EL)  

  Hans Christian Schmidt (V)  Bodil Thrane (V)  

  Jørgen Winther (V)  Jens Vibjerg (V)  

 Henriette Kjær (KF) nfmd.  

  Gitte Seeberg (KF)  Svend Aage Fauerholdt (DF)  

  Ole M.
Nielsen (KRF) Frihed 2000 havde ikke medlemmer i udvalget.
Bilag Miljø- og energiministerens notat om  

 Advokatrådets høringssvar til lovforslaget oversendt til  

 udvalget den 29. februar 2000 optrykt efter ønske fra Venstres  

 medlemmer af udvalget Notat om Advokatsrådets høringssvar til lovforslag nr.
L 159  

 om ændring af lov om beskyttelse af havmiljøet og lov om  

 sikkerhed til søs (Administrative bøder for ulovlig  

 udtømning af olie, manglende eller mangelfuld førelse af olie-,  

 last- og affaldsjournal, administrativ tilbageholdelse og skærpede  

 bøder) Nedenfor anføres  

 hovedpunkterne i Advokatrådets høringssvar.
Kommentarerne hertil  

 er anført i kursiv.
Advokatrådet er principielt enig i, at der ikke er juridiske  

 betænkeligheder ved at indføre en administrativ kompetence til  

 at fastsætte bøder efter samme model som politiets  

 bødeforelæg.
De foreslåede regler om tilbageholdelse af  

 skibe giver heller ikke anledning til retssikkerhedsmæssige  

 betænkeligheder.
Advokatrådet anfører dog, at sager  

 på havmiljøområdet generelt er langt mere komplekse i  

 relation til bevisbedømmelse, ligesom der efter forslaget vil blive  

 tale om bødeniveauer, der forventes langt at overstige niveauet for  

 politiets tilsvarende kompetence.
Det fremgår af  

 lovforslagets bemærkninger, at det bevismæssige grundlag skal  

 være det samme som ved tiltalerejsning i strafferetsplejens former.
Der  

 er hverken grundlag for at fastslå, at sagerne på  

 havmiljøområdet er mere komplekse end de sager, hvor politiet  

 (eller andre særmyndigheder) i øvrigt anvender  

 bødeforelæg, eller at der er tale om bødeniveauer, der  

 langt overstiger niveauet for politiets bødeforelæg.
Siden 1984  

 har retsplejelovens § 931, stk. 1, om politiets bødeforelæg  

 således ikke indeholdt nogen beløbsgrænse.
 Advokatrådet finder, at en administrativ kompetence til endeligt at  

 træffe afgørelse om konfiskation rejser samme  

 retssikkerhedsmæssige betænkeligheder, som er gældende ved  

 administrativ bødefastsættelse.
Der gælder de samme  

 retssikkerhedsgarantier, hvad enten det drejer sig om administrative  

 bøder eller administrativ vedtagelse af konfiskation.
Konfiskation  

 forudsætter således også, at den, der har begået  

 overtrædelsen, erkender sig skyldig i overtrædelsen og  

 erklærer sig enig i, at det angivne beløb konfiskeres.
Dette  

 svarer til, hvad der gælder for udenretlig vedtagelse af konfiskation  

 over for politiet efter retsplejelovens § 931, stk. 5, jf.  

 bekendtgørelse nr. 850 af 27. oktober 1993.
 Advokatrådet finder, at det bør overvejes at fastsætte  

 tidsfrister, dels for myndighedernes fremsættelse af  

 bødeforelæg i forhold til tidspunktet for (den formodede)  

 overtrædelse, dels for den pågældendes vedtagelse af  

 bøder.
Der er fra  

 myndighedernes side en betydelig tilskyndelse til at få afsluttet  

 sagerne hurtigt, idet et skib typisk kun er i havn   eller i dansk farvand  

 i kort tid.
Endvidere er det helt sædvanlig praksis, at der i et  

 bødeforelæg er fastsat en frist for den pågældendes  

 vedtagelse af bøden.
Med hensyn til spørgsmålet om  

 tidsfrister for myndighedernes fremsættelse af  

 bødeforelæg, så gælder dansk rets almindelige  

 forældelsesfrister, det vil sige, at der normalt er en  

 forældelsesfrist på 2 år, jf. straffelovens § 93, stk.1,  

 nr. 1.
Ønsker myndigheden  

 foruden at afgøre sagen med et bødeforelæg også at  

 foretage konfiskation, bør dette naturligvis meddeles samtidig med  

 forelæggelsen af bødeforelægget.
Er der ikke i et  

 bødeforelæg taget forbehold for krav om konfiskation, må  

 det opfattes som et afkald på at gøre konfiskationskrav  

 gældende, idet bødevedtagelse medfører bortfald af videre  

 forfølgning, jf. den foreslåede § 63 a, stk. 3, i  

 havmiljøloven (lovforslagets § 1, nr. 7) og den tilsvarende  

 foreslåede § 31 a, stk. 3, i lov om sikkerhed til søs  

 (lovforslaget § 2, nr. 3) .
 Advokatrådet anfører i høringssvaret blandt andet, at  

 det med hensyn til den foreslåede bestemmelse i havmiljølovens §  

 63 b om tilbageholdelse af skibe ikke uden betænkelighed kan  

 lægges til grund, at 24-timers-fristen for forelæggelse af  

 indgrebet for retten skal regnes fra skibets ankomst til havn, hvor det  

 forudsættes, at søværnet overgiver sagen til politiet.  

 Søværnets tilbageholdelse kan efter Advokatrådets  

 opfattelse ikke sidestilles med "privat anholdelse", og med  

 nutidens kommunikationsmidler kan der efter Advokatrådets opfattelse  

 ikke med rette stilles krav om, at skibet sejles i havn, forinden skridt til  

 judiciel efterprøvelse af tilbageholdelsens berettigelse sættes  

 i værk.
 Er tilbageholdelse af et skib foretaget uden forudgående  

 retskendelse, skal sagen forelægges for retten til godkendelse, hvis  

 den person, indgrebet (det vil sige tilbageholdelsen) retter sig imod,  

 anmoder om det, jf. havmiljølovens § 63 b, stk. 4, jf. retsplejelovens  

 § 806, stk. 3.
 Det fremgår således af den foreslåede bestemmelse i  

 havmiljølovens § 63 b, stk. 4, at ved iværksættelse af  

 tilbageholdelse af skibe i sager om udtømning af olie finder  

 retsplejelovens kapitel 74 om beslaglæggelse anvendelse med de  

 ændringer, der følger af havmiljølovens § 63 b, stk.  

 1-3.
 I bemærkningerne til lovforslagets § 1, nr. 7 (havmiljølovens  

 § 63 b, stk. 4) anføres blandt andet følgende:
» Er tilbageholdelsen foretaget uden forudgående retskendelse, skal  

 sagen forelægges for retten, hvis den person, indgrebet (det vil sige  

 tilbageholdelsen) retter sig imod, anmoder om det, jf. retsplejelovens § 806,  

 stk. 3. Er den foreløbige tilbageholdelse ikke foretaget af politiet,  

 må 24-timers-fristen regnes, fra sagen er overgivet til politiet, jf.  

 princippet i retsplejelovens § 807 a om privates foreløbige  

 beslaglæggelse.« Selv med nutidens kommunikationsmidler vil det typisk ikke  

 være muligt for Forsvarsministeriet (søværnet) straks  

 efter indgrebet (tilbageholdelsen) at overgive sagen til politiet.
Der vil  

 således blandt andet forinden skulle udarbejdes en nærmere  

 redegørelse for indgrebet til brug for politiets behandling af sagen.
 Det kan efter omstændighederne endvidere være  

 nødvendigt for politiet at indhente supplerende oplysninger fra  

 søværnet til brug for politiets vurdering af, om skibet  

 bør frigives, eller om tilbageholdelsen bør søges  

 opretholdt.
 Det vil derfor   når tilbageholdelsen er sket til søs  

 formentlig ofte ikke være praktisk muligt at indbringe sagen for retten  

 inden 24 timer fra det tidspunkt, hvor den, indgrebet retter sig imod,  

 fremsætter anmodning herom (hvilket er den regel, der efter  

 retsplejelovens § 806, stk. 3, 2. pkt., gælder for  

 beslaglæggelser uden forudgående retskendelse foretaget af  

 politiet).
Det forudsættes imidlertid, at Forsvarsministeriet  

 (søværnet) snarest muligt   og senest straks efter at skibet er  

 kommet i havn   overgiver sagen til politiet med henblik på  

 forelæggelse for retten.
Fra dette tidspunkt har politiet efter  

 lovforslaget 24 timer til enten at frigive skibet eller forelægge  

 tilbageholdelsen for retten til godkendelse.
Endelig påpeger Advokatrådet, at eventuelle indgreb vil kunne  

 udløse tab for ejere/brugere af en størrelsesorden, der ikke  

 står i noget proportionalt forhold til forseelsen.
Tilsvarende vil der  

 kunne blive tale om erstatningskrav af hidtil uset størrelsesorden i  

 tilfælde af, at det efterfølgende måtte vise sig, at  

 tilbageholdelsen ikke var berettiget.
Beslaglæggelse af et skib vil ofte medføre endog meget  

 store tab for den, som indgrebet retter sig mod.
Vedkommende har imidlertid  

 efter lovforslaget (havmiljølovens § 63 b, stk. 2, 1. pkt.) mulighed  

 for at stille sikkerhed og derved få frigivet skibet.
Det må  

 derfor antages, at beslaglæggelse af skibe ikke generelt kan anses for  

 at stride mod proportionalitetsgrundsætningen i retsplejelovens § 805,  

 blot fordi skibets værdi langt overstiger størrelsen af den  

 påtænkte bøde.
Det er korrekt, at det efter omstændighederne kan medføre  

 erstatningsansvar på objektivt grundlag for det offentlige i  

 overensstemmelse med principperne i retsplejelovns § 1018 b, hvis  

 påtale opgives, eller der sker frifindelse i retten.
Dette er  

 også fremhævet i pkt. 3 (om lovforslagets økonomiske og  

 administrative konsekvenser for det offentlige) i de almindelige  

 bemærkninger til lovforslaget.
