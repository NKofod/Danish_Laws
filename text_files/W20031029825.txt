Landsskatteretskendelse af 22. oktober 2003 vedr.  

 anpartsreglerne i personskatteloven As klage skyldes, at investeringsprojektet B K/S er anset  

 for omfattet af anpartsreglerne i personskatteloven.
Landsskatterettens  

 afgørelse Personlig indkomst Skatteankenævnet har ikke godkendt fradrag for  

 renteudgifter, selvangivet med 7.019 kr.
 Landsskatteretten stadfæster skatteankenævnets afgørelse.
 Skatteankenævnet har ikke godkendt fradrag for  

 driftsunderskud, selvangivet med 2.495 kr.
 Landsskatteretten stadfæster skatteankenævnets afgørelse.
Kapitalindkomst Landsskatteretten godkender fradrag for renter med 7.019 kr.
Sagens oplysninger Klageren købte den 14. marts 1996 en anpart i B K/S.
Der  

 deltog i alt 10 kommanditister.
Ved stiftelsen af selskabet var C ApS  

 komplementar.
Selskabet havde ifølge vedtægterne til formål at leje fast  

 ejendom og producere juletræer og pyntegrønt.
I 1997 udtrådte C ApS som komplementar, samtidig med at  

 søsterselskabet D ApS tiltrådte.
Selskaberne havde samme adresse.
I 1999 besluttede kommanditselskabets bestyrelse at afvikle  

 virksomhedens aktiviteter med produktion af juletræer på grund af dårlig  

 økonomi.
Alle træerne blev pløjet ned i 1999 og jordlejemålet opsagt.  

 Samtidig  

 ændrede B K/S formål, således at aktiviteten fremover kun bestod i  

 finansiering.
Den 30. august 2000 indtrådte E A/S som komplementar, samtidig  

 med at datterselskabet D ApS udtrådte.
B A/S og D ApS havde samme bestyrelse  

 og  

 var beliggende på samme adresse.
 Driftsunderskuddet i B K/S udgjorde i det påklagede  

 indkomstår 2.495 kr. og renteudgifter udgjorde 7.019 kr.
 Klageren har ikke medregnet B K/S resultat i  

 selvangivelsen, men har inden udløbet af fristen for indlevering af  

 selvangivelsen anmodet om, at resultatet blev medregnet.
Skatteankenævnets  

 afgørelse Klageren er nægtet fradrag for renteudgifter og  

 driftsunderskud i B K/S.
Der er henvist til, at virksomhedens aktiviteter med  

 produktion af juletræer m.v. ophørte i 1999. Antallet af ejere er 10, og  

 virksomheden er derfor omfattet af den stramning af anpartsreglerne, der blev  

 gennemført ved lov nr. 434 af 26. juni 1998. Der er sammenfald i bestyrelse  

 og  

 adresser i de to komplementarselskaber.
Det fremgår af regnskabet, at det er  

 kommanditisternes oprindelige gæld, der er overført til det nye  

 K/S.  

 Selskabet har derfor ingen reelle aktiviteter, og da der allerede fra starten  

 hersker meget stor usikkerhed omkring betalingen af de gamle tilgodehavender,  

 vil selskabet aldrig komme til at give overskud.
Det gamle kommanditselskab er under afvikling, men  

 eksisterer reelt stadig.
For så vidt angår det nye  

 kommanditselskab er der  

 ikke tale om en erhvervsmæssigt drevet virksomhed, men alene en virksomhed,  

 der  

 har til formål at opdrive gamle resthæftelser hos de enkelte kommanditister.  

 Da  

 der reelt er tale om samme kommanditselskab, gælder stramningen i  

 anpartsreglerne for de gamle kommanditselskaber også for det nye  

 kommanditselskab.
Klagerens påstand og  

 argumenter Der er principalt fremsat påstand om, at de selvangivne  

 fradrag godkendes.
Subsidiært er der fremsat påstand om, at klageren  

 indrømmes  

 fradrag i kapitalindkomsten for sin renteandel.
Det er den overvejende hovedregel inden for  

 skattelovgivningen, at beskatningen udøves på grundlag af, hvilken virksomhed  

 skatteyderen udøver i de enkelte indkomstår.
Ophører skatteyderen med en  

 bestemt aktivitet, sker beskatningen af aktiviteten maksimalt indtil udgangen  

 af det pågældende indkomstår, medmindre andet er bestemt.
Dette princip  

 følges  

 blandt andet i personskattelovens § 4, stk. 1, nr. 10, jf. blandt andet stk.  

 12  

 og 13. Princippet er også fastslået ved afskrivninger på bygninger.
En ikke  

 afskrivningsberettiget bygning, der tages i anvendelse til et  

 afskrivningsberettiget formål, kan afskrives fra og med det pågældende  

 indkomstår og indtil udgangen af det indkomståret, hvor den  

 afskrivningsberettigede anvendelse ophører.
Der er ikke belæg for at antage ,  

 at en bygning, der er anskaffet og taget i brug til ikke  

 afskrivningsberettigede formål, for altid skal opretholde denne status.
Det  

 er  

 anvendelsen i det enkelte indkomståret, der er afgørende.
 Tilsvarende gør sig gældende inden for indkøbs- og  

 salgsvirksomheder, der er undergivet den særlige kooperationsbeskatning.  

 Brister forudsætningerne for denne beskatning ved, at deltagerkredsen kommer  

 under 10 deltagere, overgår selskabet til almindelig indkomstbeskatning fra  

 og  

 med det efterfølgende indkomstår.
I indkomståret 2000 udfører kommanditselskabet rent faktisk  

 ikke virksomhed som beskrevet i personskattelovens § 4, stk. 1, nr. 13. Det  

 er  

 det reelle indhold, der er afgørende.
Rent civilretligt anses skifte af  

 komplementar som stiftelse af et nyt kommanditselskab.
Dette ses blandt andet  

 af, at kommanditselskaber, der ejer fast ejendom, skal svare stempelafgift  

 som  

 ved ejerskifte, når der sker komplementarskift, jf.
SKMD 1982.269D.
Dette  

 princip må være gældende overalt, uanset baggrunden for komplementarskiftet,  

 og  

 uanset om dette er til fordel eller ulempe for skatteyderen.  

 Komplementarskiftet i den pågældende situation har i øvrigt et reelt og fuldt  

 berettiget indhold.
Den hidtidige komplementar var ifølge årsregnskabet for  

 1999 insolvent, og for at imødegå risikoen for kommanditselskabets konkurs  

 sammen med komplementaren, besluttedes det at skifte komplementar.
Dette  

 underbygger, at kommanditselskabet skatteretligt er at betragte som en ny  

 virksomhed fra og med indkomståret 2000. Kommanditisterne er derfor ikke  

 omfattet af personskattelovens § 4, stk. 1, nr. 13.
Kommanditisterne i B K/S bør sidestilles med  

 kommanditisterne i de andre selskaber, der har finansieret indbetalingen af  

 deres resthæftelser med et lån.
Disse kommanditister har fradrag for deres  

 renteudgifter.
Landsskatterettens  

 bemærkninger og begrundelse Kommanditselskabets virksomhed med juletræsproduktion  

 ophørte endeligt, da træerne blev pløjet ned og jordlejemålet opsagt i 1999.  

 Selv om renteudgifterne i kommanditselskabet stammer fra etableringen af  

 plantagen, må der lægges afgørende vægt på, at klageren i indkomståret 2000  

 ikke har deltaget i en virksomhed, der er omfattet af ligningslovens § 8 K,  

 stk. 2.
 Klageren kan derfor fradrage renteudgiften ved  

 indkomstopgørelsen.
 Renteudgifter er som hovedregel kapitalindkomst, jf.  

 personskattelovens § 4, stk. 1, nr. 1. Personer skal dog medregne  

 renteudgifter  

 til den personlige indkomst, hvis der udøves næring ved køb og salg af  

 fordringer eller finansiering, jf. personskattelovens § 4, stk. 3.
Kommanditselskabet skiftede i 1999 formål, således at  

 formålet fremover var finansiering.
Selskabet skulle opretholdes, indtil  

 gælden  

 var betalt eller kommanditisternes resthæftelse var nedbragt til 0 kr.  

 Klagerens deltagelse i virksomheden kan ikke anses for erhvervsmæssig, da der  

 ikke var udsigt til, at virksomheden ville komme til at give overskud.  

 Klagerens deltagelse i virksomheden kan derfor ikke anses for næring med  

 finansiering, jf. personskattelovens § 4, stk. 3.
 Klageren kan derfor fradrage renteudgiften i  

 kapitalindkomsten, jf. personskattelovens § 4, stk. 1, nr. 1.  

 Driftsunderskuddet ved deltagelsen i virksomheden kan ikke fradrages, da der  

 ikke er tale om en erhvervsmæssigt drevet virksomhed, men alene en  

 virksomhed,  

 der har til formål at opkræve gamle resthæftelser hos de enkelte  

 kommanditister.
