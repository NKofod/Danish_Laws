(Forhøjelse af standardfradraget til  

 danske sømænd om bord på udenlandske skibe m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om påligningen af indkomst- og formueskat til staten  

 (ligningsloven), jfr. lovbekendtgørelse nr. 374 af 11. juli 1984, foretages  

 følgende ændringer:
 1. I § 4A ophæves stk. 2, sidste pkt.
 2. I § 4A indsættes som stk. 3:
"Stk. 3. Længstlevende ægtefælle kan ligeledes fradrage  

 frigørelsesafgift, der er pålagt, mens ejendommen var i afdødes besiddelse,  

 når den er overgået til længstlevende som led i dennes overtagelse af  

 fællesboet til hensidden i uskiftet bo.
Det samme gælder, hvis længstlevende  

 får udsættelse med pligten til at svare arveafgift af hele arvebeholdningen,  

 bortset fra legater, efter bestemmelserne i § 14A i lov om afgift af arv og  

 gave, og når et bo udlægges til længstlevende uden skiftebehandling efter  

 skiftelovens § 57, stk. 1." 3. § 6 ophæves.
 4. § 7B ophæves.
5. I § 33B, stk. 3, ændres 2 steder "16.000  

 kr." til: "22.000 kr." § 2 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  § 1, nr. 5, har virkning fra og med  

 indkomståret 1985.
 Stk. 3.  § 1, nr. 4, har dog først virkning fra og med  

 indkomståret 1986.
Givet på Christiansborg slot, den 20.  

 februar 1985 Under Vor Kongelige Hånd og Segl MARGRETHE R.
