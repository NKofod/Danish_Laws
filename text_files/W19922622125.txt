Fiskeskipper, kost på søen Kutteren har i 1990 været på søen i 258 dage.
Der  

 deltager altid 4 mand i fiskeriet, og indkøb af madvarer foretages af  

 en af disse.
Samtlige bilag for indkøb af proviant sendes-afleveres  

 til skatteyderens ægtefælle, der forestår bogføring  

 og betaling.
Fiskeskipperen har sammentalt de beløb, der er medgået til  

 køb af kost og ikke-alkoholiske drikkevarer.
Herefter er udgiften til  

 kost pr. dag beregnet ud fra antal samlede fiskedage og antal mand, der  

 deltager i fiskeriet.
Kostudgiften pr. dag pr. mand er således opgjort  

 til 52,97 kr.
Det sparede hjemmeforbrug er på grundlag af en  

 forbrugerundersøgelse gennemført af Danmarks Statistik i 1987  

 opgjort til 33,10 kr. pr. dag.
Der er herefter foretaget fradrag for 19,87  

 kr. pr. dag i 132 dage, i alt 2.623 kr.
 Skatteforvaltningen har forhøjet ansættelsen med det  

 foretagne fradrag, idet der kun kan foretages fradrag, når det  

 dokumenteres, at der er tale om nødvendige merudgifter i forbindelse  

 med arbejdet, og de samlede udgifter dokumenteres.
Afgørelsen er herefter påklaget til skatteankenævnet,  

 der har indrømmet et fradrag på 2.849 kr., idet fiskeskipperen  

 ud over det selvangivne fradrag på 2.623 kr. har angivet yderligere  

 udgifter til forbrug af egne fisk med 226 kr.
Ankenævnets  

 afgørelse er begrundet med, at dokumentationskravene er opfyldt  

 på betryggende måde.
Told- og Skattestyrelsen har under henvisning til skattestyrelseslovens §  

 14, stk. 5, gjort Told- og Skattestyrelsen opmærksom på  

 afgørelsen.
Efter en gennemgang af sagen er den forelagt  

 Ligningsrådet, der i medfør af skattestyrelseslovens § 19 har  

 forhøjet fiskeskipperens ansættelse med 2.849 kr.
Baggrunden for forhøjelsen er, at en erhvervsdrivende fiskeskipper,  

 der ønsker fradrag for kostudgifter, må opfylde  

 dokumentationskrav, der svarer til de af Ligningsrådet i  

 SD-cirkulære 1988-57 anførte.
Man har herved henset til, at  

 Ligningsrådets anvisning alene uddyber de krav, der indeholdes i  

 statsskattelovens § 6 a om udgiftens tilknytning til indkomstens  

 opretholdelse m.v.
I nærværende tilfælde foreligger der  

 ikke nødvendige merudgifter i forbindelse med arbejdet.
Der er herved  

 lagt vægt på, at fiskeskipperen i forbindelse med sit arbejde har  

 mulighed for, sammen med de øvrige ombordværende fiskere, at  

 opretholde en privat husholdning, hvortil der foretages indkøb af  

 dagligvarer i almindelige forretninger til normal butikspris.
Skatteyderen er  

 netop ikke afskåret fra at tilberede og indtage maden på sin  

 arbejdsplads (kutteren).
Afgørelsen supplerer Landsskatterettens afgørelse  

 offentliggjort i TfS 1991, 187, kommenteret i TfS 1991, 226.
