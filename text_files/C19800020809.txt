 Ved bekendtgørelse nr. 398 af 15. august 1978 om amtsrådenes behandling af  

 ansøgninger om tilladelse til udnyttelse af råstofforekomster på  

 landbrugsejendomme har landbrugsministeriet bemyndiget amtsrådene til at  

 træffe afgørelse i sager om råstofindvinding på landbrugsejendomme efter §  

 7a, stk. 3, i landbrugsloven (lovbekendtgørelse nr. 603 af 30. november  

 1978).
 Landbrugsministeriet har samtidig bemyndiget amtsrådene til at varetage  

 tilsynsopgaver efter landbrugsloven i forbindelse med råstofindvindingen.
Jordbrugskommissionerne medvirker ved behandlingen af sagerne og ved  

 tilsynet.
Ved bekendtgørelse nr. 399 af 15. august 1978 er der fastsat regler  

 for samarbejdet mellem amtsrådene og jordbrugskommissionerne, herunder med  

 hensyn til hvilke sager, der skal forelægges landbrugsministeriet  

 (matrikeldirektoratet) til udtalelse eller afgørelse.
 I hovedstadsområdet gælder fornævnte bekendtgørelser Hovedstadsrådets  

 behandling af sager om råstofindvinding, ligesom reglerne i dette cirkulære i  

 hovedstadsområdet gælder Hovedstadsrådets behandling af ansøgninger om  

 råstofindvinding og Hovedstadsrådets tilsynsopgaver.
 I tilslutning til de nævnte bekendtgørelser fastsættes følgende  

 retningslinier:
1. Om amtsrådenes kompetence Som det fremgår af § 1 i bekendtgørelse nr. 398/1978, kan amtsrådet med  

 visse undtagelser træffe afgørelse efter § 7a, stk. 3, i landbrugsloven i  

 ansøgninger om råstofindvinding, der behandles efter § 7, jfr. § 8, stk. 1, i  

 råstofloven (lov nr. 237 af 8. juni 1977).
Kompetencen angår alene spørgsmål, der har relation til selve den påtænkte  

 råstofindvinding.
Afgørelser i henhold til landbrugslovens kap.
I-IV om  

 tilladelse til ophævelse af landbrugspligten på en landbrugsejendom eller en  

 del af en landbrugsejendom ved udstykning, eller om tilladelse til  

 inddragelse af landbrugspligtige jorder til anden ikke-jordbrugsmæssig  

 anvendelse end råstofindvinding træffes af matrikeldirektoratet.
Det samme  

 gælder, hvis der oprettes lejekontrakt, der forudsætter tilladelse efter  

 bestemmelserne i § 12, stk. 1, i landbrugsloven, jfr. pkt. 13.1 i cirkulære  

 af 4. december 1980 om lov om landbrugsejendomme.
Afgørelser i henhold til  

 landbrugslovens kap.
V om tilladelse til erhvervelse af landbrugsejendomme  

 eller dele af landbrugsejendomme træffes af Statens Jordlovsudvalg.
Endvidere fastsætter Statens Jordlovsudvalg sådanne særlige betingelser,  

 som måtte være nødvendige, når råstofindvindingen skal ske på ejendomme med  

 indestående jordrente og/eller statslån efter lov om statens fremskaffelse af  

 jord og udlån til jordbrugsmæssige formål m.m., (lovbekendtgørelse nr. 396 af  

 23. juli 1974) eller efter tidligere jordlove.
Se herom landbrugsministeriets  

 bekendtgørelse nr. 547 af 15. oktober 1973 om statshusmandsbrug m.m. og  

 jordrente.
Når det fremgår af sagen, at råstofindvindingen tillige forudsætter  

 sådanne tilladelser efter landbrugslovgivningen, der ikke er henlagt under  

 amtsrådets kompetence, bør amtsrådet så tidligt som muligt gøre ansøgeren  

 opmærksom herpå samt oplyse, til hvilken myndighed ansøgning skal indgives.  

 På baggrund af, at råstofindvindingen oftest er af midlertidig karakter, og  

 arealerne efter endt efterbehandling igen kan udnyttes jordbrugsmæssigt, er  

 det dog landbrugsministeriets opfattelse, at der kun i særlige tilfælde til  

 være grundlag for at tillade udstykning af en landbrugsejendom eller tillade  

 erhvervelse af en landbrugsejendom eller en del af en sådan i forbindelse med  

 en påtænkt råstofindvinding, jfr. pkt. 6.3.7, 25.3 og 28.3 i cirkulære om lov  

 om landbrugsejendomme.
Amtsrådet bør derfor gøre ansøgeren opmærksom på de  

 nævnte regler, således at råstofindvinding såvidt muligt sker på grundlag af  

 brugsaftale mellem ejeren og råstofindvinderen.
 Når det fremgår af den tingbogsattest, der skal vedlægges ansøgningen, at  

 arealer er jordrentepligtigt, eller at der i ejendommen indestår statslån i  

 henhold til fornævnte lovbekendtgørelse nr. 396/1974 eller tidligere  

 jordlove, bør amtsrådet gøre ansøgeren opmærksom på, at indvindingen  

 forudsætter tilladelse fra Statens Jordlovsudvalg, og at jordlovsudvalget kan  

 kræve, at ejeren indbetaler en afgift til jordfonden af det indvundne  

 merudbytte, eller at ejeren helt eller delvis indfrier statslån, der indestår  

 i ejendommen.
 Amtsrådet kan ikke meddele en tilladelse efter landbrugsloven for et  

 længere tidsrum end 10 år, jfr. § 1, stk. 2, i bekendtgørelse nr. 398/1978.  

 Se nedenfor under pkt. 2.3.
 I tilfælde hvor jordbrugskommissionen fraråder, at der meddeles tilladelse  

 til råstofindvinding, eller ønsker sagen forelagt landbrugsministeriet, kan  

 amtsrådet kun meddele tilladelse efter særlig bemyndigelse fra  

 landbrugsministeriet (matrikeldirektoratet), jfr. § 2, stk. 2, i  

 bekendtgørelse nr. 399/1978.
 Uanset bestemmelserne i § 1 i bekendtgørelse nr. 398/1978 kan  

 landbrugsministeriet i påkommende tilfælde - f.eks. hvor der knytter sig en  

 principiel interesse til afgørelsen, eller sagen i øvrigt er af større  

 betydning - overtage en bestemt sag eller eventuelt alle sager fra et bestemt  

 område eller en bestemt sagskategori, jfr. bekendtgørelsens § 3. Bestemmelsen  

 svarer til miljøministerens beføjelse efter råstoflovens § 7, stk. 5. I det  

 omfang, der bliver tale om at anvende bestemmelsen, indleder  

 landbrugsministeriet drøftelser om den pågældende sag eller de pågældende  

 sager med miljøministeriet og behandler sagen i samarbejde med dette.
 Hvis landbrugsministeriet ikke finder, at der er grundlag for at tillade  

 råstofindvinding efter landbrugsloven, må amtsrådet som følge af bestemmelsen  

 i § 2, nr. 3, i råstofloven give afslag på ansøgningen om indvinding efter  

 råstofloven.
Ansøgninger om tilladelse til råstofindvinding efter landbrugsloven på  

 arealer, hvor amtsrådet har godkendt anmeldelse af råstofindvinding i medfør  

 af § 5, stk. 1, nr. 2 og 3, i den tidligere råstoflov (lov nr. 285 af 7. juni  

 1972) er ikke omfattet af fornævnte bekendtgørelser.
Sådanne ansøgninger kan  

 dog i relation til landbrugsloven behandles af amtsrådet efter tilsvarende  

 retningslinier, som gælder for ansøgninger efter den nugældende råstoflov.  

 Det er forudsat, at der ved afgørelsen efter landbrugsloven ikke stilles  

 andre vilkår end hvad der svarer til hidtidig praksis i henhold til denne  

 lov, jfr. cirkulærets pkt. 2.4. Ønskes afvigelser herfra, træffes afgørelsen  

 i alle tilfælde af matrikeldirektoratet efter indstilling fra amtsrådet, jfr.  

 cirkulærets pkt. 2.3.
2. Retningslinier for amtsrådenes behandling af ansøgninger om  

 råstofindvinding efter landbrugsloven 2.1. Varetagelsen af de jordbrugsmæssige interesser Ved afgørelsen af, hvorvidt der bør meddeles tilladelse til  

 råstofindvinding, skal der efter råstoflovens § 3 ske en afvejning mellem  

 råstofinteresserne på den ene side og andre interesser, herunder de  

 jordbrugsmæssige interesser, på den anden side.
Ved vurderingen af  

 jordbrugsinteresserne må der på baggrund af formålsbestemmelserne i § 1 i  

 landbrugsloven navnlig lægges vægt på, at de bedst egnede landbrugsjorder i  

 størst mulig udstrækning bevares som landbrugsjord, og at der tages mest  

 muligt hensyn til jordbrugets erhvervsmuligheder og ejendomsstrukturen.
De jordbrugsmæssige interesser varetages i forbindelse med  

 råstofindvinding på landbrugsjorder ved, at indvindingen tilrettelægges  

 sådan, at jorderne i videst mulig udstrækning på ny kan inddrages til  

 jordbrugsmæssig anvendelse, og at tidsrummet, hvor jorden er ude af  

 jordbrugsmæssig drift, indskrænkes til det kortest mulige.
Sikringen heraf  

 sker ved tinglysning af vilkår for indvindings- og efterbehandlingsarbejder  

 og ved udarbejdelse af planer for disse arbejder.
Generelt vil de  

 jordbrugsmæssige interesser og de dertil knyttede landskabelige værdier blive  

 tilgodeset, hvis man samler råstofindvindingen inden for bestemte områder,  

 f.eks. hvor der i forvejen findes en koncentration af råstofgrave.  

 Råstofindvinding, der vil medføre, at arealer definitivt må opgives som  

 grundlag for fremtidig landbrugsproduktion, f.eks. fordi råstofindvinding  

 under grundvandsspejl vil danne en sø, bør kun tillades efter en nøje  

 vurdering af de jordbrugsmæssige og de råstofmæssige interesser.
Såfremt der  

 ikke allerede foreligger tilstrækkelige oplysninger om råstofforekomstens  

 sammensætning, udstrækning og dybde, kan det være nødvendigt, at der  

 foretages undersøgelser, herunder prøvegravninger, boringer, geotekniske  

 målinger el. lign. til belysning heraf.
 Der henvises i øvrigt til pkt. 8.3.1 og 8.3.2 i cirkulære om  

 landbrugsejendomme.
2.2. Forelæggelse for jordbrugskommissionen Efter bestemmelserne i § 1, stk. 3, i fornævnte bekendtgørelse nr.  

 398/1978 skal amtsrådet som hovedregel indhente en erklæring fra  

 jordbrugskommissionen om de jordbrugsmæssige interesser, inden der træffes  

 afgørelse i sagen.
Hvis der er tale om inddragelse af mindre arealer, f.eks. arealer på 1-2  

 ha til råstofindvinding, eller hvis de mængder, som skal indvindes, er af  

 begrænset omfang, kan høring af jordbrugskommissionen dog undlades.
Det vil  

 navnlig gælde i tilfælde, hvor amtsrådet skønner, at arealerne efter endt  

 råstofindvinding i fuld udstrækning kan geninddrages til jordbrugsmæssig  

 drift, og at indvindingen ikke vil medføre en dyrkningsmæssig forringelse af  

 arealerne.
Er der tale om en kortere fortsættelse, eller en mindre udvidelse  

 af en bestående råstofgravning, hvor jordbrugskommissionen tidligere har  

 været inddraget, kan høring af jordbrugskommissionen ligeledes undlades,  

 medmindre der påtænkes væsentlige ændringer af indvindings- eller  

 efterbehandlingsmetoder.
Når landbrugsministeriet har behandlet regionplanforslag, må det påregnes,  

 at den udpegning af særlige områder for råstofindvinding, som indeholdes i  

 disse, vil kunne medføre, at høring af jordbrugskommissionen inden for disse  

 områder normalt kan undlades.
Det samme gælder, når landbrugsministeriet har  

 behandlet et lokalplanforslag for et område til råstofindvinding.
Ansøgninger, der forelægges jordbrugskommissionen, skal foruden det  

 råstofansøgningen vedlagte materiale, være vedlagt et  oversigtskort ,  

 udfærdiget på en kopi af Geodætisk Instituts kort i målforhold 1:25.000 (4 cm  

 kort), hvor både indvindingsområdet og den eller de berørte  

 landbrugsejendomme er indtegnet.
Ansøgningsskemaet bør i det omfang, det er  

 nødvendigt for stillingtagen til en ansøgning om råstofindvinding, indeholde  

 en kortfattet beskrivelse af indvindings- og efterbehandlingsarbejder eller  

 være vedlagt en foreløbig plan for de påtænkte indvindings- og  

 efterbehandlingsarbejder.
Se cirkulærets pkt. 4 om jordbrugskommissionernes  

 medvirken ved tilsyn med råstofindvinding.
2.3. Forelæggelse for landbrugsministeriet (matrikeldirektoratet) Som nævnt i cirkulærets pkt. 1 kan landbrugsministeriet i henhold til § 3  

 i bekendtgørelse nr. 398/1978 i påkommende tilfælde overtage en bestemt sag  

 eller eventuelt alle sager fra et bestemt område eller en bestemt  

 sagskategori.
 Hvis amtsrådet er indstillet på at give en tilladelse til råstofindvinding  

 ud over 10 år, skal spørgsmålet herom forelægges matrikeldirektoratet  

 sideordnet med, at amtsrådet efter bestemmelserne i råstofloven forelægger  

 spørgsmålet herom for fredningsstyrelsen.
 Finder amtsrådet, at der i en sag er tale om spørgsmål af principiel  

 karakter, eller at sagen er af større betydning, kan amtsrådet forelægge  

 sagen for matrikeldirektoratet, inden der træffes endelig afgørelse i sagen.
I sager, hvor jordbrugskommissionen fraråder, at der meddeles tilladelse  

 til råstofindvinding, eller hvor jordbrugskommissionen ønsker sagen forelagt  

 landbrugsministeriet, har amtsrådet som nævnt i cirkulærets pkt. 1 ikke  

 umiddelbart kompetence til at tillade råstofindvindingen.
Hvis amtsrådet  

 finder, at der uanset jordbrugskommissionens erklæring i sagen bør gives  

 tilladelse til indvindingen, skal amtsrådet indsende sagen med indstilling  

 til matrikeldirektoratet.
Det gælder også, hvis amtsrådet overvejer på  

 væsentlige punkter at fravige vilkår, som jordbrugskommissionen har ønsket at  

 stille for en indvindingstilladelse.
 I tilfælde, hvor amtsrådet overvejer at give tilladelse til  

 råstofindvinding, og jordbrugskommissionen i sin indstilling har givet udtryk  

 for, at den er betænkelig ved, at der meddeles tilladelse, påhviler det  

 amtsrådet at indhente en udtalelse fra matrikeldirektoratet, inden der  

 træffes endelig afgørelse i sagen.
Ansøgninger om tilladelse til råstofindvinding efter landbrugsloven på  

 arealer, hvor amtsrådet har godkendt anmeldelse af råstofindvinding i medfør  

 af § 5, stk. 1, nr. 2 og 3, i råstofloven af 1972, skal som nævnt i  

 cirkulærets pkt. 1 ikke forelægges matrikeldirektoratet, såfremt der meddeles  

 en tilladelse på sædvanlige vilkår.
I de tilfælde, der er beskrevet ovenfor,  

 hvor amtsrådet ønsker, at der meddeles en tilladelse ud over 10 år, eller der  

 skal stilles mere vidtgående vilkår, eventuelt indføres begrænsninger i  

 graveområdets udstrækning eller dybde, forelægges sagen matrikeldirektoratet  

 med amtsrådets indstilling.
Såfremt amtsrådet ønsker, at der skal meddeles  

 afslag efter landbrugsloven, forelægges sagen ligeledes matrikeldirektoratet.  

 Matrikeldirektoratet meddeler herefter den omhandlede afgørelse eller  

 bemyndiger amtsrådet hertil.
2.4. Vilkår for tilladelsen Bestemmelserne i råstofloven og landbrugsloven forudsætter, at en  

 tilladelse til råstofindvinding altid betinges af, at der foretages  

 efterbehandling af de afgravede arealer.
Det primære krav efter landbrugsloven er, at arealerne altid i videst  

 mulig udstrækning skal retableres til jordbrugsmæssig anvendelse.
Arealerne  

 skal drives jordbrugsmæssigt så længe som muligt, indtil indvindingen  

 påbegyndes, og snarest efter indvindingens afslutning skal de efterbehandles  

 og igen inddrages i jordbrugsmæssig drift.
 Der stilles efter råstofloven og i almindelighed ligeledes efter  

 landbrugsloven krav om, at der udarbejdes planer for tilrettelæggelse  

 af indvindings- og efterbehandlingsarbejder, at  der tinglyses  

 deklaration om vilkår for efterbehandlingsarbejder, og at der stilles  

 fornøden sikkerhed for opfyldelsen af vilkår om efterbehandling.
Når der skønnes at være mulighed for, at arealerne efter endt indvinding  

 kan retableres til jordbrugsmæssig anvendelse, skal der altid stilles krav  

 om, at indvindings- og efterbehandlingsarbejder tilrettelægges sådan, at  

 arealerne igen kan drives jordbrugsmæssigt.
Der kan eventuelt være tale om,  

 at der af hensyn til arealernes senere dyrkningsmuligheder skal stilles krav  

 om, at der ikke må graves dybere end 1 m over højeste naturlige  

 grundvandsspejl.
Muld- og overjord skal afgraves og henlægges til brug ved  

 arealernes efterbehandling, medmindre det i særlige tilfælde, f.eks. hvor  

 store dele af de afgravede arealer efterlades som sø, godkendes, at muld- og  

 overjorden anvendes andetsteds.
Vilkårene må i de konkrete tilfælde afpasses efter arealernes  

 produktionsforhold før og efter indvindingen sammenholdt med indvindingens  

 omfang, varighed og virkning for naboarealers produktion m.v.
Der kan efter  

 landbrugsloven også stilles krav med henblik på at sikre, at arealerne  

 bringes i en sådan stand, at de ikke virker skæmmende for landskabet.
Der henvises i øvrigt til fredningsstyrelsens publikation  

 »Råstofindvinding på land.
Lovgivning, geologi og teknik« /1978).
2.5. Underretning om afgørelser Amtsrådet skal give underretning om afgørelser, herunder om vilkår for  

 tilladelser, til jordbrugskommissionen.
Det gælder også i sager, hvor  

 amtsrådet har undladt høring af jordbrugskommissionen.
Hvis indvindingsarealer er undergivet jordrente, eller hvis der i  

 ejendommen indestår statslån i henhold til lovbekendtgørelse nr. 396/1974  

 eller tidligere jordlove, skal der også gives underretning om tilladelser til  

 Statens Jordlovsudvalg.
Ved underretningen bør vedlægges kopi af  

 tingbogsattest.
 3. Retningslinier for jordbrugskommissionernes  

 medvirken ved behandling af ansøgninger om råstofindvinding efter  

 landbrugsloven.
Jordbrugskommissionernes opgaver i fornævnte sager er først og fremmest at  

 medvirke som en lokal, jordbrugskyndig instans og at varetage de  

 jordbrugsmæssige interesser med hensyn til, hvorvidt og under hvilke  

 betingelser der kan meddeles tilladelse til råstofindvinding.
Der henvises  

 til retningslinierne i cirkulærets pkt. 2 og til pkt. 8.3.1 og 8.3.2 i  

 cirkulære om lov om landbrugsejendomme.
 Man skal i øvrigt særligt henlede opmærksomheden på, at det efter reglerne  

 i pkt. 11 i miljøministeriets cirkulære af 27. juni 1978 om amtsrådenes og  

 Hovedstadsrådets medvirken ved administrationen af bestemmelserne i  

 råstofloven påhviler jordbrugskommissionen at afgive erklæring til amtsrådet  

inden 4 uger.
4. Retningslinier for amtsrådenes og  

 jordbrugskommissionernes tilsynsopgaver Efter bestemmelserne i § 2 i bekendtgørelse nr. 398/1978 varetager  

 amtsrådet tilsynsopgaver efter landbrugsloven i forbindelse med  

 råstofindvinding.
Opgaverne varetages i samarbejde med  

 jordbrugskommissionerne, jfr. § 3 i bekendtgørelse nr. 399/1978.  

 Landbrugsministeriet kan efter bestemmelserne i § 3 i bekendtgørelse nr.  

 398/1978 i påkommende tilfælde træffe afgørelse i spørgsmål, der angår det  

 nævnte tilsyn.
 Amtsrådet skal som hovedregel inddrage jordbrugskommissionen i alle  

 situationer, hvor planer for indvindings- og efterbehandlingsarbejder  

 udarbejdes eller ændres, således at de afviger væsentligt fra  

 forudsætningerne for tilladelsen, herunder de vilkår, som  

 jordbrugskommissionen har forudsat fastsat i forbindelse med tilladelsen.  

 Ligeledes kan der opstå behov for at inddrage jordbrugskommissionens særlige  

 jordbrugsmæssige viden i tilfælde, hvor amtsrådet ikke mener at besidde  

 tilstrækkelig sagkundskab på disse områder til at foretage fastsættelsen af  

 retningslinier for efterbehandlingsarbejder m.v.
Amtsrådet skal som hovedregel ligeledes inddrage jordbrugskommissionen i  

 tilsynet ved den afsluttende besigtigelse og den endelige godkendelse af  

 efterbehandlingsarbejder, inden deklarationen kvitteres til aflysning, og  

 sikkerhedsstillelsen frigives.
Det er dog ikke nødvendigt at inddrage  

 jordbrugskommissionen i tilsynet, når amtsrådet skønner, at arealerne i fuld  

 udstrækning kan geninddrages til jordbrugsmæssig drift, og at der ikke sker  

 en forringelse af arealernes dyrkningsmæssige værdi.
Det er heller ikke  

 nødvendigt at inddrage jordbrugskommissionen, når den tidligere under sagens  

 behandling har godkendt, at arealerne efterbehandles med henblik på  

 ikke-jordbrugsmæssig anvendelse, f.eks. til rekreative formål eller til  

 bebyggelse m.v.
Underretning om godkendelse af efterbehandlingsarbejder efter endt  

 indvinding skal gives til jordbrugskommissionen.
Dette gælder også i sager,  

 hvor amtsrådet har undladt høring af jordbrugskommissionen.
Hvis der er tale om sager, hvor der i medfør af landbrugsloven er tinglyst  

 deklaration om efterbehandlingsarbejder m.v. med landbrugsministeriets  

 departement, matrikeldirktoratet eller Statens Jordlovsudvalg som  

 påtaleberettiget og eventuelt stillet sikkerhed i landbrugsministeriet, skal  

 der også gives underretning til den pågældende styrelse med henvisning til  

 den tidligere sag.
Opstår der i disse sager spørgsmål om anvendelse af  

 straffebestemmelserne i § 33 i landbrugsloven, skal sagen forelægges  

 landbrugsministeriet (matrikeldirektoratet).
5. Koordinering af efterbehandlingsvilkår med vilkår  

 for andre tilladelser efter landbrugsloven Som nævnt i cirkulærets pkt. 1 forudsætter råstofindvinding i en del  

 situationer, f.eks. i tilfælde, hvor en del af en landbrugsejendom eller en  

 hel landbrugsejendom ønskes erhvervet med henblik på råstofindvinding,  

 tilladelse efter landbrugsloven til udstykning og/eller erhvervelse.
 Hvis der i forbindelse med råstofindvinding gives tilladelse fra  

 matrikeldirektoratet til udstykning efter landbrugslovens §§ 4 eller 13,  

 eller tilladelse fra Statens Jordlovsudvalg efter lovens §§ 18 eller 20, jfr.  

 § 21, vil der i almindelighed blive stillet krav om, amtsrådet som  

 påtaleberettiget - tinglyses deklaration med landbrugsministeriet  

 (matrikeldirektoratet) eller Statens Jordlovsudvalg som påtaleberettiget om,  

 at arealerne efter endt indvinding og efterbehandling skal afhændes til  

 sammenlægning med en landbrugsejendom efter reglerne i landbrugsloven, eller,  

 hvis der er tale om en hel landbrugsejendom, afhændes til en person, der  

 opfylder betingelserne i lovens § 16.
Kravene vil i almindelighed blive koordineret med betingelser efter anden  

 lovgivning, herunder råstofloven.
Afhændelsesfristen fastsættes i  

 almindelighed til 1 år efter indvindingens ophør, dog senest 1 år efter  

 indvindingstilladelsens udløb, idet det forudsættes, at  

 efterbehandlingsarbejder afsluttes i løbet af 1 år.
Kravene om  

 efterbehandling til jordbrugsmæssig anvendelse og afhændelse efter reglerne i  

 landbrugsloven vil dog i særlige tilfælde kunne frafaldes, når forholdene  

 taler for, at arealerne efter endt indvinding efterbehandles med henblik på  

 anden anvendelse, f.eks. offentlige, rekreative formål.
 Matrikeldirektoratet og Statens Jordlovsudvalg giver i de foran nævnte  

 tilfælde underretning til amtsrådet og jordbrugskommissionen vedlagt kopi af  

 deklaration om afhændelse m.v.
 Ved tilsynet med råstofindvindingen bør amtsrådet og jordbrugskommissionen  

 være opmærksom på sådanne deklarationer, og der bør gives underretning til  

 den påtaleberettigede (matrikeldirektoratet eller Statens Jordlovsudvalg),  

 når indvinding er afsluttet, således at kravet om afhændelse kan tages op  

 samtidig med kravet om udførelse af afsluttende efterbehandlingsarbejder.
