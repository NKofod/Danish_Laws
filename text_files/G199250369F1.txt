Formålet med registeret er at lette Græsted-Gilleleje Kommunes administration i forbindelse med beregning og udbetaling af ydelser efter lov om social bistand og andre former for sociale ydelser m.v. samt at danne grundlag for periodisk opfølgning af sager samt at registrere oplysninger til statistiske formål.
Endvidere er formålet med registeret at give et samlet overblik over registrerede personers relationer til de afdelinger (socialafdelingen, arbejds- og uddannelsescenteret, børnerådgivningen og kvik skranker), der varetager sagsbehandling i relation til Bistandsloven og tilstødende lovgivninger, omhandlende Græsted-Gilleleje Kommunes sociale opgaver over for den enkelte borger.
Personkreds: Registeret må kun indeholde oplysninger om personer, samt disses ægtefæller og børn, der har, eller har haft, tilknytning til Græsted-Gilleleje Kommune, og som modtager, eller har modtaget, ydelser og rådgivning efter lov om social bistand og/eller andre former for sociale ydelser og rådgivning.
 Ikrafttrædelsesdato: 05/10/1992.
