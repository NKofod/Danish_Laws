(Til lokale og regionale  

 arbejdsmarkeds- og uddannelsesmyndigheder) I medfør af § 6, stk. 1 i lov om arbejdstilbud til ledige, jf.
lovbekendtgørelse af 17. juni 1992 samt § 14b, stk. 2 i samme lov fastsættes følgende om den regionale administration af tilbud om uddannelse og vejledning efter afsnit III i bekendtgørelse om arbejdstilbud m.v., jf. bekendtgørelse nr. 93 af 3. marts 1993.
 § 1.  Ved administration af reglerne om  

 behovsorienteret indsats, fastsætter Arbejdsmarkedsnævnet hvilke grupper af  

 ledige, der må skønnes at være særligt udsatte i forbindelse med  

 langtidsledighed.
 Stk. 2.  På baggrund af kendskab til regionens  

 arbejdsmarkeds- og uddannelsesbehov, udtaler nævnet sig om tilrettelæggelsen  

 af uddannelses- og vejledningsindsatsen for de særligt udsatte grupper.
§ 2.  Den konkrete tilrettelæggelse og planlægning af  

 den behovsorienterede uddannelses- og vejledningsindsats sker i UTB-udvalget  

 efter samme retningslinier som for den eksisterende UTB-indsats.
Efter disse  

 retningslinjer forudsættes, at AF-regionschefen følger udvalgets råd og  

 indstilling, medmindre dette fører til en administration, der ligger udenfor  

 de centralt fastsatte rammer herfor, jf. nærmere § 10 i cirkulære af 6. juli  

 1989 om den regionale administration af uddannelsestilbud.
 Stk. 2.  UTB-udvalget skal sikre den bedst mulige  

 sammenhæng mellem UTB-indsatsen og den behovsorienterede aktiveringsindsats.
§ 3.  Administrationen i UTB-udvalgene sker iøvrigt  

 efter de for UTB-udvalgene gældende regler, jf.
Arbejdsministeriets cirkulære  

 af 6. juli 1989 og Arbejdsmarkedsstyrelsens cirkulære nr. 179 af 14. december  

 1989.
 § 4.  Cirkulæret har virkning fra den 9. marts 1993.
