I medfør af § 1, stk. 1, § 4, § 5 og § 24 i lov nr. 414 af 13. juni 1990 om administration af Det Europæiske Økonomiske Fællesskabs forordninger om markedsordninger for landbrugsvarer m.v. fastsættes:
 § 1.  Bestemmelserne i denne bekendtgørelse vedrører  

 ydelse af produktionsstøtte til markfrø i henhold til Det europæiske  

 økonomiske Fællesskabs bestemmelser om støtte indenfor frøsektoren, jf.  

 forordningerne nr. 2358/71 af 26. oktober 1971, nr. 1674/72 af 2. august 1972  

 og nr. 1686/72 af 2. august 1972 med senere ændringer.
 § 2.  Ydelse af produktionsstøtte til markfrø er, ud  

 over hvad der følger af fællesskabsbestemmelserne, betinget af, at  

 frøfirmaerne lader analyse af avlspartierne udføre enten af  

 Plantedirektoratet eller, for så vidt angår frø af græsser og bælgplanter, af  

 firmaets eget laboratorium, der skal være godkendt hertil af  

 Plantedirektoratet.
Stk. 2.  Godkendelse af et markfrøfirmas laboratorium er  

 betinget af, at laboratoriet opfylder bestemmelserne i bilaget.
Godkendelsen  

 gælder så længe laboratoriet opfylder disse bestemmelser eller skriftligt  

 afmelder godkendelsen over for Plantedirektoratet.
Stk. 3.  De i artikel 2 i forordning nr. 1674/72 nævnte  

 frøavlskontrakter og formeringserklæringer skal registreres hos  

 Plantedirektoratet.
Prøveudtagningen af de oprensede avlspartierhos  

 frøfirmaerne skal foretages af Plantedirektoratets prøvetagere.
§ 3.  Størrelsen af den produktionsstøtte, der  

 tilkommer hver frøavler, fastsættes enten Stk. 2.  Fastsættelsen af støttebeløbets størrelse efter  

 den i stk. 1, nr. 1 angivne gennemsnitsberegning finder sted, såfremt  

 ansøgningen indeholder oplysning om resultatet af en sådan  

 gennemsnitsberegning.
Indeholder ansøgningen ikke oplysninger herom, vil  

 støtten blive fastsat på grundlag af vægten af de enkelte delpartier, der  

 opfylder kvalitetskravene, jf. stk. 1, nr. 2.
§ 4.  Produktionsstøtten udbetales til frøavleren  

 efter ansøgning.
Ved ansøgningen skal anvendes en formular, som frøfirmaerne  

 modtager fra Plantedirektoratet og fremsender til frøavleren.
Stk. 2.  Ansøgningen skal underskrives af frøavleren  

 samt det frøfirma, hvormed han har kontraheret, og skal i 4 eksemplarer  

 indsendes til Plantedirektoratet.
Ansøgningen skal være Plantedirektoratet i  

 hænde senest den 30. juni efter hvert års høst.
Senere modtagne ansøgninger  

 vil ikke blive behandlet.
 Stk. 3.  Udover hvad der følger af  

 fællesskabsbestemmelserne skal ansøgningen bl.a. indeholde følgende  

 oplysninger:
 Stk. 4.  Støttebeløbet udbetales af EF-Direktoratet.
 § 5.  De delpartier, der fremkommer ved oprensning af  

 et parti frø, hvortil der søges produktionsstøtte, skal være opført  

 specificeret i firmaets lagerbog under den pågældende frøavlers navn.
 Stk. 2.  Delpartiernes identitet med det hovedparti,  

 hvorfra de hidrører, skal til enhver tid kunne dokumenteres af vedkommende  

 frøfirma på grundlag af firmaets rensebog.
 § 6.  Kontrollen med overholdelsen af betingelserne  

 for ydelse af produktionsstøtte varetages af Plantedirektoratet.
 Stk. 2.  Frøfirmaerne skal efter Plantedirektoratets  

 anvisninger i deres regnskab foretage alle nødvendige optegnelser vedrørende  

 det frø, der er omfattet af produktionsstøtteordningen, herunder de i § 5  

 omhandlede oplysninger.
 Stk. 3.  Frøfirmaerne skal opbevare en kopiprøve af de  

 officielt udtagne prøver af alle delpartierne indtil 1. januar i det  

 efterfølgende produktionsår.
 Stk. 4.  Optegnelser og bilag, herunder  

 frøavlskontrakter og formeringserklæringer, rensebøger, lagerbøger og genpart  

 af afregninger skal opbevares i mindst 5 år.
 § 7.  Overtrædelse af §§ 5 og 6, stk. 2, 3 og 4  

 straffes med bøde, medmindre højere straf er forskyldt efter lovens kapitel  

 5.
 § 8.  Bekendtgørelsen træder i kraft den 15. juli  

 1993.
 Stk. 2.  Samtidig ophæves bekendtgørelse nr. 16 af 9.  

 januar 1992.
Landbrugsministeriet, den 30. juni 1993 Bjørn Westh / Henrik Trautner Bilag 1 Godkendte firmalaboratorier (Til § 2) 1. Krav til faglig viden 1.1. Den faglige leder af laboratoriet skal have en grundig og ajourført  

 viden om frøanalyser og skal inden for de seneste to år have deltaget i et af  

 Plantedirektoratets kurser i frøanalyse.
1.2. Laboratoriets analysemedarbejdere skal have relevant faglig  

 ekspertise og skal regelmæssigt deltage i Plantedirektoratets kurser for  

 analysemedarbejdere.
Mindst halvdelen af medarbejderne skal inden for de  

 seneste to år have deltaget i et sådant kursus.
 2. Krav til laboratorieudstyr, analysemetoder m.m.
 2.1. Laboratoriet skal være udstyret med det apparatur, der er nødvendigt  

 for at kunne foretage analyser for renhed, antal frø af andre arter, og  

 spireevne i overensstemmelse med Plantedirektoratets analyseregler, der er  

 baseret på regler fastsat af ISTA (Den Internationale Sammenslutning af  

 Frøkontrolstationer).
 2.2. Analyseresultaterne skal registreres på skemaer, der udformes af  

 Plantedirektoratet.
