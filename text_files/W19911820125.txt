En slagtermester fik udbetalt invaliderente i henhold til  

 forsikringspolice om rateforsikring i pensionsøjemed.
Disse udbetalinger  

 kunne ikke medregnes i overskud til opgørelse af henlæggelse til  

 investeringsfond, idet der var tale om personlige pensionsydelser uden  

 forbindelse med virksomhedens drift og således ikke om indtægtssurrogater  

 vedrørende den løbende drift.
 Slagtermester A klagede for indkomstårene 1986 og 1987 over, at han var  

 anset for uberettiget til at beregne henlæggelser til investeringsfond af  

 modtagne udbetalinger i form af invaliderente fra Statsanstalten for  

 Livsforsikring.
 Det fremgik af sagens oplysninger, at der for disse år var udbetalt  

 henholdsvis 249.561 kr. og 376.162 kr. under sygdomsperioder for klageren, og  

 at de nævnte beløb var indgået i klagerens selvangivne opgørelse af de  

 overskud, af hvilke der var beregnet investeringsfondshenlæggelser i henhold  

 til lov om investeringsfonds § 4, stk. 1.
 Det fremgik endvidere af fremlagte policer, at udbetalingerne, der var  

 påbegyndt den 1. maj 1986, hidrørte fra rateforsikringer i pensionsøjemed.
Statsanstalten for Livsforsikring bekræftede over for Landsskatteretten,  

 at der fra den 1. maj 1986 udbetaltes invaliderente.
Fra dette tidspunkt  

 havde Statsanstalten fundet, at der forelå en sådan nedsættelse af  

 erhvervsevnen, at det berettigede til udbetaling af invalideydelse samt  

 præmiefritagelse, jf. regulativ for invalideydelse.
Herefter udbetales denne,  

 når erhvervsevnen skønnedes at være nedsat til 1/3 eller derunder af den  

 fulde erhvervsevne.
 De stedlige skattemyndigheder havde ikke fundet, at der kunne beregnes  

 henlæggelser til investeringsfond af de skete udbetalinger fra Statsanstalten  

 for Livsforsikring.
Klageren havde påstået godkendelse af de selvangivne beregningsgrundlag og  

 påberåbt sig en af Skattedepartementet i Meddelelser fra Skattedepartementet,  

 årgang 1976, side 133, offentliggjort afgørelse.
I denne var det udtalt, at  

 dagpenge, som i henhold til § 16, stk. 3, i lov om dagpenge ved sygdom eller  

 fødsel ydedes til personer med anden dagpengegivende erhvervsindtægt end  

 lønindtægt, skulle medregnes ved opgørelsen af overskud af selvstændig  

 erhvervsvirksomhed efter § 4, stk. 1, i lov om investeringsfonds.
Myndighederne havde imidlertid henvist til, at sygedagpenge var  

 indtægtsbestemt og ikke ydedes i en længere periode end 2 år, hvorefter de  

 blev erstattet af invalidepension eller lignende.
Udbetalingerne i nærværende  

 sag var derimod ikke indtægtsbestemt, og man mente herefter ikke, at disse  

 kunne indgå i beregningsgrundlaget for henlæggelse til investeringsfonds.
 Klagerens repræsentant gjorde med henvisning til de fremlagte policer  

 gældende, at der reelt var tale om tegnede erhvervsudygtighedsforsikringer.
Det anførtes videre, at man havde været nødsaget til at ansætte anden  

 kvalificeret arbejdskraft til erstatning for klageren selv, og at der i den  

 forbindelse var udbetalt 181.000 kr. til en medarbejder.
Der blev derfor  

 nedlagt påstand om, at rimelighedsbetragtninger måtte føre til, at der blev  

 draget en analogi fra den af Skattedepartementet trufne afgørelse vedrørende  

 sygedagpenge.
 Landsskatteretten bemærkede, at henlæggelse til investeringsfond efter  

 bestemmelsen i investeringsfondslovens § 4, stk. 1, skulle beregnes af  

 overskuddet af selvstændig erhvervsvirksomhed i henlæggelsesåret - opgjort  

 efter reglerne om opgørelse af skattepligtig indkomst - med tillæg af  

 renteudgifter og kurstab på fordringer og gæld og med fradrag af rente- og  

 udbytteindtægter m.v. samt kursgevinst på fordringer og gæld, som indgik i  

 opgørelsen af overskuddet.
Retten var enig med de stedlige skattemyndigheder i, at de omhandlede  

 udbetalinger af invaliderente fra rateforsikringer i pensionsøjemed ikke  

 kunne henregnes til overskud af selvstændig erhvervsvirksomhed.
Retten henså  

 herved til, at der var tale om personlige pensionsydelser uden forbindelse  

 med virksomhedens drift, og at udbetalingerne ikke på samme måde som  

 sygedagpenge m.v, der ydedes for et forholdsvis kort tidsrum, kunne anses for  

 rene indtægtssurrogater vedrørende den løbende indtjening.
 De påklagede ansættelser blev herefter stadfæstet.
 LV 1990, L 5.7.2.
