Kompentencen til at meddele separation  

 eller skilsmisse ved § 1.  Bevilling til separation eller skilsmisse  

 meddeles af overøvrigheden.
Dog skal overøvrigheden sende ansøgninger om  

 skilsmisse efter lovens § 32 til justitsministeriet, hvis skilsmisse søges på  

 grundlag af separation opnået uden for de nordiske lande.
 Ansøgning om fri proces i sager om  

 separation og skilsmisse.
§ 2.  Behandlingen af ansøgninger om fri proces i  

 sager om separation og skilsmisse skal fremskyndes mest muligt.
Er  

 ansøgningen ikke ledsaget af tilstrækkelige oplysninger om ansøgerens  

 økonomiske forhold, indfordrer overøvrigheden disse direkte fra ansøgeren.  

 Skønnes det i øvrigt nødvendigt at indhente yderligere oplysninger til  

 bedømmelse af ansøgningen, bør disse så vidt muligt tilvejebringes direkte  

 fra ægtefællerne eventuelt under mægling og vilkårsforhandling.
Politirapport  

 bør kun undtagelsesvis optages.
 Mægling og vilkårsforhandling.
 § 3.  Mægling og vilkårsforhandling kan foretages af  

 overøvrigheden eller politimesteren efter overøvrighedens bemyndigelse.  

 Mægling og vilkårsforhandling bør dog af hensyn til sagernes samlede  

 behandling foretages af overøvrigheden i det omfang, det er praktisk muligt.  

 Ægtefællerne tilsiges til samtidigt møde på amtskontoret, medmindre  

 overøvrigheden finder det mere hensigtsmæssigt at foretage mægling og  

 vilkårsforhandling uden for den by, hvor overøvrigheden har kontor.
 § 4.  Der bør i almindelighed ikke optages  

 politirapport i anledning af en ansøgning om separation eller skilsmisse, men  

 ægtefællerne bør straks tilsiges til mægling og/eller vilkårsforhandling.  

 Skal mægling foretages af præsten, sender overøvrigheden ansøgningen til  

 præsten til foretagelse af mægling.
 § 5.  Overøvrighedens og politiets tilsigelse til  

 mægling og vilkårsforhandling skal ske på en blanket, der rekvireres fra  

 Statens Trykningskontor.
§ 6.  Udebliver en af ægtefællerne fra  

 vilkårsforhandling, skal de tilsiges påny.
Udebliver ansøgeren eller en af  

 ansøgerne uden lovligt forfald også efter den anden tilsigelse, bør  

 ansøgningen om bevilling i almindelighed anses som bortfaldet.
Møder den  

 ægtefælle, fra hvem separation elller skilsmisse søges, ikke efter den anden  

 tilsigelse, bør ansøgningen om bevilling i almindelighed afslås uden  

 yderligere tilsigelser.
Er der ansøgt om fri proces til sag om separation  

 eller skilsmisse, fortsættes behandlingen af denne ansøgning.
 § 7.  Under vilkårsforhandlingen skal det påses, at  

 betingelserne for at give bevilling til separation eller skilsmisse er  

 opfyldt, jfr. lovens § 42.
 Stk. 2.  Der skal tilvejebringes klarhed over, om der  

 mellem ægtefællerne er truffet aftale om størrelsen af et eventuelt bidrag,  

 som den ene ægtefælle skal betale til den andens underhold, eller om  

 spørgsmålet henskydes til overøvrighedens afgørelse.
 Stk. 3.  Ved vilkårsforhandling forud for en separation  

 skal der tilvejebringes klarhed over, om aftalen om vilkårene skal gælde  

 alene for separationstiden eller også for tiden efter en skilsmisse.
 Stk. 4.  Tilkommer der ved en skilsmisse hustruen ret  

 til enkepension efter lov om bevarelse af enkepensionsret ved separation og  

 skilsmisse, skal hun vejledes om, at hun for at sikre sig udbetaling af  

 enkepension eller en eventuel ret til andel i den godtgørelse eller  

 tilbagekøbsværdi, der udbetales ved mandens udtræden af pensionsordningen  

 uden pension, snarest skal anmelde sit krav til den myndighed eller  

 istitution, der skal udrede pensionen.
Stk. 5.  Ægtefællerne skal vejledes om betydningen af  

 vilkårene for separationen eller skilsmissen.
Det skal påses, om der i  

 vilkårene er bestemmelser, der er åbenbart urimelige over for en af  

 ægtefællerne.
I så fald skal vedkommende ægtefælle gøres opmærksom herpå, og  

 ansøgningen eventuelt afslås, jfr. lovens § 42, stk. 3.
 Stk. 6.  Er hustruens ret til underholdsbridrag gjort  

 tidsbegrænset, gøres ægtefællerne bekendt med, at hustruens ret til  

 enkepension eller tillægspension bortfalder efter udløbet af det tidsrum, i  

 hvilket manden er bidragspligtig.
 Stk. 7.  Ægtefællerne skal vejledes om mulighederne for  

 en senere ændring af vilkårene, jfr. navnlig lovens §§ 48, 52, 53 og 58.
 Stk. 8.  Ægtefællerne skal, medmindre de begge er  

 repræsenteret ved advokat, vejledes om virkningerne af en separation eller  

 skilsmisse, herunder om:
 § 8.  Skal der efter vilkårene påhvile den ene  

 ægtefælle bidragspligt over for den anden ægtefælle, og er der ikke mellem  

 dem enighed om bidragets størrelse, søges der i forbindelse med  

 virkårsforhandlingen tilvejebragt oplysninger om deres økonomiske forhold til  

 brug ved overøvrighedens fastsættelse af bidragets størrelse.
§ 9.  I forbindelse med vilkårsforhandlingen bør den  

 myndighed, der foretager vilkårsforhandlingen, søge at medvirke til, at der  

 mellem ægtefællerne træffes aftale om delingen af eventuelt fællesbo.
Der kan  

 om nødvendigt afholdes særlige møder med ægtefællerne herom.
Kan enighed om  

 fællesboets deling ikke opnås, oplyses ægtefællerne om, at tvistigheder om  

 fællesboets deling henhører under skifteretten.
 § 10.  Er en ægtefælle umyndig eller under  

 lavværgemål, skal værgen tilsiges til vilkårsforhandlingen for at tage  

 stilling til vilkår af økonomisk karakter, eller hans erklæring som sådanne  

 vilkår skal indhentes, medmindre vilkårene er fastsat i en skriftlig  

 overenskomst mellem parterne medunderskrevet af værgen eller tiltrådt af  

 denne under en tidligere vilkårsforhandling.
§ 11.  Overøvrigheden og politiet fører protokol over  

 afholdt mægling og vilkårsforhandling.
Protokollen underskrives af parterne  

 og af den, der har foretaget mæglingen og/eller vilkårsforhandlingen.
 Udfærdigelse af bevilling.
 § 12.  Bevilling til skilsmisse på grund af  

 ægteskabsbrud, jfr. lovens § 37, må ikke gives, før ægtefællen og vedkommende  

 anden mand eller kvinde ved personligt møde for overøvrigheden, politiet, en  

 dansk repræsentation i udlandet eller en offentlig udenlandsk myndighed har  

 afgivet samtstemmende erklæringer om ægteskabsbruddet og tidspunktet herfor.
 § 13.  Før udfærdigelse af separations- eller  

 skilsmissebevilling til personer, der har statsborgerret eller bopæl i  

 udlandet udenfor Finland, Island, Norge eller Sverige, skal det tilkendegives  

 de pågældende, at bevillingen ikke med sikkerhed kan forventes anerkendt som  

 gyldig i udlandet.
 Stk. 2.  Det skal i disse tilfælde af bevillingen  

 fremgå, hvorpå myndighedens internationale kompetence beror, f.eks. at en af  

 ægtefællerne har bopæl her i landet.
 § 14.  Separations- og skilsmissebevillinger  

 udfærdiges på blanketter, der rekvireres fra Statens Trykningskontor.
 Stk. 2.  Vilkårene for separationen eller skilsmissen  

 skal fremgå af bevillingen eller vedhæftes denne.
 § 15.  Meddeles skilsmissebevilling efter en  

 separation, skal den tidligere separationsbevilling eller udskrift af  

 separations dommens konklusion vedhæftes skilsmissebevillingen.
 § 16.  Det skal af bevillingen fremgå, om der er  

 truffet aftale om størrelsen af bidrag til den anden ægtefælle, og om  

 fællesboet er delt.
 § 17.  Det skal af en bevilling til separation fremgå,  

 om vilkårene er aftalt alene for separationstiden eller også for tiden efter  

 en skilsmisse.
 § 18.  Aftale om, at der ikke skal tilkomme hustruen  

 enkepensionsret, uanset at hun efter almindelige regler ville være berettiget  

 hertil, skal optages i bevillingen.
 § 19.  Skifter ægtefællerne eller en af dem bopæl  

 eller opholdssted, efter at der i en sag om bevilling til separation eller  

 skilsmisse er afholdt vilkårsforhandling, skal vedkommende overøvrighed  

 færdigbehandle sagen.
 § 20.  Udfærdiges skilsmissebevilling for en  

 tjenestemand, der til dækning af den ham tidligere påhvilende  

 enkeforsørgelsespligt har tegnet en forsikring, for hvilken staten i henhold  

 til § 71, stk. 7, i lov nr. 489 af 12. september 1919 om statens tjenestemænd  

 har overtaget præmiebetalingen, sendes indberetning herom til lønnings- og  

 pensionsministeriet.
 § 21.  Meddelelse om udfærdigelse af  

 skilsmissebevilling sendes til folkeregistret i den eller de kommuner, hvor  

 ægtefællerne er tilmeldt folkeregistret, og til Danmarks Statistik.  

 Meddelelserne udfærdiges på blanketter, der rekvireres fra Danmarks  

 Statistik.
 § 22.  Meddelelse om bevilling til separation eller  

 skilsmisse til udlændinge, der er statsborgere i andre lande end de nordiske,  

 sendes til rigspolitichefen, tilsynet med udlændinge.
Afgørelser om størrelsen af bidrag til den  

 anden ægtefælle og om § 23.  Sager om størrelsen af bidrag til den anden  

 ægtefælles underhold og om omfanget og udøvelsen af samkvemsret med børn bør  

 så vidt muligt afgøres uden optagelse af politirapport på grundlag af  

 oplysninger, som overøvrigheden indhenter hos parterne.
 Stk. 2.  Skal begge ægtefæller afhøres til  

 politirapport, og bor eller opholder de sig ikke i samme politikreds, bør  

 overøvrigheden, når sagen sendes til politiet på det sted, hvor den ene  

 ægtefælle bor eller opholder sig, anmode om, at sagen må blive tilbagesendt  

 gennem politiet på det sted, hvor den anden ægtefælle bor eller opholder sig.
 § 24.  Skal bidrag fastsættes i forbindelse med  

 separation eller skilsmisse, bør de nødvendige oplysninger for fastsættelsen  

 af biragets størrelse så vidt muligt tilvejebringes i forbindelse med  

 vilkårsforhandlingen.
 Stk. 2.  Såfremt der senere rejses spørgsmål om ændring  

 af bidragets størrelse, bør de nødvendige oplysninger ligeledes så vidt  

 muligt søges tilvejebragt direkte fra parterne, eventuelt ved anvendelse af  

 oplysningsskemaer.
§ 25.  Findes det af hensyn til bidragsfastsættelsen  

 nødvendigt at tilvejebringe oplysning fra en ægtefælles arbejdsgiver om  

 ægtefællens ansættelses- og lønforhold, bør der gives den pågældende  

 lejlighed til inden en bestemt kortere frist selv at tilvejebringe den  

 fornødne erklæring fra arbejdsgiveren.
Det bør tilkendegives den pågældende,  

 at der af overøvrigheden kan rettes henvendelse til arbejdsgiveren, såfremt  

 erklæringen ikke fremkommer rettidigt eller er ufyldestgørende.
 Ikrafttrædelsesbestemmelser m.v.
 § 26.  Cirkulæret træder i kraft den 1. januar 1970.
 § 27.  Fra cirkulærets ikrattræden ophæves, jfr. dog  

 lovens §§ 61 og 62 og § 34 i bekendtgørelsen nr. 560 af 18. december 1969 om  

 ægteskabets opløsning:
 § 28.  I sager om ændring af aftale eller afgørelse om  

 forældremyndighed eller bidragspligt, som overøvrigheden ikke har afsluttet  

 den 1. januar 1970, gøres parterne bekendt med, at afgørelsen henhører under  

 domstolene efter lovens ikrafttræden.
 Justitsministeriet, den 18. december  

 1969.
 Knud Thestrup.
/M.
Hornslet.
