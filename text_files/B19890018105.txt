 I henhold til § 5 i lov om frikommuner, jf. lovbekendtgørelse nr. 316 af  

 15. juni 1988 som ændret ved lov nr. 141 af 8. marts 1989 meddeles:
 § 1.  Miljøministeren har i dag godkendt  

 frikommuneregulativ nr. 11 for Nordjyllands amtskommune om overførsel af dele  

 af amtskommunens kompetence i henhold til naturfredningsloven til  

 primærkommunerne indenfor amtet.
 § 2.  Det i § 1 nævnte frikommuneregulativ indebærer,  

 at Nordjyllands amtskommune kan overdrage sin kompetence efter §§ 47, stk. 1  

 og 47 a, stk. 1 i naturfredningsloven til primærkommunerne i amtet, jf.  

 lovbekendtgørelse nr. 530 af 10. oktober 1984 og jf. bekendtgørelse nr. 87 af  

 23. februar 1987 om godkendelse af frikommuneregulativ nr. 5 for Nordjyllands  

 amtskommune om overførsel af dele af fredningsnævnets kompetence til  

 amtsrådet.
 Stk. 2.  De i stk. 1 nævnte afgørelser kan påklages til  

 Overfredningsnævnet efter reglerne i Naturfredningslovens § 58.
 § 3.  Det i § 1 nævnte frikommuneregulativ træder i  

 kraft den 1. april 1989. Frikommuneregulativet gælder til og med den 31.  

 december 1993.
 Stk. 2.  Det i § 1 nævnte frikommuneregulativ vil være  

 fremlagt de samme steder som amtsrådets mødedagsordener, jf. lov om  

 kommunernes styrelse § 9, stk. 3.
