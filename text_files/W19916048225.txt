Konkurrenceankenævnet har stadfæstet Konkurrencerådets afgørelser om,  

 at planglasgrossister (og termorudefabrikanter) skulle nedsætte listepriserne  

 med henholdsvis 15% og 30% (* 2) Konkurrencerådets pålæg blev givet, fordi de  

 pågældende leverandører ydede meget store rabatter på deres listepriser,  

 således at prislisterne i vidt omfang måtte betegnes som fiktive.
Det betød,  

 at priskonkurrencen hos glarmestrene sattes ud af kraft, da de store,  

 varierende rabatter ikke blev medtaget ved faktureringen.I kendelserne, som i  

 det væsentlige er enslydende, er det bemærket, at det efter formuleringen af  

 bestemmelsen i konkurrencelovens § 13 om indgreb ikke i sig selv er  

 afgørende, om de skadelige virkninger umiddelbart viser sig i et andet led af  

 markedsområdet end det, som pålægget er rettet imod.
År 1991, den 31. juli, afsagde Konkurrenceankenævnet i sagen j.nr.  

 90-61.456 Planglasgrossistforeningen i Danmark ctr.
KonkurrenceRådet  

 sålydende 1. Ved skrivelse af 30. oktober 1990 har Planglasgrossistforeningen i  

 Danmark klaget over en af KonkurrenceRådet den 12. oktober 1990 truffet  

 afgørelse, hvorved rådet i medfør af konkurrencelovens § 13 pålagde de  

 virksomheder i planglasgrossistbranchen, der anvender brancheprislister eller  

 hvad der svarer hertil, at nedsætte deres listepriser med 15% fra den 1.  

 november 1990. KonkurrenceRådet har senere forlænget fristen.
Klageren har  

 påstået afgørelsen ophævet.
KonkurrenceRådet har påstået afgørelsen  

 stadfæstet.
Sagen har været behandlet sammen med en klage fra Glasindustriens  

 Samarbejdsorganisation over en lignende afgørelse vedrørende termoruder.
2. KonkurrenceRådets skrivelse af 12. oktober 1990, der er sendt til 8  

 planglasgrossistvirksomheder, er sålydende: »I april måned besluttede  

 KonkurrenceRådet, at der skulle indledes forhandlinger med  

 termorudeproducenterne og planglasgrossisterne om en ændring af det bestående  

 pris/rabatsystem for salg til glarmestre og andre håndværksvirksomheder.  

 Baggrunden for denne beslutning var, 3. Klagerens argumentation.
Klageren har anført, at en gennemførelse af  

 pålægget vil indebære en risiko for konkurrenceforvridning, idet der uden for  

 klagerens kreds er planglasgrossister, som ikke omfattes af pålægget, men  

 som, så vidt det er klageren bekendt, anvender en prisliste, der svarer til  

 Planglasgrossistforeningens.
Endvidere har samtlige medlemsvirksomheder under  

 Planglasgrossist- foreningen kunder, der ikke opnår de omtalte rabatter.
En  

 generel nedsættelse af listepriserne med 15% vil betyde et avancetab for  

 medlemsvirksomhederne, der i forvejen har en utilfredsstillende indtjening.  

 Det er klagerens opfattelse, at prislisten ikke virker prishævende og  

 prisuniformerende i det efterfølgende omsætningsled.
Større rabatter ydes  

 ikke generelt, da den gældende prisliste netop er udformet som en  

 stk.-prisliste.
De rabatter, der jævnligt ydes, relaterer sig dermed ikke til  

 listepriserne generelt, men til ordrernes størrelse, leveringsbetingelser,  

 forskrivningssalg og kundernes totale køb på årsbasis, og er derved udtryk  

 for sæd- vanlige samhandelsbetingelser.
Den fastlåsning af branchens  

 prissystem, som forudsættes af KonkurrenceRådet, består ikke.
Såfremt  

 pålægget opretholdes, gør klageren gældende, at ikrafttrædelsesdatoen  

 fastsættes således, at ordningen kan gennemføres på praktisk og forsvarlig  

 måde.
4. KonkurrenceRådets argumentation.
Rådets pålæg skal ikke kun vedrøre  

 klagernes medlemmer, men alle virksomheder i planglasgrossistbranchen.  

 Pålægget om nedsættelse af listepriserne med 15% tilsigter at begrænse den  

 skjulte rabatgivning i branchen.
Listepriser betyder, at virksomhederne ikke  

 åbent konkurrerer på priserne, men i stedet konkurrerer på rabatterne.
Dette  

 fører til afledede virkninger i efterfølgende omsætningsled, og der opstår  

 risiko for prishævning og uniformering.
Herved sløres prisdannelsen med deraf  

 følgende begrænsning i konkurrencen, der hæmmer effektivitetsudviklingen.  

 Dette er i modstrid med konkurrencelovens formål.
Det er rådets opfattelse ud  

 fra drøftelser med branchens virksomheder, at der i al almindelighed ydes  

 meget betydelige rabatter ved salg af ruder til glarmester- og andre  

 håndværks- virksomheder, men det har ikke været muligt at få belyst  

 pris/rabatforholdene på dette område nærmere.
5. Nævnets bemærkninger.
Det tiltrædes, at der på markedsområdet for  

 planglas som følge af de særlige rabatordninger foreligger en  

 konkurrencebegrænsning, der medfører skadelige virkninger for konkurrencen,  

 jf. konkur- rencelovens § 11. For afgørelsen af, om der i medfør af lovens §  

 13 kan meddeles pålæg som sket, er det efter formuleringen af bestemmelsen  

 ikke i sig selv afgørende, om de skadelige virkninger umiddelbart viser sig i  

 et andet led af markedsområdet end det, som pålægget er rettet imod.
Af de  

 grunde, der er anført af KonkurrenceRådet, tiltræder nævnet, at betingelserne  

 for at meddele pålæg efter lovens § 13 er op- fyldt.
Herefter stadfæster  

 nævnet KonkurrenceRådets afgørelse, dog således at pålægget med henvisning  

 til det af klageren anførte først kan få virkning fra den 1. oktober 1991.
 (* 1) Konkurrencerådet:
