En disclaimer anvendes til afgrænsning af et patentkravs omfang over for  

 kendt teknik, herunder tidligere indleverede ansøgningers indhold, såfremt en  

 sådan afgrænsning ikke med rimelighed kan ske ved en direkte (positiv)  

 indskrænkning af omfanget af det i kravet definerede.
Disclaimeren skal  

 optages i kravet.
Patenter må IKKE indeholde en disclaimer alene begrundet i  

 undtagelsesbestemmelserne i PL, kap.
XI. nr. 1, stk. 2.
Disclaimere kan have forskellige udformninger, fx den der i kravet  

 indledes med ordene »med undtagelses af . . .« eller »bortset  

 fra . . .« eller den, der i kravet indeholder en bemærkning om, at  

 »nærværende patent ikke omfatter det, der er genstand for patent nr. . .  

 .«.
I sidstenævnte tilfælde, skal der i beskrivelsen optages et ordret  

 citat af relevante krav i det »disclaimede« patent.
Førstnævnte type disclaimer kan fx anvendes, når en ansøgning angår en  

 gruppe kemiske forbindelser med en fælles almen formel, hvori indgår en række  

 variable substituenter, og disse forbindelser er hidtil ukendte bortset fra  

 en eller flere forbindelser, der tilhører den kendte teknik.
Udelukkelse af  

 de kendte forbindelser på anden måde end ved en disclaimer kan undertiden  

 medføre, at difinitionerne af de variable substituenters betydning gør kravet  

 uoverskueligt. og affattelsen vanskelig.
 Selv om gældende praksis foreskriver, at negative angivelser bør undgås i  

 patentkrav, vil følgende formulering kunne anvendes:
 Forbindelser A kendetegnet ved, at de har den almene formel . . ., hvor R1  

 er . . ., R2 er . . ., R3 er . . ., osv., BORTSET FRA FORBINDELSEN B.
Det kan imidlertid forekomme, at der i sager af den omhandlede art er  

 tilvejebragt en kunstig enhed netop ved, at den almene formel omfatter de  

 kendte forbindelser.
Derfor vil udelukkelsen af den kendte teknik, hvad enten  

 dette sker ved en definitionsændring eller ved en disclaimer, bevirke, at  

 ansøgningen skal deles.
 Den anden type disclaimer kan fx anvendes i en PL § 2, stk. 2 situation,  

 hvor den ældste ansøgning repræsenterer en udførelsesform for den opfindelse,  

 der er genstand for den yngre ansøgning, eller når det drejer sig om  

 afgrænsning af to samtidigt indleverede ansøgninger overfor hinanden.
 Denne type disclaimer kan også anvendes i tillægspatentansøgninger, hvor  

 tillægspatentet vil komme til at indeholde krav, der har karakter af  

 overordnede krav i forhold til hovedpatentets krav.
 Disclaimeren skal i dette tilfælde optages i tillægspatentets første krav  

 (jfr. patentbestemmelserne af 20. dec. 1967, § 25).
