Indholdsfortegnelse 1. Introduktion Ved lov nr. 376 af 6. juni 1991 vedtog Folketinget en ny lov om individuel  

 boligstøtte.
Loven træder i kraft den 1. januar 1993, og samtidig ophæves den  

 hidtil gældende lov om individuel boligstøtte, jf. lovbekendtgørelse nr. 716  

 af 25. oktober 1991.
 Loven indeholder en udmøntning af en række forslag til forenkling af den  

 hidtil gældende lov om individuel boligstøtte, som blev fremsat af en enig  

 arbejdsgruppe, der i april 1990 afgav rapporten »Forenkling af  

 boligstøttereglerne«.
 I arbejdsgruppen deltog repræsentanter for Kommunernes Landsforening,  

 Københavns Kommune, Frederiksberg Kommune, Boligselskabernes Landsforening,  

 Lejernes Landsorganisation, Folke- og Invalidepensionisternes Kontaktudvalg,  

 Finansministeriet, Økonomiministeriet, Socialministeriet og Boligministeriet.
 Ændringerne tager i forhold til de hidtil gældende boligstøtteregler sigte  

 på, at ressourceindsatsen ved administrationen af loven reduceres mærkbart,  

 og at den interesserede boligstøttemodtager selv i videst muligt omfang skal  

 kunne kontrollere rigtigheden af det modtagne beløb.
 Lov nr. 376 af 6. juni 1991 er efterfølgende ændret ved lov nr. 935 af 27.  

 december 1991, der vedrører en stramning af arealnormen (§ 12 og § 12 a), lov  

 nr. 380 af 20. maj 1992 om udgifter til fællesantenneanlæg, der vedrører  

 omberegning på grundlag af oplysninger fra udlejer om nedsættelse af lejen (§  

 46, stk. 3), lov nr. 476 af 24. juni 1992, der vedrører nedsættelse af renten  

 for boligydelseslån (§ 35).
 I det følgende er i hovedtræk redegjort for de væsentligste ændringer, der  

 følger af den ny boligstøttelov:
 Hidtil gældende bestemmelser om beregning af fiktivt formueafkast i  

 forbindelse med opgørelse af husstandsindkomsten er ophævet.
 Reglerne for opregulering af den slutlignede indkomst, der efter  

 lovens hovedregel benyttes til beregning af husstandsindkomsten, er  

 forenklet.
 Grænserne for, hvornår der skal benyttes forventet fremtidig indkomst  

 fremfor indkomst efter lovens hovedregel , er forenklet for såvel  

 boligsikrings- som boligydelsesmodtagere, således at det nu fremgår af loven,  

 at forventet fremtidig indkomst fremover benyttes i alle tilfælde, hvor det  

 skønnes, at denne vil afvige med mindst - 10.000 kr. eller + 20.000 kr.  

 årligt i forhold til indkomstopgørelsen efter lovens hovedregel.
 Anvendelse af det skattemæssige rentenedslag for pensionister i  

 forbindelse med beregning af husstandsindkomsten til brug for  

 boligstøtteberegningen er afskaffet.
 I tilfælde, hvor støttemodtagerens husleje skal reduceres, idet lejen  

 omfatter betaling for varme og varmt vand eller  

elforbrug , kan kommunalbestyrelsen fradrage et standardbeløb fastsat  

 af Boligministeriet.
 Reglerne om tillæg til huslejen er ligeledes ændret, hvor det påhviler  

 lejeren at afholde udgifter til indvendig eller udvendig  

vedligeholdelse . Fremover benyttes et (m2)-tillæg frem for et  

 procenttillæg.
 Hvor en lejer selv afholder udgifter til vand , kan  

 kommunalbestyrelsen forhøje huslejen med et standardtillæg.
 Der er gennemført en forenkling af reglerne for opgørelse af boligudgiften  

 for pensionister , der bor i ejerbolig , herunder en forenkling  

 af regler for hvilke lån, der kan medtages i opgørelsen af boligudgiften.
 Der er gennemført en forenkling af reglerne om fordeling mellem  

tilskud og lån for boligydelse til pensionister i ejerbolig,  

 således at den samlede støtte fremover i alle tilfælde fordeles med 20 pct.  

 som tilskud og 80 pct. som lån.
 Kravet om, at en andelshaver i en privat andelsbolig skal aflevere  

 andelsbeviset til kommunen som betingelse for udbetaling af boligstøtte,  

 er ophævet.
 Pensionisters mulighed for månedligt at ændre i størrelsen af de  

udbetalte lånebeløb er ændret, således at det fremover kun en gang  

 årligt kan meddeles kommunen, om støttemodtageren ønsker at modtage den  

 maksimale låneydelse eller kun en andel heraf.
 Den hidtil gældende lovs kap. 4 (den såkaldte værelsesnorm) er ophævet,  

 således at boligstøtteberegning for alle modtagere fremover sker på basis af  

 den såkaldte arealnorm .
 De gældende regler om forbedringsboligsikring efter § 25, hvor  

 forbedring ikke sker i forbindelse med sanerings- eller  

 byfornyelsesbeslutninger, kan ikke fremover benyttes for nye modtagere.  

 Eksisterende modtagere under aftrapning kan fortsat bibeholde deres støtte.
Reglerne for omberegning af boligstøtte i løbet af året samt  

 reglerne om efterregulering er forenklet.
Grænserne for, hvornår der skal  

 foretages omberegning og efterregulering, er harmoniseret med grænserne for,  

 hvornår der benyttes forventet fremtidig indkomst, jf. ovenfor.
Ved  

 omberegning og efterregulering skal kommunalbestyrelsen ikke fremover  

 vurdere, om der er tale om varige indkomstændringer.
 Endelig er reglerne om støttemodtagerens oplysningspligt i løbet af  

 året ændret, således at kommunen ved afgørelse af, om der skal ske  

 efterregulering i forbindelse med ændringer i husstandsindkomsten, alene skal  

 foretage periodeopdeling af boligstøtteberegningen, når de pågældende  

 indkomstændringer er meddelt rettidigt til boligstøttekontoret.
 Der er indført mulighed for, at kommunen kan omberegne boligstøtte på  

 grundlag af udlejerens oplysninger om huslejeændringer til  

 boligstøttekontoret.
 Der er gennemført visse harmoniseringer af satserne for tilbagebetaling af  

beboerindskudslån .
 Reglerne om kommunalbestyrelsens udbetaling af frivillige  

 beboerindskudslån  er forenklet, således at kommunalbestyrelsen selv kan  

 bestemme vilkår for ydelse af disse lån.
 Der er gennemført en redaktionel ændring af reglerne for ydelse af  

 beboerindskudslån til flygtninge .
 De særlige regler om ydelse af boligstøtte til pensionister i kommunale  

 pensionistboliger er ophævet.
 Klagereglerne er forenklet, således at Boligministeriets adgang  

 til at optage en sag til behandling, når det skønnes, at sagen er af  

 principiel betydning, er ophævet.
 Der er gennemført en redaktionel ændring af reglerne omkring statens  

refusion af kommunens udgifter til boligstøtte.
 Visse af de hidtil gældende overgangsordninger i  

 boligstøttelovgivningen er ophævet.
For at formindske de økonomiske virkninger for støttemodtagere, der efter  

 loven vil tabe boligstøtte i forhold til gældende regler, indeholder loven en  

kompensationsordning for årene 1993 og frem.
Denne ordning indebærer,  

 at ingen boligstøttemodtager vil miste mere end godt 2.000 kr. om året i 1993  

 og senere som følge af overgangen til nye regler.
Kompensationsbeløbet  

 aftrappes herefter med yderligere 2.000 kr. pr. år.
 I forbindelse med de senere ændringer af den nye boligstøttelov er der  

 sket en stramning af arealnormen med en overgangsordning for  

 støttemodtagere, der oppebærer boligstøtte ved udgangen af 1992.
 Endvidere er der i konsekvens af ændringerne i lejelovgivningen, hvorefter  

 udgifter til fællesantenner fra 1. januar 1993 ikke længere kan indgå  

 i lejen, og hvor boligstøtte derfor skal omberegnes på grundlag af en lavere  

 leje for en række støttemodtagere, indført bestemmelser om, at kommunerne ved  

 nedsættelse af lejen kan omberegne boligstøtte på grundlag af oplysninger  

 herom fra udlejer.
 Endelig er der sket en nedsættelse af renten for  

boligydelseslån  således, at disse forrentes med en rente, der svarer  

 til halvdelen af Nationalbankens diskonto den 1. oktober det foregående år.
 Boligstøtteloven er efter udsendelsen af første udgave af denne vejledning  

 den 30. juli 1992 ændret ved lov nr. 1044 af 23. december 1992, der primært  

 vedrører en ajourføring af klagereglerne (§ 73) samt indførelse af en  

 bagatelgrænse vedrørende efterregulering (§ 47, stk. 7).
 Loven er endvidere ændret ved lov nr.441 af 30. juni 1993, hvori der  

 primært er indført adgang for beboere i kollektive bofællesskaber til at opnå  

 boligstøtte fra den 1. januar 1994 (lovens kap. 4a).
 Endelig er loven ændret fra den 1. januar 1994 ved §§ 11 og 14 i lov nr.  

 449 af 30. juni 1993. Ændringsloven, der er gennemført i tilknytning til  

 skatteomlægningen pr. 1. januar 1994, vedrører opgørelsen af  

 husstandsindkomst (§ 8), omlægning af samtlige lovens satser til 1994 niveau  

 (§ 72 mfl) samt ændrede procentsatser for beregning af grænsebeløb for  

 boligsikringsmodtagere (§ 22).
 1.1.Vejledningens indhold.
 Kapitel 2-4 indeholder en beskrivelse af de almindelige betingelser for at  

 opnå boligstøtte, herunder personkredsen, opgørelse af husstandsindkomsten og  

 kvalitetskravene til støttemodtagerens bolig.
 Kapitel 3 indeholder herunder de i 1993 gældende regler om opgørelse af  

 husstandsindkomst og kapitel 3a de fra den 1. januar 1994 gældende regler  

 herom.
 Kapitel 5-8 beskriver reglerne om opgørelse af boligudgiften for  

 henholdsvis lejere, andelshavere i private andelsboligforeninger og ejere  

 samt de fælles regler for opgørelse af boligudgiften.
 Kapitel 9-10 omhandler beregningsreglerne for boligsikring og boligydelse.
 Kapitel 11 beskriver særreglerne for boligydelse i form af lån.
 Kapitel 12 vedrører sanerings- og byfornyelsesboligstøtte.
 Kapitel 12a indeholder en samlet gennemgang af reglerne for boligstøtte  

 til deltagere i kollektive bofællesskaber.
 Kapitel 13 vedrører ansøgning om og udbetaling af boligstøtte.
 Kapitel 14 beskriver reglerne om omberegning og efterregulering.
 Kapitel 15-16 indeholder en gennemgang af reglerne om støtte til betaling  

 af beboerindskud og særreglerne om flygtninges adgang til at opnå lån mv.
 Kapitel 17 omhandler satser og grænsebeløb.
 Kapitel 18-20 indeholder klagereglerne, reglerne om administration og  

 finansiering samt overgangsbestemmelser mm.
Som bilag til denne vejledning er optaget de i henhold til loven udstedte  

 bekendtgørelser.
Alle henvisninger i vejledningen til paragrafnumre uden  

 nærmere lovangivelse vedrører lov om individuel boligstøtte.
Alle  

 henvisninger til »pkt.« eller kapitel uden nærmere angivelse  

 vedrører vejledningen.
 Alle henvisninger til kapitel 3 vedrører de fra 1. januar 1994 gældende  

 regler i kapitel 3a, medmindre andet er angivet.
2. Hvem er berettiget til at få boligstøtte Reglerne om, hvilke almindelige betingelser der skal være opfyldt for at  

 kunne få boligstøtte, er fastsat i lovens kap. 1. §§ 1-4 vedrører  

 personkredsen, mens § 5 vedrører krav til fast bopæl, der benyttes til  

 helårsbeboelse.
 2.1. Boligsikring.
 Boligstøtte til lejere, der ikke er pensionister, kaldes i loven  

boligsikring , jf. § 3, stk. 1.
 Boligsikringsordningen omfatter i princippet alle udlejningslejligheder og  

 lejligheder i almennyttige (sociale) andelsboligforeninger, jf. kap. 2 i lov  

 om boligbyggeri.
Ordningen gælder derimod som alt overvejende hovedregel ikke for personer,  

 der bor i eget hus, egen ejerlejlighed eller er andelshavere i en privat  

 andelsboligforening.
Endelig gælder ordningen heller ikke for boligtagere,  

 der bor i enfamilieshus eller to- eller flerfamilieshus, som ejes af et  

 aktieselskab, anpartsselskab eller lignende, hvori boligtageren ejer aktier,  

 anparter eller lignende.
Der vil ikke kunne ydes boligsikring til beboere, der ved fraflytning har  

 ret til fortjeneste ved videresalg til den nye ejer af den aktie, hvortil  

 brugsretten til lejligheden er knyttet.
Indehavere af aktielejligheder og  

 lignende, der har opnået boligsikring inden den 1. januar 1979, kan dog  

 forblive boligsikringsmodtagere.
Hvorvidt en ejer af en partialobligation med  

 dertil knyttet brugsret til en lejlighed kan sidestilles med en lejer,  

 afhænger af en fortolkning af det konkrete tilfælde, herunder muligheden for  

 fortjeneste ved salg.
 Boligsikring til ejerboliger mv. kan dog ydes til beboere der bor i  

 kollektive bofællesskaber og er fyldt 55 år, jf. § 24a og kapitel 12a.
 Boligsikring kan ikke udbetales, når ansøgeren modtager boligydelse, jf. §  

 3, stk. 3.
 2.2. Boligydelse.
 Boligstøtte til pensionister kaldes i loven boligydelse , jf. § 4,  

 stk. 1.
Boligydelse kan udbetales til personer, der modtager eller får forskud på  

dansk social pension , dvs. folkepension, førtidspension eller  

 invaliditetsydelse.
Dette gælder både situationen, hvor personen selv er  

 lejer, ejer eller andelshaver i en privat andelsboligforening, og den  

 situation, hvor vedkommende person, der modtager eller får forskud på social  

 pension, har husstandsfællesskab med en lejer, en ejer eller en andelshaver i  

 en privat andelsboligforening, jf. § 2, stk. 2.
 Disse personer kaldes i loven pensionister, jf. § 2, stk. 3. Personer med  

 udenlandsk pension eller anden form for pension end de nævnte sociale  

 pensioner anses ikke for pensionister i lovens forstand.
Boligydelsesordningen omfatter i princippet alle former for boliger,  

 uanset om pensionisten bor i lejebolig, ejerbolig, andelsbolig,  

 aktielejlighed m.v.
Dog kan der ikke udbetales boligstøtte til pensionister,  

 der bor i en institutionsbolig (plejehjem) eller i en institutionslignende  

 bolig (beskyttede boliger). Derimod er pensionister i ældreboliger, der er  

 indrettet i henhold til lov om boliger for ældre og personer med handicap,  

 berettiget til boligydelse efter lovens almindelige regler herom.
 Såfremt en pensionist, der bor i lejebolig, kan opnå større beløb i  

 boligsikring end i boligydelse, kan boligsikring dog ydes, jf. § 3, stk. 2.
 Boligydelse kan ikke udbetales, når ansøgeren modtager boligsikring, jf. §  

 4, stk. 2.
 Hvis der er husstandsfællesskab mellem en pensionist og en ejer, som ikke  

 er pensionist, kan husstanden alene opnå boligydelse efter reglerne for  

 ejere.
 I situationer, hvor et barn under 23 år som eneste pensionist i husstanden  

 udløser boligydelse i medfør af § 2, stk. 2, kan der ikke gives fradrag for  

 det pågældende barn eller fradrag i barnets indkomst, og barnet kan ikke  

 betragtes som logerende i henhold til § 7.
 Kommunalbestyrelsen skal i disse situationer udbetale boligstøtte efter  

 den gunstigste af følgende 3 beregninger, hvis der er tale om en lejebolig:
 1. Boligydelse efter § 2, stk. 2.
 2. Boligsikring, hvor barnet udløser fradrag for barn  

 og fradrag i barns indtægt.
 3. Boligsikring, hvor barnet medtages i beregningen  

 som logerende, jf. § 7, stk. 3.
 Om børn i husstanden generelt og gunstighedsberegning i denne forbindelse  

 henvises til pkt. 3.2.1. og pkt. 14.3.4.
Det afgørende kriterium for ret til boligydelse er, om der faktisk  

 udbetales social pension eller forskud herpå.
Der kan derfor ikke gives  

 boligydelse til personer, der ikke modtager pension, enten fordi de ikke har  

 søgt om pension, eller fordi de på grund af indtægt har fået frakendt eller  

 bortreguleret pensionen.
Betingelsen for at modtage boligydelse er heller  

 ikke opfyldt, hvis pensionen er inddraget eller gjort hvilende i forbindelse  

 med pensionistens genoptagelse af erhvervsarbejde, eller ved strafafsoning  

 eller andre frihedsberøvende foranstaltninger i henhold til dom.
I disse  

 situationer vil den pågældende eventuelt være berettiget til boligsikring.
Betingelsen for at modtage boligydelse er heller ikke opfyldt, hvis  

 pensionen er inddraget/nedsat under pensionistens institutionsophold.
Dog  

 gælder der ved institutionsophold undtagelsesbestemmelser i § 52 og § 53, jf.  

 pkt. 13.2.6.
 Hvis en person har søgt om førtidspension, og der udbetales ansøgeren  

 forskud, skal udbetalingen af boligydelsen ikke afvente pensionssagens  

 afslutning, idet loven ligestiller personer, der modtager forskud på social  

 pension, med personer, der modtager social pension, jf. herom tillige pkt.  

 13.2.1.
 2.2.1. Lov om lån til betaling af ejendomsskatter og om ændring af  

 ligningsloven.
 Ifølge § 4, stk. 3, 1. pkt., kan en pensionist ikke samtidig optage lån  

 til betaling af ejendomsskatter eller lån til visse andre udgifter, f.eks.  

 til fjernvarme, vej- og kloakbidrag mv., og modtage boligydelse til samme  

 bolig.
 En pensionist, der optager lån til betaling af ejendomsskatter til f.eks.  

 et sommerhus, kan således godt samtidig modtage boligydelse til sin  

 helårsbolig.
 Kommunalbestyrelsen må yde pensionisten fornøden vejledning om ydelserne  

 efter de to love, jf. herom tillige pkt. 13.1.
 En pensionist kan ikke modtage boligydelse i de år, hvor der optages lån  

 til betaling af ejendomsskatter, men når lån først optages senere på året til  

 betaling af ejendomsskatter eller til visse andre udgifter, f.eks. til  

 fjernvarme, bortfalder boligydelsen først fra dette tidspunkt.
 Pensionisten kan tidligst opnå ret til boligydelse med virkning fra  

 udgangen af det år, hvori lånet - efter lov om lån til betaling af  

 ejendomsskatter og om ændring af ligningsloven - er optaget, medmindre lånet  

 er indfriet, jf. § 4, stk. 3, 2. pkt.
En pensionist kan således få boligydelse med virkning fra begyndelsen af  

 den måned, der følger nærmest efter ansøgningens indgivelse, såfremt lånet er  

 indfriet for det pågældende år, jf. § 40, stk. 1. Hvis pensionisten i løbet  

 af året flytter til en ny bolig, skal lånet til betaling af ejendomsskatter  

 indfries på grund af ejerskiftet.
Pensionisten vil i denne situation, når  

 lånet er indfriet, kunne modtage boligydelse til sin nye bolig med virkning  

 fra indflytningsdagen, når denne ikke ligger mere end 1 måned fra  

 ansøgningens indgivelse, jf. § 40, stk. 2.
 Hvis en pensionist uden at flytte til en ny bolig overgår til at modtage  

 boligydelse efter at have fået lån efter lov om lån til betaling af  

 ejendomsskatter og om ændring af ligningsloven (eller omvendt), forfalder de  

 ydede lån ikke.
Lov om lån til betaling af ejendomsskatter og om ændring af ligningsloven  

 indeholder ikke en til § 4, stk. 3, svarende hjemmel til at afslå en  

 ansøgning om lån til betaling af ejendomsskatter under henvisning til, at  

 pensionisten samtidig oppebærer boligydelse efter boligstøtteloven.
I den  

 foreliggende sammenhæng kan der således alene blive tale om at nægte  

 boligydelse.
 2.2.2. Boligsikring/boligydelse.
 Såfremt en pensionist, der bor i lejebolig, kan opnå større beløb i  

 boligsikring end i boligydelse, kan boligsikring ydes i stedet, jf. § 3, stk.  

 2.
Hvis en pensionist modtager boligydelse, og der i løbet af året indtræder  

 sådanne ændringer i indkomsten eller boligudgiften, at pensionisten vil få  

 fordel ved i stedet at modtage boligsikring, skal pensionisten overgå til at  

 modtage boligsikring.
Omvendt kan der forekomme situationer, hvor en  

 pensionist i løbet af året skal overgå fra boligsikring til boligydelse.
 Overgår en pensionist fra boligydelse til boligsikring eller omvendt, skal  

 der ikke indgives ny ansøgning til kommunalbestyrelsen, jf. pkt. 13.1.
 2.3. Dansk statsborgerskab.
 Spørgsmålet om dansk statsborgerskab som betingelse for at modtage  

 boligstøtte er ikke reguleret ved lovens bestemmelser.
 Udenlandske statsborgere kan få boligstøtte på lige fod med danske  

 statsborgere, såfremt de har fast bopæl her i landet.
 Retten til at få boligydelse er betinget af, at personen samtidig ikke  

 alene har opnået ret til udbetaling af, men også faktisk modtager dansk  

 social pension eller forskud herpå, jf. pkt. 2.2.
Reglerne om udlændinges ret til social pension findes i lov om social  

 pension.
Der henvises også til Socialstyrelsens vejledning om social pension.
 2.4. Bopælskrav.
 Retten til boligstøtte er efter § 5, nr. 1, betinget af, at ansøgeren har  

 fast bopæl her i landet.
 Ved midlertidigt ophold i udlandet - normalt ikke over 6 måneder - er  

 formodningen for, at der stadig vil være tale om fast bopæl.
 Boligydelse bortfalder, hvis pensionisten flytter til udlandet, selv om  

 pensionisten i øvrigt bevarer selve pensionen efter lovgivningens regler om  

 ret til dansk pension i udlandet.
 Ved midlertidigt ophold i udlandet - normalt ikke over 6 måneder - bevarer  

 pensionisten dog retten til boligydelse i samme omfang som retten til  

 pension.
 2.4.1. Benyttelse af beboelseslejlighed til helårsbeboelse.
 Retten til boligstøtte er efter § 5, nr. 2, også betinget af, at ansøgeren  

 benytter en beboelseslejlighed til helårsbeboelse.
Lejligheden skal rent faktisk benyttes som helårsbeboelse.
Der kan således  

 ikke opnås boligstøtte, hvis en person har tilmeldt sig folkeregistret, men  

 ikke på noget tidspunkt er flyttet ind i lejligheden.
 Der vil heller ikke kunne ydes boligstøtte, hvis en pensionist får  

 udbetalt sin pension gennem en anden kommune end den, hvor boligen er  

 beliggende, og folkeregistreringen og de faktiske forhold indicerer, at  

 opholdet i den anden kommune ikke er af midlertidig karakter.
 Hvor der afsiges en dom, der vil medføre frihedsberøvelse i mere end 6  

 måneder, vil den domfældte normalt ikke kunne få boligstøtte, da brugen af  

 lejligheden ikke opfylder betingelsen om anvendelse til helårsbeboelse.
Der vil kunne udbetales boligstøtte til en person, der benytter et  

 sommerhus til helårsbeboelse.
Det er således uden betydning, hvordan boligen  

 eventuelt måtte være registreret i bygnings- og boligregistret, jf. pkt. 4.2.  

 De almindelige krav til boligen ifølge § 9 skal dog være opfyldt, jf. kap. 4.  

 Hvis den hidtidige helårsbopæl eventuelt bevares, vil der ikke samtidig kunne  

 modtages boligstøtte til denne bolig.
3. Husstand og indkomst (1993) 3.1. Indledning.
 Beregningen af boligstøtte foretages på grundlag af husstandsindkomsten.  

 Den husstandsindkomst, der skal lægges til grund ved boligstøtteberegningen,  

 er summen af husstandens samlede indkomst, dvs. at opgørelsen omfatter både  

 ansøgerens indkomst og andre husstandsmedlemmers indkomst, jf. §§ 6 og 7.
 Husstandsindkomsten opgøres efter § 8.
 Husstandsindkomsten opgøres i forbindelse med ansøgning om boligstøtte,  

 til brug for den årlige fastsættelse af boligstøtte, samt når der sker  

 ændringer i løbet af boligstøtteåret.
 3.2. Husstandens medlemmer.
 Som medlemmer af husstanden medregnes ansøgeren, dennes ægtefælle,  

 hjemmeværende børn og andre, der har fast ophold i lejligheden uden at  

 være logerende, jf. § 7, stk. 1.
 Det er personer, der faktisk har fast ophold i lejligheden/boligen,  

 som indgår i husstanden.
 Normalt vil folkeregistertilmeldingen være udtryk for, om en person har  

 fast ophold: men kan det godtgøres, at tilmeldingen ikke stemmer overens med  

 de faktiske forhold, skal disse faktiske forhold lægges til grund.
Det kan undertiden give anledning til tvivl, om der er tale om fast  

 ophold i boligen.
Ved enkelte husstandsmedlemmers kortere ophold -  

 normalt ikke over 6 måneder - uden for hjemmet, eksempelvis i forbindelse med  

 strafafsoning, rekreationsophold eller kortere fravær i uddannelsesøjemed,  

 vil formodningen være for fast ophold.
I husstande, hvor der indgår husassistenter eller au-pair piger/drenge,  

 der har bopæl sammen med boligtageren, ser man bort fra disse personer, dvs.  

 at deres indkomst ikke skal medregnes, og at der ikke skal ske fradrag i  

 lejen for det værelse eller de (m2), de benytter.
Herved undgår man, at den  

 del af husstandsindkomsten, som den ansatte modtager af boligtageren,  

 medregnes to gange, idet den tillige er indeholdt i boligtagerens  

 husstandsindkomst.
Ved afgørelse om fast ophold lægges vægt på, om den hidtidige bopæl må  

 anses for opgivet.
For børn under 23 år, hvor der er indrettet plads i  

 hjemmet med henblik på ophold i weekends og ferier, vil formodningen være for  

 fast ophold i husstanden.
 Ved afgørelsen af, om en person er husstandsmedlem eller logerende   

  (fremlejetager), tages almindeligvis udgangspunkt i ansøgerens oplysninger.  

 Ved afgørelsen lægges vægt på den pågældendes råderet over/i boligen.
 Såfremt andre personer end ansøgerens ægtefælle/samlever og hjemmeboende  

 børn bor sammen i husstandsfællesskab, accepteres almindeligvis ikke, at  

 sådanne personer betragtes som logerende.
 Ansøgeren har pligt til at give meddelelse om indgåelse eller ophør af  

 fremlejeforhold, jf. § 43.
 3.2.1. Børn.
 For at et barn skal medregnes ved beregningen af boligstøtte, skal det  

 være under 23 år og bo i lejligheden, jf. § 7, stk. 2. Det er tillige  

 en betingelse for at medtage barnet ved beregning af boligstøtte, at barnet  

 har fast ophold i ansøgerens hjem.
 Børn i boligstøttelovens forstand er biologiske børn, adoptivbørn,  

 børnebørn eller plejebørn, som bor sammen med deres forældre, bedsteforældre  

 eller plejeforældre, og som i øvrigt opfylder lovens aldersbetingelse.
 Børn i familiepleje med en tidsbegrænset plejetilladelse er omfattet.
 Der kan lægges vægt på, at plejebarnet er tilmeldt hos boligtageren  

 (plejefamilien), og at denne får udbetalt børnefamilieydelse.
 Hvis forældre ikke lever sammen, medregnes barnet ved beregning af  

 boligstøtte til den husstand, hvor barnet opholder sig mest.
Hvis et barn opholder sig lige meget hos begge forældre, skal barnet ved  

 beregning af boligstøtte medregnes til den husstand, der har  

 forældremyndigheden.
Tilkommer forældremyndigheden den ene af forældrene, og  

 den anden af forældrene godtgør, at barnet bor hos ham/hende, vil barnet  

 skulle medregnes i den husstand, hvor barnet rent faktisk opholder sig, når  

 barnet ikke er fraværende på grund af ferie, skoleophold eller lignende.
 Lever forældre, der har fælles forældremyndighed , ikke sammen, og  

 opholder barnet sig lige meget hos begge forældre, medregnes barnet ved  

 beregning af boligstøtte til den husstand, på hvis adresse barnet er tilmeldt  

 folkeregisteret, jf. § 7, stk. 4.
 Såfremt et barn er tilknyttet husstanden ved en boligtagers samkvemsret,  

 kan barnet ikke anses at have fast ophold i boligtagerens hjem.
Det kan i visse tilfælde være tvivlsomt, om et barn kan anses at have  

fast ophold i hjemmet.
Kortere ophold uden for hjemmet, f.eks. i  

 forbindelse med hospitalsophold eller på grund af forsørgerens sygdom, hvor  

 der er hensigt til tilbagevenden til forældrene, vil normalt ikke være nogen  

 hindring for at medtage barnet ved beregningen af boligstøtte.
Ved  

 tidsmæssigt afgrænsede ophold på ikke over 6 måneder vil formodningen være  

 for kortere ophold.
Ved længere tids fravær bør der anlægges en strengere fortolkning.
Hvis  

 fraværet er af ubestemt varighed, kan der være en vis formodning for, at det  

 bliver permanent.
Børn under fortsat uddannelse, der bor på kollegium, på højskole, er på  

 længere studieophold eller lignende, kan ikke anses at have fast  

 ophold i ansøgerens hjem.
Tilsvarende gælder fravær af længere varighed,  

 der eksempelvis skyldes lønnet beskæftigelse.
Formodning om fast ophold kan  

 dog være til stede, hvis der ved indretningen af hjemmet er taget hensyn dels  

 til barnets midlertidige ophold under f.eks. ferie, fridage eller  

 sygdomsperioder, dels muligheden for senere varige ophold.
F.eks.  

 kostskoleophold vil normalt medføre, at barnet bør medtages ved  

 boligstøtteberegningen.
Tilsvarende principper gælder hvor et handicappet barn er anbragt på  

 institution.
Formodningen om fast ophold vil være tilstede, hvis der ved  

 indretningen af hjemmet er taget hensyn til barnets midlertidige ophold i  

 hjemmet under ferie og lignende og muligheden for senere varige ophold.
Et barn i familiepleje (frivillig eller tvangsmæssig anbringelse) kan dog  

 - uanset at plejeforholdet er af ubestemt varighed - tillige medregnes som  

 husstandsmedlem i de biologiske forældres husstand, når der ved indretning af  

 hjemmet er taget hensyn dels til barnets midlertidige ophold og dels til  

 muligheden for senere varigt ophold.
I sådanne tilfælde kan barnet medregnes  

 som husstandsmedlem både i de biologiske forældres husstand og i  

 plejefamiliens husstand.
 Hvis et barn under 23 år flytter hjemmefra, og det er overvejende  

 sandsynligt, at barnet ikke flytter tilbage til boligtageren, kan barnet ikke  

 medtages som husstandsmedlem, før tilbageflytning faktisk finder sted.
Spørgsmålet om fast ophold for et barn, der aftjener værnepligt ,  

 beror på en konkret vurdering af, om den pågældende har ophold i boligen.  

 Hvis værnepligt aftjenes på en kaserne, der ligger i nærheden af familiens  

 bopæl, vil der være en vis formodning for, at den pågældende skal betragtes  

 som husstandsmedlem.
Er kasernen derimod beliggende i en vis større afstand  

 fra boligstøttemodtagerens bopæl, vil der være en formodning for, at barnet  

 ikke skal betragtes som husstandsmedlem.
Der kan i denne forbindelse ikke  

 udelukkende lægges vægt på, hvor vedkommende er tilmeldt.
Værnepligt medfører  

 ingen ændring i registrering af de pågældendes boligforhold.
 3.2.2. Særlig beregningsmæssig status for børn.
 Indkomster for børn under 23 år indgår i husstandsindkomsten, idet denne  

 dog reguleres med fradrag i børns indkomst, og fradrag for børn i husstanden,  

 jf. § 8 og nedenfor pkt. 3.4. og 3.5.
 Det følger af § 7, stk. 3, at såfremt et barn under 23 år har egne  

 indtægter, skal kommunalbestyrelsen beregne boligstøtten, som om barnet er  

 logerende, dersom dette medfører en højere boligstøtte.
 I tilfælde, hvor der i husstanden indgår hjemmeboende børn med indkomster,  

 der væsentligt overstiger ovennævnte fradrag, og hvor husstanden kan opnå en  

 højere boligstøtte, hvis barnet betragtes som logerende, har  

 kommunalbestyrelsen pligt til at foretage beregningen, som om barnet var  

 logerende (gunstighedsberegning).
 En gunstighedsberegning indebærer, at barnets indkomst ikke indgår i  

 boligstøtteberegningen, at den boligudgift, der lægges til grund, i stedet  

 reduceres med lejen for 1 værelse pr. barn, der betragtes som logerende, og  

 at boligarealet reduceres tilsvarende.
Gunstighedsberegning skal ophøre ved udgangen af den måned, i hvilken  

 barnet er fyldt 23 år.
Hjemmeboende børn på 23 år og derover kan ikke  

 betragtes som logerende.
 Vedrørende gunstighedsberegning ved første boligstøtteberegning henvises  

 til pkt. 3.6. og ved omberegning til pkt. 14.3.4.
 3.3. Husstandens indkomst.
 3.3.1. Indledning.
 Reglerne for opgørelse af husstandsindkomsten er på en række punkter  

 ændret med virkning fra den 1. januar 1993.
 Hidtil gældende bestemmelser om beregning af fiktivt formueafkast i  

 forbindelse med opgørelse af husstandsindkomsten er ophævet.
 Anvendelse af det skattemæssige rentenedslag for pensionister er afskaffet  

 i forbindelse med opgørelse af husstandsindkomsten til brug for  

 boligstøtteberegningen.
 Overgangsbestemmelsen for boligsikringsmodtagere, jf. den hidtil gældende  

 boligstøttelov § 7a, hvorefter der samtidig med indførelse af det nye  

 indkomstbegreb, der afløste socialindkomsten, blev foretaget en gradvis  

 aftrapning for opgørelse af negativ kapitalindkomst samt ligningsmæssige  

 fradrag og 3 procent-fradrag efter ligningslovens § 8 f, er bortfaldet fra  

 den 1. januar 1993. Det nye indkomstbegreb er således fuldt gennemført i  

 1993, og disse fradrag indgår ikke længere ved husstandsindkomstopgørelsen  

 til brug for boligstøtteberegningen.
 Der sondres i loven mellem opgørelse af husstands-indkomst efter § 8, stk.  

 1-6 (hovedregelsindkomst) og opgørelse efter § 8, stk. 7, (forventet  

 fremtidig indkomst).
Grænserne for, hvornår der skal benyttes forventet fremtidig indkomst  

 fremfor indkomst efter lovens hovedregel, er forenklet.
Det er nu lovfæstet,  

 at forventet fremtidig indkomst fremover benyttes for såvel  

 boligsikringsmodtagere som boligydelsesmodtagere i alle tilfælde, hvor det  

 skønnes, at denne vil afvige med mindst - 10.000 kr. eller + 20.000 kr.  

 årligt i forhold til indkomstopgørelse efter lovens hovedregel.
 Reglerne for opregulering af den slutlignede indkomst, der efter lovens  

 hovedregel benyttes til beregning af husstandsindkomsten, er forenklet.
 3.3.2. Opgørelse af husstandens indkomst.
 Den husstandsindkomst, der skal lægges til grund ved  

 boligstøtteberegningen, er summen af husstandens samlede indkomst, jf. § 6.
 Indkomstgrundlaget er fastsat i § 8.
Udgangspunktet for opgørelse af husstandsindkomsten er summen af personlig  

 indkomst med tillæg af positiv kapitalindkomst, der anvendes til beregning af  

 6 pct. indkomstskat efter personskattelovens § 8 før det deri nævnte  

 bundfradrag, for samtlige af husstandens medlemmer.
Herefter foretages  

 opregulering af det enkelte husstandsmedlems positive personlige  

 nettoindkomst.
Hertil lægges ydelser uden tilbagebetalingspligt efter  

 bistandslovens kap. 9 og ydelser efter bistandslovens §§ 49 b, stk. 2, og 49  

 f, stk. 3. Fra 2. juli 1993 medtages desuden ydelser efter § 49b, stk. 5.
 Herefter foretages opregulering af det enkelte husstandsmedlems ydelser  

 efter bistandsloven, hvorefter der foretages fradrag i børns indkomst samt  

 fradrag for børn.
Indtægtsgrundlaget bygger på de samme indkomstbegreber, som anvendes i  

 skattelovgivningen.
Efter reglerne om personlig indkomstbeskatning, jf.  

 personskatteloven, opdeles de skattepligtige indtægter, der indgår i den  

 skattepligtige almindelige indkomst, i personlig indkomst,
kapitalindkomst   og udbytteindkomst.
For de flestes vedkommende kan husstandsindkomsten opgøres efter reglerne  

 i personskatteloven.
Selvstændige erhvervsdrivende kan dog i visse tilfælde  

 anvende reglerne i virksomhedsskatteloven.
 3.3.3. Personlig indkomst.
Personlig indkomst omfatter alle de indkomster, der indgår i den  

 skattepligtige indkomst, og som ikke skal medregnes i kapitalindkomsten.
Det  

 drejer sig primært om:
- lønindkomst, honorarer o. lign., - indtægt ved selvstændig erhvervsvirksomhed, - pensionsindtægter, - løbende udbetalinger og rateudbetalinger for pensionsordninger, der er  

 skattepligtige efter pensionsbeskatningsloven, - underholdsbidrag og andre løbende ydelser, - uddannelsesstøtte o. lign., - anden indkomst, der indgår i den skattepligtige indkomst, og som ikke er  

 kapitalindkomst, - skattepligtige ydelser i henhold til bistandslovens kap. 10, 11 og 12a  

 (bruttorevalideringsydelse, godtgørelse til forældre med alvorligt syge børn  

 og plejevederlag ved pasning af døende).
 Ved opgørelse af den personlige indkomst kan fradrages visse nærmere  

 afgrænsede udgifter, jf. personskattelovens § 3, stk. 2, nr. 1-6. Det drejer  

 sig blandt andet om:
- præmier og bidrag til fuldt fradragsberettigede pensionsordninger mv. i  

 det i pensionsbeskatningslovens § 18 nævnte omfang, - omkostninger i sædvanlig forstand for selvstændige erhvervsdrivende.
Efter virksomhedsskatteloven kan personer, der driver selvstændig  

 erhvervsvirksomhed, benytte virksomhedsskatteordningen eller  

 kapitalafkastordningen.
Virksomhedsskatteordningen betyder blandt andet, at  

 kun en del af det overskud, der overføres fra virksomheden til den  

 skattepligtige selv, er personlig indkomst.
En del af overskuddet i  

 virksomheden betragtes som kapitalafkast, der beregnes efter særlige regler  

 og medregnes til kapitalindkomsten.
Dette beregnede kapitalafkast formindsker  

 det beløb, der beskattes som overskud og dermed som personlig indkomst.
Den  

 del af overskuddet, der bliver indestående i virksomheden, beskattes  

 foreløbig med en virksomhedsskat.
Virksomhedsskatten er fra og med  

 indkomståret 1991 nedsat fra 50 til 38 pct.
Med virkning fra 1992 er  

 virksomhedsskatten yderligere nedsat til 34 pct.
Der skal derfor føres en  

 konto for overskud opsparet før indkomståret 1991, en for overskud opsparet i  

 1991, og en for overskud opsparet i 1992 eller senere.
Først når det  

 opsparede overskud senere udtages af virksomheden, beskattes det som  

 personlig indkomst.
 Kapitalafkastordningen adskiller sig fra virksomhedsordningen ved, at  

 kapitalafkastet beregnes på et andet grundlag, jf. nedenfor, samt at det ikke  

 er muligt at opspare virksomhedens overskud mod betaling af en foreløbig  

 virksomhedsskat.
 Der henvises til lov om indkomstbeskatning af selvstændige  

 erhvervsdrivende (virksomhedsskatteloven). Afgrænsningen mellem lønmodtagere  

 og selvstændige erhvervsdrivende er beskrevet i Skattedepartementets  

 cirkulære nr. 116 af 5. oktober 1988.
 3.3.4. Ydelser uden tilbagebetalingspligt efter bistandsloven.
 Ydelser uden tilbagebetalingspligt efter bistandslovens kap. 9 samt  

 ydelser efter denne lovs §§ 49 b, stk. 2, 49b, stk. 5 og 49 f, stk. 3 (der  

 udbetales i henhold til bistandslovens § 37), dvs. ungdomsydelse samt  

 aktiviteter, for hvilke der ikke kan udbetales løn, medregnes i  

 husstandsindkomsten til brug for boligstøtteberegningen.
 3.3.5. Kapitalindkomst.
 Kapitalindkomsten omfatter de udgifter og indtægter (nettobeløb), der  

 udtømmende er opregnet i person-skattelovens § 4, dvs. beregningsgrundlaget  

 for 6 pct.'s indkomstskat efter personskattelovens § 8 før det deri fastsatte  

 bundfradrag på 168.000 (1993), dog aldrig negative beløb.
 For selvstændige erhvervsdrivende, der benytter  

 virksomhedsskatteordningen, beskattes den del af virksomhedens overskud, der  

 svarer til et beregnet afkast af den skattepligtiges investering i  

 virksomheden som kapitalindkomst, jf. personskattelovens § 4, stk. 1, nr. 3,  

 og virksomhedsskattelovens § 7.
 For selvstændige erhvervsdrivende, der benytter kapitalafkastordningen,  

 beskattes den del af virksomhedens overskud, der svarer til et beregnet  

 afkast af de erhvervsmæssigt anvendte aktiver, som kapitalindkomst, jf.  

 personskattelovens § 4, stk. 1, nr. 3 og virksomhedsskattelovens § 22a.
Efter personskattelovens § 8, stk. 2, gælder for ægtefæller, der er  

 samlevende ved indkomstårets udløb, at er kapitalindkomsten negativ for den  

 ene ægtefælle, fragår den i den anden ægtefælles positive kapitalindkomst ved  

 beregning af 6 pct. skatten.
Ved opgørelse af kapitalindkomst modregnes  

 positiv og negativ kapitalindkomst således mellem ægtefællerne.
 Det skattemæssige rentenedslag for pensionister, jf. lov om nedslag i  

 skatteansættelsen for renteindtægter m.v., anvendes ikke i forbindelse med  

 beregning af husstandsindkomsten til brug for boligstøtteberegningen, jf. §  

 8, stk. 1. Der skal ses bort fra rentenedslag både ved husstandsindkomsten  

 opgjort efter lovens hovedregel, jf. § 8, stk. 1-6, og ved  

 husstandsindkomstopgørelsen for forventet fremtidig indkomst, jf. § 8, stk.  

 7.
Det bemærkes, at aktieudbytter fra danske aktieselskaber blandt andet  

 efter ligningslovens § 16 A og afståelsessummer til danske aktieselskaber  

 efter ligningslovens § 16 B ikke betragtes som kapitalindkomst, men beskattes  

 som udbytteindkomst.
Der henvises til personskattelovens § 4a.
Aktieudbytter,  

 der anses som udbytteindkomst, indgår således ikke ved opgørelse af  

 husstandsindkomsten til brug for boligstøtteberegningen.
 Kapitalindkomst omfatter herefter, jf. personskattelovens § 4 i det  

 væsentlige følgende:
- Skattepligtige renteindtægter og renteudgifter, - skattepligtige kursgevinster og fradragsberettigede tab efter  

 kursgevinstloven, - beregnet kapitalafkast i selvstændig virksomhed efter  

 virksomhedsskattelovens § 7, - aktieudbytte omfattet af ligningslovens § 16 A, bortset fra beløb  

 omfattet af § 4a, stk. 1, nr. 1, der anses som udbytteindkomst, - skattepligtig fortjeneste ved afståelse af aktier, bortset fra beløb,  

 der omfattes af § 4a, stk. 1, nr. 2, der anses som udbytteindkomst, - skattepligtig fortjeneste og fradragsberettiget tab ved udlodning af  

 likvidationsprovenue og afståelse af andelsbeviser mv. i selskaber efter  

 aktieavancebeskatningslovens § 2 b, - overskud eller underskud af en- eller tofamilieshuse mv., fritidshuse,  

 ejerlejligheder, grunde o.lign., jf. ligningslovens § 15 A, - indkomst ved selvstændig erhvervsvirksomhed, når antallet af ejere er  

 større end 10, og den skattepligtige ikke deltager i virksomhedens drift i  

 væsentligt omfang, - indbetalinger som nævnt i ligningslovens § 14 A, stk. 1,  

 (refinansieringsordning for landbruget), - indkomst fra udlejning af andre aktiver end ikke-afskrivningsberettiget  

 fast ejendom og inventar heri, jf. betingelser som angivet i  

 personskattelovens § 4, stk. 1, nr. 12, - indkomst fra udlejning af andre aktiver end ikke-afskrivningsberettiget  

 fast ejendom og inventar, jf. betingelser som angivet i personskattelovens §  

 4, stk. 1, nr. 13, - vederlag, der omfattes af ligningslovens§ 5 C, - fradragsberettigede omkostninger, der i årets løb er anvendt til at  

 erhverve, sikre og vedligeholde kapitalindkomst.
 Renter af boligydelseslån, ydet i medfør af lov om individuel boligstøtte,  

 kan ikke fradrages ved opgørelse af den skattepligtige indkomst, jf.  

 ligningslovens § 17 A, stk. 3.
 Renter af lån, der er ydet i henhold til lov om lån til betaling af  

 ejendomsskatter og om ændring af ligningsloven, kan ikke fradrages ved  

 opgørelse af den skattepligtige indkomst, jf. ligningslovens § 17 A, stk. 2.
 Renter af beboerindskudslån kan fradrages fra forfaldstidspunktet, dvs.  

 fra det betalingstidspunkt, der er aftalt i gældsforholdet.
 3.3.6. Udenlandske indtægter, der indgår i husstandsindkomsten.
Indtægter, der ikke er skattepligtige her i landet, opgøres på samme måde  

 som de skattepligtige indtægter her i landet og indgår i indtægtsgrundlaget  

 ved beregning af boligstøtte, jf. § 8, stk. 3. Indtægterne indgår i den  

 personlige indkomst og kapitalindkomsten.
Der henvises til Bygge- og  

 Boligstyrelsens bekendtgørelse nr. 612 af 8. juli 1992 om medregning i  

 husstandsindkomsten af indkomster, der ikke er skattepligtige her i landet  

 efter boligstøttelovens § 8, stk. 3.
 3.3.7. Opregulering af indkomstgrundlaget.
 I medfør af § 8, stk. 2, er boligministeren bemyndiget til at fastsætte  

 nærmere regler for opregulering af husstandsindkomsten opgjort efter § 8,  

 stk. 1. I medfør af denne bestemmelse er udstedt Bygge- og Boligstyrelsens  

 bekendtgørelse nr. 611 af 8. juli 1992 om opregulering af husstandsindkomsten  

 til brug for beregning af boligstøtte.
 Boligstøtteåret løber fra den 1. januar til den 31. december, jf.  

 bekendtgørelsens § 1.
 Udgangspunktet for opgørelse af husstandsindkomsten er ansættelse af  

 personlig indkomst og kapitalindkomst for det senest afsluttede indkomstår,  

 jf. bekendtgørelsens § 2. Indkomståret 1991 lægges således til grund for  

 husstandsindkomstopgørelsen vedrørende boligstøtte for 1993.
 Husstandsindkomsten, beregnet efter lovens hovedregel, anvendes med  

 virkning fra det andet kalenderår efter udløbet af det indkomstår, der danner  

 grundlag for husstandsindkomstberegningen.
For hvert husstandsmedlems personlige indkomst (netto) foretages en  

 regulering med samme procentsats, som anvendes af skattemyndighederne ved  

 fastlæggelse af grundlaget for den foreløbige skattesvarelse for det kommende  

 indkomstår for lønindkomst.
Procentsatsen anvendes uanset om støttemodtageren  

 er pensionist.
 Det er alene netto positiv personlig indkomst for det enkelte  

 husstandsmedlem, der opreguleres.
 Der foretages som hidtil opregulering af ydelser efter bistandslovens  

 kapitel 9 samt ydelser efter samme lovs § 49b, stk. 2, § 49b, stk. 5, og §  

 49f, stk. 3.
I modsætning til den opgørelse, der foretages med henblik på  

 skatteberegning, foretages ikke opregulering af kapitalindkomster til brug  

 ved boligstøtteberegningen.
Vedrørende opgørelse af kapitalindkomst, jf.  

 ovenfor pkt. 3.3.5.
Baggrunden for opregulering er, at boligstøtten så vidt muligt opgøres på  

 grundlag af den enkelte husstands faktiske aktuelle indkomst og dermed  

 husstandens faktiske huslejebetalingsevne.
Endvidere relaterer opreguleringen  

 sig til beløb, der vil fremgå af selvangivelsen.
 3.3.8. Indtægter, der ikke indgår i husstandsindkomsten.
 3.3.8.1. Godtgørelse og afkast af godtgørelse til HIV-smittede samt  

 erstatning for skader ved LSD behandling.
Godtgørelse og afkast af godtgørelse til HIV-positive blødere,  

 transfusionssmittede m.fl. og deres efterladte indgår ikke i disse personers  

 husstandsindkomst.
Dette gælder tillige godtgørelse, der udbetales til disses  

 efterladte, jf. § 8, stk. 1, nr. 3.
Tilsvarende gælder godtgørelse og afkast af godtgørelse, der  

 kulancemæssigt ydes til ægtefæller eller samlevere til personer, der er  

 omfattet af bestemmelser om godtgørelse for HIV-smitte, dvs. som selv med  

 overvejende sandsynlighed er blevet HIV-smittede af de pågældende blødere  

 eller transfusionsbehandlede.
Såfremt ægtefællen eller samleveren er afgået  

 ved døden og ikke har fået udbetalt godtgørelsen, ydes godtgørelsen til  

 efterladte børn.
 Der henvises til bekendtgørelse nr. 914 af 19. november 1992 om  

 godtgørelse til HIV-positive blødere, transfusionssmittede m.fl.
Erstatning og afkast af erstatning, der er ydet i medfør af lov om  

 erstatning for skader ved LSD-behandling, indgår ikke i disse personers  

 husstandsindkomst.
Ansøgningsfristen for ydelser efter loven udløb den 1.  

 juni 1988.
 3.3.8.2. Skattefri ydelser, der ikke indgår i husstandsindkomsten.
Foruden skattefrihed for ovennævnte ydelser hjemler skattelovgivningen,  

 jf. ligningslovens § 7, skattefrihed for en række indtægter af forskellig  

 karakter, herunder en række sociale eller medicinsk betingede ydelser.
Her  

 skal følgende ydelser nævnes:
- invaliditetsbeløb, invaliditetsydelser og førtidsbeløb, personlige  

 tillæg og invaliditets-, bistands- og plejetillæg, der er udbetalt i henhold  

 til lov om social pension, jf. ligningslovens § 7 i, - beløb, der hidrører fra udbetaling af beboerindskudslån i almennyttigt  

 boligbyggeri, jf. ligningslovens § 7 o, - engangsbeløb efter lov om arbejdsskadeforsikring, lov om erstatning for  

 tilskadekomne værnepligtige m.fl. og lov om erstatning for  

 vaccinationsskader, - eftergivet studiegæld efter kap. 3 og 4 i lov om tilskud til afvikling  

 af studiegæld, - den i lov nr. 146 af 19. marts 1986 omhandlede børnefamilieydelse til  

 børn under 18 år, - børnetilskudsydelser i henhold til lov om børnetilskud og forskudsvis  

 udbetaling af børnebidrag, jf. ligningslovens § 7 p, - boligstøtte ydet efter lov om individuel boligstøtte, jf. ligningslovens  

 § 7 f.
 3.3.8.3. Bortgivelse.
 Såfremt en pensionist i løbet af de sidste 10 år ved bortgivelse har  

 forringet sin økonomiske stilling, er der ikke - som efter  

 pensionslovgivningen - mulighed for at forhøje beregningsgrundlaget ved  

 opgørelse af husstandsindkomsten.
 3.4. Fradrag i barns indkomst.
Efter opregulering foretages i det omfang, barnet har selvstændig  

 indkomst, fradrag i hvert barns indkomst.
Det maksimale fradragsbeløb er, jf.  

 § 8, stk. 4, fastsat til 12.100 kr. pr. barn i husstanden (1993-niveau).  

 Beløbet reguleres årligt, jf. § 72.
 3.5. Fradrag for børn.
 Efter opregulering af samtlige husstandsmedlemmers indkomst, opgjort som  

 ovenfor, kan der foretages fradrag for børn i husstanden.
 Fradragsbeløbet er, jf. § 8, stk. 5, fastsat til 23.200 kr. pr. barn i  

 husstanden (1993-niveau), der årligt reguleres, jf. § 72.
 3.6. Forventet fremtidig indkomst.
 I forhold til den tidligere gældende boligstøttelov er fastsat  

 beløbsgrænser for, hvornår der skal anvendes forventet fremtidig indkomst  

 fremfor opgørelse af husstandsindkomsten efter hovedreglen.
 Grænserne for, hvornår der skal benyttes en forventet fremtidig indkomst,  

 er harmoniseret med grænser for omberegning og efterregulering af  

 boligstøtte, jf. lovens §§ 44-47. Der henvises til pkt. 14.1. og pkt. 14.3.1.
 Den forventede fremtidige indkomst jf. § 8, stk. 7, lægges til grund ved  

 boligstøtteberegningen for såvel boligsikringsansøgere som  

 boligydelsesansøgere, såfremt støttemodtagerens oplysninger viser, at  

 husstandsindkomsten for boligstøtteåret bliver mindst 10.000 kr. lavere eller  

 20.000 højere end den opregulerede slutlignede indkomst, beregnet efter  

 hovedreglen jf. § 8 stk. 1-6.
 Den forventede fremtidige indkomst opgøres i overensstemmelse med de  

 ovenfor beskrevne principper i overensstemmelse med reglerne i § 8, stk. 1-6.
 Såfremt støtte søges midt i året, vil ansøgeren - udover at oplyse om de  

 aktuelle indkomstforhold på ansøgningstidspunktet - også skulle give  

 oplysninger om indkomsten og indkomstændringer i den del af året, der ligger  

 forud for ansøgningen, idet en eventuel højere indkomst i begyndelsen af året  

 ellers ved en eventuel efterregulering vil blive medregnet for hele året.
 Med henblik på vurderingen af, om en forventet fremtidig indkomst skal  

 anvendes, skal som udgangspunkt ske en sammenligning mellem indkomsten  

 opgjort efter lovens hovedregel og en tilsvarende husstandsindkomst opgjort  

 på årsbasis på grundlag af de indkomstoplysninger, der meddeles på  

 ansøgningstidspunktet (dvs. den aktuelle månedlige indkomst x 12).
 Hvis sammenligningen viser, at der foreligger en indkomststigning i  

 forhold til indkomsten efter lovens hovedregel, skal der ved vurderingen af,  

 om der foreligger en samlet forventet indkomststigning for boligstøtteåret  

 på mindst 20.000 kr.,  foretages en sammenligning mellem indkomsten efter  

 lovens hovedregel og den samlede forventede husstandsindkomst for hele året -  

den opsummerede indkomst . Den opsummerede indkomst opgøres som den  

 indkomst, der er oppebåret for den forløbne del af året indtil  

 ansøgningstidspunktet plus den forventede indkomst for resten af året.  

 Vedrørende opsummeret indkomst henvises til vejledningen pkt. 14.1. og pkt.  

 14.3.3.1.
 Er den opsummerede indkomst mindst 20.000 kr. højere end indkomsten  

 opgjort efter lovens hovedregel, skal som beregningsgrundlag  anvendes  

 den aktuelle indkomst på ansøgningstidspunktet, opgjort til årsbasis, dvs.  

 den aktuelle månedlige indkomst u 12.
 Er den opsummerede indkomst derimod ikke mindst 20.000 kr. højere end  

 indkomsten opgjort efter lovens hovedregel, skal som beregningsgrundlag  

 anvendes indkomsten efter lovens hovedregel.
 Hvis sammenligningen viser, at der foreligger en indkomstnedgang i  

 forhold til indkomsten efter lovens hovedregel, skal der ved vurderingen af,  

 om der foreligger et indkomstfald på mindst 10.000 kr. for den resterende  

 del af året foretages en sammenligning mellem indkomsten efter lovens  

 hovedregel og den samlede forventede husstandsindkomst, der opgøres på  

 årsbasis på grundlag af de meddelte oplysninger på ansøgningstidspunktet.
 Er den forventede husstandsindkomst på ansøgningstidspunktet mindst 10.000  

 kr. lavere end indkomsten efter lovens hovedregel, skal som  

beregningsgrundlag anvendes den aktuelle indkomst på  

 ansøgningstidspunktet, opgjort på årsbasis, dvs. den aktuelle månedlige  

 indkomst x 12.
 Er den forventede husstandsindkomst på ansøgningstidspunktet derimod ikke  

 mindst 10.000 kr. lavere end indkomsten efter lovens hovedregel, anvendes som  

beregningsgrundlag lovens hovedregel.
 Ved opgørelsen af den forventede fremtidige indkomst efter  

 boligstøttelovens § 8, stk. 7, skal kommunen med henblik på at sikre et så  

 aktuelt indkomstgrundlag som muligt ved boligstøtteberegningen benytte de  

 skattemæssige regler, der er gældende i boligstøtteåret.
Ved opgørelsen af den forventede fremtidige indkomst kan tages hensyn til  

 de i boligstøtteåret forventede indkomststigninger, ved at forhøje den på  

 beregningstidspunktet foreliggende faktiske indkomst med et mindre  

 procenttillæg svarende til de forventede indkomststigninger i  

 boligstøtteåret.
Det er imidlertid nødvendigt i det enkelte tilfælde at  

 foretage et skøn over, om den faktiske indkomst skal være genstand for en  

 sådan opregulering.
Tillæg bør således undgås, hvor det er åbenbart, at  

 indkomsten ikke vil stige.
Hvis kommunalbestyrelsen har lagt en for høj  

 forventet husstandsindkomst til grund ved boligstøtteberegningen, f.eks. som  

 følge af anvendelsen af et procenttillæg, vil boligstøttemodtageren efter  

 omstændighederne være berettiget til at få udbetalt den for lidt udbetalte  

 boligstøtte med tilbagevirkende kraft.
Der henvises til pkt. 14.4.6.
 Det bemærkes, at såfremt boligstøtte er beregnet på grundlag af en  

 forventet fremtidig indkomst, kan boligstøttemodtageren ikke senere i samme  

 boligstøtteår, uanset indkomstændringer, få beregnet boligstøtte på grundlag  

 af en indkomst efter lovens hovedregel, medmindre der indgives ny ansøgning  

 om boligstøtte, herunder i forbindelse med flytning eller efter, at ansøgeren  

 i en periode ikke har modtaget boligstøtte.
 Såfremt boligstøtte søges midt i året, vil ansøgeren - udover at oplyse om  

 de aktuelle indkomstforhold på ansøgningstidspunktet - også skulle give  

 oplysninger om indkomsten og indkomstændringer i den del af året, der ligger  

 forud for ansøgningen, idet en eventuelt højere indkomst i begyndelsen af  

 året ellers ved en eventuel efterrregulering vil blive medregnet for hele  

 året, jf. pkt. 14.2.
Såfremt en boligtager søger boligstøtte i forbindelse med overgang til  

 pension , må opgørelse af husstandsindkomsten som regel foretages på  

 grundlag af en forventet fremtidig indkomst.
Dette skyldes, at der ved  

 overgang til pension sædvanligvis sker sådanne ændringer i  

 indkomstforholdene, at tidligere års indtægter ikke kan antages at give et  

 reelt billede af pensionistens nuværende og kommende indtægter.
Kommunen bør  

 være opmærksom på, at den således sammensatte indkomst og det deraf følgende  

 slutligningsresultat kan give et forkert fremtidigt indkomstgrundlag i de  

 følgende to år.
Den pågældende bør indtil videre formentlig have boligstøtte  

 efter forventet fremtidig indkomst.
Ved en ægtefælles optagelse på plejehjem sker beregning af  

 husstandsindkomsten på grundlag af den forventede fremtidige indkomst for den  

 tilbageværende ægtefælle (samlever). Det er derfor nødvendigt allerede fra  

 dette tidspunkt at foretage en opgørelse over ægtefællernes særeje og bodele,  

 uanset at sambeskatningen først ophører ved udgangen af optagelsesåret.
På  

 grundlag heraf beregnes en forventet fremtidig indkomst.
Ved opgørelse af  

 ægtefællers bodele og særeje kan normalt tages udgangspunkt i den fordeling  

 af formuen, der er godkendt af skattemyndighederne.
 Ved beregning af husstandsindkomsten for den hjemmeboende ægtefælle vil  

 der som forventet indkomst skulle medregnes indtægter, egen bodel og særeje  

 samt et eventuelt afsat forsørgelsesbeløb efter bistandslovens § 85, stk. 2.
Ved beregning af forventet fremtidig indkomst for ansøgere, som  

 modtager kontanthjælp efter bistandsloven , indgår det aktuelle  

 boligtillæg i indkomsten.
Boligtillægget kan ikke overstige huslejen med  

 fradrag af den boligstøtte, som vil kunne ydes, jf. bistandslovens § 37, stk.  

 3.
 Det beregnes, hvilken boligstøtte der kan ydes på baggrund af den udmålte  

 kontanthjælp.
 Den beregnede boligstøtte fratrækkes herefter i den udmålte kontanthjælp.  

 Herved fremkommer den husstandsindkomst, der skal lægges til grund ved  

 beregningen af boligstøtte.
 Hvis den udmålte kontanthjælp med fradrag af den beregnede boligstøtte  

 overstiger loftet for kontanthjælp, er det loftet for kontanthjælp, der  

 lægges til grund ved beregningen af boligstøtten.
 Det følger af § 7, stk. 3, at såfremt et barn under 23 år har egne  

 indtægter, skal kommunalbestyrelsen beregne boligstøtten, som om barnet er  

 logerende, dersom dette medfører en højere boligstøtte.
Når det ved første boligstøtteberegning afgøres, om der skal anvendes en  

 forventet fremtidig indkomst i en husstand med et eller flere børn med  

 indtægter, der overstiger fradraget i barnets indtægt r fradraget pr. barn,  

 foretages som udgangspunkt ved overvejelse af anvendelse af indkomst efter  

 lovens hovedregel eller en forventet fremtidig indkomst sammenligning af  

 hovedregelsindkomst før gunstighedsberegning og forventet fremtidig indkomst  

 før gunstighedsberegning.
Viser sammenlig-ningen, at der er tale om en  

 væsentlig indkomstændring, foretages boligstøtteberegningen på grundlag af en  

 forventet fremtidig indkomst.
 Sammenligning mellem hovedregelsindkomst før gunstighedsberegning og  

 forventet fremtidig indkomst før gunstighedsberegning foretages som beskrevet  

 ovenfor.
 Om gunstighedsberegning ved omberegning i øvrigt henvises til pkt.
 14.3.4.
 3.7. Beskatning af boligstøtte (tilskud).
 Ifølge ligningslovens § 7 F medregnes boligstøtte (tilskud), ydet efter  

 loven, ikke til den skattepligtige indkomst.
 3.8. Oplysninger.
 Oplysninger om indkomster, der skal anvendes ved opgørelse af indkomsten  

 for det enkelte husstandsmedlem efter boligstøttelovens § 8, stk. 1, stilles  

 efter § 80 til rådighed af skattemyndighederne.
 3.9. Klage over indkomstopgørelsen.
 Det er ved § 74 fastsat, at skatteministeren kan fastsætte regler om  

 adgang til at påklage afgørelser om indkomsten for det enkelte  

 husstandsmedlem efter § 8, stk. 1, nr. 1. Der henvises til skatteministerens  

 bekendtgørelse nr. 601 af 16. august 1991.
3. Husstand og indkomst (1994) 3.1. Indledning.
 Beregningen af boligstøtte foretages på grundlag af husstandsindkomsten.  

 Den husstandsindkomst, der skal lægges til grund ved boligstøtteberegningen,  

 er summen af husstandens samlede indkomst, dvs. at opgørelsen omfatter både  

 ansøgerens indkomst og andre husstandsmedlemmers indkomst, jf. §§ 6 og 7.
 Husstandsindkomsten opgøres efter § 8.
 Husstandsindkomsten opgøres i forbindelse med ansøgning om boligstøtte,  

 til brug for den årlige fastsættelse af boligstøtte, samt når der sker  

 ændringer i løbet af boligstøtteåret.
 3.2. Husstandens medlemmer.
 Som medlemmer af husstanden medregnes ansøgeren, dennes ægtefælle,  

 hjemmeværende børn og andre, der har fast ophold i lejligheden uden at  

 være logerende, jf. § 7, stk. 1.
 Det er personer, der faktisk har fast ophold i lejligheden/boligen,  

 som indgår i husstanden.
 Normalt vil folkeregistertilmeldingen være udtryk for, om en person har  

 fast ophold: men kan det godtgøres, at tilmeldingen ikke stemmer overens med  

 de faktiske forhold, skal disse faktiske forhold lægges til grund.
Det kan undertiden give anledning til tvivl, om der er tale om fast  

 ophold i boligen.
Ved enkelte husstandsmedlemmers kortere ophold -  

 normalt ikke over 6 måneder - uden for hjemmet, eksempelvis i forbindelse med  

 strafafsoning, rekreationsophold eller kortere fravær i uddannelsesøjemed,  

 vil formodningen være for fast ophold.
I husstande, hvor der indgår husassistenter eller au-pair piger/drenge,  

 der har bopæl sammen med boligtageren, ser man bort fra disse personer, dvs.  

 at deres indkomst ikke skal medregnes, og at der ikke skal ske fradrag i  

 lejen for det værelse eller de (m2), de benytter.
Herved undgår man, at den  

 del af husstandsindkomsten, som den ansatte modtager af boligtageren,  

 medregnes to gange, idet den tillige er indeholdt i boligtagerens  

 husstandsindkomst.
Ved afgørelse om fast ophold lægges vægt på, om den hidtidige bopæl må  

 anses for opgivet.
For børn under 23 år, hvor der er indrettet plads i  

 hjemmet med henblik på ophold i weekends og ferier, vil formodningen være for  

 fast ophold i husstanden.
 Ved afgørelsen af, om en person er husstandsmedlem eller logerende   

  (fremlejetager), tages almindeligvis udgangspunkt i ansøgerens oplysninger.  

 Ved afgørelsen lægges vægt på den pågældendes råderet over/i boligen.
 Såfremt andre personer end ansøgerens ægtefælle/samlever og hjemmeboende  

 børn bor sammen i husstandsfællesskab, accepteres almindeligvis ikke, at  

 sådanne personer betragtes som logerende.
 Ansøgeren har pligt til at give meddelelse om indgåelse eller ophør af  

 fremlejeforhold, jf. § 43.
 3.2.1. Børn.
 For at et barn skal medregnes ved beregningen af boligstøtte, skal det  

 være under 23 år og bo i lejligheden, jf. § 7, stk. 2. Det er tillige  

 en betingelse for at medtage barnet ved beregning af boligstøtte, at barnet  

 har fast ophold i ansøgerens hjem.
 Børn i boligstøttelovens forstand er biologiske børn, adoptivbørn,  

 børnebørn eller plejebørn, som bor sammen med deres forældre, bedsteforældre  

 eller plejeforældre, og som i øvrigt opfylder lovens aldersbetingelse.
 Børn i familiepleje med en tidsbegrænset plejetilladelse er omfattet.
 Der kan lægges vægt på, at plejebarnet er tilmeldt hos boligtageren  

 (plejefamilien), og at denne får udbetalt børnefamilieydelse.
 Hvis forældre ikke lever sammen, medregnes barnet ved beregning af  

 boligstøtte til den husstand, hvor barnet opholder sig mest.
Hvis et barn opholder sig lige meget hos begge forældre, skal barnet ved  

 beregning af boligstøtte medregnes til den husstand, der har  

 forældremyndigheden.
Tilkommer forældremyndigheden den ene af forældrene, og  

 den anden af forældrene godtgør, at barnet bor hos ham/hende, vil barnet  

 skulle medregnes i den husstand, hvor barnet rent faktisk opholder sig, når  

 barnet ikke er fraværende på grund af ferie, skoleophold eller lignende.
 Lever forældre, der har fælles forældremyndighed , ikke sammen, og  

 opholder barnet sig lige meget hos begge forældre, medregnes barnet ved  

 beregning af boligstøtte til den husstand, på hvis adresse barnet er tilmeldt  

 folkeregisteret, jf. § 7, stk. 4.
 Såfremt et barn er tilknyttet husstanden ved en boligtagers samkvemsret,  

 kan barnet ikke anses at have fast ophold i boligtagerens hjem.
Det kan i visse tilfælde være tvivlsomt, om et barn kan anses at have  

fast ophold i hjemmet.
Kortere ophold uden for hjemmet, f.eks. i  

 forbindelse med hospitalsophold eller på grund af forsørgerens sygdom, hvor  

 der er hensigt til tilbagevenden til forældrene, vil normalt ikke være nogen  

 hindring for at medtage barnet ved beregningen af boligstøtte.
Ved  

 tidsmæssigt afgrænsede ophold på ikke over 6 måneder vil formodningen være  

 for kortere ophold.
Ved længere tids fravær bør der anlægges en strengere fortolkning.
Hvis  

 fraværet er af ubestemt varighed, kan der være en vis formodning for, at det  

 bliver permanent.
Børn under fortsat uddannelse, der bor på kollegium, på højskole, er på  

 længere studieophold eller lignende, kan ikke anses at have fast  

 ophold i ansøgerens hjem.
Tilsvarende gælder fravær af længere varighed,  

 der eksempelvis skyldes lønnet beskæftigelse.
Formodning om fast ophold kan  

 dog være til stede, hvis der ved indretningen af hjemmet er taget hensyn dels  

 til barnets midlertidige ophold under f.eks. ferie, fridage eller  

 sygdomsperioder, dels muligheden for senere varige ophold.
F.eks.  

 kostskoleophold vil normalt medføre, at barnet bør medtages ved  

 boligstøtteberegningen.
Tilsvarende principper gælder hvor et handicappet barn er anbragt på  

 institution.
Formodningen om fast ophold vil være tilstede, hvis der ved  

 indretningen af hjemmet er taget hensyn til barnets midlertidige ophold i  

 hjemmet under ferie og lignende og muligheden for senere varige ophold.
Et barn i familiepleje (frivillig eller tvangsmæssig anbringelse) kan dog  

 - uanset at plejeforholdet er af ubestemt varighed - tillige medregnes som  

 husstandsmedlem i de biologiske forældres husstand, når der ved indretning af  

 hjemmet er taget hensyn dels til barnets midlertidige ophold og dels til  

 muligheden for senere varigt ophold.
I sådanne tilfælde kan barnet medregnes  

 som husstandsmedlem både i de biologiske forældres husstand og i  

 plejefamiliens husstand.
 Hvis et barn under 23 år flytter hjemmefra, og det er overvejende  

 sandsynligt, at barnet ikke flytter tilbage til boligtageren, kan barnet ikke  

 medtages som husstandsmedlem, før tilbageflytning faktisk finder sted.
Spørgsmålet om fast ophold for et barn, der aftjener værnepligt ,  

 beror på en konkret vurdering af, om den pågældende har ophold i boligen.  

 Hvis værnepligt aftjenes på en kaserne, der ligger i nærheden af familiens  

 bopæl, vil der være en vis formodning for, at den pågældende skal betragtes  

 som husstandsmedlem.
Er kasernen derimod beliggende i en vis større afstand  

 fra boligstøttemodtagerens bopæl, vil der være en formodning for, at barnet  

 ikke skal betragtes som husstandsmedlem.
Der kan i denne forbindelse ikke  

 udelukkende lægges vægt på, hvor vedkommende er tilmeldt.
Værnepligt medfører  

 ingen ændring i registrering af de pågældendes boligforhold.
 3.2.2. Særlig beregningsmæssig status for børn.
 Indkomster for børn under 23 år indgår i husstandsindkomsten, idet denne  

 dog reguleres med fradrag i børns indkomst, og fradrag for børn i husstanden,  

 jf. § 8 og nedenfor pkt. 3.5. og 3.6.
 Det følger af § 7, stk. 3, at såfremt et barn under 23 år har egne  

 indtægter, skal kommunalbestyrelsen beregne boligstøtten, som om barnet er  

 logerende, dersom dette medfører en højere boligstøtte.
 I tilfælde, hvor der i husstanden indgår hjemmeboende børn med indkomster,  

 der væsentligt overstiger ovennævnte fradrag, og hvor husstanden kan opnå en  

 højere boligstøtte, hvis barnet betragtes som logerende, har  

 kommunalbestyrelsen pligt til at foretage beregningen, som om barnet var  

 logerende (gunstighedsberegning).
 En gunstighedsberegning indebærer, at barnets indkomst ikke indgår i  

 boligstøtteberegningen, at den boligudgift, der lægges til grund, i stedet  

 reduceres med lejen for 1 værelse pr. barn, der betragtes som logerende, og  

 at boligarealet reduceres tilsvarende.
Gunstighedsberegning skal ophøre ved udgangen af den måned, i hvilken  

 barnet er fyldt 23 år.
Hjemmeboende børn på 23 år og derover kan ikke  

 betragtes som logerende.
 Vedrørende gunstighedsberegning ved første boligstøtteberegning henvises  

 til pkt. 3.7. og ved omberegning til pkt. 14.3.4.
 3.3. Husstandens indkomst.
 3.3.1. Indledning.
 Reglerne for opgørelse af husstandsindkomsten er på en række punkter  

 ændret med virkning fra den 1. januar 1994, som konsekvens af den samtidigt  

 gennemførte skattereform.
Med skattereformen gennemføres en større omlægning af skattesystemet med  

 det mål at sænke den direkte beskatning af arbejdsindkomster.
Dette sker  

 bl.a. gennem nedsættelse af de personlige skatter, ved et nyt højere  

 arbejdsmarkedsbidrag og ved indførelse af de såkaldte »grønne  

 afgifter« på vand, energi m.v.
Det ny arbejdsmarkedsbidrag, der afløser AUD-bidragene m.v., og skal  

 svares af lønindkomster m.v., fradrages i den skattepligtige personlige  

 indkomst.
Dette betyder en generel nedsættelse af det personlige  

 indkomstgrundlag, hvilket med uændrede boligstøtteregler ville føre til  

 forhøjet tildeling af boligstøtte for personer med lønindkomst.  

 Boligstøttelovens regler om egenbetaling for boligsikringsmodtagere ændres  

 for at modvirke dette, idet grænsebeløbssatserne forhøjes, jf. punkt 9.1.2.
Som en del af skattereformen optræder også en række ændringer, der har det  

 formål at gøre skattesystemet mere enkelt og gennemskueligt.
Bl.a. får  

 pensionister og kontanthjælpsmodtagere samme personfradrag som andre, og  

 kontanthjælps skattepligt følger de almindelige regler.
Det betyder ændringer  

 i størrelsen af pensioner og kontanthjælp for at udligne de nye skatteregler.
Disse ændringer medfører en forøgelse af pensionisternes indtægtsgrundlag,  

 der med uændrede regler ville have medført reduktioner i den udbetalte  

 boligydelse.
Der indføres derfor særlige fradrag for pensionister, der  

 sikrer, at der for boligydelsen sker en næsten fuldstændig neutralisering i  

 1994 af ændringen af pensionen, jf. punkt 3.3.2. og 3.4. Der indføres dels et  

 fradrag for pensionister generelt, og dels et ydeligere fradrag for reelt  

 enlige pensionister, samt en række andre ligestillede persongrupper.
Dette  

 ydeligere tillæg for enlige pensionister m.fl. skal kompensere for  

 afskaffelsen af det dobbelte personfradrag, som disse persongrupper frem til  

 1. januar 1994 har haft i relation til beskatning.
Kontanthjælpsmodtagere får reduceret deres boligsikring ved ændringen, som  

 følge af at forhøjelsen af den personlige indkomst indgår direkte ved  

 beregningen af boligsikring.
Kompensation herfor gives i bistandsloven i  

 forbindelse med beregning af kontanthjælp, idet der pr. 1. januar 1994  

 indføres et nyt boligtillæg i bistandslovens § 37a, der kan ydes personer,  

 hvis økonomiske forhold er særligt vanskelige bl.a. på grund af høje  

 boligudgifter.
Tillægget er ikke skattepligtig indkomst, og indgår således  

 ikke i opgørelsen af husstandsindkomsten ved beregning af boligstøtte.
 Der sondres i loven mellem opgørelse af husstandsindkomst efter § 8, stk.  

 1-7 (hovedregelsindkomst) og opgørelse efter § 8, stk. 8, (forventet  

 fremtidig indkomst).
 Grænserne for, hvornår der skal benyttes forventet fremtidig indkomst  

 fremfor indkomst efter lovens hovedregel, er ikke ændret fra 1993. Forventet  

 fremtidig indkomst benyttes for såvel boligsikringsmodtagere som  

 boligydelsesmodtagere i alle tilfælde, hvor det skønnes, at denne vil afvige  

 med mindst v 10.000 kr. eller r 20.000 kr. årligt i forhold til  

 indkomstopgørelse efter lovens hovedregel.
 Reglerne for opregulering af den slutlignede indkomst, der efter lovens  

 hovedregel benyttes til beregning af husstandsindkomsten, er baseret på samme  

 princip, som i 1993, dog således at der på grund af skattereformen pr. 1.  

 januar 1994 foretages en særskilt regulering af indkomsterne i 1994 og 1995,  

 jf. punkt 3.3.7.
 3.3.2. Opgørelse af husstandens indkomst.
 Den husstandsindkomst, der skal lægges til grund ved  

 boligstøtteberegningen, er summen af husstandens samlede indkomst, jf. § 6.
 Indkomstgrundlaget er fastsat i § 8.
Udgangspunktet for opgørelse af husstandsindkomsten er summen af  

 ansøgerens og dennes husstandsmedlemmers hver for sig opgjorte personlige  

 indkomster med tillæg af positiv kapitalindkomst, der anvendes til beregning  

 af indkomstskat efter personskattelovens § 7, (dog før det deri nævnte  

 bundfradrag og fradrag for grundbeløb), samt med tillæg af aktieindkomst, der  

 beskattes efter personskattelovens § 8a, stk. 2. Efter opgørelsen af denne  

 husstandsindkomst foretages som noget nyt fradrag for hver pensionist i  

 husstanden, jf. § 8, stk. 4, 1. pkt.
Desuden foretages yderligere fradrag i  

 husstandsindkomsten i følgende tilfælde, jf. § 8, stk. 4, 2. og 3. pkt. og §  

 14, stk. 4, i lov nr. 449 af 30. juni 1993:
- reelt enlige pensionister, - enlige personer, der modtager invaliditetsydelse, samt bistands- og  

 plejetillæg efter § 18, jf. §§ 16 og 49, stk. 2, 2. pkt. i lov om social  

 bistand, - personer, der den 26. april 1990 var ugifte eller separerede og havde  

 ret til pension eller som var fyldt 67 år, medmindre et nyt samlivsforhold er  

 indledt på det nævnte tidspunkt eller senere.
Ved reelt enlige pensionister forstås samme begreb som efter § 49, stk. 2,  

 i lov om social pension.
Af § 49, stk. 2, fremgår det, at det særlige  

 pensionstillæg gives til enlige, hvormed menes personer, der ikke lever i  

 et samlivsforhold, hvor parterne gennem kontante bidrag, arbejde i hjemmet  

 eller på anden måde bidrager til den fælles husførelse.
Den beskrevne  

 persongruppe svarer til de personer, der i medfør af den indtil 1. januar  

 1994 gældende § 10, stk. 3, i personskatteloven, har haft et forhøjet  

 (person)fradrag i indkomsten.
 Husstandsindkomsten reguleres endelig med fradrag i børns indkomster, jf.  

 § 8, stk. 5, og med fradrag for børn, jf. § 8, stk. 6.
Indtægtsgrundlaget bygger på de samme indkomstbegreber, som anvendes i  

 skattelovgivningen.
Efter reglerne om personlig indkomstbeskatning, jf.  

 personskatteloven, opdeles de skattepligtige indtægter, der indgår i den  

 skattepligtige almindelige indkomst, i personlig indkomst og i  

 kapitalindkomst.  Derudover opgøres aktieindkomst.
For de flestes vedkommende kan husstandsindkomsten opgøres efter reglerne  

 i personskatteloven.
Selvstændige erhvervsdrivende kan dog i visse tilfælde  

 anvende reglerne i virksomhedsskatteloven.
 3.3.3. Personlig indkomst.
Personlig indkomst omfatter alle de indkomster, der indgår i den  

 skattepligtige indkomst, og som ikke skal medregnes i kapitalindkomsten.
Det  

 drejer sig primært om:
- lønindkomst, honorarer o. lign., - indtægt ved selvstændig erhvervsvirksomhed, - pensionsindtægter, - løbende udbetalinger og rateudbetalinger for pensionsordninger, der er  

 skattepligtige efter pensionsbeskatningsloven, - underholdsbidrag og andre løbende ydelser, - uddannelsesstøtte o. lign., - anden indkomst, der indgår i den skattepligtige indkomst, og som ikke er  

 kapitalindkomst, - kontanthjælp efter bistandslovens § 37 og øvrige skattepligtige ydelser  

 i henhold til bistandsloven som f.eks. bruttorevalideringsydelse, godtgørelse  

 til forældre med alvorligt syge børn og plejevederlag ved pasning af døende.
 Ved opgørelse af den personlige indkomst kan fradrages visse nærmere  

 afgrænsede udgifter, jf. personskattelovens § 3, stk. 2, nr. 1-7. Det drejer  

 sig blandt andet om:
- præmier og bidrag til fuldt fradragsberettigede pensionsordninger mv. i  

 det i pensionsbeskatningslovens § 18 nævnte omfang, - omkostninger i sædvanlig forstand for selvstændige erhvervsdrivende.
 Ved opgørelsen af den skattepligtige personlige indkomst fradrages det ny  

 bidrag efter lov om arbejdsmarkedsfonde - arbejdsmarkedsbidraget, jf.  

 ligningslovens § 7 L.
 Kontanthjælp efter bistandslovens § 37 indgår som noget nyt i den  

 personlige indkomst og indgår derfor direkte i opgørelsen af  

 husstandsindkomsten efter § 8, stk. 1, nr. 1. Dette gælder også en række  

 andre indtægtslignende ydelser efter bistandsloven, som revalideringsydelse  

 efter § 43, hjælp til pasning af alvorligt syge børn i hjemmet efter § 48a,  

 plejevederlag til pasning af døende efter § 57a.
Omvendt medregnes ydelser i henhold til bistandsloven, der udredes til  

dækning af nærmere bestemte udgifter for modtageren, samt ydelser efter §  

 37a og § 47a ikke i den personlige indkomst, jf. ligningslovens § 7,  

 litra j.
Det drejer sig bl.a. om hjælp til dækning af udgifter til  

 sygebehandling, medicin, tandbehandling o.l. efter § 46a, merudgifter ved  

 forsørgelse af handicappet barn under 18 år i hjemmet efter §48. § 37a i  

 bistandsloven indeholder et tillæg, der kan ydes personer, der er kommet ud  

 for ændringer i sine forhold, og hvis økonomiske forhold er særlig vanskelige  

 på grund af høje boligudgifter eller stor forsørgerbyrde.
Efter § 47a kan  

 ydes hjælp til repatriering, det vil sige hjælp til nærmere beskrevne grupper  

 af udlændinge, som ønsker at tage varigt ophold i deres hjemland eller  

 tidligere opholdsland, til udgifter til transport, etablering m.v.
Efter virksomhedsskatteloven kan personer, der driver selvstændig  

 erhvervsvirksomhed, benytte virksomhedsskatteordningen eller  

 kapitalafkastordningen.
Virksomhedsskatteordningen betyder blandt andet, at  

 kun en del af det overskud, der overføres fra virksomheden til den  

 skattepligtige selv, er personlig indkomst.
En del af overskuddet i  

 virksomheden betragtes som kapitalafkast, der beregnes efter særlige regler  

 og medregnes til kapitalindkomsten.
Dette beregnede kapitalafkast formindsker  

 det beløb, der beskattes som overskud og dermed som personlig indkomst.
Den  

 del af overskuddet, der bliver indestående i virksomheden, beskattes  

 foreløbig med en virksomhedsskat.
Virksomhedsskatten er fra og med  

 indkomståret 1991 nedsat fra 50 til 38 pct.
Med virkning fra 1992 er  

 virksomhedsskatten yderligere nedsat til 34 pct.
Der skal derfor føres en  

 konto for overskud opsparet før indkomståret 1991, en for overskud opsparet i  

 1991, og en for overskud opsparet i 1992 eller senere.
Først når det  

 opsparede overskud senere udtages af virksomheden, beskattes det som  

 personlig indkomst.
 Kapitalafkastordningen adskiller sig fra virksomhedsordningen ved, at  

 kapitalafkastet beregnes på et andet grundlag, jf. nedenfor, samt at det ikke  

 er muligt at opspare virksomhedens overskud mod betaling af en foreløbig  

 virksomhedsskat.
 Der henvises til lov om indkomstbeskatning af selvstændige  

 erhvervsdrivende (virksomhedsskatteloven). Afgrænsningen mellem lønmodtagere  

 og selvstændige erhvervsdrivende er beskrevet i Skattedepartementets  

 cirkulære nr. 116 af 5. oktober 1988.
 3.3.4. Kapitalindkomst.
 Kapitalindkomsten omfatter de udgifter og indtægter (nettobeløb), der  

 udtømmende er opregnet i personskattelovens § 4, dvs. beregningsgrundlaget  

 for topskat efter personskattelovens § 7 før det deri fastsatte bundfradrag  

 på 190.000 kr. (1994), og fradrag for grundbeløb på 16.150 kr. (1994), dog  

 aldrig negative beløb.
 For selvstændige erhvervsdrivende, der benytter  

 virksomhedsskatteordningen, beskattes den del af virksomhedens overskud, der  

 svarer til et beregnet afkast af den skattepligtiges investering i  

 virksomheden som kapitalindkomst, jf. personskattelovens § 4, stk. 1, nr. 3,  

 og virksomhedsskattelovens § 7.
 For selvstændige erhvervsdrivende, der benytter kapitalafkastordningen,  

 beskattes den del af virksomhedens overskud, der svarer til et beregnet  

 afkast af de erhvervsmæssigt anvendte aktiver, som kapitalindkomst, jf.  

 personskattelovens § 4, stk. 1, nr. 3 og virksomhedsskattelovens § 22a.
 Efter personskattelovens § 7, stk. 3-9, gælder for ægtefæller, der er  

 samlevende ved indkomstårets udløb, at er kapitalindkomsten negativ for den  

 ene ægtefælle, fragår den i den anden ægtefælles positive kapitalindkomst ved  

 beregning af topskatten efter § 7. Ved opgørelse af kapitalindkomst modregnes  

 positiv og negativ kapitalindkomst således mellem ægtefællerne.
 Det skattemæssige rentenedslag for pensionister, jf. lov om nedslag i  

 skatteansættelsen for renteindtægter m.v., anvendes ikke i forbindelse med  

 beregning af husstandsindkomsten til brug for boligstøtteberegningen, jf. §  

 8, stk. 1. Der skal ses bort fra rentenedslag både ved husstandsindkomsten  

 opgjort efter lovens hovedregel, jf. § 8, stk. 1-7, og ved  

 husstandsindkomstopgørelsen for forventet fremtidig indkomst, jf. § 8, stk.  

 8.
 Kapitalindkomst omfatter herefter, jf. personskattelovens § 4 i det  

 væsentlige følgende:
- Renteindtægter og renteudgifter, - skattepligtige gevinster og fradragsberettigede tab efter  

 kursgevinstloven, - beregnet kapitalafkast i selvstændig virksomhed efter  

 virksomhedsskattelovens § 7 eller 22a, - aktieudbytte omfattet af ligningslovens § 16 A, bortset fra beløb  

 omfattet af § 4a, stk. 1, nr. 1 og 3, der anses som aktieindkomst, - skattepligtig fortjeneste ved afståelse af aktier, bortset fra beløb,  

 der omfattes af § 4a, stk. 1, nr. 2 og 4, der anses som aktieindkomst, - skattepligtig fortjeneste og fradragsberettiget tab ved udlodning af  

 likvidationsprovenue og afståelse af andelsbeviser mv. i selskaber efter  

 aktieavancebeskatningslovens § 2 b, - fortjeneste som beskrevet i § 3 i lov om beskatning af medlemmer af  

 investeringsforeninger, - de i ligningslovens § 8, stk. 3, omhandlede provisioner m.v., -beløb  

 efter virksomhedsskattelovens § 11, stk. 4., sidste pkt., - afkast efter pensionsbeskatningslovens § 53A, stk. 3, - fortjeneste opgjort efter ejendomsavancebeskatningslovens regler, - overskud eller underskud af en- eller tofamilieshuse mv., fritidshuse,  

 ejerlejligheder, grunde o.lign., jf. ligningslovens § 15 A, - indkomst ved selvstændig erhvervsvirksomhed, når antallet af ejere er  

 større end 10, og den skattepligtige ikke deltager i virksomhedens drift i  

 væsentligt omfang, - indbetalinger som nævnt i ligningslovens § 14 A, stk. 1,  

 (refinansieringsordning for landbruget), - indkomst fra udlejning af andre aktiver end ikke-afskrivningsberettiget  

 fast ejendom og inventar heri, jf. betingelser som angivet i  

 personskattelovens § 4, stk. 1, nr. 12, - indkomst fra udlejning af andre aktiver end ikke-afskrivningsberettiget  

 fast ejendom og inventar, jf. betingelser som angivet i personskattelovens §  

 4, stk. 1, nr. 13, - vederlag, der omfattes af ligningslovens§ 5 C, - fradragsberettigede omkostninger, der i årets løb er anvendt til at  

 erhverve, sikre og vedligeholde kapitalindkomst.
 Renter af boligydelseslån, ydet i medfør af lov om individuel boligstøtte,  

 kan ikke fradrages ved opgørelse af den skattepligtige indkomst, jf.  

 ligningslovens § 17 A, stk. 3.
 Renter af lån, der er ydet i henhold til lov om lån til betaling af  

 ejendomsskatter og om ændring af ligningsloven, kan ikke fradrages ved  

 opgørelse af den skattepligtige indkomst, jf. ligningslovens § 17 A, stk. 2.
 Renter af beboerindskudslån kan fradrages fra forfaldstidspunktet, dvs.  

 fra det betalingstidspunkt, der er aftalt i gældsforholdet.
 3.3.5. Aktieindkomst.
Aktieindkomst omfatter det samlede beløb af de indkomsttyper, der er  

 opregnet i personskattelovens § 4a.
Det drejer sig navnlig om almindelige  

 aktieudbytter, fortjeneste og tab ved salg af ikke-børsnoterede aktier og  

 fortjeneste og tab ved salg af børsnoterede aktier, når beholdningen  

 overstiger 103.000 kr. (1994). Personskattelovens § 4a, stk. 1, lader  

 følgende indtægtskategorier være aktieindkomst:
- aktieudbytte efter ligningslovens § 16A fra selskaber, der er  

 skattepligtige efter selskabsskattelovens § 1, stk. 1, nr. 1 og 2, - afståelsessummer efter ligningslovens § 16B, der modtages fra selskaber,  

 der er skattepligtige efter selskabsskattelovens § 1, stk. 1, nr. 1 og 2, - visse dele af udlodninger fra investeringsforeninger, der udsteder  

 omsættelige beviser for medlemmer, som beskrevet i personskattelovens § 4a,  

 stk. 1, nr. 3, - fortjeneste og tab efter aktieavancebeskatningslovens § 4.
 Ifølge personskattelovens § 4a, stk. 2, skal der dog i det hele bortses  

 fra udbytter og fortjenester vedrørende aktier som nævnt i  

 aktieavancebeskatningslovens § 2a, samt fortjeneste og tab ved afståelse af  

 medlemsbeviser m.v. i foreninger m.v., som er skattepligtige efter  

 selskabsskattelovens § 1, stk. 1, nr. 6.
Aktieindkomst indgår ikke i den almindelige skattepligtige indkomst, sådan  

 som personlig indkomst og kapitalindkomst.
Aktieindkomst beskattes særskilt  

 med en særlig aktieindkomstskat, jf. personskattelovens § 5, litra 5, og 8a.
Til brug for opgørelse af husstandsindkomsten medregnes den del af  

 aktieindkomsten, der beskattes efter personskattelovens § 8a, stk. 2. I § 8a,  

 stk. 2, beskattes aktieindkomst, der overstiger 32.700 kr. (1994).  

 Aktieindkomster under 32.700 kr. (1994) medregnes ikke.
Er en gift persons  

 aktieindkomst lavere end dette grundbeløb, forhøjes den anden ægtefælles  

 grundbeløb med forskelsbeløbet, dog højst med grundbeløbet, jf.  

 personskattelovens § 8a, stk. 4. På samme måde kan en gift persons evt.  

 negative aktieindkomst fradrages i ægtefællens aktieindkomst, jf.  

 personskattelovens § 8a, stk. 6. Det er i alle tilfælde en forudsætning, at  

 ægtefællerne er samlevende ved indkomstårets udløb.
 3.3.6. Udenlandske indtægter, der indgår i husstandsindkomsten.
Indtægter, der ikke er skattepligtige her i landet, opgøres på samme måde  

 som de skattepligtige indtægter her i landet og indgår i indtægtsgrundlaget  

 ved beregning af boligstøtte, jf. § 8, stk. 3. Indtægterne indgår i den  

 personlige indkomst i kapitalindkomsten og i aktieindkomsten.
Der henvises  

 til Bygge- og Boligstyrelsens bekendtgørelse nr. 612 af 8. juli 1992 om  

 medregning i husstandsindkomsten af indkomster, der ikke er skattepligtige  

 her i landet efter boligstøttelovens § 8, stk. 3.
 3.3.7. Opregulering af indkomstgrundlaget.
 I medfør af § 8, stk. 2, er boligministeren bemyndiget til at fastsætte  

 nærmere regler for opregulering af husstandsindkomsten opgjort efter § 8,  

 stk. 1. I medfør af denne bestemmelse er udstedt Bygge- og Boligstyrelsens  

 bekendtgørelse nr. 835 af 19. oktober 1993, om (op)regulering af  

 husstandsindkomsten til brug for beregning af boligstøtte.
 Boligstøtteåret løber fra den 1. januar til den 31. december, jf.  

 bekendtgørelsens § 1.
 Udgangspunktet for opgørelse af husstandsindkomsten er ansættelse af  

 personlig indkomst, kapitalindkomst og aktieindkomst for det senest  

 afsluttede indkomstår afgrænset efter lovens § 8, stk. 1, nr. 1, jf.  

 bekendtgørelsens § 2, stk. 1. Indkomståret 1992 lægges således til grund for  

 husstandsindkomstopgørelsen vedrørende boligstøtte for 1994.
 Husstandsindkomsten, beregnet efter lovens hovedregel, anvendes med  

 virkning fra det andet kalenderår efter udløbet af det indkomstår, der danner  

 grundlag for husstandsindkomstberegningen.
For hvert husstandsmedlems personlige indkomst (netto) foretages en  

 regulering med samme procentsats, som anvendes af skattemyndighederne ved  

 fastlæggelse af grundlaget for den foreløbige skattesvarelse for det kommende  

 indkomstår for lønindkomst.
Procentsatsen anvendes uanset om støttemodtageren  

 er pensionist eller kontanthjælpsmodtager.
 Det er alene netto positiv personlig indkomst for det enkelte  

 husstandsmedlem, der opreguleres.
 I modsætning til den opgørelse, der foretages med henblik på  

 skatteberegning, foretages ikke opregulering af kapital- og aktie indkomster  

 til brug ved boligstøtteberegningen, jf. bekendtgørelsens § 4.
Baggrunden for opregulering er, at boligstøtten så vidt muligt opgøres på  

 grundlag af den enkelte husstands faktiske aktuelle indkomst og dermed  

 husstandens faktiske huslejebetalingsevne.
Endvidere relaterer opreguleringen  

 sig til beløb, der vil fremgå af selvangivelsen.
 Som følge af den omlægning af pensioner og kontanthjælp, der finder sted  

 fra og med indkomståret 1994, samt indførelsen af et nyt større  

 arbejdsmarkedsbidrag, vil den almindelige opregulering af 1992-  

 indkomstgrundlaget ikke give et relevant grundlag for beregning af  

 boligstøtte for 1994. Der foretages derfor af de generelt opregulerede  

 indkomster, jf. bekendtgørelsens § 2, en ekstra regulering for  

 boligstøtteberegningen i 1994.
 Opregulerede ydelser i henhold til lov om social bistand fra 1992, der i  

 1994 ville indgå i husstandsindkomsten, opreguleres således til brug for  

 boligstøtteberegningen i 1994 med 60 pct., jf. bekendtgørelsens § 3, stk. 3.  

 Procenten angiver den gennemsnitlige udvikling for kontanthjælpens niveau for  

 familier med børn.
 Opregulerede ydelser i henhold til lov om social pension fra 1992,  

 opreguleres med 2.900 kr. og med ydeligere 24.500 kr. for reelt enlige  

 pensionister, samt for enlige personer, der modtager invaliditetsydelse, samt  

 bistands- og plejetillæg efter § 18, jf. §§ 16 og 49, stk. 2, 2. pkt. i lov  

 om social bistand, og for personer, der den 26. april 1990 var ugifte eller  

 separerede og havde ret til pension eller som var fyldt 67 år, medmindre et  

 nyt samlivsforhold er indledt på det nævnte tidspunkt eller senere, jf.  

 bekendtgørelsens § 3, stk. 4. Tillæggene angiver den stigning, der kommer til  

 udtryk i de nye pensionssatser for 1994.
For lønindkomster m.v., samt arbejdsindtægt som medhjælpende ægtefælle og  

 overskud fra selvstændig virksomhed, der beskattes som personlig indkomst,  

 vil 1992-indkomstgrundlaget være for højt i forhold til det relevante  

 1994-indtægtsniveau, idet det forøgede arbejdsmarkedsbidrag, der beregnes af  

 disse indkomster, fradrages i den skattepligtige (personlige) indkomst, og  

 derfor ikke indgår i husstandsindkomsten.
Efter lov om arbejdsmarkedsfonde  

 betaler lønmodtagere bidrag af vederlag i penge, samt i forbindelse hermed  

 ydet fri kost og logi for personligt arbejde i tjenesteforhold, samt af en  

 række andre indkomstkategorier som personalegoder, fratrædelsesgodtgørelse,  

 vederlag, honorarer m.v., jf. lov om arbejdsmarkedsfonde § 8. For  

 selvstændige erhvervsdrivende betales bidrag af den personlige indkomst  

 vedrørende den selvstændige erhvervsvirksomhed, jf. lov om  

 arbejdsmarkedsfonde § 10. Arbejdsmarkedsbidraget for 1994 udgør 5 pct. af  

 bruttolønnen og afløser de tidligere AUD-bidrag m.v., hvilket giver en samlet  

 nedgang i den personlige bruttoindkomst på -4,7 pct.
Lønindkomster m.v.  

 reguleres derfor efter sædvanlig opregulering med -4,7 pct.
Der skal ikke svares arbejdsmarkedsbidrag af ydelser i henhold til lov om  

 arbejdsformidling og arbejdsløshedsforsikring m.v. - dagpenge, efterløn,  

 overgangsydelse.
Det maksimum for dagpenge, der er fastsat i lovens § 47 er  

 imidlertid nedsat med en tilsvarende procentdel, for at modsvare den positive  

 påvirkning af netto-ydelsen, som disse indkomster som andre vil opnå som  

 følge af den generelle nedsættelse af de personlige skatter.
Satsen for  

 efterløn og overgangsydelse ændres dog samtidig fra at udgøre 80 pct. af  

 dagpengesatsen til at være 82 af dagpengesatsen, da disse indkomstgrupper  

 ikke vil høste samme nettofordel af de nedsatte personlige skatter som de  

 fulde dagpengemodtagere.
Bruttoydelserne til efterlønsmodtagere og personer  

 på overgangsydelse for henholdsvis 1992 og 1994 vil derfor ikke adskille sig  

 væsentligt fra hinanden.
Af disse indkomstgrupper vil derfor kun  

 arbejdsløshedsdagpenge skulle reguleres med -4,7 pct.
Dagpenge i henhold til  

 lov om sygdom og fødsel vil dog af samme grund som for arbejdsløshedsdagpenge  

 skulle nedreguleres med -4,7 pct.
Ved beregning af boligstøtte for 1995 vil indtægtsgrundlaget fra  

 slutligningsåret 1993 også være fra før skattereformens ikrafttræden.
Der  

 foretages en fuldstændig tilsvarende særlig regulering af de opregulerede  

 1993-indkomster, der i 1995 ville indgå i husstandsindkomsten.
I årene 1995-1998 vil arbejdsmarkedsbidraget stige yderligere til 8 pct.  

 For at gøre slutligningsindkomsterne til relevante grundlag for beregning af  

 boligstøtte i disse år, reduceres den almindelige sats for opregulering med  

 forskellen mellem arbejdsmarkedsbidraget i henholdsvis beregningsåret og  

 slutligningsåret, forinden opregulering sker, jf. bekendtgørelsens § 3, stk.  

 1, 2. pkt.
Det drejer sig for 1995 om 1 pct., for 1996 om 2 pct., for 1997 om  

 2 pct. og for 1998 om 1 pct.
 3.3.8. Indtægter, der ikke indgår i husstandsindkomsten.
 3.3.8.1. Godtgørelse og afkast af godtgørelse til HIV-smittede samt  

 erstatning for skader ved LSD behandling.
Godtgørelse og afkast af godtgørelse til HIV-positive blødere,  

 transfusionssmittede m.fl. og deres efterladte indgår ikke i disse personers  

 husstandsindkomst.
Dette gælder tillige godtgørelse, der udbetales til disses  

 efterladte, jf. § 8, stk. 1, nr. 3.
Tilsvarende gælder godtgørelse og afkast af godtgørelse, der  

 kulancemæssigt ydes til ægtefæller eller samlevere til personer, der er  

 omfattet af bestemmelser om godtgørelse for HIV-smitte, dvs. som selv med  

 overvejende sandsynlighed er blevet HIV-smittede af de pågældende blødere  

 eller transfusionsbehandlede.
Såfremt ægtefællen eller samleveren er afgået  

 ved døden og ikke har fået udbetalt godtgørelsen, ydes godtgørelsen til  

 efterladte børn.
 Der henvises til bekendtgørelse nr. 914 af 19. november 1992 om  

 godtgørelse til HIV-positive blødere, transfusionssmittede m.fl.
Erstatning og afkast af erstatning, der er ydet i medfør af lov om  

 erstatning for skader ved LSD-behandling, indgår ikke i disse personers  

 husstandsindkomst.
Ansøgningsfristen for ydelser efter loven udløb den 1.  

 juni 1988.
 3.3.8.2. Skattefri ydelser, der ikke indgår i husstandsindkomsten.
Foruden skattefrihed for ovennævnte ydelser hjemler skattelovgivningen,  

 jf. ligningslovens §§ 7-7L, skattefrihed for en række indtægter af forskellig  

 karakter, herunder en række sociale eller medicinsk betingede ydelser.
Her  

 skal følgende ydelser nævnes:
- invaliditetsbeløb, invaliditetsydelser og førtidsbeløb, personlige  

 tillæg og invaliditets-, bistands- og plejetillæg, der er udbetalt i henhold  

 til lov om social pension, jf. ligningslovens § 7, litra i, - beløb, der hidrører fra udbetaling af beboerindskudslån i almennyttigt  

 boligbyggeri, jf. ligningslovens § 7, litra o, - engangsbeløb efter lov om arbejdsskadeforsikring, lov om erstatning for  

 tilskadekomne værnepligtige m.fl. og lov om erstatning for  

 vaccinationsskader, - eftergivet studiegæld efter kap. 3 og 4 i lov om tilskud til afvikling  

 af studiegæld, - den i lov nr. 146 af 19. marts 1986 omhandlede børnefamilieydelse til  

 børn under 18 år, - børnetilskudsydelser i henhold til lov om børnetilskud og forskudsvis  

 udbetaling af børnebidrag, jf. ligningslovens § 7, litra p, - boligstøtte ydet efter lov om individuel boligstøtte, jf. ligningslovens  

 § 7F.
 3.3.8.3. Bortgivelse.
 Såfremt en pensionist i løbet af de sidste 10 år ved bortgivelse har  

 forringet sin økonomiske stilling, er der ikke - som efter  

 pensionslovgivningen - mulighed for at forhøje beregningsgrundlaget ved  

 opgørelse af husstandsindkomsten.
 3.4. Fradrag for pensioner.
 Efter opregulering foretages fradrag for hver pensionist i husstanden på  

 2.900 kr. (1994-niveau). Beløbet reguleres, jf. § 72, stk. 1, nr. 1. Fradrag  

 for reelt enlige pensionister, samt de personer, der sidestilles hermed, jf.  

 punkt 3.3.2., foretages med 24.500 kr. (1994-niveau). Beløbet reguleres, jf.  

 § 72, stk. 1, nr. 2.
 3.5. Fradrag i barns indkomst.
Efter opregulering foretages i det omfang, barnet har selvstændig  

 indkomst, fradrag i hvert barns indkomst.
Det maksimale fradragsbeløb er, jf.  

 § 8, stk. 4, fastsat til 12.500 kr. pr. barn i husstanden (1994-niveau).  

 Beløbet reguleres årligt, jf. § 72.
 3.6. Fradrag for børn.
 Efter opregulering af samtlige husstandsmedlemmers indkomst, opgjort som  

 ovenfor, kan der foretages fradrag for børn i husstanden.
 Fradragsbeløbet er, jf. § 8, stk. 5, fastsat til 23.900 kr. pr. barn i  

 husstanden (1994-niveau), der årligt reguleres, jf. § 72.
 3.7. Forventet fremtidig indkomst.
 I forhold til den før 1. januar 1993 gældende boligstøttelov er fastsat  

 beløbsgrænser for, hvornår der skal anvendes forventet fremtidig indkomst  

 fremfor opgørelse af husstandsindkomsten efter hovedreglen.
 Grænserne for, hvornår der skal benyttes en forventet fremtidig indkomst,  

 er harmoniseret med grænser for omberegning og efterregulering af  

 boligstøtte, jf. lovens §§ 44-47. Der henvises til pkt. 14.1. og pkt. 14.3.1.
 Den forventede fremtidige indkomst jf. § 8, stk. 8, lægges til grund ved  

 boligstøtteberegningen for såvel boligsikringsansøgere som  

 boligydelsesansøgere, såfremt støttemodtagerens oplysninger viser, at  

 husstandsindkomsten for boligstøtteåret bliver mindst 10.000 kr. lavere eller  

 20.000 højere end den opregulerede slutlignede indkomst, beregnet efter  

 hovedreglen jf. § 8, stk. 1-7.
 Den forventede fremtidige indkomst opgøres i overensstemmelse med de  

 ovenfor beskrevne principper i overensstemmelse med reglerne i § 8, stk. 1-7.
 Såfremt støtte søges midt i året, vil ansøgeren - udover at oplyse om de  

 aktuelle indkomstforhold på ansøgningstidspunktet - også skulle give  

 oplysninger om indkomsten og indkomstændringer i den del af året, der ligger  

 forud for ansøgningen, idet en eventuel højere indkomst i begyndelsen af året  

 ellers ved en eventuel efterregulering vil blive medregnet for hele året.
 Med henblik på vurderingen af, om en forventet fremtidig indkomst skal  

 anvendes, skal som udgangspunkt ske en sammenligning mellem indkomsten  

 opgjort efter lovens hovedregel og en tilsvarende husstandsindkomst opgjort  

 på årsbasis på grundlag af de indkomstoplysninger, der meddeles på  

 ansøgningstidspunktet (dvs. den aktuelle månedlige indkomst u 12).
 Hvis sammenligningen viser, at der foreligger en indkomststigning i  

 forhold til indkomsten efter lovens hovedregel, skal der ved vurderingen af,  

 om der foreligger en samlet forventet indkomststigning for boligstøtteåret  

 på mindst 20.000 kr.,  foretages en sammenligning mellem indkomsten efter  

 lovens hovedregel og den samlede forventede husstandsindkomst for hele året -  

den opsummerede indkomst . Den opsummerede indkomst opgøres som den  

 indkomst, der er oppebåret for den forløbne del af året indtil  

 ansøgningstidspunktet plus den forventede indkomst for resten af året.  

 Vedrørende opsummeret indkomst henvises til vejledningen pkt. 14.1. og pkt.  

 14.3.3.1.
 Er den opsummerede indkomst mindst 20.000 kr. højere end indkomsten  

 opgjort efter lovens hovedregel, skal som beregningsgrundlag  anvendes  

 den aktuelle indkomst på ansøgningstidspunktet, opgjort til årsbasis, dvs.  

 den aktuelle månedlige indkomst u 12.
 Er den opsummerede indkomst derimod ikke mindst 20.000 kr. højere end  

 indkomsten opgjort efter lovens hovedregel, skal som beregningsgrundlag  

 anvendes indkomsten efter lovens hovedregel.
 Hvis sammenligningen viser, at der foreligger en indkomstnedgang i  

 forhold til indkomsten efter lovens hovedregel, skal der ved vurderingen af,  

 om der foreligger et indkomstfald på mindst 10.000 kr. for den resterende  

 del af året foretages en sammenligning mellem indkomsten efter lovens  

 hovedregel og den samlede forventede husstandsindkomst, der opgøres på  

 årsbasis på grundlag af de meddelte oplysninger på ansøgningstidspunktet.
 Er den forventede husstandsindkomst på ansøgningstidspunktet mindst 10.000  

 kr. lavere end indkomsten efter lovens hovedregel, skal som  

beregningsgrundlag anvendes den aktuelle indkomst på  

 ansøgningstidspunktet, opgjort på årsbasis, dvs. den aktuelle månedlige  

 indkomst x 12.
 Er den forventede husstandsindkomst på ansøgningstidspunktet derimod ikke  

 mindst 10.000 kr. lavere end indkomsten efter lovens hovedregel, anvendes som  

beregningsgrundlag lovens hovedregel.
 Ved opgørelsen af den forventede fremtidige indkomst efter  

 boligstøttelovens § 8, stk. 8, skal kommunen med henblik på at sikre et så  

 aktuelt indkomstgrundlag som muligt ved boligstøtteberegningen benytte de  

 skattemæssige regler, der er gældende i boligstøtteåret.
Ved opgørelsen af den forventede fremtidige indkomst kan tages hensyn til  

 de i boligstøtteåret forventede indkomststigninger, ved at forhøje den på  

 beregningstidspunktet foreliggende faktiske indkomst med et mindre  

 procenttillæg svarende til de forventede indkomststigninger i  

 boligstøtteåret.
Det er imidlertid nødvendigt i det enkelte tilfælde at  

 foretage et skøn over, om den faktiske indkomst skal være genstand for en  

 sådan opregulering.
Tillæg bør således undgås, hvor det er åbenbart, at  

 indkomsten ikke vil stige.
Hvis kommunalbestyrelsen har lagt en for høj  

 forventet husstandsindkomst til grund ved boligstøtteberegningen, f.eks. som  

 følge af anvendelsen af et procenttillæg, vil boligstøttemodtageren efter  

 omstændighederne være berettiget til at få udbetalt den for lidt udbetalte  

 boligstøtte med tilbagevirkende kraft.
Der henvises til pkt. 14.4.6.
 Det bemærkes, at såfremt boligstøtte er beregnet på grundlag af en  

 forventet fremtidig indkomst, kan boligstøttemodtageren ikke senere i samme  

 boligstøtteår, uanset indkomstændringer, få beregnet boligstøtte på grundlag  

 af en indkomst efter lovens hovedregel, medmindre der indgives ny ansøgning  

 om boligstøtte, herunder i forbindelse med flytning eller efter, at ansøgeren  

 i en periode ikke har modtaget boligstøtte.
 Såfremt boligstøtte søges midt i året, vil ansøgeren - udover at oplyse om  

 de aktuelle indkomstforhold på ansøgningstidspunktet - også skulle give  

 oplysninger om indkomsten og indkomstændringer i den del af året, der ligger  

 forud for ansøgningen, idet en eventuelt højere indkomst i begyndelsen af  

 året ellers ved en eventuel efterrregulering vil blive medregnet for hele  

 året, jf. pkt. 14.2.
Såfremt en boligtager søger boligstøtte i forbindelse med overgang til  

 pension , må opgørelse af husstandsindkomsten som regel foretages på  

 grundlag af en forventet fremtidig indkomst.
Dette skyldes, at der ved  

 overgang til pension sædvanligvis sker sådanne ændringer i  

 indkomstforholdene, at tidligere års indtægter ikke kan antages at give et  

 reelt billede af pensionistens nuværende og kommende indtægter.
Kommunen bør  

 være opmærksom på, at den således sammensatte indkomst og det deraf følgende  

 slutligningsresultat kan give et forkert fremtidigt indkomstgrundlag i de  

 følgende to år.
Den pågældende bør indtil videre formentlig have boligstøtte  

 efter forventet fremtidig indkomst.
Ved en ægtefælles optagelse på plejehjem sker beregning af  

 husstandsindkomsten på grundlag af den forventede fremtidige indkomst for den  

 tilbageværende ægtefælle (samlever). Det er derfor nødvendigt allerede fra  

 dette tidspunkt at foretage en opgørelse over ægtefællernes særeje og bodele,  

 uanset at sambeskatningen først ophører ved udgangen af optagelsesåret.
På  

 grundlag heraf beregnes en forventet fremtidig indkomst.
Ved opgørelse af  

 ægtefællers bodele og særeje kan normalt tages udgangspunkt i den fordeling  

 af formuen, der er godkendt af skattemyndighederne.
 Ved beregning af husstandsindkomsten for den hjemmeboende ægtefælle vil  

 der som forventet indkomst skulle medregnes indtægter, egen bodel og særeje  

 samt et eventuelt afsat forsørgelsesbeløb efter bistandslovens § 85, stk. 2.
Ved beregning af forventet fremtidig indkomst for ansøgere, som  

 modtager kontanthjælp efter bistandslovens § 37, kan evt. ydes et  

 boligtillæg efter § 37a i bistandsloven.
Tillægget indgår ikke i den  

 personlige indkomst og dermed heller ikke i husstandsindkomsten, jf. § 8,  

 stk. 1, nr. 1.
Der kan derfor uden videre på baggrund af den ydede kontanthjælp efter §  

 37 beregnes, hvilken boligstøtte, der kan ydes.
Et evt. boligtillæg kan  

 derefter beregnes af bistandsmyndigheden på baggrund af den relevante  

 boligudgift fratrukket den tildelte boligstøtte.
I Socialministeriets  

 bekendtgørelse nr. 824 af 13. oktober 1993 om særlig støtte til personer,  

 hvis økonomiske forhold er vanskelige på grund af høje boligudgifter eller  

 stor forsørgerbyrde, fastsættes de nærmere betingelser for udbetaling af  

 dette tillæg.
 Det følger af § 7, stk. 3, at såfremt et barn under 23 år har egne  

 indtægter, skal kommunalbestyrelsen beregne boligstøtten, som om barnet er  

 logerende, dersom dette medfører en højere boligstøtte.
Når det ved første boligstøtteberegning afgøres, om der skal anvendes en  

 forventet fremtidig indkomst i en husstand med et eller flere børn med  

 indtægter, der overstiger fradraget i barnets indtægt r fradraget pr. barn,  

 foretages som udgangspunkt ved overvejelse af anvendelse af indkomst efter  

 lovens hovedregel eller en forventet fremtidig indkomst sammenligning af  

 hovedregelsindkomst før gunstighedsberegning og forventet fremtidig indkomst  

 før gunstighedsberegning.
Viser sammenligningen, at der er tale om en  

 væsentlig indkomstændring, foretages boligstøtteberegningen på grundlag af en  

 forventet fremtidig indkomst.
 Sammenligning mellem hovedregelsindkomst før gunstighedsberegning og  

 forventet fremtidig indkomst før gunstighedsberegning foretages som beskrevet  

 ovenfor.
 Om gunstighedsberegning ved omberegning i øvrigt henvises til pkt.
 14.3.4.
 3.8. Beskatning af boligstøtte (tilskud).
 Ifølge ligningslovens § 7 F medregnes boligstøtte (tilskud), ydet efter  

 loven, ikke til den skattepligtige indkomst.
 3.9. Oplysninger.
 Oplysninger om indkomster, der skal anvendes ved opgørelse af indkomsten  

 for det enkelte husstandsmedlem efter boligstøttelovens § 8, stk. 1, stilles  

 efter § 80 til rådighed af skattemyndighederne.
 3.10. Klage over indkomstopgørelsen.
 Det er ved § 74 fastsat, at skatteministeren kan fastsætte regler om  

 adgang til at påklage afgørelser om indkomsten for det enkelte  

 husstandsmedlem efter § 8, stk. 1, nr. 1. Der henvises til skatteministerens  

 bekendtgørelse nr. 601 af 16. august 1991.
4.Boligen Kravene til den bolig, der kan ydes støtte til, findes i § 9, stk. 1. § 9,  

 stk. 2, omhandler fremleje, fremlån, udlejning eller anvendelse til erhverv.
4.1.Selvstændigt køkken.
Efter § 9 kan boligstøtte kun ydes, når boligen  

 er forsynet med køkken med indlagt vand og forsvarligt afløb for spildevand.  

 Ved forsvarligt afløb for spildevand forstås afløb for spildevand fra  

 køkkenvask, d.v.s. afløb til kloak, forsvarlig sivebrønd eller lignende, jf.  

 § 9, stk. 1.
Boligstøtte kan dog ydes til boliger uden selvstændigt køkken, når boligen  

 er etableret i medfør af § 4 i lov om boliger for ældre og personer med  

 handicap samt til deltagere i kollektive bofællesskaber omfattet af lovens  

 kap. 4a.
Der henvises til kap. 12a om boligstøtte til bofællesskabsdeltagere.
Beboelseslejligheden skal udgøre en selvstændig bolig.
Herved forstås, at  

 boligen skal bestå af et eller flere beboelsesrum med køkken, der udelukkende  

 bruges af boligtageren og dennes husstand.
Det er udelukket at udbetale  

 boligstøtte til boligtagere, der alene råder over et enkeltværelse,  

 klubværelse eller kollegieværelse, som ikke er forsynet med eget køkken.
Dette forhindrer dog ikke, at der ydes boligstøtte til boliger, hvor flere  

 enkeltpersoner eller familier i forening udgør en fælles husstand.
Det  

 afgørende er, at boligtageren og dennes husstand i forholdet til udlejeren  

 har brugsretten til køkkenet, og at udlejeren som følge heraf er afskåret fra  

 at give andre eller sig selv adgang og dermed andel i denne brugsret.
Den eksklusive adgang til køkkenet skal alene være til stede i forholdet  

 mellem boligtageren og udlejeren.
En boligtager kan fremleje en del af sin  

 lejlighed og opretholde retten til at opnå boligstøtte, uanset om  

 fremlejetageren har en mere eller mindre begrænset adgang til at anvende  

 køkkenet.
Derimod har fremlejetageren, der ikke har en selvstændig brugsret  

 til køkkenet i forhold til udlejeren (fremlejeren), ikke ret til boligstøtte.
 Et »skabskøkken« eller lignende med kogemulighed og afløb for  

 spildevand vil efter omstændighederne være tilstrækkeligt til at opfylde  

 kravet i § 9, stk. 1. Det samme gælder kollektivlejligheder, hvor hver  

 lejlighed har en »køkkenniche«.
 4.2. Lovlighed i henhold til anden lovgivning.
 Boligstøtte skal ydes til boligtageren i boliger, der opfylder  

 kvalitetskravene i § 9, stk. 1, såfremt boligtageren i øvrigt opfylder  

 boligstøttelovens krav, uanset om boligen er lovlig i henhold til anden  

 lovgivning, herunder byggelovgivningen.
 Der skal ligeledes ydes boligstøtte til en bolig, uanset at et eller flere  

 rum i henhold til byggelovgivningen kun tillades anvendt til andet end  

 beboelse, såfremt boligen i øvrigt opfylder boligstøttelovens krav, så længe  

 rummene rent faktisk anvendes til beboelse.
 Boligstøtte kan ej heller nægtes i tilfælde, hvor boligen ikke er  

 registreret som selvstændig bolig i bygnings- og boligregisteret (BBR).
 4.3. Fremleje, fremlån, udlejning eller anvendelse til erhverv.
Ved fremleje, fremlån eller udlejning af hele boligen ophører  

 boligtagerens ret til boligstøtte.
Det beror herefter på fremlejetagerens  

 forhold, hvorvidt og i hvilket omfang boligstøtte kan ydes til  

 fremlejetageren.
 Efter § 9, stk. 2, vil den fortsatte ret til boligstøtte i de tilfælde,  

 hvor boligtageren fremlejer, fremlåner eller udlejer en del af boligen, være  

 betinget af, at den del af boligen, som ansøgeren selv benytter, opfylder  

 kvalitetskravene i § 9, stk. 1. Boligtageren må således ikke have fraskrevet  

 sig retten til brugen af køkkenet.
5. Opgørelse af boligudgift for lejere 5.1. Indledning.
 Regler om opgørelse af boligudgiften for lejere er fastsat i § 10.  

 Reglerne gælder også for andelshavere i almennyttige andelsboligforeninger.
 Ved opgørelsen af boligudgiften tages der udgangspunkt i den kontraktlige  

 leje eller boligafgift, som efter aftalen skal betales for lejlighedens  

 areal, fælles boligareal, adgangsareal, samt tilhørende sædvanlige  

 udenomsrum, jf. § 10, stk. 1.
 Boligstøtte ydes til betaling af den løbende leje, hvorfor der ikke ydes  

 boligstøtte i tilfælde, hvor en udgift f.eks. til en forbedring er dækket  

 gennem kontant indbetaling af et engangsbeløb.
Det følger af lejelovgivningens regler, at fra den 1. januar 1993 indgår  

 udgifter til fællesantenner principielt ikke i lejen, da der fra denne dato  

 skal ske en særskilt betaling af disse udgifter til udlejer på baggrund af et  

 af denne udarbejdet antennebudget.
Der vil derfor for en række lejere ske en  

 nedsættelse af boligudgiften fra den 1. januar 1993. Udlejer har pligt til  

 inden den 1. oktober 1992 overfor kommunen at oplyse om en sådan  

 lejenedsættelse.
Der kan herefter ikke ydes boligstøtte hertil.
Der henvises  

 til Bygge- og Boligstyrelsens vejledning om udarbejdelse af antennebudgetter  

 mv.
 Forudbetalt leje, indskud og lignende eller afdrag på sådanne ydelser samt  

 renter af lån til betaling af beboerindskud kan heller ikke medtages i  

 boligudgiften.
 Hvis boligtageren rent faktisk betaler et andet lejebeløb end det, der  

 fremgår af lejekontrakten, danner det faktisk betalte beløb grundlag for  

 beregning af boligstøtte.
 Der henvises til kap. 12a for så vidt angår opgørelsen af boligudgiften  

 for lejere i kollektive bofællesskaber.
 5.1.1. Opgørelse af areal.
Ved lejlighedens areal, jf. § 10, stk. 1, forstås de lokaliteter, der i  

 medfør af Bygge- og Boligstyrelsens bekendtgørelse nr. 617 af 8. juli 1992 om  

 beregning af boligens bruttoetageareal i henhold til boligstøtteloven  

 medregnes til boligens bruttoetageareal.
Bekendtgørelsen er optaget som bilag  

 i denne vejledning.
 I tilfælde af uoverenstemmelse mellem lejerens oplysninger til  

 boligstøttekontoret om det lejedes areal og tilsvarende oplysninger fra  

 bygnings- og boligregistret, påhviler det støttemodtageren at godtgøre, at  

 det lejedes bruttoareal faktisk er mindre end indberettet af ejendommens  

 ejer.
 5.1.2. Varme, varmt vand, elforbrug.
 Omfatter lejen betaling for varme og varmt vand samt elforbrug, nedsættes  

 lejen efter § 10, stk. 2, ved opgørelse af boligudgiften med henholdsvis  

 47,75 kr., 15,25 kr. og 36 kr. pr. (m2) bruttoetageareal (1994-niveau). Disse  

 beløb reguleres en gang årligt efter § 72, stk. 1, nr. 5.
 De i loven fastsatte standardbeløb for henholdsvis varme, varmt vand og el  

 har til formål at sikre en ensartet administration i tilfælde, hvor de  

 pågældende udgifter er indeholdt i lejen og afløser de af kommunerne  

 tidligere anvendte standardbeløb og de af kommunerne tidligere udøvede skøn  

 over de »sædvanlige udgifter« til varme, varmt vand og el.
 Såfremt lejligheden udelukkende opvarmes med el eller gas, eller  

 lejligheden opvarmes fra et kollektivt varmeforsyningsanlæg, og lejeren ud  

 over lejen betaler den fulde udgift hertil, forhøjes lejen efter § 10, stk.  

 5, ved opgørelse af boligudgiften med 18,25 kr. pr. (m2) bruttoetageareal  

 (1994-niveau). Beløbet reguleres en gang årligt efter § 72, stk. 1, nr. 8.
Efter lejeloven kan der i varme- og varmtvandsregnskabet kun medtages  

 udgifter til det egentlige brændselsforbrug.
Sker leverancen fra et  

 kollektivt varmeforsyningsanlæg, hvor værket ikke opgør udgiften til  

 brændselsforbruget særskilt, skal udlejeren dog medtage den samlede udgift i  

 varme- og varmtvandsregnskabet, jf. lejelovens § 36, stk. 2. Bestemmelsen har  

 til formål at undgå, at udlejeren skal skønne over, hvor stor en del af  

 udgiften, der vedrører det reelle brændselsforbrug.
I disse tilfælde skal  

 kommunalbestyrelsen i forbindelse med opgørelse af boligudgiften efter § 10,  

 stk. 5, forhøje lejen ved opgørelse af boligudgiften med ovennævnte beløb.
 Kollektive varmeforsyningsanlæg er defineret i § 2 i lov nr. 382 af 13.  

 juni 1990 om varmeforsyning.
De pågældende normtal for varme, varmt vand og el-forbrug er så vidt  

 muligt fastsat som gennemsnitsværdien på landsplan.
Da disse beløb imidlertid  

 varierer meget betydeligt fra kommune til kommune, kan kommunen, såfremt der  

 er tale om en ikke uvæsentlig forskel, fastsætte et andet beløb end de  

 angivne normtal, gældende for hele kommunen.
Kommunalbestyrelsens afgørelser  

 herom kan efter § 10, stk. 2, ikke påklages til anden administrativ  

 myndighed.
 5.1.3. Vandforbrug.
Som udgangspunkt kan der ikke ydes boligstøtte til de udgifter, der  

 betales udover lejen.
Efter lejelovgivningen anses vandudgiften imidlertid  

 forudsætningsvis som en del af lejen og er sædvanligvis indeholdt i lejen.
 Såfremt lejeren ifølge lejeaftalen skal betale for vand efter forbrug uden  

 for lejen, forhøjes lejen ved opgørelsen af boligudgiften med 4,50 kr. pr.  

 (m2) bruttoetageareal (1994-niveau), jf. § 10, stk. 3. Dette beløb reguleres  

 en gang årligt efter § 72, stk. 1, nr. 6.
 Bestemmelsen vedrører såvel vandafgift som vandafledningsafgift.
Normtallet for vandforbrug er imidlertid fastsat på grundlag af  

 gennemsnitsværdien for vandafgifter på landsplan.
Beløbet vil derfor typisk  

 ikke kunne dække den samlede vandudgift inklusiv vandafledningsafgift.
Da  

 vandudgifterne kan variere betydeligt fra kommune til kommune, er der i § 10,  

 stk. 3, en hjemmel for kommunen til at fastsætte et andet beløb end det  

 angivne normtal, gældende for hele kommunen, såfremt der er tale om en ikke  

 uvæsentlig forskel.
Den enkelte kommune kan efter denne bestemmelse forøge  

 vandtillægssatsen, således at den kommer til at svare til den gennemsnitlige  

 samlede vandudgift inklusiv vandafledningsafgift for den pågældende kommune.  

 Kommunalbestyrelsens afgørelser herom kan ikke påklages til anden  

 administrativ myndighed.
 Boligministeren har den 13. oktober 1993 fremsat lovforslag (L 23) med  

 angivelse af en standardsats for vandafledningsafgift pr. 1. januar  

 1994 på 11,50 kr. pr. (m2) (1994-niveau). Samtidig foreslås satsen for  

 vandafgift forhøjet til 8 kr. pr. (m2) (1994-niveau). Der er ved ansættelsen  

 af de foreslåede beløb taget højde for de grønne afgifter, der træder i kraft  

 den 1. januar 1994.
 5.1.4. Vedligeholdelse.
 Har boligtageren efter lejeaftalen pligt til at foretage indvendig  

 vedligeholdelse, dvs. fornyelse af tapet, hvidtning og maling, forhøjes lejen  

 efter § 10, stk. 4, ved beregningen med 36 kr. pr. m2 bruttoetageareal  

 (1994-niveau).
Påhviler denne pligt kun delvist lejeren, herunder i medfør af § 10 a i  

 lov om boligbyggeri, forhøjes lejen ved beregningen dog kun med 18 kr. pr.  

 (m2) bruttoetageareal (1994-niveau). Efter § 10 a i lov om boligbyggeri kan  

 det bestemmes, at boligselskabet gradvis overtager pligten til istandsættelse  

 ved fraflytning.
Dette medfører en lempelse i lejerens pligt til indvendig  

 vedligeholdelse.
 Har boligtageren endvidere pligten til anden vedligeholdelse, dvs.  

 udvendig vedligeholdelse helt eller delvist, forhøjes lejen yderligere med  

 henholdsvis 36 kr. pr. (m2) bruttoetageareal og 18 kr. pr. (m2)  

 bruttoetageareal (1994-niveau). Disse beløb reguleres en gang årligt efter §  

 72, stk. 1, nr. 7.
 Det areal, der lægges til grund ved beregningen af ovennævnte beløb, er  

 det areal, der i henhold til Bygge- og Boligstyrelsens bekendtgørelse nr. 617  

 af 8. juli 1992 medregnes til boligens bruttoetageareal, jf. pkt. 5.1.1.
 5.1.5. Fremleje, fremlån og udlejning eller anvendelse til  

 erhverv.
 Det følger af § 10, stk. 6, at ved fremleje, fremlån, udlejning eller  

 anvendelse til erhverv fratrækkes et beløb i den boligudgift, der er opgjort  

 efter stk. 1-5. Fradraget for fremleje foretages i boligudgiften, efter at  

 denne eventuelt måtte være nedsat efter § 11, jf. pkt. 5.2.
 Fradraget udgør mindst en forholdsmæssig andel af denne leje (dvs. incl.  

 tillæg og fradrag efter stk. 2-5) efter antallet af værelser.
 Er lejeindtægten efter eventuelt fradrag for lys, varme, møblering m.v.  

 for det eller de udlejede værelser højere, fradrages dog den fulde  

 lejeindtægt.
 For en 4-værelses lejlighed, hvor 1 værelse er udlejet, og hvor lejen  

 efter stk. 1-5 er opgjort til 40.000 kr., skal der således mindst fratrækkes  

 10.000 kr.
 Herudover skal der reduceres forholdsmæssigt i det areal, der danner  

 grundlag for boligstøtteberegningen, jf. §§ 12 og 12 a, jf. pkt. 8.
 Nedsættelse af lejen som følge af fremleje, fremlån eller udlejning sker  

 med virkning fra den 1. i måneden efter det tidspunkt, hvor fremlejeforholdet  

 og fremlånet tager sin begyndelse, jf. § 46, stk. 2. Indtræder ændringen med  

 virkning fra den 1. i måneden, anses ændringen for at være sket i den  

 foregående måned, jf. § 46, stk. 2.
 5.1.6. Lejebetaling.
Betaling af leje er bortset fra de i pkt. 5.3. nævnte tilfælde en  

 afgørende forudsætning for boligtagerens ret til boligstøtte.
Der kan således  

 kun ydes boligstøtte i forhold til den leje, der erlægges til udlejeren.  

 Kommunalbestyrelsen er hverken berettiget eller forpligtet til at udbetale  

 boligstøtte til en lejer, der undlader at betale lejen til udlejeren  

 (boykot). Det samme gælder, hvis lejeren indsætter beløbet på en konto, som  

 udlejeren ikke kan disponere over.
Hvis lejeren undlader at betale en varslet  

 lejeforhøjelse eller indsætter forhøjelsen på en konto, har han mistet sin  

 ret til boligstøtte i forhold til denne del af lejen.
Udlejeren bør i disse  

 situationer give kommunen meddelelse herom.
Den refusion af udgiften til boligstøtte, som staten yder til kommunerne,  

 beregnes af de boligstøttebeløb, som kommunen har betalt til lejerne efter  

 boligstøttelovens regler.
Da der ikke efter loven er hjemmel til at yde  

 boligstøtte, når lejen ikke betales på behørig måde, vil en kommune, der  

 uhjemlet udbetaler boligstøtte, ikke være berettiget til refusion af den  

 således udbetalte ydelse.
 Boligstøttelovens bestemmelser giver ikke lejeren ret til efterfølgende at  

 kræve boligstøtte udbetalt til dækning af den leje, der skal efterbetales,  

 når boykotsituationen ophører.
 Hvis en lejer er i lejerestance, og dette ikke skyldes lejerens manglende  

 vilje til at betale, men eventuelt manglende evne, bør boligstøtten ikke  

 stoppes eller kræves tilbagebetalt.
 5.2. Nedsættelse af boligudgiften.
 Efter § 11 kan kommunalbestyrelsen i forbindelse med opgørelse af  

 boligudgiften for lejere nedsætte boligudgiften, når lejen i væsentlig grad  

 overstiger den normale leje for sædvanlige lejligheder af tilsvarende  

 størrelse, og når lejen må anses som delvis betaling for luksuriøst udstyr  

 eller beliggenhed.
 Bestemmelsen tager dels sigte på tilfælde, hvor lejen er større end  

 normalt for tilsvarende lejligheder, dels på tilfælde, hvor lejen vel er  

 rimelig, men hvor lejligheden er af en så høj kvalitet og standard, at det  

 ikke vil være rimeligt at yde fuld boligstøtte hertil.
Hensigten med bestemmelsen er således at give kommunerne mulighed for at  

 foretage en konkret vurdering af lejens rimelighed i tilfælde, hvor der synes  

 at være særlig grundlag herfor, og til på baggrund heraf at nedsætte  

 lejen ved boligstøtteberegningen.
Bestemmelsen er derimod ikke tænkt som  

 hverken en pligt eller en adgang for kommunerne af besparelseshensyn eller  

 andre generelle hensyn at foretage en vurdering af lejen i alle lejemål,  

 hvortil boligstøtte søges.
 5.2.1. Urimelig husleje.
 En vurdering af, om lejen kan anses for urimelig, må altid foretages ud  

 fra de lokale forhold - nemlig det lejeniveau, der er sædvanligt i kommunen  

 for lejligheder af tilsvarende størrelse, kvalitet og udstyr i ejendomme, der  

 er opført i samme tidsrum, herunder også ejendomme, der er opført med  

 statsstøtte.
 Skønnes det lokale materiale utilstrækkeligt til at foretage denne  

 vurdering, vil lejeniveauet for tilsvarende lejligheder i nabokommunerne  

 efter omstændighederne kunne lægges til grund ved bedømmelsen heraf.
Bedømmelsen af normallejeniveauet for en bolig kan herefter  

 hensigtsmæssigt foretages med afsæt i generelle kriterier, primært på  

 baggrund af indhentede oplysninger om det generelle lejeniveau i et  

lokalområde, hvilket lejeniveau i et reguleret område typisk vil være  

 afspejlet ved et omkostningsbestemt lejeniveau, hvor hensyn kan tages til  

 ejendommens ibrugtagelsesår, opvarmningsform, bad og toiletforhold, suppleret  

 med en undersøgelse i kommunen af, om lejeniveauet tidligere er vurderet i  

 f.eks. huslejenævnet eller boligretten.
Anvendelse af ovennævnte generelle  

 kriterier vurderes herefter at kunne suppleres med en egentlig besigtigelse  

 af et lejemål, hvis der er behov herfor i konkrete tilfælde.
 Der kan ikke foretages en umiddelbar sammenligning mellem lejligheder af  

 tilsvarende størrelse i henholdsvis privat udlejningsbyggeri og byggeri  

 opført med statsstøtte, herunder ejendomme tilhørende almennyttige selskaber.  

 Ved en sammenligning må der tages højde for det lavere huslejeniveau, der  

 skyldes statsstøtte, statslån, driftstilskud, rentesikring, rentebidrag eller  

 lignende.
Det er en forudsætning for at anvende bestemmelsen i lovens § 11, at der  

 er en væsentlig forskel mellem den faktiske leje og den leje, som  

 betales for tilsvarende lejligheder.
I denne væsentlighedsvurdering vil  

 afvigelser på mindre end 10 procent normalt ikke kunne begrunde en  

 nedsættelse af boligudgiften.
I kommuner, hvor bestemmelserne i kapitel II-V i lov om midlertidig  

 regulering af boligforholdene er gældende, vil en huslejenævnsafgørelse  

 endvidere kunne være vejledende for kommunalbestyrelsens vurdering af, om  

 boligudgiften bør nedsættes.
Kommunalbestyrelsen kan eventuelt efter fuldmagt  

 fra lejeren indbringe en sag om lejens størrelse for huslejenævn eller  

 boligret.
Såfremt lejemålet er omfattet af § 15 a i lov om midlertidig regulering af  

 boligforholdene, vil lejen som udgangspunkt ikke kunne nedsættes af  

 huslejenævnet.
Kommunen kan uanset dette nedsætte boligudgiften efter  

 boligstøtteloven til et rimeligt beløb, jf. § 11.
 § 15  a i lov om midlertidig regulering af  

 boligforholdene vedrører lejefastsættelsen i en- og tofamiliehuse og  

 ejerlejligheder, der udlejes tidsbegrænset, og som udlejeren selv har beboet.
 5.2.2. Luksuslejligheder.
 Lovens § 11 rummer, som nævnt i pkt. 5.2., tillige mulighed for at  

 nedsætte boligudgiften i de tilfælde, hvor lejligheden indeholder særligt  

 luksuriøst udstyr, eller beliggenheden kan betegnes som luksuriøs.
Med hensyn til lejlighedens indretning og kvalitet beror det på en konkret  

 vurdering, om lejligheden kan anses for at indeholde særligt luksuriøst  

 udstyr.
Som eksempler herpå kan nævnes særligt kostbare hårde hvidevarer,  

 husholdningsmaskiner eller lignende, samt særligt luksuriøse badeværelser.  

 Herudover vil en særlig eksklusiv fremtoning af lejligheden med hensyn til  

 materialevalg og indretning kunne medføre en nedsættelse af boligudgiften.
Vurderingen af, om lejlighedens beliggenhed kan anses for luksuriøs, må  

 ske ud fra lokale forhold.
Vejledende herfor kan være, om huslejeniveauet  

 netop er højt i det pågældende kvarter, fordi kvarteret i almindelighed må  

 betegnes som attraktivt, prestigebetonet eller lignende.
 5.3. Aftægtsboliger.
Boligtagere i aftægtsboliger betragtes i relation til boligstøtte som  

 lejere, idet den indgåede aftægtskontrakt ligestilles med en lejekontrakt.  

 Ved opgørelse af boligudgiften lægges den skattemæssige værdiansættelse af  

 den fri boligret til grund.
Denne værdiansættelse fastsættes løbende af  

 skattemyndighederne til brug ved indkomstberegningen.
 Samme fremgangsmåde anvendes i tilfælde, hvor der ikke foreligger en  

 egentlig aftægtskontrakt, men hvor en sælger af et hus f. eks. har betinget  

 sig en livsvarig brugsret til en bolig, eventuelt mod betaling af et symbolsk  

 beløb.
6. Opgørelse af boligudgift for andelshavere 6.1. Indledning.
 Ved opgørelsen af boligudgiften for andelshavere i private  

 andelsboligforeninger finder reglerne i lovens kap. 2 om beregning af  

 boligudgift for lejere tilsvarende anvendelse, jf. § 16.
 Der henvises til kapitel 12a for så vidt angår opgørelsen af boligudgiften  

 i kollektive bofællesskaber, hvor en eller flere beboere er andelshavere.
 6.2. Opgørelse af boligudgiften.
Boligudgiften opgøres som boligafgiften, dvs. boligtagerens løbende bidrag  

 til andelsboligforeningens drift med standardtillæg og standardfradrag efter  

 samme regler som for lejere.
Boligafgiften skal bl.a. dække  

 andelsboligforeningens udgifter til renter og afdrag.
 Der skal ikke foretages et fradrag for den del af boligudgiften, der  

 svarer til afdragene, da der ved bestemmelsen i § 32, stk. 1, nr. 1  

 (boligydelse til pensionister, der er andelshavere i private  

 andelsboligforeninger, udbetales med halvdelen som tilskud og halvdelen som  

 lån), er taget hensyn til, at en del af boligudgiften er afdrag.
 Har andelshaveren gennem andelsboligforeningen optaget et særskilt lån,  

 f.eks. til delvis dækning af betalingen af andelen, kan ydelserne på lånet  

 ikke medregnes ved opgørelsen af boligudgiften.
Hvis andelsboligforeningen ved andelshaverens køb af andelslejligheden  

 ikke har afkrævet andelshaveren et egentligt indskud - tilvejebragt gennem  

 egne midler eller banklån - men i stedet optaget et samlet lån til  

 finansiering af køb, vil der dog efter omstændighederne være mulighed for at  

 lade den del af lånet, der indgår til dækning af indskud, indgå i  

 boligudgiften og dermed i boligstøtteberegningen.
Det er en forudsætning, at  

 andelshaveren ikke har fradragsret for renterne på gældsbrevet.
Den private andelsboligforening kan frit vælge, hvilke udgifter foreningen  

 vil henføre under varmeudgiften, dvs. at varmeudgiften kan rumme såvel  

 brændselsudgifter som andre udgifter.
I sådanne tilfælde nedsættes  

 boligafgiften ved standardfradrag efter § 10, jf. pkt. 5.1.2.
Et forhold, der undertiden kan volde vanskeligheder i praksis, er  

 grænsedragningen imellem den private andelsboligforening og ejerboligen.  

 Sondringen er af væsentlig betydning for, om kommunen skal beregne  

 boligstøtten efter reglerne for lejere og andelshavere i private  

 andelsboligforeninger eller efter reglerne for ejere.
Ved vurderingen af, om  

 der er tale om en privat andelsboligforening, er det af betydning, hvorledes  

 boligforeningens vedtægter er udformet.
Uanset om foreningen betegner sig som  

 en andelsboligforening, kan medlemmerne ikke anses for at være andelshavere i  

 boligstøttelovens forstand, såfremt boligforeningens vedtægter efter sit  

 indhold må betragtes som en interessentskabskontrakt.
 Boligforeningens skattemæssige status er herunder afgørende for, om  

 boligtageren i boligstøttemæssig henseende er at betragte som andelshaver  

 eller ejer.
Hæfter medlemmerne personligt og solidarisk for ejendommens pantegæld,  

 betragtes medlemmerne i skattemæssig henseende som personlige skattesubjekter  

 med deraf følgende rentefradragsret for de enkelte medlemmer.
Betragtes  

 medlemmerne ud fra en skatteretlig vurdering som personlige skattesubjekter  

 med deraf følgende personlig rentefradragsret i relation til  

 skattelovgivningen, bør boligtageren ligeledes i relation til  

 boligstøttelovgivningen i reglen betragtes som ejer.
7. Opgørelse af boligudgift for ejere 7.1. Indledning.
 Regler om opgørelse af boligudgift for ejere er fastsat i lovens kap. 3.  

 Reglerne finder anvendelse, når ejeren er pensionist, eller når der i  

 husstanden er en pensionist.
 § 17  vedrører de almindelige regler, mens § 18 og  

 bekendtgørelse nr. 613 af 8. juli 1992, jf. bilag, vedrører de særlige regler  

 om opgørelse af boligudgiften for særlige ejerformer eller boligtyper.
Efter § 17 er der kun tale om en boligudgift.
Der skelnes efter de nye  

 regler således ikke længere mellem tilskudsberettigende og låneberettigende  

 boligudgifter.
Dette skal ses i sammenhæng med den ny bestemmelse i § 31,  

 stk. 2, hvorefter den beregnede boligydelse for ejere udbetales som 20 pct.  

 tilskud og 80 pct. lån.
Der henvises til pkt. 10.2.2.
Desuden er datobegrænsningen for, hvilke lån, der kan indgå i  

 udgiftsopgørelsen, ophævet.
Dvs. at lån, tinglyst den 8. juni 1978 eller  

 senere, som udgangspunkt også kan indgå i opgørelsen uanset låneformål.  

 Herved undgås helt at skulle foretage den bedømmelse af låneformålet, der  

 tidligere skulle ske i medfør af Boligstyrelsens bekendtgørelse nr. 483 af  

 30. august 1982 om opgørelse af låneberettigende udgifter efter § 15 i lov om  

 individuel boligstøtte.
 Der henvises til kap. 12a for så vidt angår kollektive bofællesskaber,  

 hvor en eller flere beboere er ejere.
 7.2.  Ejere.
 Reglerne for opgørelse af boligudgiften for ejere er i deres helhed  

 indeholdt i § 17, der omtales i pkt. 7.3. Ved ejere forstås i denne  

 forbindelse personer, der er omfattet af § 2, stk. 3, og som ejer og bebor et  

 enfamilieshus eller en ejerlejlighed.
 Disse regler kan ikke direkte anvendes på de særlige ejerformer eller  

 boligtyper, der er nævnt i § 18, bortset fra den situation, hvor en  

 pensionist bor i en af boligerne i et tofamilieshus, som pensionisten ejer.  

 De særlige ejerformer er omtalt i pkt. 7.4.
 7.3. Enfamilieshuse og ejerlejligheder.
 De enkelte komponenter i udgiftsopgørelsen omtales i det følgende.
 7.3.1. Renter og afdrag på lån i ejendommen.
 Det er udtrykkeligt fastsat i § 17, stk. 2, hvorledes beregningen af  

 renter og afdrag skal foretages ved opgørelsen af boligudgiftens størrelse  

 for ejere.
 Ifølge beregningsmetoden medtages som udgangspunkt 80 pct. af renter og  

 afdrag på de lån, der er tinglyst med pant i ejendommen på  

 ansøgningstidspunktet, jf. § 17, stk. 2, nr. 1.
 Hvis kontantværdien af restgælden, dvs. den skattemæssige kursværdi af  

 restgælden, på lånene på ansøgningstidspunktet er større end 80 pct. af den  

 kontante ejendomsvurdering for det foregående år, nedsættes de nævnte 80 pct.  

 af renter og afdrag med forholdet mellem 80 pct. af den kontante  

 ejendomsværdi og kontantværdien af restgælden, jf. § 17, stk. 2, nr. 2.
Udgangspunktet ifølge § 17, stk. 2, nr. 1 og 2, er kontantværdien af  

 restgælden på lånene på ansøgningstidspunktet.
For støttemodtagere, som  

 allerede modtager støtte efter den tidligere boligstøttelov, gælder dog, at  

 kontantværdien af restgælden på lånene ikke skal tilbageføres til det  

 oprindelige ansøgningstidspunkt for støtte efter den hidtil gældende lov.
Ved boligudgiftsopgørelsen pr. 1. januar 1993 i eksisterende sager  

 anvendes ved beregningen den senest kendte kontante restgæld, dvs. typisk  

 kontantrestgælden pr. 31. december 1991, men også eventuelt en senere  

 kontantrestgæld, som boligstøttemodtageren måtte oplyse.
Dette skyldes, at  

 oplysning om kontantrestgælden pr. 1. januar 1993 først foreligger efter  

 denne dato.
Den kontante ejendomsvurdering for det år, boligydelsen vedrører, f.eks.  

 1993, foreligger ikke på det tidspunkt i slutningen af 1992, hvor  

 boligudgiften for 1993 skal beregnes.
Dette er baggrunden for, at den senest  

 foretagne kontante ejendomsvurdering for det forudgående år, dvs. i eksemplet  

 1992, skal benyttes ved beregningen.
 Eksempel:
 Udgangspunktet er som nævnt, at der kan medregnes 80 pct. af renter og  

 afdrag.
 Hvis kontantværdien af restgælden på lånene på ansøgningstidspunktet er  

 større end 80 pct. af den kontante ejendomsvurdering for det foregående år,  

 nedsættes de nævnte 80 pct. af renter og afdrag som beskrevet i § 17, stk. 2,  

 nr. 2.
 Dette er ikke tilfældet i eksemplets ejendom 1, og der medregnes derfor  

 netop 80 pct. af renter og afdrag, dvs. 31.200 kr.
I eksemplets ejendom 2 er restgælden større end 80 pct. af  

 ejendomsværdien.
Der medregnes derfor kun af renter og afdrag.
Der skal ikke ske afrunding.
--------------------------------------------------------------------- Den forholdsmæssige reduktion af renter og afdrag fastholdes ved  

 beregningen af boligydelse, indtil pensionisten anmoder om ændring af  

 boligudgiften i forbindelse med optagelse af nye lån eller ombytning af  

 allerede eksisterende lån i ejendommen, jf. § 17, stk. 2, nr. 3.
Hvis ejendommen er nyopført , dvs. opført i det år, boligydelsen  

 vedrører, eller hvis der er sket nyudstykning af ejendommen, f.eks. ved  

 opdeling af en ejendom i ejerlejligheder eller ved salg af en parcel med  

 eller uden bebyggelse, findes der ikke nogen ejendomsvurdering vedrørende den  

 således ændrede ejendom for året forud for det første boligstøtteår.
I disse  

 tilfælde er det ifølge § 17, stk. 2, nr. 4, ejendomsvurderingen for det år,  

 boligydelsen for den pågældende ejendom første gang vedrører, der skal  

 anvendes.
Der foreligger dog kun en vurdering for det år, boligydelsen  

 vedrører, hvis ejeren anmoder om en vurdering efter § 4 i lov om vurdering af  

 landets faste ejendomme.
En sådan vurdering er således nødvendig for at kunne  

 opnå boligydelse.
 Hvis en modtager af boligydelse har erhvervet en fast ejendom i  

 boligstøtteåret, er det ejendomsvurderingen for indkomståret forud for  

 boligstøtteåret, der anvendes, selv om den pågældende modtager af boligydelse  

 ikke var ejer af ejendommen på dette tidspunkt.
 Det vil med udgangspunkt i den seneste årsopgørelse alene kunne ses, hvad  

 der var realkreditlån på dette tidspunkt, og det vil ikke være muligt at  

 adskille de enkelte lån.
 Endvidere bemærkes, at nye lån kan være optaget, og eksisterende lån  

 byttet om i det år, der er gået siden den seneste årsopgørelse.
Renter og afdrag på et lån kan kun indgå i udgiftsopgørelsen, når  

 ejendommen ifølge tingbogen er stillet som sikkerhed for lånet.
Derimod er  

 selve hæftelsesformen ikke afgørende.
Typiske hæftelser vil være  

 realkreditlån og private pantebreve (typisk sælgerpantebreve), men også lån  

 fra private långivere eller pengeinstitutter, hvor der er stillet sikkerhed i  

 ejendommen ved ejerpantebrev eller skadesløsbrev, kan medregnes.  

 Prioritetsydelsernes størrelse må her søges i det underliggende retsforhold  

 (lånedokumentet).
Det er en betingelse, at den retlige forpligtelse til afdrag og  

 forrentning af et lån er eller bliver nedfældet skriftligt.
Det er desuden en  

 betingelse, at renten fastsættes som en procentdel af den til enhver tid  

 tilbageværende restgæld.
 Renter og afdrag kan medtages med 80 pct. af de beløb, der ifølge  

 låneaftalen er forfaldne til betaling i det indkomstår, boligydelsen  

 vedrører.
Såfremt pensionisten f.eks. ingen udgift har i forbindelse med den årlige  

 forrentning af et lån, idet renterne ikke forfalder til betaling, men i  

 stedet tilskrives lånets restgæld, kan den årlige renteudgift ikke medregnes  

 ved beregning af boligudgiften.
Dette gælder bl.a. kassekreditter.
Som renter og afdrag betragtes også betaling til administrations- og  

 reservefond, provision og lignende, svarende til de udgifter,  

 skattemyndighederne godkender som fradragsberettigende i forbindelse med  

 lånet.
Betaling til pengeinstitut for administration af afdrag og pantebreve  

 m.v. (depotudgift) betragtes ikke som renter og afdrag.
I tilfælde af kontant indfrielse af en restgæld på et pantebrev medregnes  

 ved udgiftsopgørelsen påløbne renter indtil indfrielsesdagen.
Derimod kan  

 indfrielsen af selve restgælden ikke medregnes.
 Fra det tidspunkt, hvor et lån er afviklet, dvs. fuldt tilbagebetalt, vil  

 renter og afdrag ikke længere skulle betales og dermed ikke længere indgå i  

 boligstøtteberegningen, og der vil, såfremt afviklingen sker i løbet af  

 boligstøtteåret, og kommunen er orienteret herom, skulle ske omregning af  

 boligstøtten, jf. § 44, på grund af den reducerede boligudgift.
 Med hensyn til uoplyste bortfald af renter og afdrag på et afviklet lån  

 vil der endvidere skulle foretages efterregulering efter § 47, stk. 6, når  

 kommunen bliver bekendt hermed.
 En undtagelse fra reglen om, at renter og afdrag på ethvert lån i  

 ejendommen kan medregnes, er fastsat i § 19. Herefter kan renter på lån i  

 henhold til boligstøtteloven og lov om lån til betaling af ejendomsskatter og  

 om ændring af ligningsloven ikke medregnes ved opgørelse af boligudgiften.
 7.3.2. Vej- og kloakbidrag.
 Udgifter til vej- og kloakbidrag og lignende (f.eks. bidrag til  

 rensningsanlæg), der hviler som en hæftelse på ejendommen, indgår ifølge §  

 17, stk. 1, nr. 2, i boligudgiftsopgørelsen på samme måde som de øvrige  

 komponenter, idet der som nævnt ikke længere skelnes mellem  

 tilskudsberettigende og låneberettigende boligudgifter.
Ved vej- og kloakbidrag forstås som hidtil renter og afdrag vedrørende  

 selve anlægsgælden, hvorimod de løbende udgifter til disse anlæg ikke kan  

 medregnes.
Bidrag til grundejerforening vil heller ikke kunne medregnes.
 7.3.3. Ejendomsskatter.
Ejendomsskatter medregnes med de beløb, der er pålignet i det år,  

 boligydelsen vedrører, jf. § 17, stk. 1, nr. 3. Ejendomsskatterne består dels  

 af amtskommunale skatter, dels af kommunale skatter.
Derimod medregnes  

 afgifter m.v., f.eks. vedrørende renovation og levering af vand, der opkræves  

 sammen med ejendomsskatterne, ikke.
 Da det alene er de pålignede ejendomsskatter, der indgår i  

 udgiftsopgørelsen, kan restancer og morarenter fra foregående år ikke  

 medtages i opgørelsen.
 Hvis der ikke er foretaget en selvstændig vurdering af grunden, fastsætter  

 kommunalbestyrelsen det beløb, der kan medregnes som ejendomsskat.
Såfremt størrelsen af ejendomsskatterne ikke foreligger, må udbetaling af  

 boligydelse ske a conto, således at efterregulering skal foretages, når de  

 endelige oplysninger foreligger.
Den enkelte boligydelsesmodtager skal, i  

 forbindelse med udbetalingen, af kommunen gøres opmærksom på, at der er tale  

 om acontoudbetaling, og at regulering vil finde sted.
 7.3.4. Drifts- og vedligeholdelsesudgifter.
 Drifts- og vedligeholdelsesudgifter medregnes i form af et standardbeløb,  

 der udgør 7.200 kr. (1994-niveau), jf. § 17, stk. 1, nr. 4. Beløbet reguleres  

 en gang årligt, jf. § 72, stk. 1, nr. 10. Standardbeløbet gælder for alle  

 typer af ejerboliger, medmindre der i medfør af § 18 er fastsat særlige  

 regler om opgørelse af boligudgiften.
 7.3.5. Beregnet skat af eventuelt overskud på ejendommen.
 Fastsættelsen af skat af overskud på ejendommen, hvori ejendomsvurderingen  

 indgår som beregningskomponent ved opgørelse af lejeværdien og  

 standardfradraget, skal ifølge § 17, stk. 1, nr. 5, ske på grundlag af den  

 kontante ejendomsvurdering for det år, der ligger forud for det indkomstår,  

 boligydelsen vedrører.
I det år, ejendommen er nyopført eller nyudstykket, indgår dog den  

 kontante ejendomsvurdering for det år, som boligydelsen første gang vedrører,  

 i beregningsgrundlaget.
En vurdering efter § 4 i lov om vurdering af landets  

 faste ejendomme er således nødvendig, jf. det ovenfor anførte under pkt.  

 7.3.1. om renter og afdrag.
 Om beregning af overskud (eller underskud) på ejendommen, der medtages ved  

 opgørelsen af den skattepligtige indkomst, henvises til skattelovgivningen.
Ved beregning af skat af overskuddet efter § 17, stk. 1, nr. 5, anvendes  

 som skatteprocent satsen for almindelig indkomstskat efter personskattelovens  

 § 6 og satserne for de kommunale og amtskommunale indkomstskatter, der er  

 gældende for den pågældende i det indkomstår, som boligydelsen vedrører.
Det  

 bemærkes, at de kommunale skatteprocenter er eksklusiv eventuel  

 kirkeskatteprocent.
 7.3.6. Beregnet skat af eventuelt underskud på ejendommen.
 Fastsættelsen af skat af underskud skal ifølge § 17, stk. 3, nr. 1,  

 ligeledes ske på grundlag af den kontante ejendomsvurdering for det år, der  

 ligger forud for det indkomstår, boligydelsen vedrører, og skatten beregnes  

 på samme måde som skat af overskud, jf. ovenfor.
 Det således beregnede beløb (den skattemæssige fordel af underskuddet)  

 trækkes herefter fra boligudgiften, beregnet efter § 17, stk. 1 og 2.
 7.3.7. Lejeindtægter.
Den efter § 17, stk. 1 og 2, beregnede boligudgift reduceres desuden med  

 pensionistens lejeindtægt ved udlejning af en del af ejendommen.
Også i denne  

 situation skal kommunalbestyrelsen fastsætte et lejebeløb, jf. § 10, stk. 6.  

 Ved udlejning af en del af ejendommen forstås alene det forhold, at  

 pensionisten udlejer et eller flere værelser i den ejendom, hvor pensionisten  

 bor, og hvor ejendommen kun indeholder en selvstændig lejlighed, nemlig  

 pensionistens.
I modsætning hertil regulerer bestemmelsen i § 18, nr. 1, den  

 udlejningssituation, hvor pensionistens ejendom omfatter mere end en  

 selvstændig lejlighed, jf. nærmere Bygge- og Boligstyrelsens bekendtgørelse  

 nr. 613 af 8. juli 1992 om opgørelse af boligudgiften efter § 18 i lov om  

 individuel boligstøtte, jf. bilag.
Det beløb, der skal fratrækkes i boligudgiften, er lejeindtægten nedsat  

 med et af kommunalbestyrelsen skønnet beløb til lys, varme, møblering osv.,  

 jf. pkt. 5.1.5. Der skal dog mindst fratrækkes et beløb, der svarer til de  

 samlede udgifter, opgjort efter § 17, stk. 1 og 2, forholdsmæssigt beregnet  

 efter antal af værelser.
Hvis f.eks. de samlede udgifter er 40.000 kr. i en  

 4-værelses bolig, og der er udlejet et værelse, skal der mindst fratrækkes  

 10.000 kr.
 Beregningen af den forholdsmæssige leje foretages på grundlag af de  

 samlede boligudgifter, uanset om disse måtte overstige maksimum for  

 boligudgiften, jf. § 20, jf. § 14.
 Det skal understreges, at den her nævnte lejeindtægt, som skal fratrækkes  

 i boligudgiften, ikke behøver at være identisk med den skattepligtige  

 lejeindtægt, som indgår ved beregningen af overskud/underskud på ejendommen.
 7.3.8. Ejerbolig på lejet grund.
 Såfremt pensionisten bor i ejerbolig, der er beliggende på en lejet grund,  

 skal den årlige lejeafgift medtages ved opgørelsen af udgiften efter § 17.  

 Denne lejeafgift er ikke fradragsberettiget og skal derfor ikke medtages ved  

 beregning af den skattemæssige værdi af overskud eller underskud på boligen.
 7.4. § 18-ejere (Særlige ejerformer eller boligtyper).
 Boligudgiften kan for visse ejerformers eller boligtypers vedkommende ikke  

 umiddelbart opgøres efter de almindelige regler, der er beskrevet i pkt. 7.3.
 I henhold til § 18 er der derfor i Bygge- og Boligstyrelsens  

 bekendtgørelse nr. 613 af 8. juli 1992 om opgørelse af boligudgiften efter §  

 18 i lov om individuel boligstøtte, jf. bilag, fastsat særlige regler om:
 7.4.1. Enfamilieshus/ejerlejlighed.
 Boligudgiften for en pensionist, der bor i et  

enfamilieshus/ejerlejlighed , som pensionisten har i sameje med  

 andre, opgøres efter de almindelige regler i § 17 i de tilfælde, hvor alle  

 ejerne bor i ejendommen , idet pensionistens boligudgift i disse tilfælde  

 ansættes som boligudgiften vedrørende hele ejendommen.
 Den beregnede boligydelse udbetales efter §31, stk. 2, som 20 pct. tilskud  

 og 80 pct. lån.
 Boligudgiften for en pensionist, der bor i et  

enfamilieshus/ejerlejlighed , som pensionisten har i sameje med  

 andre, ansættes i de tilfælde, hvor alle ejerne ikke bor i ejendommen  

 , til den lejeværdi, skattemyndighederne senest har fastsat, jf.  

 bekendtgørelsens § 1, stk. 2.
 Samme fremgangsmåde anvendes, hvis så stor en del af boligen anvendes til  

 erhvervsformål af pensionisten eller af andre, altså også andre end  

 husstandsmedlemmer, at skattemyndighederne har fastsat en lejeværdi for  

 beboelsesdelen, jf. bekendtgørelsens § 1, stk. 4. Der henvises til det  

 anførte i pkt. 7.4.2.
 Den beregnede boligydelse udbetales efter § 32, stk. 1, nr. 4, med  

 halvdelen som tilskud og halvdelen som lån.
 7.4.2. Tofamilieshus.
Boligudgiften for en beboelseslejlighed i et tofamilieshus, som  

 pensionisten ejer , opgøres særskilt for den lejlighed pensionisten bebor  

 efter reglerne i § 17, jf. § 1, stk. 1, i bekendtgørelse nr. 613 af 8. juli  

 1992 og pkt. 7.3.1.-7.3.7. Boligudgiften for den anden lejlighed i  

 tofamilieshuset skal der således ses bort fra i forbindelse med opgørelse af  

 boligudgiften.
Men foretages der udlejning af den lejlighed, som pensionisten  

 ikke selv bebor, medregnes overskuddet for den udlejede lejlighed i  

 hustandsindkomsten efter § 8 i det omfang det indgår i den personlige  

 indkomst.
Efter skattelovgivningen fordeles ejendomsværdien på de 2 selvstændige  

 lejligheder, og der opgøres en selvstændig lejeværdi for ejers bolig.  

 Overskud og underskud kan herefter beregnes direkte for ejerboligen.  

 Ejendomsskatter medregnes som udgift i samme forhold som forholdet mellem  

 ejendomsværdien for ejers bolig og den samlede ejendomsværdi.
Det samme  

 gælder renter og afdrag på lån med sikkerhed i ejendommen.
 Ejer pensionisten tofamilieshuset i sameje , ansættes  

 boligudgiften for den bolig pensionisten bebor til den lejeværdi,  

 skattemyndighederne senest har fastsat, jf. ovennævnte bekendtgørelse § 1,  

 stk. 3.
 7.4.3. Flerfamilieshus.
Ved et flerfamilieshus forstås en ejendom med mere end to  

 lejligheder.
Boligudgiften for en pensionist, der bor i en af lejlighederne i  

 et flerfamilieshus, som pensionisten ejer eller har i sameje med andre, kan  

 ikke opgøres efter de almindelige regler i § 17.
Boligudgiften fastsættes i disse tilfælde til den lejeværdi, som  

 skattemyndighederne senest har fastsat, jf. § 2, stk. 1, i den nævnte  

 bekendtgørelse.
Samme fremgangsmåde anvendes, hvis så stor en del af boligen  

 anvendes til erhvervsformål af pensionisten eller af andre, altså også andre  

 end husstandsmedlemmer, at skattemyndighederne har fastsat en lejeværdi for  

 beboelsesdelen, jf. bekendtgørelsens § 2, stk. 2.
Hvis skattemyndighederne ikke har fastsat en lejeværdi for pensionistens  

 bolig eller beboelsesdel, fastsætter kommunalbestyrelsen boligudgiften efter  

 et skøn.
Den leje, som pensionisten modtager ved udleje af de lejligheder,  

 der i øvrigt findes i ejendommen, vil kunne være vejledende ved  

 kommunalbestyrelsens skøn.
Den senest fastsatte lejeværdi vil normalt være den lejeværdi, der er  

 fastsat samtidig med den skattepligtige indtægt for det senest slutlignede  

 indkomstår.
Er der på et senere tidspunkt fastsat en lejeværdi, anvendes  

 denne som boligudgift.
Såfremt størrelsen af lejeværdien ikke foreligger, må udbetaling af  

 boligydelse ske a conto, således at efterregulering skal foretages, når de  

 endelige oplysninger foreligger.
Den enkelte boligydelsesmodtager skal, i  

 forbindelse med udbetalingen, af kommunen gøres opmærksom på, at der er tale  

 om a conto udbetaling, og at regulering vil finde sted.
 Hvis pensionisten udlejer en del af sin bolig, uden at skattemyndighederne  

 har fastsat en lejeværdi for den tiloversblevne del af boligen, fastsætter  

 kommunalbestyrelsen et lejebeløb efter de almindelige regler herom, jf. pkt.  

 7.3.7. Dette beløb fratrækkes den fastsatte lejeværdi.
Den således opgjorte boligudgift benyttes herefter til beregning af  

 boligydelse efter de almindelige regler.
Den beregnede boligydelse udbetales  

 ifølge § 32, stk. 1, nr. 2, med halvdelen som tilskud og halvdelen som lån,  

 jf. pkt. 10.2.2.
 7.4.4. Stuehus til en landbrugsejendom.
 Ved en landbrugsejendom forstås her en ejendom, der af vurderingsrådet er  

 anset som en landbrugsejendom i henhold til § 33 i lov om vurdering af  

 landets faste ejendomme, jf. § 3 i bekendtgørelse nr. 613 af 8. juli 1992. En  

 landbrugsejendom, der ikke er vurderet som sådan, omfattes, uanset om der  

 rent faktisk drives landbrug, således ikke af bestemmelserne om stuehuse.
 For en pensionist, der bor i stuehus til en landbrugsejendom, benyttes en  

 opgørelse, der følger de almindelige principper i § 17 i et vist omfang, jf.  

 bekendtgørelsens § 4.
Renter og afdrag på lån i ejendommen opgøres efter reglerne i § 17, stk.  

 1, nr. 1, jf. stk. 2. Det vil sige, at der som udgangspunkt medregnes 80 pct.  

 af renter og afdrag på de lån, der er tinglyst med pant i hele  

 landbrugsejendommen under et på ansøgningstidspunktet.
Disse 80 pct. af  

 renter og afdrag nedsættes imidlertid som beskrevet i § 17, stk. 2, nr. 2,  

 hvis kontantværdien af restgælden af de nævnte lån på ansøgningstidspunktet  

 overstiger 80 pct. af den kontante ejendomsvurdering af stuehuset for året  

 forud for ansøgningstidspunktet, jf. pkt. 7.3.1.
 Eksempel:
 Vej- og kloakbidrag m.v. opgøres for hele landbrugsejendommen under et,  

 hvorefter der ud fra vurderingsrådets vurdering af stuehuset og af hele  

 ejendommen foretages en opgørelse af, hvor stor en del af udgiften, der kan  

 henføres til stuehuset.
 Det beløb, der kan medregnes som udgift til ejendomsskatter, er den del af  

 de på hele ejendommen pålignede ejendomsskatter for det senest afsluttede  

 kalenderår, der kan henføres til den til stuehuset hørende grund.
 Det beløb, der medregnes som udgifter til stuehusets drift og  

 vedligeholdelse, er det for andre ejerboliger i § 17, stk. 1, nr. 4, angivne  

 standardbeløb, jf. pkt. 7.3.4.
 Beregnet skat af overskud og beregnet skat af underskud, jf. § 17, stk. 1,  

 nr. 5, og stk. 3, nr. 1, indgår ikke i beregningen af boligudgiften.
 Indtægten ved udlejning af en del af stuehuset opgøres som for andre  

 ejerboliger og fratrækkes de opgjorte udgifter, jf. i øvrigt pkt. 7.3.7.
Den således opgjorte boligudgift benyttes herefter til beregning af  

 boligydelse efter de almindelige regler.
Den beregnede boligydelse udbetales  

 ifølge § 32, stk. 1, nr. 3, med halvdelen som tilskud og halvdelen som lån,  

 jf. pkt. 10.2.2.
Hvis pensionisten eller et andet medlem af husstanden anvender en del af  

 stuehuset til erhvervsformål, og har skattemyndighederne fastsat en lejeværdi  

 for beboelsesdelen, benyttes ovenstående beregningsmåde ikke.
I stedet  

 anvendes den af skattemyndighederne fastsatte lejeværdi for beboelsesdelen  

 som boligudgift, jf.§ 4, stk 3, i bekendtgørelse nr. 613 af 8. juli 1992.
 Anvender pensionisten eller et andet medlem af husstanden en del af  

 stuehuset til erhvervsformål, men ikke så stor en del, at skattemyndighederne  

 har fastsat en lejeværdi for beboelsesdelen, opgøres boligudgiften på samme  

 måde, som hvis stuehuset udelukkende anvendes til beboelse, hvorefter den  

 reduceres med et beløb, der fastsættes af kommunalbestyrelsen efter et skøn  

 over forholdet mellem beboelse og erhverv.
 § 19,  hvorefter renter på lån i henhold til denne lov  

 og lov om lån til betaling af ejendomsskatter og om ændring af ligningsloven  

 ikke kan medregnes ved opgørelse af boligudgiften, gælder også ved op gørelse  

 af boligudgiften for stuehus til en landbrugsejendom.
Eksempel på beregning af boligudgift for en ejer af stuehus til  

 landbrugsejendom --------------------------------------------------------------------- Bolig på 110 (m2), 2 personer.
 Beløbene:
- kontant ejendomsvurdering, - ejendomsskatter og evt. vej- og kloakbidrag indberettes til edb-systemet som den forholdsmæssige størrelse, der  

 vedrører stuehuset (er fastsat af vurderingsrådet).
 Beløbene:
- kontantværdi af restgæld og - renter og afdrag indberettes til edb-systemet med de fulde størrelser.
 Beregningen er da som følger:
 2.Hvis beløb a) »beløb b), så yderligere reduktion med faktoren:  

 beløb a) / beløb b).
 Beregningen foretages under et, uden mellemresultat (idet der ikke må ske  

 afrunding undervejs i beregningen):
 7.4.5. Blandet beboelse og erhverv i enfamilieshus/ejerlejlighed, som  

 pensionisten ejer og bebor, og pensionistens bolig i et tofamilieshus, som  

 pensionisten ejer.
 Hvis pensionisten har udlejet en del af sin bolig, opgøres boligudgiften  

 med fradrag af indtægterne ved udlejningen efter reglerne i § 17, stk. 3, nr.  

 2. Dette gælder, uanset om det udlejede benyttes til erhverv eller andet  

 formål.
 Benytter pensionisten eller et andet medlem af husstanden en del af  

 boligen til erhvervsformål, anvendes i stedet nedenstående regler ved  

 opgørelse af boligudgiften for erhvervsvirksomhed i de omhandlede  

 ejerboliger.
 Opgørelsesmetoden afhænger af, hvor stor en del af boligen, der benyttes  

 til erhvervsformål.
Benyttes en del af boligen til erhvervsformål, og har skattemyndighederne  

 fastsat et lejeværdibeløb for beboelsesdelen, lægges dette beløb til grund,  

 jf. § 5, stk. 1, i den nævnte bekendtgørelse.
Dog fratrækkes eventuelle  

 indtægter ved udlejningen, jf. pkt. 7.3.7. Boligydelsen udbetales med  

 halvdelen som tilskud og halvdelen som lån, jf. bekendtgørelsens § 5, stk. 2.
 Anvender pensionisten eller et andet medlem af husstanden en del af  

 boligen til erhverv, men ikke så stor en del, at skattemyndighederne har  

 fastsat en lejeværdi for beboelsesdelen, opgøres boligudgiften først efter de  

 almindelige regler i§ 17, jf. pkt. 7.3. Herefter reduceres beløbet med et  

 beløb, der er fastsat af kommunalbestyrelsen efter et skøn over forholdet  

 mellem beboelse og erhverv, jf. bekendtgørelsens § 7, stk. 1. Boligydelsen  

 udbetales med halvdelen som tilskud og halvdelen som lån, jf.  

 bekendtgørelsens § 5, stk. 2.
 7.4.6. Enfamilieshus/ejerlejlighed, to- eller flerfamilieshus, som  

 ejes af et aktieselskab, anpartsselskab eller lignende, hvori pensionisten  

 ejer aktier, anparter eller lignende.
 Efter § 18, nr. 3, kan der fastsættes regler om ret til boligydelse for  

 denne kategori af boligformer.
 Bygge- og Boligstyrelsens bekendtgørelse om opgørelse af boligudgiften  

 efter § 18 i lov om individuel boligstøtte indeholder i § 6 bestemmelser om,  

 hvorledes boligudgiften skal opgøres for de omhandlede boligformer.
 I bekendtgørelsens § 6 er det således fastsat, at boligudgiften opgøres  

 efter de almindelige regler i §§ 10-15, jf. kap. 5.
 Der er herved taget hensyn til, at kommunalbestyrelsen i henhold til disse  

 regler har hjemmel til under visse omstændigheder at nedsætte boligudgiften  

 eller bestemme, at boligydelsen ikke kan ydes eller kun kan udbetales med et  

 nedsat beløb.
Boligydelse beregnes efter de almindelige regler på grundlag af den  

 opgjorte boligudgift.
Den beregnede boligydelse udbetales ifølge § 32, stk.  

 1, nr. 4, med halvdelen som tilskud og halvdelen som lån.
 7.4.7. Fælles regler.
Kommunalbestyrelsen fastsætter efter §§ 7 og 8 i Bygge- og Boligstyrelsens bekendtgørelse nr. 613 af 8. juli 1992 boligudgiften og  

 lejebeløb efter et skøn i følgende tilfælde:
 Dette kan forekomme, hvor boligudgiften er opgjort på grundlag af en  

 lejeværdi, jf. bekendtgørelsens § 1, stk. 2 og 3, § 2, § 4, stk. 3, og § 5,  

 stk. 1.
8. Fællesregler for opgørelse af boligudgiften I kapitel 5, 6 og 7 er redegjort for, hvorledes boligudgiften opgøres.  

 Nedenfor redegøres for de fælles regler vedrørende opgørelsen af  

 boligudgiften for henholdsvis lejere, andelshavere og ejere.
 I § 12 og § 12 a er fastsat en arealnorm, hvorefter den boligudgift, der  

 danner udgangspunkt for beregning af boligstøtte, nedsættes, når boligens  

 bruttoetageareal overstiger 65 (m2) for en person og 20 (m2) pr. person  

 herudover.
 8.1. Arealnorm.
 8.1.1.Arealnorm for støttemodtagere, der oppebærer boligstøtte ved  

 udgangen af 1992.
For husstande, der oppebærer boligstøtte ved udgangen af 1992, og som  

 fortsat bor i samme bolig, gælder § 12 a.
Bestemmelsen gælder dog ikke, hvis  

 støttemodtageren efter udgangen af 1992 har mistet retten til boligstøtte til  

 den pågældende bolig.
 Bestemmelsen indebærer, at der foretages en gradvis stramning af  

 arealnormen over en årrække frem til 1997.
 For husstande, der består af en person, beregnes boligudgiften efter  

 lovens § 12a, stk. 2, således, at der medregnes den fulde (m2)-leje for op  

 til 65 (m2) af boligens areal.
 Såfremt der er flere personer i husstanden, medregnes den fulde leje for  

 yderligere 20 (m2) pr. person omfattet af husstanden.
 For det areal, der ligger herudover, medregnes i 1993 40 pct. af (m2)  

 udgiften op til 40 (m2). Denne procentsats nedsættes til 30 pct. den 1.  

 januar 1994, til 20 pct. den 1. januar 1995, til 10 pct. den 1. januar 1996  

 og bortfalder fra den 1. januar 1997.
 Bor der f.eks. 3 personer i en husstand i en lejlighed på 150 (m2) med en  

 årlig leje på 75.000 kr., opgøres arealet som følger:
 I § 12 a, stk. 4, er det præciseret, at der skal reduceres forholdsmæssigt  

 i det areal, der danner grundlag for beregning af boligudgiften, såfremt et  

 eller flere værelser fremlejes, fremlånes, udlejes eller anvendes til  

 erhverv, således at der ved opgørelsen af arealet fradrages et areal, der  

 mindst svarer til den forholdsmæssige del af arealet efter antallet af  

 værelser.
 Såfremt der af en bolig med fire rum på 100 (m2), beboet af en person, er  

 udlejet et værelse, skal der således efter § 12 a, stk. 4, ske fradrag af 25  

 (m2). Af den boligudgift, der er opgjort for boligstøttemodtagerens  

 »egen« del af boligen efter § 10, stk. 1-6, jf. pkt. 5.1.5., og  

 eksemplet heri, vil der således skulle ydes fuld boligstøtte til  

 boligudgiften til 65 (m2), og herudover (i 1993) til 40 pct. af lejen for de  

 resterende 10 (m2).
 Såfremt en boligstøttemodtager, der modtager boligstøtte efter § 12 a,  

 flytter, er et husstandsmedlem, der overtager boligen, og som er medansøger  

 på det tidspunkt, hvor støttemodtageren flytter, omfattet af § 12 a.
 8.1.2. Arealnorm for nye støttemodtagere.
 For husstande, der aldrig før har modtaget boligstøtte, og husstande, der  

 efter 31. december 1992 påny søger om boligstøtte, enten i forbindelse med  

 flytning, eller fordi de i en periode, f.eks. på grund af for høj indkomst,  

 har været uberettiget til boligstøtte, gælder bestemmelsen i § 12.
Ved opgørelse af boligudgiften efter § 12, stk. 2, medregnes for  

 husstande, der består af en person, i alt 65 (m2). For hver af de øvrige  

 medlemmer af husstanden medregnes 20 (m2). Herudover kan der ikke medregnes  

 yderligere areal ved beregning af boligudgiften.
Dette indebærer, at der for  

 disse kategorier af husstande højst kan ydes boligstøtte til lejen for 65  

 (m2) i en husstand, bestående af 1 person, og 85 (m2) for husstande på 2  

 personer etc.
 I § 12, stk. 4, er det præciseret, at der skal reduceres forholdsmæssigt i  

 det areal, der danner grundlag for beregning af boligudgiften, såfremt et  

 eller flere værelser fremlejes, fremlånes, udlejes eller anvendes til  

 erhverv, således at der ved opgørelsen af arealet fradrages et areal, der  

 mindst svarer til den forholdsmæssige del af arealet efter antallet af  

 værelser.
 8.2. Undtagelser fra arealnorm.
 Der gælder en række undtagelser fra den i pkt. 8.1. og 8.1.1. beskrevne  

 arealnorm, gældende for stærkt bevægelseshæmmede, jf. § 12, stk. 3, og § 12  

 a, stk. 3, og for pensionister, jf. § 13.
 8.2.1. Stærkt bevægelseshæmmede.
 Arealgrænserne efter § 12, stk. 2, og § 12 a, stk. 2 (65 m2  

 bruttoetageareal), forøges med 10 (m2) bruttoetageareal, såfremt nogen af  

 husstandsmedlemmerne er stærkt bevægelseshæmmede, og boligen er egnet herfor.  

 For hver af de øvrige personer i husstanden medregnes (m2)-udgiften for 20  

 (m2) på samme måde som for husstande uden stærkt bevægelseshæmmede personer.
 For husstande, hvori nogen af husstandsmedlemmerne er stærkt  

 bevægelseshæmmede, og hvor husstanden oppebærer boligstøtte ved udgangen af  

 1992 og fortsat bor i samme bolig, finder reglerne i § 12 a, stk. 2, om  

 medregning af 40 pct. af yderligere 40 (m2) og nedtrapning af denne  

 procentsats tilsvarende anvendelse.
Det er ikke en betingelse for at forøge arealgrænsen, at boligen er  

 specielt indrettet med henblik på bevægelseshæmmede, blot den er egnet.
Der  

 stilles heller ikke krav om, at boligudgiften skal være specielt høj, for at  

 bestemmelsen kan bringes i anvendelse.
Der kan ikke gives en udtømmende  

 opregning af, hvilke indretningsmæssige foranstaltninger, der skal være  

 tilstede, for at de særlige regler om bevægelseshæmmede finder anvendelse.  

 Afgørelsen heraf må bero på en konkret vurdering i det enkelte tilfælde.
Ved bedømmelsen af, om en person kan anses for at være bevægelseshæmmet i  

 lovens forstand, skal der typisk lægges vægt på, om boligstøtteansøgeren har  

 et handicap af motorisk art, som medfører, at den pågældende kun vanskeligt  

 kan bevæge sig uden hjælpemidler som kørestol eller lignende og derfor kan  

 have behov for en større bolig.
En person, der kan bevæge sig uden  

 hjælpemidler, som f.eks. en blind, vil således typisk ikke have behov for en  

 sådan særlig indretning af boligen.
Dog vil det kunne forekomme, at en blind har et særligt behov for at kunne  

 blive i den hidtidige bolig, f.eks. fordi den pågældende er blevet blind i en  

 sen alder og ikke uden store vanskeligheder vil kunne vænne sig til en ny  

 bolig.
Kommunalbestyrelsen må ved vurdering af, om der foreligger et sådant  

 særligt behov, i hvert enkelt tilfælde foretage et konkret skøn, hvori indgår  

 den pågældendes alder, hvornår blindheden er indtrådt, og hvor længe  

 vedkommende har boet i den bolig, hvortil der søges boligstøtte.
Den blindes  

 subjektive forhold vil således kunne indvirke på vurderingen af, om en  

 lejlighed er særligt egnet for stærkt bevægelseshæmmede (den blinde).
 8.2.2. Reduktion af antallet af husstandsmedlemmer i  

 pensionisthusstande.
Efter reglerne i § 13 kan man i visse tilfælde undlade at ændre  

 arealberegningen efter § 12 og§ 12 a, selv om arealgrænserne overskrides som  

 følge af, at antallet af husstandsmedlemmer bliver formindsket.  

 Undtagelsesreglen gælder for pensionister.
Boligudgiften nedsættes således  

 ikke, hvis arealgrænsen overskrides på grund af de forhold, der er nævnt i §  

 13, stk. 1, nr. 1-4.
Efter § 13, stk. 1, nr. 1, nedsættes boligudgiften ikke, selv om der sker  

 ændring i antallet af husstandsmedlemmer som følge af, at pensionistens  

 ægtefælle dør.
Bestemmelsen finder tilsvarende anvendelse, hvor den  

 efterlevende ægtefælle bliver berettiget til social pension inden indtil 6  

 måneder efter ægtefællens død, jf. lovens § 13, stk. 3.
 Boligudgiften nedsættes heller ikke i de tilfælde, hvor samlivet ophører  

 ved ægtefællens optagelse på plejehjem eller institution til personer med  

 vidtgående fysiske eller psykiske handicap, psykiatrisk institution eller ved  

 bestemmelse om ægtefællens optagelse på plejehjem under dennes indlæggelse på  

 somatisk sygehus, jf. lovens § 13, stk. 1, nr. 2.
Ved institution for personer med vidtgående fysiske eller psykiske  

 handicap forstås en institution, der er anerkendt i henhold til § 112, stk.  

 1, i lov om social bistand.
Ved særlige plejehjem forstås særlige plejehjem  

 for yngre og særlige plejehjem for personer med lidelser, der forudsætter en  

 bestemt indretning af plejehjemmet, jf. § 112, stk. 2, i lov om social  

 bistand.
 Ligeledes nedsættes boligudgiften ikke, når en person, med hvilken  

 pensionisten har haft fælles husstand i mindst 5 år, dør, eller et  

 husstandsfællesskab af samme varighed ophører ved, at den person, der har  

 haft fælles husstand med pensionisten, optages på plejehjem, institution til  

 personer med vidtgående fysiske eller psykiske handicap, psykiatrisk  

 institution eller ved bestemmelse om optagelse på plejehjem under dennes  

 indlæggelse på somatisk sygehus, jf. § 13, stk. 1, nr. 3-4.
Bestemmelserne omfatter alle personer, med hvem pensionisten har haft  

 fælles husstand, dvs. søskende, børn, venner m.fl., som har opretholdt fælles  

 husstand med pensionisten.
Der vil normalt være tale om et  

 husstandsfællesskab, når de pågældende personer rent faktisk opholder sig hos  

 pensionisten og er med i den daglige husførelse.
Folkeregistertilmelding er  

 et indicium, der peger i retning af, at personen har husstandsfællesskab med  

 pensionisten, men er ikke noget afgørende kriterium.
Den tilbageblevne part kan efter § 13 anses som pensionist, såfremt denne  

 modtog pension eller forskud på pension på tidspunktet for dødsfaldet eller  

 plejehjemsanbringelsen m.v.
Den tilbageblevne part anses også som pensionist,  

 selv om den pågældende først får tillagt pension på et senere tidspunkt, men  

 med virkning fra før dødsfaldet eller plejehjemsanbringelsen mv.
 Det er ikke nogen betingelse for at anvende § 13, at der inden ændringen i  

 antallet af husstandsmedlemmer er udbetalt boligstøtte til husstanden,  

 ligesom bestemmelsen finder anvendelse, uanset om der tidligere er udbetalt  

 boligstøtte.
 Det er imidlertid en betingelse for at anvende § 13, at den tilbageblevne  

 part søger om boligstøtte i umiddelbart tilknytning til ændringen i antallet  

 af husstandsmedlemmer.
De lempelige regler finder ikke anvendelse, hvis der flyttes til en anden  

 bolig.
Det er endvidere en betingelse for at opretholde den lempeligere  

 ordning efter § 13, at ordningen ikke afbrydes, f.eks. ved at pensionisten i  

 en periode ikke er berettiget til boligstøtte, eller i en periode reelt ikke  

 modtager boligstøtte.
 Endelig er det en forudsætning for at anvende § 13, at den tilbageblevne  

 part rent faktisk bebor lejligheden på tidspunktet, hvor dødsfaldet eller  

 plejehjemsanbringelsen m.v. finder sted.
 8.3. Maksimum for den årlige boligudgift.
I § 14 er der fastsat et maksimum for den årlige boligudgift, hvoraf  

 boligstøtten beregnes, på 45.900 kr. (1991-niveau). Dette beløb reguleres en  

 gang årligt efter lovens § 72, stk. 1. Den boligudgift, der sammenholdes med  

 lovens maksimum, er for lejere og andelshavere boligudgiften med tillæg og  

 fradrag efter § 10 og med eventuelle reduktioner efter §§ 12 og 12 a.
For  

 ejere er det tilsvarende den endeligt beregnede boligudgift, jf. § 17, der  

 skal sammenholdes med maksimumsbeløbet.
 Såfremt der er børn i husstanden, forhøjes maksimumsbeløbet med 5 pct. pr.  

 barn, dog højst 20 pct.
Er nogen af husstandsmedlemmerne stærkt bevægelseshæmmede, og er boligen  

 egnet herfor, forhøjes maksimumsbeløbet med 50 pct.
Det er ikke en  

 betingelse, at boligen er specielt indrettet med henblik på  

 bevægelseshæmmede, blot den er egnet.
Der henvises til pkt. 8.2.1. Det  

 forhøjede beløb afrundes til nærmeste kronebeløb, der er deleligt med 100,  

 jf. § 14, stk. 2.
 Ved bedømmelsen af, om en person kan anses for at være bevægelseshæmmet i  

 lovens forstand, skal der typisk lægges vægt på, om boligstøtteansøgeren har  

 et handicap af motorisk art, jf. pkt. 8.2.1.
 Der kan enten anvendes det forhøjede maksimumsbeløb for husstande  

 med børn,  eller det forhøjede maksimumsbeløb for stærkt  

 bevægelseshæmmede, men maksimumsbeløbene kan ikke anvendes sammen.
 Efter § 14, stk. 3, finder maksimumsgrænsen ikke anvendelse i de tilfælde,  

 hvor kommunalbestyrelsen anviser en ældrebolig, jf. lov om boliger for ældre  

 og personer med handicap, til en person, der er berettiget til boligydelse.  

 Maksimumsgrænsen finder ligeledes ikke anvendelse, hvis der stilles en  

 ældreegnet bolig i almennyttigt boligbyggeri i medfør af § 14, stk. 2 og 3, i  

 lov om boligbyggeri til rådighed for en person, der er berettiget til  

 boligydelse.
 Bestemmelsen i boligstøttelovens § 14, stk. 3, omfatter således 3  

 kategorier af boliger, nemlig:
 Har kommunalbestyrelsen overladt anvisningsretten til ejendommens ejer,  

 kan maksimumsbeløbet for den årlige boligudgift (og den årlige boligstøtte)  

 ikke fraviges, medmindre kommunalbestyrelsen har tiltrådt dette.
 Det bemærkes, at § 14, stk. 2, i lov om boligbyggeri vedrører den  

 situation, hvor kommunalbestyrelsen træffer beslutning om, at et (eller  

 flere) boligselskab(er) på nærmere angivne vilkår skal stille indtil hver 4.  

 ledige lejlighed til rådighed for kommunalbestyrelsen til løsning af  

 påtrængende boligsociale opgaver.
 Med hensyn til, hvorvidt en almennyttig bolig kan betragtes som  

ældreegnet,  har det hidtil fremgået af vejledningen, at en  

 forudsætning for at fravige boligstøttelovens maksimumsbeløb, er, at der er  

 tale om en ældreegnet bolig, der er omfattet af boligbyggerilovens § 30 (om  

 indretning af et vist antal lejligheder, der skal være velegnede til beboelse  

 for ældre og handicappede), indrettet således, at den også er egnet for ældre  

 og handicappede efter cirkulære af 25. marts 1982 om boliger for ældre og  

 personer med handicap.
Både den nævnte bestemmelse i boligbyggerilovens § 30 og 1982-cirkulæret  

 er nu ophævet, men de krav, der skal være opfyldt, for at boligen kan  

 betegnes som ældreegnet, er uændrede.
Der skal således fortsat  

 være tale om lejligheder, der er indrettet således, at de er egnede som  

 boliger også for ældre og handicappede.
Herved forstås lejligheder, der ved  

 deres planudformning, placering i bebyggelsen, indretning og udstyr er egnede  

 som boliger også for ældre og handicappede, f.eks. boliger beliggende i  

 stueetage eller med adgang fra elevator og boliger med fleksibelt og  

 handicapvenligt køkkeninventar og med rimelige pladsforhold.
 Ifølge § 14, stk. 3, kan kommunalbestyrelsen og boligselskabet indgå  

 aftale om at stille (et antal) ledige lejligheder til rådighed for  

 kommunalbestyrelsen på nærmere angivne vilkår til løsning af påtrængende  

 boligsociale opgaver.
 Det er ligeledes en betingelse for, at boligstøttelovens maksimumsgrænse  

 kan fraviges, at de pågældende boliger er ældreegnede, jf. det under pkt. 2  

 anførte.
 Ovennævnte 3 kategorier er udtømmende for bestemmelsen i § 14, stk. 3, og  

 kommunalbestyrelsen kan ikke fravige maksimumsgrænsen i andre situationer.
 Det bemærkes, at lette kollektivboliger, som tidligere er opført med  

 støtte efter kapitel 12 i lov om boligbyggeri, ikke kan anses som ældreegnede  

 almennyttige boliger i henhold til § 14, stk. 3.
 8.4. Særlig høj leje i forhold til indkomsten.
 Efter § 15 har kommunalbestyrelsen pligt til at foretage en nærmere  

 undersøgelse af forholdene, herunder en samlet vurdering af  

 husstandsmedlemmernes økonomiske og personlige forhold, når:
 § 15  finder ligeledes anvendelse, når der sker  

 væsentlige ændringer i boligstøttemodtagerens forhold, herunder  

 indkomstforhold.
 8.4.1. Lejen overstiger halvdelen af husstandsindkomsten.
 Når lejen overstiger halvdelen af husstandsindkomsten , påhviler  

 det kommunalbestyrelsen at foretage en samlet vurdering af  

 husstandsmedlemmernes personlige og økonomiske forhold og ud fra denne  

 vurdering bestemme, om boligstøtte kan ydes.
 Da det er lovens formål at yde boligstøtte, når indtægten er lav i forhold  

 til lejen, kan kommunalbestyrelsen kun anvende bestemmelsen, når der  

 foreligger ganske særlige forhold, som gør det urimeligt, at der ydes  

 boligstøtte eller fuld boligstøtte.
En vurdering efter § 15, 1. pkt. falder i to faser.
Først foretages en  

 vurdering af, om lejen overstiger halvdelen af husstandsindkomsten, og  

 dernæst - såfremt dette er tilfældet - en samlet vurdering af  

 husstandsmedlemmernes personlige og økonomiske forhold.
 Ved begge vurderinger lægges den faktiske leje til grund, uanset om  

 denne overstiger maksimumslejen, jf. pkt. 8.2.
Ved den første vurdering lægges den beregnede husstandsindkomst ,  

 jf. § 8, til grund.
Det afgøres efter de almindelige regler, om der skal  

 lægges en hovedregelsindkomst eller en forventet fremtidig indkomst til grund  

 ved beregningen af husstandsindkomsten.
Ved den efterfølgende vurdering  

 lægges derimod vægt på den indkomst, der rent faktisk er til stede ,  

 jf. nedenfor.
Den efterfølgende vurdering skal rumme både personlige og økonomiske  

 forhold.
Da der er tale om en skønsmæssig vurdering, vil der derfor i  

 forbindelse med vurderingen af husstandens økonomiske situation være tale om  

 en friere vurdering af, om indkomstgrundlaget rækker til den relevante  

 faktiske husleje.
Der er tale om en samlet vurdering af, om det  

 indkomstgrundlag, der rent faktisk er til stede , gør det muligt for den  

 pågældende husstand at bebo den pågældende bolig.
 Erfaringsmæssigt vil f.eks. enlige med børn have relativt lave indkomster  

 opgjort efter det almindelige indkomstbegreb, uden at dette betyder, at en  

 almindelig vurdering af husstandens budget fører til, at der ikke er grundlag  

 for at give støtte.
Således må man tage i betragtning, at det beløb for børn, der er  

 fratrukket i den beregnede husstandsindkomst, jf. § 8, stk. 6, er fratrukket  

 med det formål at kompensere husstande med børn for den tilhørende økonomiske  

 belastning.
Det bør derfor indgå i den samlede vurdering af de faktiske  

 økonomiske forhold, at indkomsten beregningsmæssigt er formindsket på  

 baggrund heraf.
På samme baggrund vil børnefamilieydelser m.v., samt et evt.  

 bolig- eller forsørgertillæg efter bistandslovens § 37a (der ikke er  

 medregnet i opgørelsen af husstandsindkomsten), kunne tages i betragtning i  

 forbindelse med denne vurdering af den samlede økonomiske situation.
 En vurdering af indkomstens struktur kan ligeledes være af betydning,  

 f.eks. hvis der i nær fremtid forventes et ændret indtægtsgrundlag eller  

 bortfald af specifikke faste udgifter.
Udover den økonomiske vurdering vil en række andre forhold kunne indgå i  

 bedømmelsen af, om boligstøtte kan ydes på trods af, at lejen overstiger  

 halvdelen af den beregnede husstandsindkomst.
De forhold, der taler imod  

 tildeling af boligstøtte, kan være:
- at indkomsten er nedbragt gennem skattemæssige fradrag, der efter  

 forholdene er unormale, og fradragene ikke modsvares af samtidige og  

 tilsvarende udgifter for boligtageren.
Kommunen har som udgangspunkt ikke  

 pligt til i alle tilfælde at acceptere støttemodtagerens budget, men må,  

 såfremt kommunen finder det sandsynliggjort, at budgettet ikke er i  

 overensstemmelse med de faktiske forhold, kunne kræve en nærmere  

 dokumentation, - at huslejen vil beslaglægge så stor en del af indkomsten, at det må  

 anses for nødvendigt, at kommunen derudover vil skulle yde støtte i henhold  

 til anden lovgivning, for at husstanden kan bebo lejligheden, - at husstanden i forvejen bebor eller uden vanskeligheder vil kunne  

 skaffe sig en lejlighed med en lavere leje, og denne lejlighed må anses for  

 en passende bolig for husstanden.
Såfremt støttemodtageren efter  

 kommunalbestyrelsens skøn har mulighed for at skaffe sig en passende og  

 billigere bolig, medfører dette dog ikke nogen forpligtelse for kommunen til  

 at skaffe en sådan bolig, - at en person, der ikke er husstandsmedlem, og hvis indtægt derfor ikke  

 indgår i beregningsgrundlaget, må antages væsentligt at bidrage til  

 husstandens opretholdelse, f.eks. ved den ene ægtefælles ophold i udlandet.  

 Det er uden betydning, hvorfor en person, der ikke er husstandsmedlem,  

 bidrager til husstandens opretholdelse.
Det afgørende er, om nogen uden for  

 den i loven definerede husstand bidrager til husstandens indtægt, uden at  

 denne persons indkomst dog indgår i beregningsgrundlaget.
 Såfremt en undersøgelse i henhold til § 15 fører til, at der efter  

 kommunalbestyrelsens skøn ikke bør ydes støtte efter lovens almindelige  

 regler, skal kommunalbestyrelsen afslå at yde boligstøtte eller lade  

 boligstøtte udbetale med et nedsat beløb.
 Såfremt husstandsindkomsten faktisk overstiger to gange lejen, er der ikke  

 i § 15, 1. pkt., hjemmel til at afslå at yde boligstøtte, medmindre  

 lejeaftalen er tilrettelagt med henblik på opnåelse af boligstøtte, og lejen  

 er særlig høj, jf. nedenfor.
 8.4.2. Særlig høj leje.
 Bestemmelsen i § 15, 2. pkt., tager sigte på den situation, hvor lejen  

 ikke  overstiger halvdelen af husstandsindkomsten, men dog forekommer  

 særlig høj, og der foreligger særlige forhold i forbindelse med  

 lejeaftalens indgåelse, der tyder på, at aftalen tilsigter opnåelse af  

 boligstøtte som et primært formål.
Det er en betingelse for at bringe § 15, 2. pkt., i anvendelse, at  

lejen forekommer særlig høj.
Boligtageren vil efter omstændighederne  

 være omfattet, når boligstøtte søges efter afhændelse af en ejerbolig, og  

 ansøgeren bliver boende i samme bolig som lejer, og der i øvrigt er nær  

 forbindelse mellem lejer og udlejer.
9. Beregning af boligsikring 9.1. Beregningsprincipper.
 Boligsikring beregnes som beskrevet i § 22. Boligsikring kan kun ydes til  

 lejere, jf. § 1 og kap. 2, samt til ejere og andelshavere, i det omfang disse  

 er berettiget til boligstøtte i medfør af de særlige regler om  

 bofællesskaber, jf. lovens kap. 4 a.
 Boligsikring beregnes som hovedregel som 75 pct. af differencen,  

 mellem den årlige boligudgift (beregningslejen) og det i § 22 fastsatte  

 grænsebeløb.
 For året 1993 og kun for dette år reduceres boligsikring, jf. § 22, stk.  

 2, med 0,5 pct. point til 74,5 pct. af det beløb, hvormed den årlige  

 boligudgift overstiger grænsebeløbet, jf. § 84. Fra 1994 anvendes atter en  

 udbetalingsprocent på 75.
 Beregning af boligsikring forudsætter kendskab til ansøgerens boligudgift,  

 husstandsindkomst, husstandens størrelse, herunder antallet af børn, boligens  

 bruttoetageareal samt antallet af værelser.
 Fremgangsmåden ved beregning af boligsikring kan i hovedtræk skitseres  

 således:
Først opgøres ansøgerens boligudgift.
Boligudgiften for lejere opgøres,  

 jf. §§ 10-12 og jf. nedenfor pkt. 9.1.1.
 Derefter opgøres husstandsindkomsten, jf. nedenfor pkt. 9.1.2.
Endelig skal der beregnes et grænsebeløb.
Grænsebeløbet er udtryk for det  

 beløb, ansøgeren mindst selv skal betale af sin boligudgift.
Grænsebeløbet  

 udgør en vis procentdel af husstandsindkomsten.
Grænsebeløbet (egenbetalingen) beregnes med baggrund i ansøgerens og  

 dennes husstands samlede husstandsindkomst.
Ved opgørelse af  

 husstandsindkomsten har det betydning, hvor mange børn der er i husstanden,  

 idet der foretages fradrag i barns indkomst samt fradrag i husstandens  

 indkomst for hvert barn i husstanden.
 Når boligudgiften og grænsebeløbet er fastlagt, kan boligsikringen  

 beregnes som 75 pct. af differencen mellem den årlige boligudgift  

 (beregningsleje) og grænsebeløbet, jf. § 22, stk. 2.
 Den herefter beregnede boligsikring kan ikke overstige det i loven  

 fastsatte maksimum for den årlige boligstøtte.
 For husstande uden børn kan boligsikringen ikke overstige 15 pct. af  

 boligudgiften (beregningslejen).
 9.1.1. Opgørelse og beregning af boligudgiften.
Boligudgiften opgøres som anført i §§ 10-15 for lejere.
Der henvises til  

 kap. 5 og 8.
 Den boligudgift, der herefter danner udgangspunkt ved beregning af  

 boligstøtten, nedsættes, når boligens bruttoetageareal overstiger 65 (m2) for  

 1 person i husstanden og 20 (m2) pr. person herudover (arealnorm).
 Der sondres ved anvendelse af arealnorm mellem husstande, der søger om  

 boligstøtte den 1. januar 1993 og herefter, og husstande, der oppebærer  

 boligstøtte indtil den 31. december 1992. Vedrørende anvendelse af arealnorm  

 henvises til pkt. 8.1.
 Endelig gælder maksimum for den årlige boligudgift, der kan indgå i  

 boligsikringsberegningen, på 49.900 kr. (1994-niveau), jf. pkt. 8.3.
Maksimumsbeløbet forhøjes med 5 pct. pr. barn i husstanden, dog højst 20  

 pct.
Maksimumsbeløbet forhøjes med 50 pct., såfremt nogen af  

 husstandsmedlemmerne er stærkt bevægelseshæmmede, og boligen er egnet herfor.
 Hvis maksimumsbeløbet for den årlige boligudgift (beregningsleje), jf. §  

 14, er mindre end boligudgiften, jf. §§ 10-12, beregnes boligsikringen dog  

 som 75 pct. af differencen mellem den maksimale årlige boligudgift  

 (beregningsleje) og grænsebeløbet.
 9.1.2. Beregning af grænsebeløb.
Ved boligsikring beregnes et grænsebeløb, der fra 1994 ændres fra 15 pct.  

 til 16 pct. af husstandsindkomsten, jf. § 8, op til en indkomstgrænse på  

 135.300 kr. (1994-niveau) og fra 25 pct. til 26 2/3 pct. af  

 husstandsindkomsten over denne grænse.
Grænsebeløbet kan dog ikke være mindre  

 end 7.600 kr. (1994-niveau), jf. § 22, stk. 1.
Grænsebeløbet beregnes på grundlag af husstandsmedlemmernes samlede  

 indkomst jf. pkt. 3.3. Ændringen af procentsatserne til udregning af  

 grænsebeløb er en konsekvens af den pr. 1. januar 1994 gennemførte  

 skattereform.
Ved skattereformen omlægges skattesystemet bl.a. således, at  

 der for lønindkomster m.v. indføres et nyt forhøjet arbejdsmarkedsbidrag, der  

 i 1994 udgør 5 pct. af bruttoindkomsten.
Arbejdsmarkedsbidraget er fratrukket  

 indkomsten inden opgørelsen af den personlige indkomst.
En uændret  

 boligstøtteberegning vil for den omfattede personkreds betyde en lavere  

 husstandsindkomst og dermed en højere boligstøtte.
For at modvirke, at den  

 lavere personlige indkomst automatisk fører til højere boligstøtte, ændres  

 procentsatserne til beregning af grænsebeløbet for egenbetaling fra  

 henholdsvis 15 pct. og 25 pct. til henholdsvis 16 pct. og 26 2/3 pct.
 De enkelte medlemmers husstandsindkomst opgøres hver for sig efter de i §  

 8 beskrevne regler for opgørelse af den såkaldte hovedregelsindkomst, jf.  

 pkt. 3.3. Må det antages, at indkomstforholdene i boligstøtteåret vil afvige  

 væsentligt fra den indkomst, der er beregnet efter hovedreglen, skal  

 boligsikring beregnes på grundlag af en forventet fremtidig indkomst, jf.  

 pkt. 3.6.
 På grund af den pr. 1. januar 1994 gennemførte skattereform ændres  

 opgørelse af husstandsindkomsten fra 1993 til 1994. Der henvises herom til  

 pkt. 3.3 (1994).
 For børn gælder, at den beregnede indkomst nedsættes med et beløb for  

 hvert barn i husstanden på 23.900 kr. (1994-niveau), og hvert barns opgjorte  

 indkomst nedsættes med 12.500 kr. (1994-niveau).
 Grænsebeløbet kan ikke være mindre end et minimumsbeløb på 7.600 kr.  

 (1994-niveau).
Hvis det beregnede grænsebeløb er mindre end minimumsgrænsebeløbet, sættes  

 grænsebeløbet op til dette beløb.
Dette kan være aktuelt, hvis ansøgerens  

 indkomst er meget lav på grund af skattemæssige fradrag, eller måske direkte  

 negativ f.eks. som følge af et fradragsberettiget underskud i ansøgerens  

 erhvervsvirksomhed, jf. i denne forbindelse pkt. 8.4. om forholdet mellem  

 boligudgift og husstandsindkomst.
 Der kan ikke udbetales boligstøtte, hvis den opgjorte boligudgift  

 (beregningsleje) er mindre end grænsebeløbet.
 9.1.3. Maksimum for den årlige boligsikring.
Den årlige boligsikring kan, jf. § 23, ikke overstige 26.316 kr.  

 (1994-niveau). Maksimumsbeløbet forhøjes med 25 pct., hvis der i husstanden  

 er 4 eller flere børn.
Maksimumsbeløbet forhøjes med 50 pct., hvis boligen er  

 egnet for og beboes af stærkt bevægelseshæmmede.
Vedrørende stærkt  

 bevægelseshæmmede henvises til pkt. 8.3.
 Der kan i givet fald anvendes enten det forhøjede maksimumsbeløb på  

 husstande med 4 eller flere børn, eller det forhøjede maksimumsbeløb på  

 boliger for stærkt bevægelseshæmmede, men maksimumsbeløbene kan ikke anvendes  

 samtidig.
Grænsen for maksimum kan fraviges, når der i konkrete tilfælde efter  

 kommunalbestyrelsens skøn foreligger særlige omstændigheder, der kan begrunde  

 en højere støtte.
Fravigelse fra maksimum kan kun ske ved individuelt konkret  

 begrundede forhold.
 For boligsikringshusstande uden børn kan boligsikring ikke overstige 15  

 pct. af boligudgiften (beregningslejen), jf. § 22, stk. 3.
 9.1.4. Afrunding.
 Den beregnede årlige boligsikring afrundes til nærmeste med 12 delelige  

 beløb, jf. § 24.
 9.2. Tilskud til lejere.
 Den beregnede boligsikring udbetales altid som tilskud - og kun som  

 tilskud, jf. § 30, jf. dog de særlige regler for bofællesskaber, jf. § 24g,  

 stk. 2. Der kan ikke udbetales boligsikring i form af tilskud, hvis det  

 beregnede tilskudsbeløb er mindre end 888 kr. (1994-niveau), jf. § 33.
 Hvis en boligsikringsansøger vil være berettiget til et tilskud på mindre  

 end minimumsbeløbet, udbetales dette ikke.
 9.3. Eksempler på beregning af boligsikring.
 Det antages i eksemplerne, at der er foretaget reduktion for overskydende  

 (m2), hvis lejligheden er for stor i forhold til antallet af personer.
 Beregningen er foretaget med satser og grænsebeløb i 1994-niveau.
Eksempel En boligsikringshusstand består af 1 voksen og 2 børn.
Begge børn  

 betragtes som børn.
 Vedrørende anvendelse af gunstighedsberegning henvises til eksempel i pkt.  

 3.6.
--------------------------------------------------------------------- 10. Beregning af boligydelse 10.1. Beregningsprincipper.
 Boligydelse beregnes som beskrevet i § 21. Boligydelse kan ydes til både  

 lejere, ejere og andelshavere, der er pensionister, jf. §§ 1 og 2 samt kap. 2  

 og 3.
 Boligydelse beregnes som hovedregel som differencen mellem 90 pct. af  

 boligudgiften (beregningslejen) og det i § 21 fastsatte grænsebeløb.
 For året 1993 og kun for dette år reduceres boligydelsen, jf. § 21, stk.  

 2, med 0,5 pct. point til 99,5 pct. af det beløb, hvormed 90 pct. af den  

 årlige boligudgift overstiger grænsebeløbet, jf. § 84. For 1994 anvendes  

 atter en udbetalingsprocent på 100.
 Beregning af boligydelse forudsætter kendskab til ansøgerens boligudgift,  

 husstandsindkomst, husstandens størrelse, herunder antallet af børn, boligens  

 bruttoetageareal samt antallet af værelser.
 Fremgangsmåden ved beregningen af ydelsen kan i hovedtræk skitseres  

 således:
 Først opgøres ansøgerens boligudgift . Der gælder forskellige  

 regler for lejere, andelshavere og ejere, jf. nedenfor pkt. 10.1.1.
 Derefter opgøres husstandsindkomsten, jf. nedenfor pkt. 10.1.2.
Endelig skal der beregnes et grænsebeløb.
Grænsebeløbet er udtryk for det  

 beløb, ansøgeren mindst selv skal dække af sin boligudgift.
Grænsebeløbet  

 udgør en vis procentdel af husstandsindkomsten.
Grænsebeløbet (egenbetalingen) beregnes med baggrund i ansøgerens  

 og dennes husstands samlede husstandsindkomst.
Ved opgørelse af  

 husstandsindkomsten har det betydning, hvor mange børn der er i husstanden,  

 idet der for hvert barn foretages fradrag i barns indkomst samt fradrag i  

 husstandens indkomst for hvert barn i husstanden.
 Når boligudgiften og grænsebeløbet er fastlagt, kan boligydelsen beregnes  

 som differencen mellem 90 pct. af den årlige boligudgift (beregningsleje) og  

 grænsebeløbet, jf. § 21, stk. 2.
 Den herefter beregnede boligydelse kan ikke overstige det i loven  

 fastsatte maksimum for den årlige boligstøtte.
 10.1.1. Opgørelse og beregning af boligudgiften.
 Boligudgiften opgøres som anført i §§ 10-15 for lejere, § 16 for  

 andelshavere og §§ 17-20 for ejere og pensionister i særlige boligformer, jf.  

 kap. 5-8.
 Den boligudgift, der herefter danner udgangspunkt ved beregning af  

 boligstøtten, nedsættes, når boligens bruttoetageareal overstiger 65 (m2) for  

 en person i husstanden og 20 (m2) pr. person herudover (arealnormen).
 Der sondres ved anvendelse af arealnorm mellem husstande, der søger om  

 boligstøtte den 1. januar 1993 og herefter, og husstande, der oppebærer  

 boligstøtte indtil den 31. december 1992. Vedrørende anvendelse af arealnorm  

 henvises til pkt. 8.1.
 Endelig gælder maksimum for den årlige boligudgift (beregningsleje), der  

 kan indgå i boligydelsesberegningen, 49.900 kr. (1994-niveau) jf. pkt. 8.3.
Maksimumsbeløbet forhøjes med 5 pct. pr. barn i husstanden, dog højst 20  

 pct.
Maksimumsbeløbet forhøjes med 50 pct., såfremt nogen af  

 husstandsmedlemmerne er stærkt bevægelseshæmmede, og boligen er egnet herfor,  

 jf. pkt. 8.3.
 Hvis maksimumsbeløbet for den årlige boligudgift (beregningsleje) er  

 mindre end 90 pct. af boligudgiften (beregningslejen), beregnes boligydelsen  

 som forskellen mellem den maksimale boligudgift og grænsebeløbet.
 Maksimumsgrænsen finder ikke anvendelse i tilfælde, hvor  

 kommunalbestyrelsen anviser en ældrebolig, jf. lov om boliger for personer og  

 ældre med handicap, til en person, der er berettiget til boligydelse.  

 Maksimumsgrænsen finder ligeledes ikke anvendelse, hvis der stilles en  

 ældreegnet bolig i almennyttigt byggeri i medfør af § 14, stk. 2 og 3, i lov  

 om boligbyggeri til rådighed for en person, der er berettiget til  

 boligydelse, jf. pkt. 8.3.
 10.1.2. Beregning af grænsebeløb.
 Ved boligydelse beregnes et grænsebeløb, der udgør 10 pct. af  

 husstandsindkomsten, jf. § 8, op til en indkomstgrænse på 124.400 kr.  

 (1991-niveau) og 20 pct. af husstandsindkomsten over denne grænse.  

 Grænsebeløbet kan dog ikke være mindre end 4.400 kr. (1991-niveau), jf. § 21,  

 stk. 1.
 Grænsebeløbet beregnes på grundlag af husstandsmedlemmernes samlede  

 indkomst jf. pkt. 3.3.
 De enkelte medlemmers husstandsindkomst opgøres hver for sig efter de i §  

 8 beskrevne regler for opgørelse af den såkaldte hovedregelsindkomst, jf.  

 pkt. 3.3. Må det antages, at indkomstforholdene i boligstøtteåret vil afvige  

 væsentligt fra den indkomst, der er beregnet efter hovedreglen, skal  

 boligydelse beregnes på grundlag af en forventet fremtidig indkomst, jf. pkt.  

 3.6.
På grund af den pr. 1. januar 1994 gennemførte skattereform ændres  

 opgørelse af husstandsindkomsten fra 1993 til 1994. Der henvises herom til  

 pkt. 3.3. (1994). Skattereformen har i relation til boligstøtteberegning  

 specielt betydning for pensionister, idet pensionssatserne forhøjes samtidig  

 med, at pensionister bliver fuldt skattepligtige.
For at denne forhøjede  

 bruttopension ikke skal medføre et fald i boligydelse, indføres i  

 boligstøtteloven et særligt fradrag for pensionister ved opgørelse af  

 husstandsindkomsten, jf. § 8, stk. 4. Den opgjorte husstandsindkomst  

 nedsættes med 2.900 kr. (1994-niveau) for hver pensionist i husstanden.  

 Husstandsindkomsten nedsættes yderligere med 24.500 kr. (1994-niveau) for - reelt enlige pensionister (personer, der ikke lever i et samlivsforhold,  

 hvor parterne gennem kontante bidrag, arbejde i hjemmet eller på anden måde  

 bidrager til den fælles husførelse), - enlige personer, der modtager invaliditetsydelse, samt bistands- og  

 plejetillæg efter § 18, jf. §§ 16 og 49, stk. 2, 2. pkt. i lov om social  

 bistand, - personer, der den 26. april 1990 var ugifte eller separerede og havde  

 ret til pension eller som var fyldt 67 år, medmindre et nyt samlivsforhold er  

 indledt på det nævnte tidspunkt eller senere.
 For børn gælder, at den beregnede indkomst nedsættes med et beløb for  

 hvert barn i husstanden, 23.900 kr. (1994-niveau), og hvert barns opgjorte  

 indkomst nedsættes med 12.500 kr. (1994-niveau).
 Grænsebeløbet kan ikke være mindre end et minimumsbeløb på 4.800 kr.  

 (1994-niveau).
Hvis det beregnede grænsebeløb er mindre end minimumsgrænsebeløbet, sættes  

 grænsebeløbet op til dette beløb.
Dette kan være aktuelt, hvis ansøgerens  

 indkomst er meget lav på grund af skattemæssige fradrag, eller måske direkte  

 negativ, f.eks. som følge af et fradragsberettiget underskud i ansøgerens  

 erhvervsvirksomhed, jf. i denne forbindelse pkt. 8.4. om forholdet mellem  

 boligudgift og husstands-indkomst.
 Der kan ikke udbetales boligstøtte, hvis 90 pct. af den opgjorte  

 boligudgift (beregningsleje) er mindre end minimum for grænsebeløbet.
 10.1.3. Maksimum for den årlige boligydelse.
Den årlige boligydelse kan, jf. § 23, ikke overstige 26.316 kr.  

 (1994-niveau). Maksimumsbeløbet forhøjes med 25 pct., hvis der i husstanden  

 er fire eller flere børn.
Maksimumsbeløbet forhøjes med 50 pct., hvis boligen  

 er egnet for og beboes af stærkt bevægelseshæmmede.
Vedrørende stærkt  

 bevægelseshæmmede henvises til pkt. 8.3.
 Maksimumsbeløbet finder ikke anvendelse, hvor kommunalbestyrelsen anviser  

 en ældrebolig, jf. lov om boliger for ældre og personer med handicap, til en  

 person, der er berettiget til boligydelse.
 Tilsvarende gælder, hvis en ældreegnet bolig i almennyttigt boligbyggeri i  

 medfør af § 14, stk. 2 og 3, i lov om boligbyggeri stilles til rådighed for  

 en person, som er berettiget til boligydelse.
 Der kan i givet fald anvendes enten det forhøjede maksimumsbeløb på  

 husstande med 4 eller flere børn, eller det forhøjede maksimumsbeløb på  

 boliger for stærkt bevægelseshæmmede, men maksimumsbeløbene kan ikke anvendes  

 samtidig.
Grænsen for maksimum kan fraviges, når der i konkrete tilfælde efter  

 kommunalbestyrelsens skøn foreligger særlige omstændigheder, der kan begrunde  

 en højere boligstøtte.
Fravigelse fra maksimum kan kun ske ved individuelle  

 konkret begrundede forhold.
Grænsen for maksimum kan eksempelvis ikke med  

 henvisning til bestemmelsen fraviges for samtlige boligydelsesmodtagere i et  

 bestemt byggeri.
 10.1.4. Afrunding.
 Den beregnede årlige boligydelse afrundes til nærmeste med 12 delelige  

 beløb, jf. § 24.
 10.2. Boligydelsens fordeling på tilskud og lån.
 10.2.1. Tilskud til lejere.
 For pensionister, der er lejere, skal den beregnede boligydelse udbetales  

 som tilskud, jf. § 31, stk. 1.
 Der kan ikke udbetales boligydelse i form af tilskud, hvis det beregnede  

 tilskudsbeløb er mindre end 888 kr. (1994-niveau), jf. § 33.
 Hvis en boligydelsesansøger vil være berettiget til et tilskud på mindre  

 end minimumsbeløbet, udbetales dette ikke.
 10.2.2. Tilskud og lån til ejere, andelshavere mv.
 For ejere, der er berettiget til boligydelse, fordi de er pensionister,  

 udbetales den beregnede boligydelse, jf. § 31, stk. 2, altid som 20 pct.  

 tilskud og 80 pct. lån.
 Den beregnede boligydelse udbetales med halvdelen som tilskud og halvdelen  

 som lån, jf. § 32, til:
- en pensionist, der er andelshaver i en privat andelsboligforening, - en pensionist, der bor i en af boligerne i et hus med mere end 2  

 lejligheder, som pensionisten ejer, eller hvori pensionisten har en anpart, - en pensionist, der bor i et stuehus til en landbrugsejendom, som  

 pensionisten ejer, og til - en pensionist, der bor i et enfamilieshus eller to- eller  

 flerfamilieshus, som ejes af et aktieselskab, anpartsselskab eller lignende,  

 hvori pensionisten ejer aktier, anparter eller lignende.
Bestemmelsen  

 omfatter ikke pensionister, der bor til leje i ejendomme, som ejes af  

 almennyttige boligselskaber, jf. kap. 2 i lov om boligbyggeri.
 Der kan ikke udbetales boligydelse i form af lån, hvis det beregnede  

 lånebeløb er mindre end 1.560 kr. (1994-niveau), jf. § 34.
 Hvis en boligydelsesansøger vil være berettiget til et lån mindre end  

 minimumsbeløbet, udbetales dette ikke.
 Hvis eksempelvis en boligydelsesansøger er berettiget til lån, men  

 tilskudsandelen ligger under minimumsbeløbet for tilskud, vil der kunne ydes  

 lån, men ikke tilskud.
Eksempel: (1994) Boligstøtte udbetales som udgangspunkt med hele det berettigede beløb.
En  

 boligydelsesmodtager, som er berettiget til såvel tilskud som lån, kan  

 fravælge lånet eller ansøge om kun at få udbetalt en mindre del af lånet.
En  

 boligydelsesmodtager, der alene er berettiget til boligydelseslån, kan  

 ligeledes ansøge om kun at få en mindre del af lånet udbetalt.
Efter § 40,  

 stk. 3, kan ændring af den del af boligydelseslånet, der ønskes udbetalt, kun  

 søges i forbindelse med, at boligstøtten reguleres pr. 1. januar, jf. § 43.  

 Ændring kan herudover ske i forbindelse med ændring af støttemodtagerens  

 forhold, der i øvrigt fører til omberegning af boligstøtten, jf. §§ 44 og 46.
 En boligydelsesmodtager kan dog på ethvert tidspunkt afvise fremover at  

 modtage boligydelseslån.
 10.3. Eksempler på beregning af boligydelse.
 Det antages i eksemplerne, at der er foretaget reduktion for overskydende  

 (m2), hvis lejligheden er for stor i forhold til antal personer.
 Beregningerne er foretaget med satser og grænsebeløb i 1994-niveau.
Eksempel --------------------------------------------------------------------- Boligydelseshusstand bestående af enlig pensionist, der bor til leje.
--------------------------------------------------------------------- Boligydelseshusstand bestående af 2 voksne og 2 børn, der bor til leje.
11. Særregler om boligydelse i form af lån 11.1. Indledning.
 Lovens kap. 7 indeholder særregler om oprettelse, forrentning og  

 tilbagebetaling af boligydelse i form af lån til pensionister, der er ejere  

 eller andelshavere.
I henhold til den indtil 31. december 1992 gældende lov var det en  

 betingelse for udbetaling af boligydelseslån til andelshavere i private  

 andelsboligforeninger, at andelshaveren afleverede andelsbeviset til  

 kommunen.
Reglen er ophævet.
Dette indebærer, at kommunerne efter den 1.  

 januar 1993 skal tilbagelevere modtagne andelsbeviser, deponeret efter  

 tidligere gældende lovs § 32, stk. 2. Tilbagelevering af andelsbeviset ændrer  

 ikke gældsforholdet.
 Det er i loven blevet præciseret, dels at det er en betingelse for  

 udbetaling af lån, at samtlige ansøgere underskriver en gældserklæring  

 vedrørende lånet, jf. § 36, stk. 1, dels at det er en betingelse for  

 overtagelse af et boligydelseslån, at ægtefælle eller husstandsmedlem  

 underskriver en gældsovertagelseserklæring, jf. § 39, stk. 5.
Ved lov nr. 476 af 24. juni 1992 er renten for boligydelseslån nedsat.  

 Boligydelse i form af lån forrentes med virkning fra den 1. januar 1993 med  

 en årlig rente, der svarer til halvdelen af Nationalbankens diskonto den 1.  

 oktober det foregående år.
Renten for boligydelseslån er herefter  

 harmoniseret til samme rentesats, som gælder for lån, ydet efter lov om lån  

 til betaling af ejendomsskatter.
 For så vidt angår lån til bofællesskaber, hvor en eller flere beboere er  

 ejer eller andelshaver, henvises til kap. 12a.
 11.2. Oprettelse af boligydelseslån for ejere mv.
 Sikkerhed for tilbagebetaling af boligydelseslån og renter sikres ved pant  

 i ejendommen (pantehæftelse) og ved underskrivelse af en gældserklæring  

 (personlig hæftelse).
Ved oprettelsen af lånet skal der underskrives en gældserklæring ,  

 hvorefter pensionisten og eventuelle andre ansøgere forpligter sig til at  

 tilbagebetale lånet.
Herved sikres personlig hæftelse for lånet.
 Det er en betingelse for udbetaling af boligydelseslån, at samtlige  

 ansøgere underskriver en gældserklæring, jf. § 36, stk. 1.
Det anbefales, at alle voksne husstandsmedlemmer underskriver  

 gældserklæringen, således at disse hæfter solidarisk for  

 tilbagebetalingskrav.
Ikke-medejere, der underskriver gældserklæringen,  

 hæfter kun personligt.
Underskrift bør dog ikke kræves af børn i husstanden,  

 jf. § 7, stk. 2.
 Såfremt pensionisten ikke er ejer af ejendommen, men alene  

 husstandsmedlem, skal såvel pensionisten som skødehaveren underskrive en  

 gældserklæring, jf. ovenfor, og skødehaveren skal ligeledes udstede et  

 pantebrev i ejendommen.
 Det forudsættes, at der udfærdiges et pantebrev i umiddelbar tilknytning  

 til underskrivelse af gældserklæringen.
 Til sikkerhed for betaling af lånebeløbet med påløbne renter skal der på  

 ejendommen tinglyses et skadesløsbrev eller et ejerpantebrev  

  med oprykkende prioritet, jf. § 36, stk. 2.
Ved et skadesløsbrev forstås i denne forbindelse et pantebrev, der  

 giver pant i fast ejendom for en gæld, der ikke fastsættes i selve  

 pantebrevet, men således at der gives pant for det beløb (lån inkl. renter),  

 der til enhver tid er ydet pensionisten som boligydelse i form af lån.  

 Skadesløsbrevet skal indeholde en maksimering af det beløb, inden for hvilket  

 der gives pant i ejendommen.
Skadesløsbrevet dækker kun inden for det i  

 skadesløsbrevet maksimerede beløb.
 Ved et ejerpantebrev forstås i denne forbindelse et dokument, hvori  

 ejeren af en fast ejendom erkender at skylde sig selv en bestemt sum penge.  

 Ved ejerpantebrevets overdragelse til kommunen gives der inden for dets  

 rammer pant i den faste ejendom for det beløb (lån inkl. renter), der til  

 enhver tid er ydet pensionisten som boligydelse i form af lån.
 Pantebrevet skal påføres sædvanlig klausul om oprykning, efterhånden som  

 foranstående prioriteter nedbringes eller indfries.
Pantebrevets pålydende beløb bestemmes af kommunalbestyrelsen.
Beløbet kan  

 fra starten fastsættes således, at der vil være sikkerhed for lån med påløbne  

 renter ydet gennem flere år.
 Pantebrevet skal underskrives af den, der ifølge tingbogen er beføjet til  

 at råde over ejendommen.
 Opmærksomheden henledes på, at efter retsvirkningslovens § 18 må en  

 ægtefælle ikke uden den anden ægtefælles samtykke afhænde eller pantsætte  

 fast ejendom, der er fælleseje, såfremt ejendommen tjener til familiens  

 bolig, eller den anden ægtefælles erhvervsvirksomhed er knyttet til den.
Forudsætningen for fortsat udbetaling af boligydelseslån er, at der  

 udstedes et nyt skadesløsbrev eller ejerpantebrev i rimelig tid, inden lånet  

 med tilskrevne renter når op på pantebrevets pålydende beløb.
Nyt pantebrev  

 kan således kræves tinglyst, hvad enten det er den fastsatte udbetaling af  

 lån eller den forventede rentetilskrivning, der medfører, at lånesummen  

 ifølge pantebrevet er ved at være udløbet.
 Såfremt pensionisten nægter at underskrive et nyt pantebrev, standses  

 udbetalingen af yderligere lån.
 De renter, der tilskrives allerede udbetalte lån, og som der ingen  

 sikkerhed er for i ejendommen, forfalder til betaling, da det forudsættes, at  

 pantebrev i ejendommen giver sikkerhed for tilbagebetalingen af lånet med  

 påløbne renter, jf. § 36, stk. 2.
 Der kan ikke stilles krav om, at pantebrevets pålydende beløb skal give  

 sikkerhed inden for ejendomsvurderingen, hvorfor lån ikke kan nægtes under  

 henvisning til, at lånet må anses for utilstrækkeligt sikret, når  

 betingelserne for ydelse af lånet i øvrigt foreligger opfyldt.
 Kommunalbestyrelsen kan derimod afslå at udbetale den del af den beregnede  

 boligydelse, der ydes som lån, såfremt pensionisten ikke har afviklet  

 forfalden gæld ifølge tidligere boligydelseslån, herunder specielt lån til en  

 anden ejendom, jf. § 37.
Der kan som udgangspunkt ikke gives tilladelse til, at pantebrevet rykker  

 for senere panthavere.
Kommunalbestyrelsen skal dog tillade, at et  

 skadesløsbrev eller et ejerpantebrev, der er tinglyst på ejendommen i medfør  

 af § 36, rykker tilbage for et lån, som senere ydes efter reglerne i lov om  

 realkreditinstitutter uanset låneformålet.
Det er en betingelse, at  

 pantebrevet efter rykning har sikkerhed inden for den senest ansatte  

 ejendomsværdi med et tillæg på 30 pct., jf. § 38.
Ved vurderingen af, om skadesløsbrevet eller ejerpantebrevet skal rykke,  

 skal de på ejendommen tinglyste hæftelser opgøres.
Pantebreve opgøres med  

 restgælden på rykningstidspunktet, og ejerpantebreve med den tinglyste værdi.
Boligministeren har den 13. oktober 1993 fremsat et lovforslag (L 23),  

 hvorefter kommunens forpligtelse til at rykke udvides til også at omfatte  

 lån, der optages til indfrielse af foranstående lån, når det nye lån ikke er  

 større end restgælden på hidtidige lån med tillæg af  

 omlægningsomkostningerne.
Ved restgælden på hidtidige lån forstås det beløb,  

 pensionisten skal låne for at indfri gælden på disse lån.
Det nye lån skal  

 have den samme løbetid som indfriede lån og må ikke afdrages langsommere, dog  

 kan den faktiske løbetid på det nye lån forlænges til den nærmeste  

 standardløbetid for obligationsserier (10, 15, 20 eller 30 år).
 Kravet om sikkerhed for lånet i form af tinglyst skadesløsbrev eller  

 ejerpantebrev på ejendommen gælder alle ejere, herunder også for  

 pensionister, der er omfattet af lovens § 32, stk. 1, nr. 4, dvs. en  

 pensionist, der bor i enfamilieshus eller to- eller flerfamilieshus, som ejes  

 af et aktieselskab, anpartsselskab eller lignende, hvori pensionisten ejer  

 aktier, anparter eller lignende.
Efter § 86 i lov om stempelafgift er dokumenter, der udstedes til  

 sikkerhed for boligydelseslån, stempelfri.
Stempelfriheden gælder såvel ved  

 dokumentets oprettelse som ved senere ændringer og tilføjelser.
De for lånets oprettelse nødvendige dokumenter, herunder tingbogsattest,  

 fremskaffes af låntager.
De hermed eventuelle forbundne udgifter afholdes af  

 låntager.
Det bemærkes, at tingbogsattester, herunder til offentligt brug,  

 ikke er afgiftsfri.
 11.2.1. Oprettelse af lån for andelshavere.
 For andelshavere sikres tilbagebetaling af boligydelseslån og renter  

kun ved personlig hæftelse , idet pant ikke kan lyses i en  

 andelsbolig.
Ved oprettelse af lånet skal der underskrives en gældserklæring, hvorefter  

 pensionisten og eventuelle andre ansøgere forpligter sig til at tilbagebetale  

 lånet.
Herved sikres personlig hæftelse for lånet.
 Det er en betingelse for udbetaling af boligydelseslån, at samtlige  

 ansøgere underskriver en gældserklæring, jf. § 36, stk. 1.
Det anbefales, at alle voksne husstandsmedlemmer underskriver  

 gældserklæringen, således at disse hæfter solidarisk for  

 tilbagebetalingskrav.
Underskrift bør dog ikke kræves af børn i husstanden,  

 jf. § 7, stk. 2.
 11.3. Forrentning af boligydelseslån.
 Boligydelse i form af lån forrentes med en årlig rente, der svarer til  

 halvdelen af Nationalbankens diskonto den 1. oktober det foregående år, jf. §  

 35, 1. pkt.
 Renter af boligydelseslån kan ikke fradrages ved opgørelsen af den  

 skattepligtige indkomst.
 Rentesatsen gælder også i tilfælde, hvor pensionisten først begynder at  

 modtage lån i sidste kvartal af et år.
Renten skal beregnes måned for måned, dvs. med 1/12 af den rentefod, der  

 gælder for kalenderåret.
Den samlede beregnede rente for hele året gøres op  

 og tilskrives hovedstolen pr. 31. december hvert år i forbindelse med den  

 årlige opgørelse af det samlede lånebeløb med tilskrevne renter.
 Lånebeløbets størrelse og den tilskrevne rente skal meddeles  

 pensionisten hvert år i løbet af januar måned, jf. § 35.
Lånet skal forrentes frem til tilbagebetalingstidspunktet.
Når lånet  

 forfalder, opgøres således den samlede gæld, og renten beregnes frem til den  

 dato, hvor kommunalbestyrelsen gør tilbagebetalingskravet gældende over for  

 pensionisten eller dennes dødsbo.
Fra det tidspunkt, hvor kommunalbestyrelsen påbegynder retsforfølgning,  

 til tilbagebetaling af gælden kan der kræves renter efter lov om renter ved  

 forsinket betaling, dvs. en rente, der svarer til Nationalbankens diskonto på  

 det tidspunkt, hvor kommunen foretager retsforfølgningen med et tillæg  

 fastsat af justitsministeren, jf. bekendtgørelse om ændring af  

 morarentesatsen i lov om renter ved forsinket betaling.
Vedrørende  

 retsforfølgning henvises til pkt. 14.5.4.1.
 11.4. Forfald af boligydelseslån.
 Hele lånebeløbet med påløbne renter forfalder ved ejerskifte , ved  

overdragelse af andelsbeviset , eller såfremt pensionisten  

 udtræder af husstanden , jf. § 39, stk. 1.
 Lånebeløbet forfalder, hvad enten ejendommen helt eller delvist skifter  

 ejer, og hvad enten ejerskiftet sker ved salg, arv eller på anden måde.
 Ved ejerskifte forstås i denne relation tidspunktet for overdragelse af  

 ejendommen.
 Hvor en del af en ejendom skifter ejer, f.eks. hvor en ægtefælle i  

 forbindelse med skilsmisse eller separation overtager ejendommen, kan der  

 være tale om et delvist ejerskifte, der medfører, at lånet forfalder.
 I tilfælde, hvor pantesikkerheden forringes, eksempelvis ved frasalg af en  

 del af ejendommen, forfalder lånebeløbet med påløbne renter.
 Ejes en ejendom eller en andelslejlighed af en ægtefælle eller et  

 husstandsmedlem, og pensionisten dør eller optages på plejehjem, institution  

 for personer med vidtgående fysiske eller psykiske handicap eller psykiatrisk  

 institution, forfalder lånebeløbet med påløbne renter først ved ejerskifte  

 eller overdragelse af andelsbeviset, jf. § 39, stk. 2. Det er en betingelse,  

 at husstandsfællesskabet mellem ejeren og pensionisten har bestået i de  

 sidste 5 år.
 Det skal ikke betragtes som ejerskifte eller overdragelse, hvis ejendommen  

 eller andelsbeviset overtages af en efterlevende ægtefælle, herunder til  

 hensidden i uskiftet bo, eller af et efterlevende husstandsmedlem, jf. § 39,  

 stk. 3, nr. 1. Derimod betragtes det som ejerskifte, såfremt en efterlevende  

 ægtefælle skifter med fællesbørn eller afdødes særbørn, og skiftet indebærer,  

 at pågældende herefter ikke længere er eneejer af ejendommen.
 Det betragtes ikke som ejerskifte, hvis en ejendom eller en  

 andelslejlighed overtages af pensionistens ægtefælle eller af et  

 husstandsmedlem i forbindelse med pensionistens optagelse på plejehjem,  

 institution for personer med vidtgående fysiske eller psykiske handicap,  

 særligt plejehjem eller psykiatrisk institution, jf. § 39, stk. 2, 2. pkt.
Ved en institution til personer med vidtgående fysiske eller psykiske  

 handicap forstås en institution, der er anerkendt i henhold til § 112, stk.  

 1, i lov om social bistand.
Det er dog en betingelse, at  

 husstandsfællesskabet med en ikke-ægtefælle har bestået i de sidste 5 år.
Ved  

 særlige plejehjem forstås særlige plejehjem for yngre og særlige plejehjem  

 for personer med lidelser, der forudsætter en bestemt indretning af  

 plejehjemmet, jf. bistandslovens § 112, stk. 2.
 Det er en betingelse for overtagelse af lån i ovennævnte situationer, at  

 ægtefællen eller husstandsmedlemmet underskriver en  

gældsovertagelsesdeklaration . Såfremt ægtefællen/husstandsmedlemmet  

 i forvejen er medansøger og har underskrevet gældserklæringen, skal der ikke  

 underskrives en gældsovertagelsesdeklaration.
Boligydelseslån forfalder ikke ved bortfald af boligydelse, men først ved  

 ejerskifte, ved overdragelse af andelsbeviset, eller såfremt pensionisten  

 udtræder af husstanden.
Udbetalingen af lånet stopper, og forrentning  

 fortsætter, indtil lånebeløbet med påløbne renter forfalder, jf.§ 39, stk. 1.
 Hvis en efterlevende ægtefælle eller husstandsmedlem har overtaget lånet,  

 vil gælden forfalde, når ejendommen eller andelsbeviset helt eller delvist  

 skifter ejer.
 Lånebeløbet med påløbne renter forfalder, såfremt pensionisten udtræder af  

 husstanden, idet det er pensionistens tilstedeværelse, der har muliggjort  

 långivningen.
 Såfremt pensionisten flytter fra den ejendom, hvortil der har været ydet  

 boligydelse i form af lån, uden at ejerforholdet forandres - f.eks. hvis  

 pensionisten udlejer denne - anses pensionisten at være udtrådt af  

 husstanden, hvilket fører til, at boligydelseslånet forfalder.
 Såfremt pensionisten er andelshaver , og lånebeløbet umiddelbart  

 overføres til en ny andelsbolig eller ejerbolig, forfalder boligydelseslånet  

 ikke, jf. § 39, stk. 3, nr. 1.
 Såfremt pensionisten er ejer , og lånebeløbet umiddelbart overføres  

 til en ny andelsbolig eller ejerbolig, og pensionisten samtidig indbetaler 15  

 pct. af lånebeløbet med påløbne renter til kommunen, forfalder  

 boligydelseslånet ikke.
 Lånebeløbet kan overføres til en ny andelsbolig eller ejerbolig uanset  

 baggrunden for erhvervelsen af den nye bolig.
Når der er tale om flytning fra en ejerbolig til en andels- eller  

 ejerbolig, vil sikkerheden for lånet typisk blive forringet samtidig med, at  

 der kan fremkomme et overskud ved anskaffelse af en sædvanligvis mindre  

 bolig.
Som vilkår for, at boligydelseslånet ikke forfalder, skal der derfor  

 betales et afdrag på 15 pct. af gælden.
 11.5. Tilbagebetaling af boligydelseslån.
Kommunalbestyrelsen har som udgangspunkt ikke mulighed for at eftergive  

 lånets tilbagebetaling.
Når lånet med påløbne renter er forfaldent, skal  

 tilbagebetalingen ske kontant.
 Såfremt det forfaldne boligydelseslån i det konkrete tilfælde ikke kan  

 indfries ved salg af ejendommen til en efter kommunens skøn rimelig pris, kan  

 kommunen i sådanne specielle tilfælde give afkald på pantesikkerheden  

 helt eller delvist, således at handlen kan effektueres.
 Som betingelse for sådan aflysning af pantesikkerheden bør kommunen stille  

 krav om, at der indestås for, at efterstillede panthavere ikke indfries før  

 kommunen, og at et eventuelt provenu, herunder provenuet ved salg af  

 sælgerpantebreve, fremsendes direkte til kommunen og ikke udbetales sælgeren  

 (pensionisten).
 Endvidere kan kommunalbestyrelsen opgive pantesikkerheden, når det gennem  

 tvangsauktion konstateres, at der ikke er dækning i pantet (ejendommen), og  

 pantebrevet derefter slettes af tingbogen.
 Den omstændighed, at pantebrevet kvitteres til aflysning, bevirker  

 imidlertid ikke, at den personlige fordring mod låntageren bortfalder.  

 Denne fordring kan kommunalbestyrelsen kun opgive, når der inden for en  

 rimelig årrække efter kravets fremsættelse ikke er økonomisk mulighed for at  

 gennemføre kravet, jf. pkt. 14.6.
 Vedrørende refusion henvises til pkt. 19.2.1.
12. Sanerings-, byfornyelses- og  

 forbedringsboligsikring 12.1. Indledning.
 Lovens kapitel 5 indeholder en række særregler om boligstøtte til  

 personer, hvis bolig bliver omfattet af en godkendt saneringsplan, en  

 beslutning efter lov om byfornyelse og boligforbedring eller den tidligere  

 gældende lov om boligtilsyn.
 Reglerne om sanerings- og byfornyelsesboligstøtte er fra den 1. januar  

 1993 fastsat i §§ 25-28. Reglerne om forbedringsboligsikring er fastsat i §  

 29.
 Reglerne om sanerings- og byfornyelsesboligstøtte svarer fuldt ud til de  

 før den 1. januar 1993 gældende regler.
Reglerne om forbedringsboligsikring er som udgangspunkt ophævet fra 1.  

 januar 1993, men gælder dog fortsat for støttemodtagere, der ved udgangen af  

 1992 oppebar forbedringsboligsikring efter § 25 i den dagældende  

 boligstøttelov.
Bestemmelsen er uændret for disse støttemodtagere.
 I pkt. 12.2. og 12.3. beskrives nærmere reglerne om sanerings- og  

 byfornyelsesboligstøtte.
 En beskrivelse af de hidtil gældende regler om forbedringsboligstøtte, der  

 fortsat gælder for ansøgere, der ved udgangen af 1992 oppebar boligstøtte  

 efter den tidligere boligstøttelovs § 25, fremgår af pkt. 12.4.
 12.2. Sanerings- og byfornyelsesboligsikring til lejere, jf. § 25.
 12.2.1. Personkreds.
Berettiget til boligsikring efter § 25 er 12.2.1.1.Boligtagere, der får anvist en erstatningsbolig.
 Berettiget til boligsikring efter § 25 er lejere af beboelseslejligheder,  

 der i medfør af byfornyelsesloven og saneringsloven eller den tidligere  

 gældende lov om boligtilsyn har ret til at få anvist en erstatningsbolig, og  

 som faktisk får anvist en erstatningsbolig.
 Om en lejers ret til erstatningsbolig fremgår af § 38, stk. 1, i lov om  

 byfornyelse og boligforbedring, at husstande, der bebor lejligheder, som skal  

 rømmes efter § 36, har ret til en erstatningsbolig.
 Videre følger af § 38, stk. 5, nr. 1, i byfornyelsesloven, at når der er  

 truffet en beslutning efter reglerne i denne lov, lov om sanering eller lov  

 om boligtilsyn, så indtræder kommunalbestyrelsens pligt til at anvise lejere  

 af beboelseslejligheder en erstatningsbolig, når lejligheden skal rømmes  

 efter § 36.
 Af § 36, stk. 1, i byfornyelsesloven fremgår, at udlejeren skal opsige  

 lejeren, når en lejlighed eller et lokale skal rømmes efter reglerne i denne  

 lov, lov om sanering eller lov om boligtilsyn.
 Endelig fremgår af § 36, stk. 4, bl.a., at opsigelse tidligst kan afgives  

 6 måneder, før rømningen påregnes iværksat.
 Disse bestemmelser indebærer, at kommunalbestyrelsen har pligt til at  

 anvise lejeren, og lejeren dermed har ret til at få anvist, en  

 erstatningsbolig i genhusningsperioden (på 6 måneder fra det tidspunkt, hvor  

 husstanden skal være ude af lejligheden).
 Det er i den forbindelse uden betydning, om udlejer har opsagt lejeren,  

 eller lejeren selv har opsagt sit hidtidige lejemål.
 Ret til boligsikring efter § 25 har endvidere lejere, der i forbindelse  

 med en sanerings/byfornyelsesplan har fået anvist en erstatningslejlighed, og  

 som indtil 2 år efter dette tidspunkt får anvist en anden  

 erstatningslejlighed, jf. byfornyelseslovens § 38, stk. 4.
 Det samme gælder lejere, hvis lejlighed forbedres i henhold til en  

 godkendt sanering/byfornyelsesplan, og hvor forbedringen - sammen med øvrige  

 forbedringsforhøjelser gennem de sidste 3 år - vil udgøre mere end 80 kr. pr.  

 (m2), jf. byfornyelseslovens § 38, stk. 1, 2. pkt., samt lejere, hvis  

 lejlighed kondemneres i medfør af den tidligere lov om boligtilsyn eller af  

 byfornyelsesloven, og som i den anledning skal rømme boligen, eller hvor det  

 godkendte forbedringsforslag, der ophæver kondemneringskendelsen, vil medføre  

 en forbedringsforhøjelse, der - sammen med øvrige forbedringsforhøjelser  

 gennem de sidste 3 år - vil udgøre mere end 80 kr. pr. (m2), jf.  

 byfornyelseslovens § 38, stk. 1, 1. og 2. pkt.
 Når lejeren i genhusningsperioden får anvist en erstatningsbolig -  

 eventuelt efter, at lejeren selv har opsagt sit hidtidige lejemål - indtræder  

 lejerens ret til boligsikring dermed efter boligstøttelovens § 25.
En lejer, der er berettiget til en erstatningsbolig, er berettiget til §  

 25-boligstøtte, selv om anvisningen eller flytningen rent faktisk først sker,  

 efter at lejen er forhøjet i den hidtidige bolig.
Det er en forudsætning, at  

 kravet om erstatningsbolig er fremsat, før den første lejeforhøjelse som  

 følge af de gennemførte arbejder skal betales.
En lejer, der er berettiget  

 til en erstatningsbolig, er berettiget til § 25- boligstøtte, selv om  

 anvisningen eller flytningen rent faktisk først sker, efter at lejen er  

 forhøjet i den hidtidige bolig.
Det er en forudsætning, at kravet om  

 erstatningsbolig er fremsat før den første lejeforhøjelse som følge af de  

 gennemførte arbejder skal betales.
 Såfremt en lejer, hvis boligudgift er steget med mere end 80 kr. pr. (m2)  

 som ovenfor anført, ikke har fået anvist en erstatningsbolig inden 3 måneder  

 efter det tidspunkt, hvor den forhøjede boligudgift første gang skal betales,  

 og kommunen godtgør lejeren den del af forhøjelsen, der overstiger 80 kr. pr.  

 (m2), efter byfornyelseslovens § 57, stk. 3, er lejeren berettiget til  

 boligstøtte efter § 25, stk. 7, om lejere, hvis lejlighed forbedres, jf. pkt.  

 12.2.1.3. Der ydes ikke boligstøtte til den del af lejestigningen, der er  

 dækket af godtgørelsen efter byfornyelseslovens § 57, stk. 3, jf. pkt.  

 12.2.2.2. Når en erstatningsbolig senere anvises, ydes der byfornyelsesstøtte  

 efter § 25, stk. 1, som om husstanden var flyttet til den nye bolig på  

 tidspunktet for forbedringsforhøjelsen i den tidligere bolig, jf. pkt.  

 12.2.2.1.
En erstatningsboligberettiget lejer kan selv skaffe sig en bolig og opnå  

 boligstøtte efter reglerne om sanerings- og byfornyelsesboligstøtte.
Retten  

 til boligstøtte efter § 25, stk. 6, er dog betinget af, at kommunens  

 genhusningsforpligtelse er indtrådt ved fraflytningen, jf. byfornyelseslovens  

 § 38, stk. 5. Det forudsættes, at kommunalbestyrelsen yder boligstøtte efter  

 reglerne, når betingelserne herfor i øvrigt er til stede, og  

 kommunalbestyrelsen finder lejerens disposition rimelig under hensyn til  

 forholdene.
Det er yderligere en betingelse, at lejligheden, hvortil  

 boligstøtte søges, skal være passende i henseende til størrelse og husleje  

 efter lejerens økonomi og familieforhold.
Kommunalbestyrelsens afgørelse bør  

 træffes i samråd med den myndighed, hvorunder nedlæggelse af lejerens  

 hidtidige bolig sorterede (byfornyelsesselskab eller anden rådgiver,  

 boligkommission eller kommunalbestyrelsen i lejerens hidtidige  

 bopælskommune), jf. § 25, stk. 6.
 Det er en forudsætning for ydelse af boligsikring efter § 25, at der sker  

 flytning fra en lejet lejlighed, jf. § 9, stk. 1, 1. pkt., til en anden lejet  

 lejlighed, hvorfor boligtagere, der indtil anvisning af erstatningsbolig har  

 beboet et enkeltværelse, ikke vil være berettigede til en sådan boligsikring.  

 Vedrørende andelshavere m.fl. henvises til pkt. 12.3.
Hvis en husstand, som har fået anvist erstatningsbolig, inden 2 år efter  

 den første anvisning af en erstatningslejlighed udnytter sin fortrydelsesret,  

 jf. byfornyelseslovens § 38, stk. 4, og anvises en ny lejebolig, overføres  

 retten til boligsikring efter § 25 til den nye bolig.
Det samme er tilfældet,  

 hvis husstanden inden 2 år efter indflytning i den først anviste lejlighed  

 selv skaffer sig en anden lejlighed, og flytningen kan siges at være rimelig.  

 Herved forstås, at der ville være blevet ydet boligstøtte efter § 25 til den  

 nye bolig, såfremt husstanden var tilflyttet denne direkte fra den  

 oprindelige lejlighed.
Boligstøtte efter § 25 kan således ikke overføres,  

 hvis det er forhold, sket efter første indflytning, som senere gør en  

 flytning rimelig.
Overførsel kan heller ikke ske, hvis husstanden selv har  

 skaffet sig den første erstatningslejlighed.
 Også såfremt en lejer udnytter fortrinsretten efter sanerings- eller  

 byfornyelsesloven til efter saneringen eller byfornyelsen at flytte tilbage  

 til den oprindelige ejendom, vil boligsikring efter § 25 kunne ydes hertil.  

 Boligstøtte efter § 25 ydes, uanset at flytning tilbage til ejendommen  

 eventuelt. først kan finde sted efter udløbet af en 2-års periode.
 Om aftrapning af boligstøtten, når retten til boligsikring efter § 25  

 overføres til en ny bolig, henvises til pkt. 12.2.2.1. og pkt. 12.2.2.3.
 12.2.1.2. Midlertidig genhusning.
 Hvis en boligtager midlertidigt skal rømme sin bolig og f.eks. tage ophold  

 på hotel eller i en midlertidig lejlighed, er lejeren - efter ophør af den  

 midlertidige rømning - berettiget til sanerings- og byfornyelsesboligstøtte.
 Det er en forudsætning for, at rømningen kan betragtes som en midlertidig  

 genhusning, at lejeren vender tilbage til sin oprindelige lejlighed eller en  

 del heraf - såfremt lejligheden indgår i en lejlighedssammenlægning.
 Midlertidig genhusning forudsættes normalt kun at finde sted, hvor der er  

 tale om en på forhånd fastsat kortere periode, der ikke må overstige 6  

 måneder.
 En midlertidig genhusning kan dog udstrækkes ud over den angivne frist på  

 6 måneder, såfremt følgende 3 betingelser er opfyldt i det konkrete tilfælde:
1. forlængelsen er nødvendiggjort af problemer, som er  

 opstået under ombygningen og ikke kunne forudses, 2. lejeren fremsætter udtrykkeligt ønske om en  

 forlængelse, 3. udlejeren af den tidligere lejlighed frafalder sin  

 opsigelsesret.
I den midlertidige fraværsperiode kan der ikke ydes støtte efter § 25, men  

 boligstøtte efter kap. 4 til den faktisk betalte leje i den midlertidige  

 bolig.
Hvis fraværsperioden udstrækkes over 6 måneder, og de konkrete  

 betingelser for forlængelse af en midlertidig genhusning ikke foreligger,  

 betragtes lejeren som anvist erstatningsbolig i den midlertidige bolig, og  

 der kan ydes støtte efter § 25.
 12.2.1.3. Boligtagere, hvis lejlighed forbedres.
 Boligtagere, hvis lejlighed forbedres, herunder udvides i henhold til en  

 godkendt saneringsplan eller byfornyelsesbeslutning, har ret til boligsikring  

 efter § 25, jf. stk. 7.
 En husstand, der ved en sanering eller byfornyelse bliver boende i den  

 hidtidige, men forbedrede bolig, får således ret til boligsikring efter § 25.
Der kan udbetales boligsikring efter § 25 til den person, der på  

 forbedringstidspunktet er lejer af eller har ret til at fortsætte lejemålet,  

 hvortil boligsikring ydes efter § 25, i henhold til lejelovens §§ 75-77a.
Et  

 husstandsmedlem, der ikke opfylder betingelserne for at fortsætte lejemålet,  

 kan herefter ikke erhverve retten til udbetaling af saneringsboligsikring.
Det er endvidere en betingelse for at få boligsikring efter § 25, stk. 7,  

 at lejeren har beboet lejligheden både på tidspunktet for varslingen af  

 lejeforhøjelsen som følge af forbedringen og på tidspunktet for  

 lejeforhøjelsens ikrafttræden.
Lejeren vil kunne få boligsikring efter § 25,  

 stk. 7, selv om lejeren på indflytningstidspunktet måtte være gjort bekendt  

 med, at der vil blive gennemført en lejeforhøjelse som følge af forbedringer  

 i henhold til en godkendt saneringsplan eller byfornyelsesbeslutning.  

 Størrelsen af lejeforhøjelsen må dog ikke være kendt for lejeren på  

 indflytningstidspunktet.
 12.2.1.4. Fremleje.
 En lejer, som anvises en erstatningsbolig, eller hvis lejlighed forbedres  

 i henhold til en godkendt saneringsplan eller en beslutning efter  

 byfornyelsesloven, og som på anvisningstidspunktet/forbedringstidspunktet  

 ikke selv bebor lejligheden, men fremudlejer den, kan efter genindflytning i  

 lejligheden fra ansøgningstidspunktet, jf. § 40, oppebære boligsikring i  

 henhold til § 25, stk. 1 og 7. Aftrapning af ydelsen sker fra det oprindelige  

 anvisnings- eller forbedringstidspunkt.
 Tilsvarende gælder, at en lejer, som i forbindelse med anvisning af  

 erstatningsbolig eller forbedring er blevet berettiget til sanerings- og  

 byfornyelsesboligsikring, og som efterfølgende fremudlejer lejligheden efter  

 genindflytning, efter fremlejeforholdets ophør påny vil kunne oppebære  

 boligsikring efter § 25. Aftrapning af ydelsen sker også i dette tilfælde fra  

 det oprindelige anvisnings- eller forbedringstidspunkt.
Såfremt en fremlejetager bebor en lejlighed på forbedringstidspunktet, har  

 pågældende ret til boligsikring efter § 25, stk. 7, så længe den pågældende  

 bor i lejligheden.
Boligsikring efter § 25 bortfalder ved flytning, da  

 fremlejetageren ikke er berettiget til at få erstatningsbolig.  

 12.2.2.Beregning af sanerings- og byfornyelsesboligsikring.
Boligsikring efter § 25 til husstande, der mister deres lejebolig på grund  

 af offentlige indgreb i medfør af saneringsloven og byfornyelsesloven samt  

 loven om boligtilsyn, eller hvis lejen stiger som følge heraf, har til formål  

 at sikre, at husstandens økonomi ikke pludselig ændres som følge af ændring i  

 lejens størrelse.
Derfor ydes boligsikringen i princippet på grundlag af  

 forskellen mellem lejerens hidtidige leje før fradrag af eventuel hidtidig  

 boligstøtte og den leje, lejeren fremtidig skal betale, uanset husstandens  

 indkomst.
 12.2.2.1. Husstandsindkomsten.
 Beregning af boligsikring efter § 25 er som udgangspunkt uafhængig af  

 husstandsindkomstens størrelse, men denne har betydning for den årlige  

 aftrapning af ydelsen, jf. § 25, stk. 8.
Boligsikring udgør som nævnt som udgangspunkt på  

 genhusnings-/forbedringstidspunktet forskellen mellem den hidtidige leje og  

 den nye leje/lejen i den nye lejlighed.
Om lejen, jf. nedenfor, pkt.  

 12.2.2.2.
Ydelsen aftrappes hvert år afhængig af boligtagerens husstandsindkomst.  

 Hvis den faktiske leje på indflytnings-/forbedringstidspunktet overstiger 1/4  

 af lejerens husstandsindkomst, jf. § 8, nedsættes ydelsen hvert år med 10  

 pct. af forskellen mellem lejen i den lejlighed, lejeren beboede, indtil der  

 blev anvist erstatningsbolig, eller forbedringsforhøjelsen trådte i kraft, og  

 den til enhver tid gældende leje.
I andre tilfælde nedsættes boligsikringen  

 med 20 pct. pr. år.
 Det er husstandsindkomsten umiddelbart inden flytningen, eller umiddelbart  

 før huslejen stiger som følge af forbedringsarbejder, der er afgørende for,  

 om aftrapning skal finde sted over 10 eller 5 år.
Indkomsten for de personer, som boede i den oprindelige lejlighed  

 umiddelbart inden flytningen eller inden forbedringen, er afgørende for  

 aftrapningsperiodens længde.
Det er uden betydning, hvor stor indkomsten er  

 hos den husstand, der flytter ind i den nye lejlighed.
Senere  

 indkomstændringer og ændringer i husstandens sammensætning er således uden  

 betydning for beregning af den særlige bolig-sikring.
Eventuel fremleje af en  

 del af lejligheden vil dog kunne påvirke ydelsens størrelse, jf. nedenfor  

 pkt. 12.2.2.2. Endvidere vil ændringer i husstandsindkomsten kunne bevirke,  

 at det bliver gunstigere for støttemodtageren at modtage almindelig  

 boligstøtte efter kapitel 4 fremfor boligstøtte efter § 25, jf. § 25, stk. 8,  

 og pkt. 12.2.2.3.
 Såfremt flere genhusningsberettigede personer, der hidtil har boet i  

 forskellige lejligheder, genhuses i samme lejlighed, vil det være disse  

 personers samlede husstandsindkomst umiddelbart inden flytningen eller inden  

 forbedringen, der er afgørende for aftrapningsperiodens længde.
 Når retten til boligsikring efter § 25 overføres til en ny bolig inden for  

 2 år, jf. pkt. 12.2.1.1., skal beregningen - da der ikke er tale om en ny  

 sanerings- eller byfornyelsesbegivenhed - ske, som om husstanden ved første  

 anvisning og flytning var indflyttet i den nye bolig, dvs. at der skal ske  

 nyvurdering af aftrapningsprocenten på grundlag af den oprindelige  

 husstandsindkomst og den nye husleje, men aftrapningsperioden regnes fra  

 første flytning.
 Det samme gælder, når en byfornyelsesboligstøttemodtager har modtaget  

 godtgørelse efter § 57, stk. 3, og herefter anvises en erstatningsbolig, jf.  

 pkt. 12.2.1.1.
 12.2.2.2. Boligudgiften, herunder efterfølgende lejestigninger.
 Boligsikringen udgør det første år forskellen mellem den hidtidige og den  

 til enhver tid gældende leje, dvs. den sidste måneds leje i hidtidig bolig i  

 forhold til den første måneds leje i fremtidig bolig.
 Hvor boligtageren forbliver i hidtidig bolig, er ydelsen forskellen mellem  

 lejen før og efter forbedringsforhøjelsens gennemførelse.
 Indtil en endelig godkendelse af lejeforhøjelsen foreligger, gælder efter  

 § 28, for forhøjelser efter byfornyelseslovens § 60a, at  

 byfornyelsesboligsikring skal beregnes på grundlag af den leje, som lejeren  

 er pligtig at betale fra lejeforhøjelsens ikrafttræden, det vil sige, at  

 byfornyelsesboligsikring skal ydes til hele den lejeforhøjelse, der varsles.  

 Såfremt lejen senere nedsættes, kan den for meget udbetalte boligsikring  

 kræves tilbage.
 Herudover ydes boligsikring efter § 25 til øvrige lejestigninger efter  

 lejelovgivningen, der indtræder samtidig med eller senere end  

 sanerings/byfornyelsesforhøjelsen.
 Ved leje i såvel den hidtidige som den fremtidige bolig forstås som  

 udgangspunkt den leje, der i øvrigt anvendes eller skulle anvendes ved  

 boligstøtteberegningen, jf. § 10.
 Har den anviste erstatningsbolig flere værelser end den hidtidige, og  

 overstiger erstatningsboligens værelsesantal antallet af husstandsmedlemmer  

 med mere end et, nedsættes den nye leje med et fradrag for det/de  

 overskydende værelser, jf. § 25, stk. 2.
 Der skal ikke ske lejereduktion i tilfælde, hvor en lejers bolig  

 forbedres, jf. § 25, stk. 7, selv om forbedringen eventuelt måtte indebære en  

 udvidelse af boligen og herunder en forøgelse af antallet af værelser.
 Som udgangspunkt er det boligens faktiske værelsesantal, der er afgørende.  

 Af hensyn til boliger, hvis bruttoetageareal er af ringe størrelse, er dog i  

 § 25, stk. 3, fastsat, at antallet af værelser, såvel i den hidtidige bolig  

 som boligen efter sanering/byfornyelse, opgøres på følgende måde:
- Boliger på til og med 60 (m2) bruttoetageareal anses højst for at have 2  

 værelser, - boliger på 61 til og med 75 (m2) bruttoetageareal anses for højst at  

 have 3 værelser, og - boliger på 76 til og med 90 (m2) bruttoetageareal anses for højst at  

 have 4 værelser.
 Hvis boligen er større end 90 (m2) bruttoetageareal, lægges det faktiske  

 antal værelser til grund.
 De nævnte arealgrænser forøges med 15 (m2), såfremt nogle af  

 husstandsmedlemmerne er stærkt bevægelseshæmmede, jf. pkt. 8.2.1., og boligen  

 er egnet herfor, jf. § 25, stk. 4.
 Hvis den nye lejlighed har flere værelser end den hidtidige, må lejen  

 nedsættes forholdsmæssigt efter antallet af overskydende værelser på samme  

 måde, som hvis et værelse var fremlejet, jf. § 10, stk. 6. Bestemmelsen om  

 arealnormen i § 12 er uden betydning for beregning af boligsikring efter §  

 25.
Det er størrelsen af den husstand, som er berettiget til at få anvist en  

 erstatningsbolig, som er afgørende for, om der skal ske reduktion.
Personer,  

 som medindflytter i den nye lejlighed, men ikke har været tilmeldt den gamle  

 lejlighed, henregnes ikke til den genhusede husstand, hvorfor der kan opstå  

 tilfælde, hvor den nye leje skal nedsættes, selv om den nye lejlighed faktisk  

 ikke bliver for stor i forhold til den nye husstand.
Omvendt medregnes personer, som har været tilmeldt den hidtidige  

 lejlighed, til den genhusede husstand, selv om de pågældende ikke  

 medindflytter i den nye lejlighed.
Dette kan bevirke, at en eventuel  

 nedsættelse af lejen ikke skal ske, selv om den nye lejlighed rent faktisk er  

 for stor i forhold til den indflyttede husstand.
Såfremt flere genhusningsberettigede personer, der hidtil har boet i  

 forskellige lejligheder, genhuses i samme lejlighed, medregnes samtlige disse  

 personer dog til den genhusede husstand.
Ved den hidtidige leje forstås i en  

 sådan situation summen af de lejebeløb, husstandsmedlemmerne betalte i de  

 hidtidige boliger.
 Til belysning af foranstående kan følgende eksempler anføres:
 Hidtidig leje nedsættes, såfremt der på anvisnings-/forbedringstidspunktet  

 er fremlejet en del af boligen.
 Den til enhver tid gældende leje skal ligeledes nedsættes, såfremt der  

 fremlejes et eller flere værelser.
 I tilfælde, hvor et barn ved en gunstighedsberegning har været betragtet  

 som logerende, og den gamle leje som følge heraf har været reduceret, skal  

 sammenligningen mellem hidtidig og ny leje som udgangspunkt ske mellem  

 hidtidig leje uden reduktion og ny leje uden reduktion.
 Boligtagerens egen boligudgift kan ikke med saneringsboligsikring  

 nedbringes til mindre end den hidtidige leje efter fradrag af almindelig  

 boligsikring og ikke til mindre end 7.600 kr. årligt (1994-niveau, jf. § 25,  

 stk. 9).
 12.2.2.3. Beregning af sanerings- og byfornyelsesboligsikring og  

 aftrapning af ydelsen.
 Det er de til enhver tid gældende maksimums- og minimumsbeløb, der er  

 afgørende for, om og med hvilket beløb saneringsboligsikring kan udbetales,  

 jf. § 25, stk. 10, jf. § 14 og § 23 samt § 33.
Endvidere gælder også for sanerings- og byfornyelsesboligsikring § 15,  

 hvorefter kommunen kan afslå at yde boligsikring eller yde boligsikringen med  

 et nedsat beløb, hvis lejen overstiger halvdelen af husstandsindkomsten.
Det  

 bemærkes dog med hensyn til genhusning, at kommunerne formodes at anvise  

 erstatningsboliger, som den genhusede har økonomisk mulighed for at blive  

 boende i.
 Den årlige nedsættelse af boligsikringsydelsen efter § 25 skal ske ud fra  

 det faktiske beregnede beløb, selvom dette overskrider lovens maksimum for  

 den årlige boligsikring, jf. § 23. Dette betyder, at der i givet fald kan ske  

 udbetaling af maksimumbeløbet over en længere periode under aftrapningen.
 Boligsikring efter § 25 ydes, såfremt dette er gunstigere end almindelig  

 boligsikring, eller for pensionisters vedkommende gunstigere end boligydelse,  

 jf. § 25, stk. 8, sidste punktum.
Er den indkomstafhængige boligstøtte tilsvarende eller større, udbetales  

 denne.
Lejeren kan ikke stille krav om fremover at få støtte efter § 25, og  

 lejeren kan ikke på et senere tidspunkt efter en eventuel indkomstfremgang  

 påny få boligsikring efter § 25 til den lejeforskel, der skyldes tidligere  

 forbedringer eller anvisninger af erstatningsbolig.
 Specielt med hensyn til deltagere i kollektive bofællesskaber bemærkes, at  

 uanset om et bofællesskab tillige udgør en husstand, kan der ikke udbetales  

 boligsikring efter § 25, hvis et eller flere husstandsmedlemmer faktisk får  

 udbetalt bofællesskabsboligstøtte, jf. § 24a, stk. 3.
 Såfremt det i forbindelse med efterregulering, jf. § 47 og pkt. 14, viser  

 sig, at husstanden på grund af en forøgelse af husstandsindkomsten har været  

 berettiget til en lavere indkomstafhængig boligstøtte end den udbetalte, og  

 boligsikring efter § 25 herefter fortsat ville være gunstigst, vil  

 støttemodtageren dog fortsat være berettiget til at modtage denne  

 boligstøtte.
 Det bemærkes endvidere, at genoptagelse af udbetaling af sanerings- og  

 byfornyelsesboligsikring kan ske i tilfælde, hvor boligtageren får afslag på  

 ansøgning om pension efter at have modtaget forskud på pension og i denne  

 sammenhæng har modtaget boligydelse.
 Når retten til boligsikring efter § 25 overføres til en ny bolig inden for  

 2 år, jf. pkt. 12.2.1.1., skal beregningen - da der ikke er tale om en ny  

 sanerings- eller byfornyelsesbegivenhed - ske, som om husstanden ved første  

 anvisning og flytning var indflyttet i den nye bolig.
 12.2.2.4. Tilfælde, hvor der i medfør af en godkendt saneringsplan  

 eller byfornyelsesbeslutning efter en begivenhed, omfattet af § 25, sker en  

 eller flere begivenheder, omfattet af § 25 og/eller af § 27, jf. § 26.
 Det kan forekomme, at en lejer, der (1. januar 1987 eller senere) bliver  

 berettiget til boligsikring efter § 25 (før 1. januar 1993 § 24), senere påny  

 bliver berettiget til boligsikring efter denne bestemmelse eller til  

 boligstøtte efter § 27, stk. 2, som følge af en ny byfornyelses- eller  

 saneringshændelse.
 De situationer, der tænkes på, kan f.eks. være flere trinvise  

 forbedringer, forbedringer efterfulgt af anvisning af erstatningsbolig eller  

 forbedring af en lejet lejlighed efterfulgt af overtagelse af lejligheden på  

 andelsbasis.
 Beregningen af boligsikringen i forbindelse med den enkelte begivenhed  

 skal i disse tilfælde ske efter § 25, stk. 8, hvis der er tale om forhold  

 omfattet af § 25, jf. ovenfor pkt. 12.2.2.3. For forhold omfattet af § 27  

 sker boligstøtteberegningen for den enkelte begivenhed efter § 27, jf. stk. 3  

 og 4. (Med hensyn til sanerings- eller byfornyelsesbegivenheder efter § 27,  

 der efterfølges af en eller flere begivenheder efter § 25 eller § 27, jf.  

 pkt. 12.3.4.).
I de tilfælde, hvor der skal ske sideløbende aftrapning af 2 eller flere  

 sanerings- eller byfornyelsesboligsikringsydelser, foretages  

 »fastfrysning« af de ydelser, hvor aftrapningen allerede er  

 påbegyndt, idet der sker en beregning af, hvad ydelsen vil udgøre i resten af  

 aftrapningsperioden, når lejen på »fastfrysningstidspunktet« lægges  

 til grund.
Fremtidige lejestigninger henføres således kun til den seneste  

 boligstøtteydelse og indgår kun i aftrapningen af denne ydelse, jf. § 26. Den  

 samlede boligstøtte kommer herefter til at bestå af den nye sanerings- eller  

 byfornyelsesboligstøtte plus det beløb, der på  

 »fastfrysningstidspunktet« er beregnet for hvert enkelt år, som  

 vedrører de tidligere lejeforhøjelser, og som ikke senere kan reguleres.  

 Såfremt den seneste lejeforhøjelse er midlertidig eller indbringes for  

 huslejenævnet, må udbetaling af den samlede støtte ske a conto.
 Eksempel:
--------------------------------------------------------------------- Saneringsboligsikring til første forbedringsforhøjelse pr. 1. april 1990  

 beregnes som anført ovenfor under pkt. 12.2.2.3. Det betyder, at der også  

 ydes boligsikring efter den tidligere gældende § 24 (svarende til § 25 efter  

 1. januar 1993) til de omkostningsbestemte lejestigninger, der træder i kraft  

 pr. 1. oktober 1990 og 1. oktober 1991, dvs. samtidig med eller senere end  

 forbedringsforhøjelsen (dog kun stigninger i perioden indtil anden  

 forbedringsforhøjelse, jf. nedenfor).
 Når anden forbedringsforhøjelse indtræder 1. april 1992, skal der, jf. §  

 26, ske en »fastfrysning« og selvstændig aftrapning af den allerede  

 iværksatte boligsikring efter den tidligere § 24 (§ 25), dvs. på grundlag af  

 huslejen måneden før første forbedringsforhøjelse, dvs. 1. marts 1990, og  

 huslejen måneden før anden forbedringsforhøjelse indtræder, dvs. 1. marts  

 1992.
 Omkostningsbestemte huslejestigninger, som indtræder på  

 »fastfrysningstidspunktet« eller senere, indgår kun i  

 saneringsboligsikringen til anden forbedringsforhøjelse.
 Boligsikring til anden forbedringsforhøjelse pr. 1. april 1992 beregnes  

 ligeledes som anført ovenfor under pkt. 12.2.2.3. Den årlige aftrapningsdato  

 for ydelsen er ikrafttrædelsen for anden forbedringsforhøjelse.
 Fremtidige huslejestigninger - dvs. efter anden forbedringsforhøjelse -  

 henføres, uanset aftrapningsperiodernes længde, kun til  

 saneringsboligsikringen vedrørende anden forbedringsforhøjelse og indgår  

 således kun i aftrapningen af denne ydelse.
 Da meddelelse om skatte- og afgiftsstigningen imidlertid er givet til  

 boligstøttekontoret, inden lejeforhøjelsen skal betales, har denne virkning  

 fra 1. januar 1992, dvs. før 2. forbedringsforhøjelse, jf. § 39 a i den  

 indtil 1. januar 1993 gældende lov, svarende til den herefter gældende § 45.  

 Denne huslejestigning henføres derfor kun til saneringsboligsikringen  

 vedrørende første forbedringsforhøjelse og indgår kun i aftrapningen af denne  

 ydelse, der fastfryses 31. marts 1992.
 Forhøjelsen indgår i saneringsboligsikringen til 2. forbedringsforhøjelse,  

 jf. nr.2).
--------------------------------------------------------------------- Konsekvensen af ovenstående er, at der vil forekomme 2 (eller flere)  

 sideløbende boligsikringer efter §§ 25-27, at der vil kunne forekomme  

 forskellige aftrapningsperioder - 5 eller 10 år - afhængig af indkomst- og  

 husstandsforhold på tidspunktet for henholdsvis første og anden (og eventuelt  

 senere) sanerings- eller byfornyelsesbegivenheder, og at der skal foretages  

 sammenlignende beregninger mellem den almindelige indkomstafhængige  

 boligstøtte og den sanerings- og byfornyelsesboligstøtte, der følger af hver  

 af de skete forbedringsforhøjelser.
Om aftrapning efter § 27, stk. 4,  

 henvises til pkt. 12.3.4.
 De sammenlagte boligsikringsbeløb må ikke overstige lovens maksimumsbeløb.  

 Hvert af beløbene skal være delelige med 12, jf. § 25, stk. 10, jf. § 24.
Det bemærkes, at der ikke skal ske fastfrysning af saneringsboligsikringen  

 til en forudgående forbedringsforhøjelse, hvis der senere indtræder en ny  

 forbedringsforhøjelse, og lejen såvel før som efter den nye  

 forbedringsforhøjelse er over maksimumsbeløbet for den boligudgift, der kan  

 lægges til grund ved beregningen.Den nye forbedringsforhøjelse indgår ved  

 beregningen af saneringsboligsikringen til den tidligere  

 for-bedringsforhøjelse.
Forhøjelsen kan evt få betydning for  

 forbedringsboligsikringens størrelse i forbindelse med den årlige regulering  

 af maksimumsboligudgiften.
 Er den indkomstafhængige boligstøtte tilsvarende eller større end de  

 sammenlagte saneringsboligsikringsbeløb, udbetales den almindelige  

 boligstøtte.
 12.3. Sanerings- og byfornyelsesboligstøtte til andelshavere m.fl.  

 (herunder ejere og lejere, der bliver andelshavere i forbindelse med  

 byfornyelsen, og andelshavere, der bliver lejere) samt til ejere, der bliver  

 lejere, jf. § 27.
 12.3.1. Personkreds.
 Til husstande, som ikke er omfattet af § 25, kan der i medfør af § 27 ydes  

 en lignende støtte i følgende tilfælde:
A.
Andelshavere i en privat andelsboligforening, hvis boligafgift stiger  

 som følge af forbedringsarbejder, vedligeholdelse og istandsættelse, udført  

 efter en beslutning i henhold til byfornyelsesloven eller efter påbud i  

 henhold til saneringsloven, jf. § 27, stk. 1. Det er en betingelse, at  

 andelshaveren har overtaget lejligheden inden arbejdernes færdiggørelse og  

 både har beboet andelsboligen og afholdt den hidtidige boligafgift mindst en  

 måned inden boligafgiftsstigningen.
B.
Husstande, der i medfør af byfornyelseslovens § 38 skal rømme deres  

 bolig og anvises erstatningsbolig i en lejlighed i udlejningsbyggeri eller i  

 en privat andelsboligforening, jf. § 27, stk. 2, nr. 1.
 Bestemmelsen omfatter:
 Bestemmelsen gælder ikke husstande, der selv skaffer sig en anden bolig.
En boligtager, der har fået anvist en erstatningsbolig, har i indtil 2 år  

 efter anvisningen ret til at få anvist en anden erstatningsbolig, fortrinsvis  

 i sit tidligere bykvarter.
Den pågældende er fortsat berettiget til tilskud  

 efter § 27 til den nye bolig.
Det er dog en forudsætning for ret til et  

 tilskud, at lejligheden på det oprindelige anvisningstidspunkt kunne anses  

 for passende, jf. pkt. 12.2.2.3.
C.
Husstande som nævnt ovenfor under B, nr. 1-3, jf. § 27, stk. 2, nr. 1,  

 der får anvist en erstatningsbolig som følge af, at den hidtidige bolig  

 forbedres i henhold til byfornyelsesloven/saneringsloven, og hvor  

 forbedringen medfører en forhøjelse af nettoboligudgiften på mindst 80 kr.  

 pr. (m2) sammen med andre forbedringsforhøjelser inden for de sidste 3 år.
En boligtager, der har fået anvist en erstatningsbolig, har i indtil 2 år  

 efter anvisningen ret til at få anvist en anden erstatningsbolig, fortrinsvis  

 i sit tidligere bykvarter.
Den pågældende er fortsat berettiget til tilskud  

 efter § 27 til den nye bolig.
Det er dog en forudsætning for ret til et  

 tilskud, at lejligheden på det oprindelige anvisningstidspunkt kunne anses  

 for passende, jf. pkt. 12.2.2.3.
D.
Husstande som nævnt ovenfor under B og C, jf. § 27, stk. 2, nr. 1, hvis  

 boligudgift stiger som følge af forbedringer, der gennemføres efter  

 byfornyelsesloven/saneringsloven, hvor boligudgiftstigningen sammen med andre  

 forbedringsforhøjelser inden for de sidste 3 år ikke overstiger 80 kr. pr.  

 (m2), men som har fået anvist en erstatningsbolig som følge af, at forholdet  

 mellem boligudgiften og husstandens samlede økonomi er forrykket væsentligt  

 som følge af forbedringen.
E.
Husstande, der udnytter fortrinsretten til medlemsskab af en privat  

 andelsboligforening, jf. § 27, stk. 2, nr. 2, dvs. lejere og tidligere  

 beboere, herunder tidligere andelshavere og ejere af ejerlejligheder, der er  

 anvist erstatningsbolig i forbindelse med ejendommens ombygning eller  

 forbedring, og som efter byfornyelsesarbejdernes afslutning skal have tilbudt  

 at overtage ejendommen på andelsbasis.
F.
Lejere, der er berettiget til saneringsboligsikring efter § 25, og som  

 derefter overtager ejendommen på andelsbasis, jf. § 27, stk. 2, nr. 3.
 Denne bestemmelse finder også anvendelse på lejere, der senere individuelt  

 overtager deres lejlighed på andelsbasis under forudsætning af, at de i  

 forvejen modtager boligstøtte efter § 25.
 12.3.2. Husstandsindkomsten.
 Husstandsindkomstens størrelse er uden betydning for beregningen af  

 byfornyelsesboligstøtte efter § 27.
 I modsætning til saneringsboligsikring efter § 25 er husstandsindkomsten  

 også uden betydning for nedtrapningen af boligstøtte efter § 27, jf. § 27,  

 stk. 4.
 På tilsvarende måde som sanerings- og byfornyelsesboligsikring efter § 25  

 skal der dog ske en opgørelse af husstandsindkomsten til brug for beregning  

 af, om boligstøtte efter kap. 4 er gunstigere end boligstøtte efter § 27.
For pensionisthusstande, som er andelshavere, skal både boligydelse som  

 tilskud og boligydelse som lån indgå i denne sammenligningsberegning.
Dette  

 gælder også i tilfælde, hvor pensionisten ikke ønsker at modtage lånet.
 12.3.3. Boligudgiften, herunder efterfølgende boligudgiftsforhøjelse.
 Boligafgiften opgøres såvel for den hidtidige, som den fremtidige bolig  

 efter reglerne i Bygge- og Boligstyrelsens bekendtgørelse nr. 614 af 8. juli  

 1992 om opgørelse af boligudgiften efter § 27 i boligstøtteloven.  

 Bekendtgørelsen er optaget som bilag i denne vejledning.
 For lejere gælder herefter lovens almindelige regler om opgørelse  

 af boligudgift, jf. §§ 10 og 11.
 Boligafgiften for andelshavere før og efter forbedringen til brug  

 for beregningen af byfornyelsesboligstøtte efter § 27, stk. 1, samt for  

 andelshavere og lejere efter § 27b, stk. 2, opgøres i det væsentlige, jf. dog  

 nedenfor, på tilsvarende måde som til brug ved beregning af almindelig  

 boligsikring, jf. § 10, § 11 og § 16 samt pkt. 5.1.og kapitel 6.
 Det skal herved særligt fremhæves, at der ved opgørelsen af den nye  

 boligafgift ikke i forbedringsforhøjelsen skal ske fradrag for sparet  

 vedligeholdelse (i modsætning til opgørelse af boligudgift til brug for  

 beregning af forbedringsboligstøtte, jf. nedenfor pkt. 12.4).
Ved opgørelse af den nye boligafgift indgår stigninger i boligafgiften,  

 der hidrører fra finansiering af såvel ombygning som forbedring og  

 istandsættelse, der er omfattet af saneringsplanen eller  

 byfornyelsesbeslutningen.
Driftsudgiftsforhøjelser medregnes ikke.
Anvendes  

 boligen delvist til erhvervsformål, opgøres boligafgiften som den del af  

 afgiften, der ikke af skattemyndighederne er anerkendt som en  

 driftsomkostningsudøvelse af erhvervet.
 Den hidtidige boligudgift for ejere til brug for beregning af  

 byfornyelsesboligstøtte efter § 27, stk. 2, dvs. til ejere, der som  

 erstatningsbolig får anvist en lejebolig eller en privat andelsbolig, opgøres  

 i det væsentlige på samme måde som ved opgørelse af boligudgiften til brug  

 for beregning af boligydelse til pensionister, jf. §§ 17-19 samt pkt. 7.3.
 Opgørelsen adskiller sig dog herfra ved, at alene 50 pct. af udgiften til  

 renter og afdrag på lån i ejendommen kan medregnes.
 Boligudgiften i den nye bolig - dvs. lejebolig eller private andelsbolig -  

 opgøres efter boligstøttelovens almindelige regler herfor, jf. §§ 10, 11 og  

 16.
 Det bemærkes, at der ikke efter § 27 skal ske reduktion af boligudgiften,  

 uanset om den nye bolig er større end den hidtidige, og værelsesantallet  

 overstiger antallet af husstandsmedlemmer med mere end en.
 12.3.4. Beregning og aftrapning af boligstøtte.
 Andelshavere i en privat andelsboligforening, jf. § 27, stk. 1
, og pkt. 12.3.1.A, har ret til boligstøtte til delvis dækning af den  

 stigning i boligafgiften, der skyldes ombygning, forbedring eller  

 istandsættelse af boligen, jf. § 27, stk. 1. Boligstøtten udgør det første år  

 75 pct. af den stigning i boligafgiften, der skyldes andelshaverens udgift  

 til finansiering af de pågældende arbejder, jf. ovenfor, dvs. 75 pct. af  

 forskellen i boligafgiften før og efter forbedringen, ombygningen eller  

 istandsættelsen.
 Boligstøtte udgør i de følgende 4 år henholdsvis 60 pct., 45 pct., 30 pct.  

 og 15 pct. af finansieringsudgifterne i de pågældende år, hvorefter  

 tilskuddet bortfalder, jf. § 27, stk. 3.
 Boligstøtten kan således, uanset husstandsindkomsten, højest udbetales i 5  

 år.
 Aftrapningen sker fra tidspunktet for samtlige arbejders færdiggørelse,  

 dog tidligst fra det tidspunkt, hvor boligafgiften stiger.
 Gennemførelse af en boligafgiftsforhøjelse for en del af  

 byfornyelsesarbejderne, når disse er gennemført, er imidlertid ikke til  

 hinder for, at samtlige udgifter til finansiering af det samlede arbejde, der  

 medfører en boligafgiftsstigning, indgår i  

 byfornyelsesboligstøtteberegningen, når samtlige arbejder er fuldført.
 Boligstøtte til husstande, der i henhold til byfornyelseslovens § 38  

 anvises en lejlighed i en udlejningsejendom eller en andelslejlighed i en  

 privat andelsboligforening, jf. § 27, stk. 2, nr. 1, og pkt. 12.3.1.B-D,  

 beregnes det første år som forskellen mellem den hidtidige boligudgift og den  

 nuværende boligudgift, dvs. den sidste måneds boligudgift i den hidtidige  

 bolig i forhold til den første måneds boligudgift i den nye bolig.
 Boligstøtten udgør det første år 75 pct. af forskellen mellem den  

 hidtidige boligudgift og den forhøjede boligudgift på anvisningstidspunktet.  

 Hvis der ved indflytningen er varslet forhøjelse af boligudgiften, skal den  

 forhøjede boligudgift lægges til grund ved beregningen, men dog først fra det  

 tidspunkt, hvor betalingen skal ske.
 Boligstøtten udgør de følgende 4 år henholdsvis 60 pct., 45 pct., 30 pct.,  

 og 15 pct. af forskellen mellem den hidtidige boligudgift på  

 anvisningstidspunktet og den til enhver tid gældende boligudgift.
 Boligstøtten kan således højst udbetales i 5 år.
 Aftrapning af boligstøtten sker fra anvisningstidspunktet, dvs.  

 lejeaftalens ikrafttræden/skæringsdatoen for overtagelse af andelsboligen, og  

 ikke fra det tidspunkt, hvor der eventuelt senere måtte blive ansøgt om  

 byfornyelsesboligstøtte efter § 27.
 Til husstande, der udnytter fortrinsretten til medlemsskab af en  

 andelsboligforening, jf. § 27, stk. 2, nr. 2 , og pkt. 12.3.1.E,  

 og til  lejere, der er berettiget til boligsikring til lejligheden efter §  

 25, og som herefter overtager lejligheden på andelsbasis, jf. § 27, stk. 3,  

 nr. 3 , og pkt. 12.3.1.F, beregnes boligstøtten som udgangspunkt  

 på samme måde som anført ovenfor.
 Boligstøtte efter § 27 til husstande, som - før fortrinsretten udnyttes -  

 har modtaget boligsikring efter § 25 eller boligstøtte efter § 27 til en  

 anden lejlighed, beregnes dog, som om husstanden i denne periode havde  

 modtaget boligstøtte til den bolig, som overtages som andelslejlighed, jf. §  

 27, stk. 4.
 Tilsvarende regler gælder for lejere, der er berettigede til boligsikring  

 til lejligheden efter § 25, og som herefter overtager ejendommen på  

 andelsbasis.
Dette indebærer, at boligsikring til andelsboligen beregnes, som om der  

 ved anvisningen var sket direkte indflytning heri.
Det er således  

 boligudgiften i den oprindelige bolig, der skal sammenlignes med  

 boligudgiften i den nu ønskede bolig, og den forløbne tid medregnes i  

 aftrapningsperioden.
Er der således forløbet 2 år efter anvisningen, vil der  

 kunne udbetales et aftrappet tilskud efter § 27 i yderligere 3 år.
For en boligtager, der har fået anvist en erstatningsbolig, og som inden 2  

 år efter anvisningen udnytter sin ret efter byfornyelseslovens § 38, stk. 4,  

 til at få anvist en andelsbolig som anden erstatningsbolig, gælder samme  

 regler.
Ved flytning i øvrigt - herunder bytte - bortfalder boligstøtten  

 efter § 27. Vedrørende midlertid fraflytning henvises til pkt. 12.2.1.4.
Om aftrapning af boligstøtte i øvrigt gælder samme regler som for  

 boligsikring efter § 25, jf. ovenfor pkt. 12.2.2.3. og 12.2.2.4. De særlige  

 regler med » fastfrysning  af tidligere boligsikring, jf. § 26,  

 finder dog ikke anvendelse, hvor boligstøtte ydes efter § 27, stk. 1. I  

 tilfælde, hvor flere på hinanden følgende forbedringer mv. udløser  

 boligstøtte efter § 27, stk. 1, eller hvor en boligstøttemodtager efter § 27,  

 stk. 1, bliver berettiget til støtte efter § 27, stk. 2, sker der således  

 sideløbende aftrapning af ydelserne.
Som eksempel kan nævnes en andelshaver,  

 hvis bolig er forbedret, og som efterfølgende på grund af en ny  

 byfornyelsesbegivenhed anvises en anden bolig.
 Om maksimums- og minimumsbeløb gælder de almindelige regler.
 12.4.Forbedringsboligstøtte.
 § 29  indeholder en bestemmelse om adgang til at opnå  

 særlig boligstøtte ved større forbedringer.
Som anført under pkt. 12.1. gælder reglen i § 29 imidlertid kun  

 støttemodtagere, der ved udgangen af 1992 oppebærer boligstøtte efter § 25 i  

 den hidtil gældende lov.
Det er således en betingelse for at modtage  

 forbedringsboligsikring efter § 29, at støttemodtageren ved udgangen af 1992  

 har oppebåret boligstøtte efter § 25 i den indtil 1. januar 1993 gældende  

 boligstøttelov.
 12.4.1. Personkredsen.
 Efter § 29 har lejeren krav på særlig boligstøtte i stedet for almindelig  

 boligstøtte, når lejen som følge af forbedringer forhøjes med mere end 30 kr.  

 pr. (m2).
Reglerne gælder også, hvis flere forbedringer gennemføres successivt, idet  

 lejeforhøjelsen som følge af forbedringer, der gennemføres med indtil 3 års  

 mellemrum i samme lejlighed, indgår i beregningen.
Midlertidige  

 lejeforhøjelser, der pålægges for en periode på indtil 5 år, indgår dog ikke  

 i beregningen.
Boligstøtte efter § 25 kan kun ydes til lejere, der boede i ejendommen, da  

 lejeforhøjelserne som følge af forbedringer blev varslet, og kun til den  

 bolig, lejeren boede i på dette tidspunkt.
Midlertidig fraflytning, mens  

 forbedringen gennemføres, udelukker dog ikke, at bestemmelsen anvendes.
 Det er en betingelse for boligstøtte efter § 29, at lejligheden forbedres.  

 En udvidelse af lejlighedens areal anses for en forbedring, der kan udløse  

 tilskud.
Grænsen mellem på den ene side forbedringsarbejder, på den anden side  

 henholdsvis vedligeholdelses- og renholdelsesarbejder, som ikke berettiger  

 til boligsikring efter § 29, er ikke skarp.
Visse retningslinier kan dog  

 opstilles, og visse arbejder kan henhøre under hver af de tre kategorier,  

 ligesom en række typeeksempler kan nævnes.
Det afgørende kriterium for, om et arbejde i en ejendom er at anse for et  

 forbedringsarbejde, er som udgangspunkt, om der tilføjes det lejede en  

 brugsværdiforøgelse.
Der vil således være tale om en forbedring af det  

 lejede, hvis udlejeren stiller nye ydelser til lejerens disposition, f.eks.  

 ved installation af centralvarme, bad og toilet.
Af typiske mindre  

 forbedringsarbejder kan desuden nævnes foranstaltninger, der øger kapaciteten  

 af ejendommens forsynings- eller afløbsledninger til f.eks. el og vand af  

 hensyn til lejerens brug samt opsætning af varmemålere eller  

 termostatventiler.
Heroverfor står arbejder, der ikke tilfører det lejede en øget brugsværdi,  

 men opretholder denne, dvs. vedligeholdelsesarbejder.
Som typiske eksempler  

 herpå kan nævnes maling af facader, maling af opgange, reparation af tage,  

 reparation af nedslidt trappebelægning og defekte trin, reparation af  

 tagrende, kitning af vinduer, udvendig maling af træværk eller anden  

 istandsættelse af ejendommen som følge af almindeligt slid og ælde samt  

 reparationsudgifter vedrørende f.eks. centralvarmeanlæg og lignende, og  

 reparation af køleskabe, vaskemaskiner mv., jf. lejelovens § 20, såfremt  

 disse er installerede af udlejeren.
 Endelig kan som typiske renholdelsesarbejder nævnes trappevask,  

 vinduespudsning, snerydning og renholdelse af gård- eller haveanlæg.
 Såfremt der i en ejendom varsles såvel en forbedringsforhøjelse som en  

 lejeforhøjelse, der skyldes stigende driftsudgifter, til ikrafttræden på  

 samme tidspunkt, skal der ved beregning af forbedringsboligstøtten ses bort  

 fra den del af forhøjelsen, der skyldes stigende udgifter.
 12.4.2. Beregning af ydelsen.
 12.4.2.1. Lejen.
 Som udgangspunkt er det den hidtil betalte leje med fradrag af eventuel  

 boligstøtte, der danner grundlag for beregning af tilskuddet.
 Lejlighedens værelsesantal er uden betydning, idet der ikke skal ske  

 reduktion af lejen på grund af for mange værelser.
 Såfremt forbedringen sker i form af en forøgelse af lejlighedens areal,  

 skal det oprindelige (m2)-antal og lejen herfor lægges til grund ved  

 vurderingen af, om der kan opnås boligstøtte efter § 29.
 Den lejeforhøjelse, der kan danne grundlag for beregning af ydelserne, er  

 den rene forbedringsstigning, svarende til forøgelsen af det lejedes  

 brugsværdi.
12a.
Boligstøtte til bofællesskabsdeltagere 12a.1. Indledning.
 Med virkning fra den 1. januar 1994 er ved boligstøttelovens kapitel 4a  

 åbnet adgang for, at beboere i kollektive bofællesskaber kan få boligstøtte  

 opgjort med udgangspunkt i den enkelte bofællesskabsdeltager fremfor i den  

 samlede husstand.
 Boligstøtte til bofællesskabsdeltagere kan ydes dels til personer, der har  

 et socialt betinget behov for at bo i kollektivt bofællesskab, og som  

 anvises bolig i et sådant af kommunalbetyrelsen, amtsrådet, et almennyttigt  

 boligselskab eller en privat organistion (særlige bofællesskaber) dels  

 til personer, der er fyldt 55 år, og bor i kollektivt bofællesskab  

(55 r   -bofællesskaber). Der kan endvidere ydes boligstøtte efter  

 lovens kapitel 4a til sådanne bofællesskabsdeltageres nærtstående, der bor i  

 bofællesskabet.
 Boligstøtte til beboere i særlige bofællesskaber ydes kun til lejere.  

 Boligstøtte til beboere i 55 r-bofællesskaber kan ydes også til ejere og  

 andelshavere m.fl., uanset om de pågældende bofællesskabsdeltagere er  

 pensionister og dermed berettiget til boligydelse, eller om de pågældende er  

 berettiget til boligsikring.
Boligstøtte i bofællesskaber, hvor samtlige deltagere er lejere, udbetales  

 som tilskud.
I alle andre tilfælde udbetales boligstøtten, uanset om der er  

 tale om boligsikring eller boligydelse, med halvdelen som tilskud og  

 halvdelen som lån.
 Hvis et eller flere husstandsmedlemmer modtager støtte efter  

 boligstøttelovens kapitel 4a, kan der ikke samtidig udbetales boligstøtte til  

 husstanden efter lovens kapitel 4 om beregning af almindelig boligstøtte  

 eller efter kapitel 5 om sanerings- og byfornyelsesboligsikring.
 Ud over reglerne om boligstøtte til bofællesskabsdeltagere er der i lovens  

 kapitel 4a givet kommuner og amtskommuner hjemmel til at etablere særlige  

 bofællesskaber, og der er åbnet mulighed for at aftale mellemkommunal  

 refusion, hvor en person af en kommune anvises bolig i et særligt  

 bofællesskab beliggende i en anden kommune.
 12a.2. Personkreds.
 12a.2.1. Personkredsen i særlige bofællesskaber.
 Boligstøtte efter reglerne for særlige bofællesskaber kan som udgangspunkt  

 ydes til personer, der har et socialt betinget behov  for at bo i et  

 kollektivt bofællesskab, og som anvises bolig i et kollektivt bofællesskab af  

 kommunalbestyrelsen, amtsrådet, et almennyttigt boligselskab, jf. § 2 i lov  

 om boligbyggeri eller en privat organisation, som udlejer, jf. § 24a, stk. 1,  

 nr. 1.
 Personkredsen til de særlige bofællesskaber er således personer, som  

 ønsker at flytte i bofællesskab, som har et særligt socialt betinget behov  

 for at bo i en bofællesskabsbolig, og som lejer en sådan bolig af en af de  

 nævnte typer af udlejere, jf. pkt. 12a.4.
Det vil bero på en konkret vurdering, om en person kan siges at have et  

 særligt behov for at bo i bofællesskab.
Det forudsættes imidlertid, at der er  

 tale om personer, der kan klare sig i eget hjem (det vil sige i  

 bofællesskabet) med støtte fra det sociale netværk, som bofællesskabet udgør,  

 sammen med de almindelige støtteforanstaltninger fra det offentlige social-  

 og sundhedsvæsen, f.eks. hjemmehjælp.
Som eksempler (blandt flere) på grupper af boligsøgende, der kan anses at  

 have sådanne særlige behov, kan nævnes hjemløse, personer med psykiske  

 lidelser, ældre og personer med handicap, senil demente, samt flygtninge i  

 integrationsfasen.
Derudover kan en del førtidspensionister formentlig have  

 det omtalte særlige behov for at bo i en bofælleskabsbolig.
Det er en forudsætning for at få en bolig i et særligt bofællesskab, at  

 man  anvises hertil af en kommune, en amtskommune, et almennyttigt  

 boligselskab eller en privat organisation, og det forudsættes, at anvisningen  

 sker i samarbejde med beboerne.
Alle typer af private organisationer,  

 herunder selskaber, fonde og foreninger, (som f.eks. kirkelige  

 organisationer, sygdomsbekæmpende foreninger og andre foreninger med  

 almennyttige formål), kan etablere bofællesskaber og foretage anvisning  

 hertil.
Hvis en sådan organisation skønner, at en person har et særligt behov  

 for at bo i bofællesskab, kan organisationen anvise den pågældende person til  

 et bofællesskab med den virkning, at den pågældende som udgangspunkt er  

 berettiget til boligstøtte efter lovens kapitel 4a.
Ved en boligstøtteansøgning må kommunen som udgangspunkt lægge den  

 anvisendes vurdering af det sociale behov til grund.
Det er dog kommunen, der  

 endeligt afgør, om betingelserne for at få boligstøtte efter de særlige  

 regler er opfyldt.
En kommune vil således kunne afvise at yde boligstøtte,  

 hvis den uanset anvisning til et særligt bofællesskab ikke finder, at  

 boligstøtteansøgeren har et socialt betinget behov for at bo i et  

 bofællesskab.
Hvis kommunen skønner, at denne betingelse ikke er opfyldt, og  

 den pågældende alligevel flytter ind i bofællesskabet/bliver boende, bevirker  

 det, at ingen i bofællesskabet kan få boligstøtte efter de gunstigere  

 bofællesskabsregler, idet det kollektive bofællesskab herefter ikke opfylder  

 betingelserne herfor, jf. pkt. 12a. 3.
 Det kan derfor være hensigtsmæssigt, at der etableres et vist samarbejde  

 mellem de involverede organisationer og de almennyttige selskaber på den ene  

 side og kommunen på den anden.
 12a.2.2. Personkreds i 55+-bofællesskaber.
 Boligstøtte til 55r-bofællesskaber omfatter alle personer, de er fyldt 55  

 år, jf. § 24a, stk. 1, nr. 3.
Det er uden betydning om bofællesskabsdeltagerne p.g.a. familiemæssig  

 tilknytning eller lignende tillige kan betragtes som en husstand.
Hvis en  

 person i et bofællesskab/en husstand, der omfatter mindst 3 personer, der  

 alle er fyldt 55 år, jf. § 24b og pkt. 12a.3., søger  

 bofællesskabsboligstøtte, er den pågældende principielt berettiget hertil.  

 Udbetales der boligstøtte efter lovens kapitel 4a til en eller flere beboere  

 i en husstnd, kan der ikke tillige ydes almindelig boligstøtte efter kapitel  

 4 til husstanden.
 12a.2.3. Nærtstående.
For såvel særlige bofællesskaber som 55r-bofællesskaber gælder, at der  

 foruden den egentlige målgruppe kan bo nærtstående personer til denne  

 personkreds, jf. også pkt. 12a.3. Ved nærtstående forstås børn, søskende,  

 ægtefælle, samlever og andre med en nær tilknytning til personen med det  

 særlige behov eller personen på mindst 55 år.
Der kan således ikke stilles  

 krav om et slægtskabsforhold.
Kommunen må som udgangspunkt lægge ansøgerens  

 oplysning om tilknytningsforholdet til grund.
 Sådanne nærtstående personer vil have krav på boligstøtte efter samme  

 regler som de personer, de »hører sammen med«, jf. § 24a, stk. 1,  

 nr. 2 og 4.
Børn under 23 år betragtes dog ikke som selvstændige støtteberettigede  

 personer.
Bor en bofællesskabsdeltager sammen med et barn eller flere børn,  

 ydes i stedet støtte til en højere boligudgift og med et højere  

 maksimumsbeløb, jf. §§ 24 d, stk. 2 og 24 e, stk. 3, og pkt. 12a.7.3 og  

 12a.7.4.
 12a.3. Krav til det kollektive bofællesskab.
 For at være omfattet af de særlige boligstøtteregler i lovens kapitel 4a  

 skal et kollektivt bofællesskab bestå af mindst 3 personer, der enten alle  

 har et særligt behov for at bo i bofællesskab, eller alle er mindst 55 år,  

 jf. § 24b, stk. 1.
 Der kan dog ydes boligstøtte efter kapitel 4a i en periode på op til 3  

 måneder, hvis antallet af beboere med særligt behov for at bo i bofællesskab  

 eller antallet af personer på mindst 55 år falder til under 3 i forbindelse  

 med fraflytning eller dødsfald, jf. § 24b, stk. 3. Ved en sådan ordning  

 undgås, at fraflytning og dødsfald kommer til at betyde en økonomisk  

 belasting for de resterende beboere.
Der er ingen øvre grænse for antallet af beboere i et bofællesskab.
Det er  

 imidlertid en forudsætning for at få boligstøtte efter reglerne for særlige  

 bofællesskaber, at alle beboere har et særligt socialt behov eller er  

 nærtstående til sådanne personer, og det er tilsvarende en betingelse for at  

 få støtte efter reglerne for 55r-bofællesskaber, at samtlige beboere er fyldt  

 55 år eller er nærtstående til en beboer, der er fyldt 55 år.
 Hvis der således i et 55+-bofællesskab flytter en person ind, som ikke er  

 fyldt 55 år eller ikke er en nærtstående person til en af de mindst 55-årige,  

 vil ingen i bofællesskabet kunne få boligstøtte efter bofællesskabsreglerne.  

 I så tilfælde skal støtten beregnes efter lovens almindelige regler, det vil  

 sige på grundlag af summen af de enkelte beboeres indkomst og efter de  

 almindelige arealgrænser og maksimumsbeløb.
 12a.4. Krav til den fælles bolig.
 12a.4.1. Organisationsform.
 Der stilles efter § 24a krav til de særlige bofællesskabers  

 organisationsform for at boligstøtte kan ydes.
 12a.4.1.1. Organisationsform for særlige bofællesskaber.
De særlige bofællesskaber kan oprettes i almennyttige boliger,  

 ungdomsboliger samt privat og offentligt ejede, herunder byfornyede,  

 udlejningsboliger, og initiativ til oprettelse af sådanne bofællesskaber kan  

 tages af en kommune, en amtskommune, et almennyttgt boligselskab eller en  

 privat organisation.
Kommunen, amtskommunen, selskabet eller organisationen  

 vil kunne fungere som forretningsfører for bofællesskabet.
Forretningsføreren  

 kan enten eje boligen, hvori bofællesskabet oprettes, således at  

 forretningsføreren står som udlejer og beboerne som lejere, eller  

 forretningsføreren kan være lejer og derved over for beboerne fungere som  

 fremlejer, hvorved beboerne i bofællesskabet får status som fremlejetagere.
I  

 det almennyttige byggeri kan dog alene en kommune, en amtskommune eller et  

 almennyttigt boligselskab/forretningsførerselskab være forretningsfører.
Det  

 indebærer, at udlejning fra boligselskabet til kommunen sker uden for  

 ventelistesystemet, og at der ses bort fra den gældende fortrinsret til store  

 lejligheder for børnefamilier.
 I alle tilfælde skal bofællesskabsdeltagerne således være lejere (herunder  

 fremlejetagere).
 Der kan ikke ydes boligstøtte til lejere i bofællesskaber, der etableres i  

 tidligere institutioner efter bistandsloven, f.eks. plejehjem, medmindre der  

 er foretaget en gennemgribende ombygning, der har medført, at boligerne er  

 blevet væsentligt bedre egnede til bofællesskaber for personer med særlige  

 sociale behov, jf. § 24b, stk. 5.
12a.4.1.2. Organisationsform for 55+4- bofællesskaber.  

  55+-bofællesskaberne kan principielt indrettes i alle boligtyper, herunder  

 ejerboliger og andelsboliger, og de enkelte bofællesskabsdeltagere kan have  

 forskellig status.
Det er således muligt at oprette 55r-bofællesskaber,  

 f.eks. hvor alle beboere er lejere, hvor alle er ejere, eller hvor en person  

 ejer boligen, medens de øvrige personer bor til leje.
 12a.4.2. Størrelse og indretning af den fælles bolig.
Der gælder ikke særlige øvre eller nedre grænser for arealet af den fælles  

 bolig.
Dog kan arealet af boligen have betydning for boligstøttens størrelse,  

 jf. pkt. 12a.7.3.
Det er imidlertid en betingelse for udbetaling af boligstøtte efter lovens  

 kapitel 4a, at den fælles bolig skal have mindst et beboelsesrum mere end  

 antallet af beboere.
Børn, jf. § 7, stk. 2 og pkt. 3.2.1., af en  

 bofællesskabsdeltager (herunder eventuelle børn af nærtstående) medregnes i  

 denne forbindelse ikke i antallet af beboere.
 Herudover stilles der ikke særlige krav til bofællesskabets indretning,  

 herunder med hensyn til f.eks. fællesarealer (eller køkkenfaciliteter).
 Der kan dog ikke ydes boligstøtte til lejere i bofællesskaber, der  

 etableres i tidligere institutioner efter bistandsloven, f.eks. plejehjem,  

 medmindre der er foretaget en gennemgribende ombygning, der har medført, at  

 boligerne er blevet væsentligt bedre egnede til bofællesskaber for personer  

 med særlige sociale behov, jf. § 24b, stk. 5.
 12a.5. Den enkelte bofællesskabsdeltagers bolig.
Der stilles ikke nogen krav med hensyn til størrelsen eller udformningen  

 af den enkelte bofællesskabsdeltagers bolig.
Betingelsen i § 9 om  

 selvstændigt køkken, jf. pkt. 4.1., gælder således ikke for boligstøtte efter  

 lovens kapitel 4a.
Der er heller ikke fastsat krav med hensyn til adgang til  

 fællesarealer eller lignende.
 12a.6. Husstandsindkomst.
 Regler om opgørelse af husstandsindkomst for bofællesskabsdeltagere er  

 fastsat i § 8, stk. 9.
 Herefter opgøres husstandsindkomsten ved beregning af boligstøtte efter  

 lovens kapitel 4a som den enkelte ansøgers (bofællesskabsdeltagers) indkomst  

 opgjort efter de almindelige regler i § 8, stk. 1-8, jf. kapitel 3a.
 Denne indkomstopgørelse gælder alle typer af deltagere i et bofællesskab,  

 hvad enten der er tale om en anvist person med et socialt betinget behov for  

 at bo i bofællesskab, en person på 55 år eller derover eller en nærtstående  

 person.
 Hvis en bofællesskabsdeltager bor sammen med sit barn, opgøres dog en  

 samlet husstandsindkomst for bofællesskabsdeltageren og barnet efter § 8,  

 stk. 1-8: dvs. at der foretages børnefradrag i indkomsten efter § 8, stk. 5.
Hvis begge forældre bor i bofællesskabet, kan forældrene vælge, til  

 hvilken af forældrenes indkomst et barn skal medregnes.
Kommunen bør være  

 behjælpelig med at vurdere, hos hvem af forældrene et barn mest  

 hensigtsmæssigt kan medregnes, således at forældrene stilles gunstigst ved  

 boligstøtteberegningen.
Skulle forældrene have flere børn i bofællesskabet,  

 kan de for hvert barn beslutte, hvem af forældrne barnet skal medregnes hos.  

 Når det er besluttet, hos hvem af forældrene et barn medregnes, med hensyn  

 til husstandsindkomst, medregnes barnet hos den pågældende af forældrene i  

 alle relationer, dvs. med hensyn til forøgelse af den maksimale boligudgift  

 efter § 24d og af den maksimale boligstøtte efter § 24e, jf. pkt. 12a.7.3.1.  

 og 12a.7.4.1. Ved et barn af en bofællesskabsdeltager forstås et barn efter §  

 7, stk. 2, jf. pkt. 3.2.1.
 12a.7. Boligudgiften.
Som nævnt under pkt. 12a.3. er det en forudsætning for at få boligstøtte  

 efter de særlige bofællesskabsregler, at alle beboerne opfylder betingelserne  

 for at bo i bofællesskabet.
I bofællesskaber, der etableres i  

 udlejningsboliger, vil det således ved lejeaftalens indgåelse være  

 hensigtsmæssigt at tage stilling til, om udlejeren skal kunne opsige en  

 beboer f.eks. efter lejelovens § 83, litra f (vægtige grunde gør det særligt  

 magtpåliggende for udlejeren at blive løst fra lejeforholdet), hvis den  

 situation opstår, at en af beboerne på et tidspunkt ikke længere opfylder  

 betingelserne for at bo i bofællesskabet.
I sådanne bofællesskaber er det op til udlejeren og bofællesskabet selv at  

 aftale lejevilkårene, herunder spørgsmålet om hvem der skal stå som  

 lejer af bofællesskabsboligen (en eller flere eller samtlige). Selve  

lejefastsættelsen for bofællesskaber følger de almindelige regler i  

 lejelovgivningen.
Lejen i et bofællesskab etableret i en lejlighed i en  

 privat udlejningsejendom fastsættes således efter reglerne i lejeloven eller  

 boligreguleringsloven, medens lejen i bofællesskabslejemål i det almennyttige  

 byggeri fastsættes efter reglerne i boligbyggeriloven: hvis der imidlertid er  

 tale om en situation, hvor en kommune lejer en bolig i et almennyttigt  

 byggeri, og kommunen fremlejer (videreudlejer) boligen til et bofællesskab,  

 skal kommunen følge reglerne i lejeloven eller boligreguleringsloven, når den  

 fastsætter lejen for bofællesskabet.
 12a.7.1. Opgørelse af boligudgiften.
 Reglerne om opgørelse af boligudgiften finder i §§ 24 c og 24 d.
Efter § 24 c, stk. 1, lægges som udgangspunkt den enkelte beboers  

faktiske andel af den samlede boligudgift til grund ved  

 boligstøtteberegningen.
Det forudsættes således, at det enkelte bofællesskab  

 foretager en indbyrdes fordeling af den samlede boligudgift, ligesom det  

 forudsættes, at bofællesskabet ikke foretager en helt urimelig fordeling af  

 udgiften, jf. nærmere under pkt. 12a.7.2. Dette betyder, at kommunen som  

 udgangspunkt må lægge beboernes indbyrdes aftale til grund, hvad enten  

 aftalen er nedfældet (f.eks. i en lejekontrakt), eller der blot er tale om en  

 mundtlig aftale, idet der ikke er nogen formkrav til denne aftale om  

 fordelingen af værelser og boligudgiften.
Der er intet til hinder for, at  

 bofællesskabsdeltagerne ændrer den oprindelige indbyrdes fordeling af  

 boligudgiften (og det areal den enkelte råder over).
Som nævnt under pkt. 12a.4.1.2. og 12a.4.1.1. kan 55+-bofællesskaberne  

 etableres i samtlige boligtyper (udlejningsboliger, andelsboliger og  

 ejerboliger m.v.), medens de særlige bofællesskaber kun kan etableres i  

 udlejningsboliger.
Den samlede boligudgift for bofællesskabet opgøres  

 efter boligstøttelovens almindelige regler: det vil sige, at opgørelsen er  

 forskellig alt efter, hvilken boligtype bofællesskabet er etableret i.
 12a.7.1.1. Bofællesskaber i udlejningsboliger.
 I bofællesskaber, hvor alle beboere er lejere, opgøres den  

 samlede boligudgift efter lovens §§ 10 og 11, jf. § 24 c, stk. 1, nr. 1.
Efter § 10, stk. 1, lægges den leje til grund, som efter lejeaftalen skal  

 betales for lejlighedens areal, fælles boligareal, adgangsareal samt  

 tilhørende sædvanlige udenomsrum.
I visse situationer forhøjes eller  

 nedsættes beregningsgrundlaget, jf. § 10, stk. 2-6. Der henvises til pkt.  

 5.1.2. om varme, varmt vand og elforbrug, 5.1.3. om vandforbrug, 5.1.4. om  

 vedligeholdelse og 5.1.5. om fremleje, fremlån og udlejning eller anvendelse  

 til erhverv.
Efter § 11 kan kommunen - hvis lejen i væsentlig grad overstiger den  

 normale leje for sædvanlige lejligheder af tilsvarende størrelse, eller hvis  

 lejen må anses for delvis betaling for luksuriøst udstyr eller beliggenhed -  

 nedsætte lejen med et beløb, der svarer til forskellen.
Der henvises til pkt.  

 5.2.1. om urimelig husleje og 5.2.2. om luksuslejligheder.
 12a.7.1.2. Bofællesskaber i private andelsboligforeninger.
 Hvis mindst 1 beboer i bofællesskabet er andelshaver i en  

privat andelsboligforening, følger det af § 24c, stk. 1, nr. 2, at den  

 samlede boligudgift opgøres efter § 16, jf. §§ 10 og 11. Dette vil  

 eksempelvis være tilfældet, hvis alle beboerne er andelshavere, eller hvis en  

 beboer er andelshaver, medens resten er lejere.
 Der henvises til kap. 6 om opgørelse af boligudgift for andelshavere.
 12a.7.1.3. Bofællesskaber i ejerboliger.
 I ejerboliger (enfamilieshuse og ejerlejligheder), hvor mindst 1  

 beboer er  ejer, opgøres den samlede boligudgift efter § 17, jf. §  

 24c, stk. 1, nr. 3. Denne opgørelse er nærmere beskrevet under pkt.  

 7.1.-7.3.8.
 12a.7.1.4. Bofællesskaber i andre boligtyper.
 I bofællesskaber, hvor mindst 1 beboer er ejer, medejer eller på  

 anden måde omfattet af personkredsen i § 18, jf. § 24c, stk. 1, nr. 4,  

 opgøres boligudgiften efter § 18. Det drejer sig om bofællesskaber etableret  

 i:
 Selve opgørelsesmåden fremgår af Bygge- og Boligstyrelsens bekendtgørelse  

 nr. 613 af 8. juli 1992 om opgørelse af boligudgiften efter § 18 i lov om  

 individuel boligstøtte og er nærmere beskrevet i pkt. 7.4.-7.4.7.
 12a.7.2. Nedsættelse af boligudgiften.
Efter § 24 c, stk. 2, gælder §§ 11 og 15 også for så vidt angår  

den enkelte bofællesskabsdeltagers faktiske andel af den samlede  

 boligudgift.
Dette gælder for begge typer af bofællesskaber og for alle  

 boligformer.
 Efter § 11 kan kommunen - hvis lejen i væsentlig grad overstiger den  

 normale leje for sædvanlige lejligheder af tilsvarende størrelse, eller hvis  

 lejen må anses for delvis betaling for luksuriøst udstyr eller beliggenhed -  

 nedsætte lejen med et beløb, der svarer til forskellen.
 At denne bestemmelse også finder anvendelse med hensyn til den enkelte  

 bofællesskabsdeltagers faktiske andel af den samlede boligudgift betyder, at  

 der er grænser for, hvor skævt et bofællesskab kan fordele den samlede  

 boligudgift på de enkelte beboere, idet udgangspunktet må være, at  

 boligudgiften fordeles i forhold til det areal, den enkelte beboer råder  

 over.
 Bestemmelsen kan f.eks. bringes i anvendelse i en situation, hvor et  

 bofællesskab har aftalt, at den beboer, der disponerer over boligens ringeste  

 værelse, betaler langt mere end de andre beboere.
Efter § 15 skal kommunen - hvis lejen overstiger halvdelen af  

 husstandsindkomsten - efter en samlet vurdering af husstandsmedlemmernes  

 økonomiske og personlige forhold bestemme, om boligstøtte kan ydes.
Det samme  

 gælder, hvis særlige forhold, f.eks. i forbindelse med ansøgerens afståelse  

 af sin hidtidige bolig og leje af den lejlighed, hvortil boligstøtte søges,  

 sandsynliggør, at lejeaftalen er tilrettelagt med særligt henblik på opnåelse  

 af boligstøtte.
Kommunen kan bestemme, at støtten ydes med et lavere beløb.
 Der vil formentlig sjældent være grundlag for at bringe bestemmelsen om de  

 særlige forhold i anvendelse i denne sammenhæng - især for så vidt angår de  

 særlige bofællesskaber, idet plads heri forudsætter anvisning fra f.eks. en  

 kommune.
Det vil altid bero på en konkret vurdering, om der er grundlag for at  

 nedsætte støtten eller for helt at afslå at yde støtte.
Hvis kommunen finder,  

 at betingelserne herfor er opfyldt for en enkelt beboers vedkommende, får det  

 ingen indvirkning på boligstøtten til de øvrige beboere.
 §§ 11 og 15 er nærmere omtalt under pkt. 5.2., 5.2.1., 5.2.2., 8.4.,  

 8.4.1. og 8.4.2.
 12a.7.3. Arealnorm.
Efter lovens almindelige regler ydes boligstøtte til et bestemt antal (m2)  

 pr. person.
Bofællesskabsreglerne adskiller sig fra de almindelige regler på  

 dette punkt, idet man ved opgørelsen af boligudgiften i et bofællesskab for  

 hver person højst medregner den forholdsmæssige andel af den samlede  

 boligudgift pr. (m2) bruttoetagereal for et bestemt antal (m2).
 Efter § 24d, stk. 1, kan der således for hver person højst medregnes den  

 forholdsmæssige andel af den samlede boligudgift pr. (m2) bruttoetageareal  

 for 40 (m2) .Denne grænse er fastsat med udgangspunkt i den  

 almindelige arealnorm, hvorefter en husstand bestående af 3 personer, som  

 søger om støtte efter den 31. december 1992, kan få støtte til 105 (m2)  

 (65+20+20 (m2)).
 12a.7.3.1. Undtagelser fra arealnormen.
 Hvis ansøgeren er stærkt bevægelseshæmmet, og hvis den fælles  

 bolig  er egnet  herfor, medregnes i stedet for 40 (m2) den  

 forholdsmæssige andel af boligudgiften for 50 (m2) .
 At den fælles bolig skal være egnet for den bevægelseshæmmede, betyder, at  

 det ikke er tilstrækkeligt, at det værelse, den bevægelseshæmmede råder over,  

 er egnet herfor: det skal være hele bofællesskabsboligen, der er egnet  

 for den bevægelseshæmmede.
 Der henvises i øvrigt til pkt. 8.2.1. om stærkt bevægelseshæmmede.
Hvis en bofællesskabsdeltager, herunder en nærtstående, bor sammen med sit  

barn eller sine børn, forhøjes de 40 (m2) ligeledes til 50  

 (m2): de 40 (m2) forhøjes »kun« til 50 (m2), uanset hvor mange  

 børn bofællesskabsdeltageren medbringer i bofællesskabet.
Ved børn forstås -  

 som efter lovens almindelige regler - biologiske børn, adoptivbørn, børnebørn  

 eller plejebørn, som bor sammen med deres forældre, bedsteforældre eller  

 plejeforældre, og som er under 23 år.
Der henvises til pkt. 3.2.1.
 Hvis begge forældre bor i bofællesskabet, kan de selv vælge,  

 i hvis boligstøtteberegning barnet/børnene skal indgå.
 Såfremt de kun har 1 barn, forhøjes arealet hos den af forældrene,  

 hos hvem barnet er medtaget ved opgørelsen af husstandsindkomsten.
 Hvis forældrene har flere børn, kan de vælge enten at lade alle  

 børnene i boligstøttemæssig henseende høre sammen med en af forældrene eller  

 at dele dem mellem sig - dog således at det enkelte barn medregnes hos den af  

 forældrene, i hvis husstandsindkomst barnet er medtaget.
 Hvis de vælger den første mulighed, forhøjes arealet for den pågældende  

 bofællesskabsdeltager fra 40 (m2) til 50 (m2). Hvis de derimod deler børnene  

 mellem sig, forhøjes arealet for begge forældre til 50 (m2).
Det valg, forældrene træffer ved indflytningen i bofællesskabet er ikke  

 bindende for den periode, de bor i bofællesskabet.
Der er således intet til  

 hinder for, at de på et tidspunkt vælger en anden boligstøttemæssig placering  

 af barnet/børnene.
Det forudsættes, at kommunen er forældrene  

 behjælpelig med at beregne, i hvis boligstøtteberegning det er mest  

 fordelagtigt at indregne barnet/børnene.
 En stærkt bevægelseshæmmet bofællesskabsdeltager med børn  

 kan kun få støtte til 50 (m2).
 12a.7.4. Maksimum for den årlige boligudgift.
 Af § 24 d, stk. 2, fremgår, til hvor stor en boligudgift den  

 enkelte bofællessskabsdeltager kan få boligstøtte.
Den årlige boligudgift kan herefter ikke overstige 16.600 kr. pr. person  

 (1994-niveau). Dette beløb er fastsat med udgangspunkt i det gældende  

 maksimumsbeløb på 49.900 kr. (1994-niveau) for husstande uden børn - det vil  

 sige en årlige boligudgift ville blive 16.630 kr. pr. person, hvis husstanden  

 består af 3 personer.
Beløbet reguleres på samme måde som lovens øvrige  

 satser, jf. § 72, stk. 1, nr. 14.
 12a.7.4.1. Undtagelser fra maksimumsbeløbet.
 Hvis bofællesskabsdeltageren er stærkt bevægelseshæmmet, og hvis  

 den fælles bolig - det vil sige bofællesskabsboligen - er egnet  

  herfor, forhøjes de 16.600 kr. med 100% til 33.200 kr.
 Maksimumsbeløbet forhøjes ligeledes med 100%, hvis  

 bofællesskabsdeltageren bor sammen med 1 barn eller flere børn.
 En stærkt bevægelseshæmmet bofællesskabsdeltager med 1 barn eller flere  

 børn får kun maksimumsbeløbet forhøjet med 1 x 100%, ligesom det areal, der  

 kan ydes støtte til, også kun forhøjes med 10 (m2) i denne situation.
 Hvis begge forældrene bor i bofællesskabet, kan de vælge, i hvis  

 boligstøtteberegning barnet/børnene skal indgå og dermed hvis boligudgift,  

 der forhøjes med de 100%. Det enkelte barn skal dog medregnes hos den af  

 forældrene, hos hvem barnet er medtaget ved opgørelsen af  

 husstandsindkomsten.
 Hvis forældrene vælger at dele børnene mellem sig, forhøjes boligudgiften  

 for begge forældre på samme måde som det areal, der kan ydes støtte til.
 Der henvises i øvrigt til pkt. 12a.7.3.1.
 12a.8. Beregning af boligydelse og boligsikring.
 Til bofællesskaber, hvor der bor både pensionister og ikke-pensionister,  

 vil der som følge af, at støtten beregnes på individniveau, skulle ydes såvel  

 boligydelse som boligsikring.
 Boligydelse beregnes efter lovens almindelige regler i § 21, jf. §  

 24 e, stk. 1.
 Boligsikring beregnes ligeledes efter de almindelige  

 boligsikringsregler i § 22, stk. 1 og 2. Derimod gælder reglen i § 22,  

 stk. 3, om at boligsikring til husstande uden børn ikke kan overstige 15%  

 af boligudgiften, ikke for bofællesskabsdeltagere, jf. § 24 e, stk. 2.
 12a.9. Maksimum for den årlige boligstøtte.
 Efter § 24 e, stk. 3, kan den årlige boligstøtte til en  

 bofællesskabsdeltager ikke overstige 8.772 kr. (1994-niveau). Beløbet svarer  

 til det gældende maksimumsbeløb på 26.316 kr. (1994-niveau) for husstande  

 uden børn delt med 3. Beløbet reguleres på samme måde som lovens øvrige  

 satser, jf. § 72, stk. 1, nr. 15.
 Boligstøtten beregnes til et årligt kronebeløb, der er deleligt med 12,  

 jf. § 24.
 12a.9.1. Undtagelser fra maksimumsbeløbet.
 Hvis bofællesskabsdeltageren er stærkt bevægelseshæmmet, og hvis  

bofællesskabsboligen er egnet herfor, forhøjes de 26.316 kr.  

 med 100% til 52.632 kr.
 Maksimumsbeløbet forhøjes ligeledes med 100%, hvis bofællesskabsdeltageren  

 bor samme med 1 barn eller flere børn.
 En stærkt bevægelseshæmmet bofællesskabsdeltager med 1 barn eller flere  

 børn får kun maksimumsbeløbet forhøjet med 1 x 100%.
 Bebor begge forældre bofællesskabet, forhøjes den maksimale boligstøtte  

 hos den af forældrene, hos hvem barnet er medtaget ved opgørelsen af  

 husstandsindkomsten.
 Der henvises i øvrigt til pkt. 12a.7.3.1.
 12a.10. Boligstøttens fordeling på tilskud og lån.
 Den udmålte støtte udbetales enten som tilskud eller som lån og tilskud  

 alt efter, hvilken slags bofællesskab der er tale om, jf. § 24 g.
 12a.10.1. Bofællesskaber hvor alle er lejere.
I bofællesskaber, hvor alle beboere er lejere, udbetales  

 støtten som  tilskud.
Der kan ikke udbetales støtte, hvis det  

 beregnede tilskudsbeløb er mindre end 888 kr. (1994-niveau) om året.
 12a.10.2. Andre bofællesskaber.
I alle andre bofællesskaber udbetales støtten med 50% som  

tilskud  og 50% som  lån til samtlige beboere.
Det vil  

 således sige, at hvis der blot bor en person i bofællesskabet, som ikke er  

 lejer, skal støtten (til alle beboerne) udbetales som lån og tilskud.
Der vil  

 herefter skulle udbetales boligsikring som tilskud og lån til lejere i  

 ejerboliger, hvis lejerne ikke er pensionister.
 Den enkelte støttemodtager skal som betingelse for udbetaling af lånet  

 underskrive en gældserklæring, hvorved de forpligter sig til at hæfte  

 personligt for lånet.
 Disse lån ydes uden sikkerhed i ejendommen - også for ejerboligers  

 vedkommende.
 Bortset fra denne forskel (i forhold til de almindelige regler) gælder de  

 almindelige regler om lån i §§ 19, 34-37 og 39 også for lån til  

 bofællesskabsdeltagere.
Efter § 39, stk. 1, forfalder lån (med påløbne renter) ved ejerskifte, ved  

 overdragelse af andelsbeviset, eller såfremt låntageren udtræder af  

 husstanden. § 39, stk. 2, som omhandler de situationer, hvor lånet - selv om  

 der sker ejerskifte osv. - ikke forfalder, er blevet suppleret med en  

 bestemmelse om, at lån til bofællesskabsdeltagere ikke forfalder, hvis  

 låntageren ikke udtræder af husstanden.
Bestemmelsen indebærer, at der  

 fortsat skal ydes boligstøtte som lån og tilskud, hvis bofællesskabet  

 forbliver et ejerboligfællesskab.
Hvis ejendommen derimod sælges til en  

 udenforstående, skal der fremover ydes støtte efter lejereglerne, men lånet  

 forfalder ikke.
 12a.11. Beboerindskudslån.
 Beboerindskudslån kan efter §§ 56 a og 59 ydes til beboere i kollektive  

 bofællesskaber.
 12a.11.1. Pligtlån.
 12a.11.1.1. Boligtyper hvortil pligtlån kan ydes.
 12a.11.1.1.1. Lån til beboerindskud.
 Kommunalbestyrelsen har pligt til efter ansøgning at yde støtte til  

 betaling af beboerindskud, hvor 3 eller flere personer bebor en bolig i  

 kollektivt fællesskab.
Det er en betingelse, at boligen er en lejlighed 12a.11.1.1.2. Lån til depositum.
 Kommunalbestyrelsen eller amtsråde kan efter boligbyggerilovens § 14, stk.  

 8, efter aftale med et boligselskab etablere særlige bofællesskaber ved leje  

 af almennyttige boliger, som herefter fremlejes til deltagerne i et  

 kollektivt bofællesskab.
Betaling af beboerindskud sker i så fald mellem kommune eller amtskommune  

 og boligselskab.
Kommunalbestyrelsen eller amtsrådet indgår aftale med  

 deltageren i det særlige bofællesskab efter reglerne i lov om leje (fremleje)  

 og vil herefter kunne opkræve depositum i overensstemmelse med  

 lejelovgivningens regler.
 I tilfælde, hvor kommunalbestyrelsen eller amtsrådet fremlejer en sådan  

 almennyttig bolig til personer i et særligt bofællesskab, kan der ydes  

 pligtlån til den størrelsesmæssige andel af den enkelte  

 bofællesskabsdeltagers depositum m.v., som af kommunen eller amtskommunen er  

 indbetalt til boligselskabet som beboerindskud.
 12a.11.1.2. Indkomstgrænser for ydelse af pligtlån.
 Ret til efter ansøgning at opnå lån til betaling af beboerindskud i  

 kollektive bofællesskaber har lejere, hvis husstandsindkomst på  

 indflytningstidspunktet ikke overstiger et beløb svarende til den pension,  

 som tilkommer en enlig pensionist i medfør af § 49, stk. 1, nr. 1 og 3 i lov  

 om social pension med tillæg af 5 procent, dvs. den indkomstgrænse, der  

 svarer til den gældende indkomstgrænse for pligtlån til enkeltværelser, jf.  

 pkt. 15.3.1.
Det er den enkelte bofællesskabsdeltagers indkomstforhold, der er  

 afgørende for retten til at opnå lån til betaling af beboerindskud.
Den  

 husstandsindkomst, som sammenlignes med den i loven fastsatte indkomstgrænse  

 for det pågældende år, er bofællesskabsdeltagerens husstandsindkomst efter §  

 8, stk. 9, opgjort på årsbasis enten som efter lovens hovedregel, jf. § 8,  

 stk. 1-7, eller som en forventet fremtidig indkomst, jf. § 8, stk. 8.
 Hvis en eller flere bofællesskabsdeltager(e)s indkomst ligger over  

 indkomstgrænsen, ydes der lån til de øvrige, hvis betingelserne herfor i  

 øvrigt er opfyldt.
 12a.11.1.3. Størrelsen af beboerindskudslånet.
Beboerindskudslån ydes til en ligelig andel af det samlede beboerindskud  

 til hver af de beboere i det kollektive bofællesskab, der opfylder  

 betingelserne i § 24 a, dvs. den personkreds, der er berettiget til den  

 særlige løbende bofællesskabsstøtte efter lovens kapitel 4 a.
Der foretages  

 ved fastsættelsen af lånets størrelse en ligelig fordeling af det samlede  

 beboerindskud, uanset om der indbyrdes mellem fællesskabets deltagere måtte  

 være aftalt en anden intern fordeling.
Det er ligesom forudbetaling af løbende bofællesskabsboligstøtte en  

 betingelse for udbetaling af beboerindskudslån, at det kollektive  

 bofællesskab skal bestå af mindst 3 personer, der alle har et behov for at bo  

 i bofællesskab, eller alle er mindst 55 år.
Endvidere skal den fælles bolig  

 have mindst et beboelsesrum mere end antallet af beboere, jf. § 56 a, stk. 4  

 og § 24 b.
 12a.11.1.4. Tilfælde hvor beboerindskudslån kan nægtes.
 Reglerne i § 55 om afslag på beboerindskudslån gælder også på pligtlån til  

 beboere i kollektive bofællesskaber, jf. pkt. 15.3.3. herom.
 12a.11.1.5. Forrentning og tilbagebetaling af pligtlån.
Lån til betaling af beboerindskud i kollektive bofællesskaber forrentes og  

 afdrages efter de almindelige regler for forrentning og tilbagebetaling af  

 pligtlån til enkeltværelser.
Lånene er således rente- og afdragsfri i 5 år.  

 Herefter tilbagebetales lånet i løbet af højst 5 år og forrentes med 4,5 pct.  

 af den til enhver tid værende restgæld, jf. pkt. 15.4.
 12a.11.2. Frivillige lån.
 Ud over de tilfælde, hvor kommunerne er forpligtet til at yde lån til  

 betaling af beboerindskud til deltagere i kollektive bofællesskaber, kan  

 kommunalbestyrelsen som en ren kommunal foranstaltning yde lån eller garanti  

 for lån til beboerindskud i kollektive bofællesskaber efter generelle  

 retningslinier, som kommunerne selv fastsætter, jf. § 59. Beboerindskudslånet  

 ydes til de samme kategorier af boliger som frivillige lån i øvrigt, jf. pkt.  

 15.4.2.
Frivillige lån til deltagere i kollektive bofællesskaber kan endvidere  

 ligesom pligtlån ydes til boliger, der er opført med støtte efter kapitel 12  

 a i lov om boligbyggeri, Herudover kan lån ydes til almennyttige boliger, som  

 efter boligbyggerilovens § 14, stk. 8, er lejet af en kommune eller en  

 amtskommune og videreudlejet til kollektivt bofællesskab.
Lån ydes i  

 sidstnævnte kategori til den del af det depositum, som kommunen har opkrævet  

 af den enkelte bofællesskabsdeltager, og som af kommunen eller amtsrådet er  

 videreindbetalt til boligselskabet som beboerindskud, jf. pkt. 12 a.11.1.2.
 12a.11.3. Generelle vilkår udbetaling og afregning af  

 beboerindskudslån til beboere i kollektive bofællesskaber.
 Reglerne i §§ 61, 63 og 64 om udbetaling og afregning af beboerindskudslån  

 og inddrivelse heraf finder tilsvarende anvendelse for lån til betaling af  

 beboerindskud til beboere i kollektive bofællesskaber, jf. pkt. 15.5., 15.6.,  

 15.8. og 15.10.
 Når en bofællesskabsdeltager fraflytter den fælles lejlighed, vil der være  

 tale om lejeforholdets ophør for den enkelte bofællesskabsdeltager, hvorved  

 beboerindskudslånet forfalder.
 Det er som udgangspunkt alene den fraflyttende bofællesskabsdeltagers  

 beboerindskudslån, der forfalder.
Det er imidlertid en betingelse for ydelse af beboerindskudslån til  

 beboere i et kollektivt bofællesskab, at bofællesskabet opfylder  

 betingelserne i § 24 b, herunder at bofællesskabet består af mindst 3  

 personer, der alle opfylder betingelserne i § 24 a, stk. 1, nr. 1, eller alle  

 opfylder betingelserne i § 24 a, stk. 1, nr. 3. Såfremt denne betingelse  

 efter en lejers fraflytning ikke længere er opfyldt, forfalder  

 beboerindskudslånene for de øvrige bofællesskabsdeltagere således.
Dette  

 gælder dog ikke, hvis antallet af beboere, der opfylder betingelserne, kun  

 midlertidigt i indtil 3 måneder er mindre end 3 som følge af, at en eller  

 flere beboeres fraflytning eller død.
13. Ansøgning om og udbetaling af boligstøtte Regler for ansøgning om boligstøtte er fastsat i §§ 40 og 41  

 , regler for  udbetaling i § 42 , og regler om bortfald  

 i §§ 52 og 53 .
 13.1. Ansøgning.
 Adgang til at opnå boligstøtte er en ret for alle, som opfylder lovens  

 betingelser herfor.
 Det er imidlertid en betingelse for udløsning af den enkeltes ret  

 til boligstøtte, at vedkommende indgiver en ansøgning til  

 kommunalbestyrelsen, jf. § 40, stk. 1 og 2.
 Kommunalbestyrelsen kan bestemme, at ansøgning skal ske skriftligt på en  

 særlig blanket, jf. § 41, stk. 1. Kommunernes Landsforening har udarbejdet  

 standardblanketter til ansøgning.
 En kommune kan derimod ikke forlange, at enhver senere meddelelse fra en  

 støttemodtager, der modtager løbende boligstøtte, tilsvarende skal indgives  

 på en sådan blanket.
Da et eventuelt tilbagebetalingskrav vedrørende for meget udbetalt  

 boligstøtte alene kan rettes mod boligstøtteansøgeren/ansøgerne, jf. nedenfor  

 pkt. 14.4.1. om tilbagebetaling af for meget udbetalt boligstøtte, henstilles  

 til kommunerne, at samtlige myndige husstandsmedlemmer (samlever m.fl.)  

 underskriver boligstøtteansøgningen som ansøgere.
Underskrift bør dog ikke  

 kræves af børn i husstanden, jf. § 7, stk. 2.
 Til brug ved ansøgningens behandling kan kommunalbestyrelsen forlange de  

nødvendige oplysninger ikke alene af ansøgeren, men også af  

 ejendommens ejer.
Støtteansøgeren er efter § 41, stk. 2, forpligtet til at give kommunen  

 enhver oplysning, der har betydning for beregning af boligstøtten - ligesom  

 støttemodtageren efter § 43, stk. 3, så længe boligstøtte modtages, har pligt  

 til at oplyse om alle forhold, der kan reducere den løbende støttes  

 størrelse. - Denne oplysningspligt vil primært vedrøre indkomst, leje og  

 husstandens størrelse.
Med hensyn til indkomsten vil oplysningspligten i de  

 tilfælde, hvor boligstøtte søges midt i et kalenderår, herunder kunne komme  

 til at omfatte oplysninger om indkomstforhold, der ligger forud for  

 ansøgningstidspunktet.
Der henvises herom nærmere til pkt. 14.4.5. vedrørende  

 periodeopdeling.
Kommunalbestyrelsen kan forlange at se lejekontrakt eller  

 boligoverenskomst.
Er lejen eller boligafgiften eller andre vilkår ændret  

 efter kontraktens udfærdigelse, må ændringerne dokumenteres ved forevisning  

 af andet skriftligt materiale herom, f.eks. huslejekvitteringer eller  

 erklæring fra udlejeren.
Dokumentation er også nødvendig, når der kun  

 foreligger en mundtlig lejeaftale, jf. § 41, stk. 2.
 Ejendommens ejer har efter § 41, stk. 3, en tilsvarende oplysningspligt  

 med hensyn til f.eks. lejens størrelse, ejendommens alder og lejlighedens  

 standard.
 Udover at indhente oplysninger kan kommunalbestyrelsen efter aftale med  

 ansøgeren besigtige ejendommen, jf. § 41, stk. 3.
 Kommunalbestyrelsen kan endvidere afkræve andre offentlige myndigheder  

 oplysninger, som anses for nødvendige for sagens afgørelse, jf. § 78.
 Ved flytning til en anden lejlighed, også inden for samme boligkompleks,  

 skal indgives ny ansøgning om boligstøtte, selv om boligtageren  

 allerede oppebærer boligstøtte i den lejlighed, vedkommende fraflytter.
Ny ansøgning skal ligeledes indgives, såfremt en tidligere ansøger, der i  

 en periode (f.eks. på grund af for høj indkomst) har mistet retten til  

 boligstøtte, påny bliver berettiget hertil.
Har en støttemodtager været  

 fraflyttet boligen således, at boligstøtten er bortfaldet, skal der ligeledes  

 indgives ny ansøgning.
Dette gælder også inden for et kalenderår.
Det samme  

 gælder, såfremt et husstandsmedlem, der ikke er medansøger, overtager en  

 bolig efter en støttemodtagers død eller optagelse på plejehjem.
 Såfremt en boligtager har modtaget boligsikring og derefter bliver  

 berettiget til boligydelse eller omvendt, skal der derimod ikke indgives ny  

 ansøgning.
Det bemærkes, at husstande, der den 31. december 1992 modtager boligstøtte  

 efter den dagældende boligstøttelov, ikke skal indgive fornyet ansøgning som  

 følge af, at deres boligstøtte ændres ved den fra 1. januar 1993 gældende  

 lov.
Pensionister, der hidtil har modtaget boligstøtte til kommunale  

 pensionistboliger efter den hidtil gældende lovs kap. 12, skal således ikke  

 indgive fornyet ansøgning for fra lovens ikrafttræden at modtage støtte efter  

 de herefter gældende almindelige regler.
Der henvises herom nærmere til pkt.  

 20.2 vedrørende pensionistboliger.
 Ny ansøgning er heller ikke nødvendig, når boligydelse har været  

 bortfaldet i forbindelse med bortfald af pension, og pensionsudbetalingen  

 genoptages uden fornyet ansøgning, jf. pkt. 13. 2.1.2.
 Hvis det er kommunalbestyrelsen bekendt, at en boligtager, der ikke har  

 ansøgt om boligstøtte, dog opfylder betingelserne herfor, bør den henlede  

 opmærksomheden på adgangen til at opnå boligstøtte.
Det henstilles til kommunalbestyrelsen, at der informeres om adgangen  

 til at ansøge om boligstøtte samtidig med, at der efter § 20 i lov om  

 social pension udsendes meddelelse om ret til folkepension.
Også personer,  

 der ansøger om førtidspension eller invaliditetsydelse, bør orienteres om  

 muligheden for samtidig at søge boligstøtte, jf. nedenfor pkt. 13.2.
 13.2. Udbetaling.
 13.2.1. Tidspunkt for udbetaling.
 13.2.1.1. Generelle regler.
Boligstøtte ydes som hovedregel med virkning fra begyndelsen af den  

 måned, der følger nærmest efter ansøgningens indgivelse , jf. § 40, stk.  

 1, 2. pkt.
Støtte kan dog tidligst udbetales fra indflytningsdagen.
Når boligstøtte søges i forbindelse med flytning, kan boligstøtte dog  

 udbetales med virkning fra indflytningsdagen, når ansøgning indgives indtil  

 en måned efter denne dato.
Dette gælder uanset, om ansøgeren hidtil har  

 modtaget boligstøtte til en anden bolig.
Ved indflytningsdagen forstås datoen for den fysisk faktiske indflytning.  

 Som udgangspunkt herfor kan datoen for folkeregistertilmelding lægges til  

 grund.
Såfremt ansøgeren kan dokumentere, at indflytning faktisk er sket på  

 et tidligere tidspunkt, eller kommunen kan dokumentere, at indflytning er  

 sket på et senere tidspunkt, lægges dette dog til grund ved  

 boligstøtteberegningen.
En forudsætning for udbetaling af boligstøtte fra  

 indflytningstidspunktet er dog, at der betales boligudgift fra dette  

 tidspunkt, jf. pkt. 5.1.6.
Boligstøtte udbetales som udgangspunkt med hele det berettigede beløb.
En  

 boligydelsesmodtager, som er berettiget til såvel tilskud som lån, kan  

 fravælge lånet eller ansøge om kun at få udbetalt en mindre del af lånet.
En  

 boligydelsesmodtager, der alene er berettiget til boligydelseslån, kan  

 ligeledes ansøge om kun at få en mindre del af lånet udbetalt.
Efter § 40,  

 stk. 3, kan ændring af den del af boligydelseslånet, der ønskes udbetalt, kun  

 søges i forbindelse med, at boligstøtten reguleres pr. 1. januar, jf. § 43.  

 Ændring kan herudover ske i forbindelse med ændring af støttemodtagerens  

 forhold, der i øvrigt fører til omberegning af boligstøtten, jf. §§ 44og 46.
 13.2.1.2. Udbetaling af boligydelse i forbindelse med  

 pensionsudbetaling.
 Berettigelsen til boligydelse indtræder tidligst fra det tidspunkt,  

 hvor støttemodtageren er berettiget til at få udbetalt pension.
 Udbetales der forskud på pension, kan boligydelse udbetales fra  

 tidspunktet for udbetaling af pension, jf. også pkt. 13.2.6.
 I tilfælde, hvor der ikke udbetales forskud på en ansøgt pension, opstår  

 berettigelsen til boligydelse tidligst ved pensionstilkendelsen, men  

 boligydelsen udbetales som pensionen med tilbagevirkende kraft , det  

 vil sige som udgangspunkt fra den 1. i måneden efter ansøgning om pension.
 Har ansøgeren hidtil været berettiget til boligsikring, skal omberegning  

 til boligydelse således ske fra dette tidspunkt.
 Almindelig førtidspension og forhøjet almindelig førtidspension udbetales  

 dog tidligst fra den 1. i måneden efter, at der er truffet afgørelse om  

 pension, og boligydelse kan dermed ikke ydes med tilbagevirkende kraft i  

 disse tilfælde.
Når pension tilkendes med tilbagevirkende kraft, og boligydelse beregnes,  

 skal såvel pension som eventuelle modtagne sygedagpenge indgå i den  

 husstandsindkomst for den forløbne periode (ansøgningsperioden), der lægges  

 til grund ved boligydelsesberegningen.
Det bemærkes i den forbindelse, at der  

 ikke længere efter dagpengeloven er adgang til at fradrage dagpenge, udbetalt  

 i ansøgningsperioden, i den pension, ansøgeren har til gode for den periode.  

 Beløbet indgår imidlertid i det indtægtsgrundlag, der lægges til grund for  

 beregningen af den sociale pension og får dermed betydning for pensionens  

 størrelse.
 Er der udbetalt boligsikring i ansøgningsperioden, skal boligydelsen for  

 samme periode anvendes til tilbagebetaling af boligsikringen, jf. § 49  

 sammenholdt med § 4, stk. 2,. Jf. endvidere pkt. 14.5. om tilbagebetaling.
 På tilsvarende måde følger det af boligstøttelovens § 50, stk. 2, at krav  

 om tilbagebetaling af ydelser efter lov om social bistand, i tilfælde af  

 tilkendelse af pension med tilbagevirkende kraft, kan modregnes i  

 boligydelsen for ansøgningsperioden.
Det er for så vidt en forudsætning for, at berettigelse til pension og  

 boligydelse opstår samtidig, at der indgives ansøgning om boligydelse  

 samtidig med ansøgning om pension.
Kommunalbestyrelsen bør derfor, jf. den  

 almindelige vejledningspligt, informere herom.
For at undgå  

 forskelsbehandling som følge af eventuelle forskelle i kommunernes  

 informationsvirksomhed kan det dog accepteres, at der udbetales boligydelse  

 med tilbagevirkende kraft, det vil sige med virkning fra tidspunktet for  

 ansøgning om pension i de tilfælde, hvor pension ydes med tilbagevirkende  

 kraft, uanset om der er ansøgt om boligydelse samtidig med ansøgning om  

 pension.
 Det er dog en betingelse, at pensionisten inden boligstøtteudbetalingen  

 har underskrevet en ansøgning om boligstøtte, herunder som medansøger har  

 underskrevet en sådan ansøgning (om boligsikring), som tidligere er indgivet  

 af et andet husstandsmedlem, jf. § 2, stk. 2.
 En pensionist, der under ophold på institution eller under strafafsoning  

 får inddraget sin pension efter pensionsloven, mister retten til boligydelse  

 fra det tidspunkt, hvor pensionen inddrages, jf. § 52 og pkt. 13.2.6.
 Udbetales der, efter at pensionen er inddraget efter pensionsloven, et  

 beløb til dækning af husleje i den hidtidige bolig, bevarer pensionisten  

 retten til boligydelse i den hidtidige bolig.
 Efter § 53 bortfalder pensionen endvidere i forbindelse med optagelse på  

 plejehjem.
 Retten til boligydelse bevares dog ved midlertidigt døgnophold, jf. § 86a  

 i lov om social bistand.
 Når boligydelse og pension har været bortfaldet, skal udbetaling af  

 boligydelse genoptages fra samme dato som pensionsudbetalingen uden fornyet  

 ansøgning.
 13.2.1.3. Forsinket udbetaling af boligstøtte.
 En boligtager kan ikke unddrage sig følgerne af for sen betaling af  

 husleje  , ejendomsskatter eller gæld, sikret ved pant i den faste  

 ejendom, med henvisning til manglende eller forsinket udbetaling af  

 boligstøtte, jf. § 42, stk. 4.
Uanset om boligstøtten udbetales til lejeren eller udlejeren (jf. nedenfor  

 pkt. 13.2.5.), vil for sen betaling af boligstøtte ikke kunne fritage lejeren  

 for pligten efter lejeloven til rettidig betaling af den fulde leje,  

 hvorefter forsinkelse med lejebetalingen kan give udlejeren ret til at hæve  

 lejemålet.
Kommunalbestyrelsen må derfor drage omsorg for, at udbetalingen i  

 tilfælde, hvor lejen forfalder til betaling den 1. i måneden, sker så betids,  

 at lejeren - blandt andet ved hjælp af boligstøtten - kan betale lejen  

 rettidigt.
 Opmærksomheden henledes i denne forbindelse på, at sidste rettidige  

 betalingsdag efter lejeloven er 3. hverdag efter forfaldsdag.
 13.2.2. Kommunens udbetaling af boligstøtte.
 Boligstøtten beregnes og udbetales af kommunalbestyrelsen.
Når boligstøtte ydes, skal kommunalbestyrelsen meddele ansøgeren den  

 beregnede boligstøttes størrelse samt oplyse om, på hvilket grundlag  

 boligstøtten er beregnet, herunder indkomst, leje og børnetal.
Det  

 henstilles, at kommunalbestyrelsen samtidig meddeler de af støttemodtageren  

 faktisk afgivne oplysninger, der er lagt til grund ved beregningen.
 Meddelelsen skal tillige indeholde oplysning om, at alle ændringer i  

 boligtagerens forhold skal indberettes til boligstøttekontoret.  Det er  

 således ikke tilstrækkeligt, at der gives meddelelse f.eks. til bistands-  

 eller pensionskontoret.
 Endelig skal meddelelsen indeholde oplysning om konsekvenserne af eventuel  

 manglende indberetning fra støttemodtageren.
 I tilfælde, hvor ansøgeren modtager hjælp efter lov om social bistand,  

 henstilles det til kommunerne, at de i bevillingsskrivelserne tydeligt  

 angiver, at boligstøttemodtageren ikke opfylder sin oplysningspligt ved at  

 give meddelelse om ændringer i sine forhold til bistandskontoret, og at der  

 således skal rettes særskilt henvendelse til boligstøttekontoret, uanset der  

 eventuelt samtidig gives (samme) oplysninger til bistandskontoret.  

 Meddelelsen bør udformes således, at det klart tilkendegives, i hvilke  

 situationer der foreligger indberetningspligt.
 13.2.3. Udbetaling sker forud.
 Boligstøtte udbetales efter lovens § 42, stk. 2, månedsvis forud.
 13.2.4. Udbetaling af a conto beløb.
Kan kommunalbestyrelsen ikke nå at færdigbehandle ansøgningen endeligt,  

 inden boligstøtte skal udbetales, bør der udbetales et midlertidigt beløb,  

 der senere reguleres.
Kommunen skal gøre ansøgeren bekendt med, at  

 boligstøtte er udbetalt a conto, og at der senere vil ske regulering af den  

 udbetalte støtte.
Når sagen er færdigbehandlet, må boligstøtten reguleres med  

 virkning fra den 1. i den måned, der følger efter ansøgningens indgivelse,  

 dog tidligst fra indflytningsdagen, jf. pkt. 13.2.1.
 13.2.5. Udbetaling til andre.
 Boligministeren kan efter lovens § 42, stk. 2, 2. pkt., fastsætte regler  

 om udbetaling af boligstøtte.
Ved Bygge- og Boligstyrelsens bekendtgørelse nr. 615 af 8. juli 1992 om  

 udbetaling af boligstøtte, der er optaget som bilag til vejledningen, er det  

 fastsat, at kommunalbestyrelsen kan beslutte, at boligstøtte til en lejer  

 skal udbetales til udlejeren.
Dette kan f.eks. være praktisk, hvis der er  

 tale om et større antal lejligheder i samme boligselskab.
Udlejeren kan ikke  

 gøre krav på vederlag for den administration, der herved påføres ham.  

 Udbetalingen skal ske månedsvis.
Boligtageren skal underrettes om  

 beregningsgrundlag mv. som anført ovenfor, jf. pkt. 13.2.2.
Endvidere kan kommunalbestyrelsen beslutte, at boligstøtten i tilfælde,  

 hvor en boligydelsesberettiget pensionist har husstandsfællesskab med en  

 lejer, en ejer eller en andelshaver, udbetales til lejeren, ejeren eller  

 andelshaveren.
Kommunalbestyrelsen skal i givet fald underrette pensionisten  

 om beslutningen.
Pensionisten underrettes i øvrigt om beregningsgrundlag mv.  

 som anført ovenfor, jf. pkt. 13.2.2. Den person, der får støtten udbetalt,  

 skal ligeledes underrettes om beslutningen samt om beløbets størrelse.
 I tilfælde, hvor en boligtager er fraflyttet boligen uden at afgive  

 kontraktmæssigt opsigelsesvarsel, og uden at give kommunen meddelelse om  

 fraflytningen, således at boligtageren har bragt sig i lejerestance i forhold  

 til udlejeren og uberettiget har modtaget boligstøtte, der er udbetalt til  

 udlejeren, har udlejeren ikke ret til at forlange modregning i boligstøtte,  

 der uberettiget måtte være udbetalt efter fraflytningen, jf. § 42, stk. 3.
 13.2.6. Bortfald af boligstøtte.
Flytter boligtageren, bortfalder boligstøtten fra fraflytningsdagen, jf. §  

 42, stk. 3. Ved fraflytningsdagen forstås datoen for den fysisk faktiske  

 fraflytning.
Som udgangspunkt herfor kan datoen for folkeregisterframelding  

 lægges til grund.
Såfremt ansøgeren kan dokumentere, at fraflytning faktisk  

 er sket på et senere tidspunkt, eller kommunen kan dokumentere, at  

 fraflytning er sket på et tidligere tidspunkt, lægges dette dog til grund ved  

 boligstøtteberegningen.
 Hvis en boligtager i forbindelse med leje eller køb af en ny bolig i nogle  

 måneder råder over to boliger, kan boligtageren alene modtage boligstøtte til  

 den bolig, vedkommende faktisk bebor.
Ved en enlig boligtagers død bortfalder støtten ved udgangen af den måned,  

 hvori dødsfaldet er sket.
Udbetalingen kan således ikke udstrækkes, indtil  

 boligen genudlejes.
Ved fremleje af en del af lejligheden bortfalder eller nedsættes  

 boligstøtten fra den 1. i måneden efter det tidspunkt, da fremlejeforholdet  

 begynder, jf. tillige pkt. 5.1.5. om fremleje eller fremlån.
Det samme  

 gælder, hvis en del af boligen anvendes til erhverv.
 Såfremt en boligtager siger lejemålet op med kontraktmæssigt varsel,  

 normalt 3 måneder, men flytter efter f.eks. 2 måneder, er boligtageren ikke  

 berettiget til boligstøtte i den sidste måned, selv om der består en  

 forpligtelse til at betale leje i hele perioden.
Ifølge lovens § 52 mister en pensionist, der under ophold på institution  

 eller under strafafsoning får inddraget sin pension efter pensionslovens  

 regler herom, retten til boligydelse fra det tidspunkt, hvor pensionen  

 inddrages.
Pensionisten bevarer dog retten til boligydelse, hvis der, efter  

 at pensionen er inddraget efter pensionsloven, udbetales et beløb til dækning  

 af husleje, jf. § 52, stk. 2.
 Det bemærkes, at lånebeløb ikke forfalder ved bortfald af boligydelse, men  

 først ved ejerskifte, overdragelse af andelsbeviset, eller såfremt  

 pensionisten udtræder af husstanden jf. pkt. 11.4. og § 39.
 Hvis en pensionist bliver optaget på plejehjem, og pensionen bortfalder  

 efter betalingsreglerne i bistandslovens §§ 84 og 85, sker dette med virkning  

 fra udgangen af måneden, der følger efter den måned, hvor pensionisten får  

 ophold i plejehjemmet.
 Også boligydelsen til den hidtidige bolig bortfalder fra dette tidspunkt.  

 Dette gælder efter boligstøttelovens § 53 også de tilfælde, hvor pensionen  

 faktisk ikke bortfalder.
 Retten til boligydelse bevares dog ved midlertidigt døgnophold, jf. pkt.  

 13.2.1.2.
 Hvis retten til boligydelse er bortfaldet, fordi pensionen inddrages efter  

 pensionslovens regler herom, kan der eventuelt ydes boligsikring.
Gives der afslag på en pensionsansøgning, og der er ydet forskud på  

 pension, standses udbetaling af boligydelse med udgangen af måneden, hvori  

 afslaget gives.
Eventuel boligsikring ydes med fremadrettet virkning.
Der kan  

 ikke kræves tilbagebetaling af den udbetalte boligydelse, jf. pkt. 14.4.,  

 heller ikke af boligydelse, der er udbetalt som lån.
Skadesløsbrevet aflyses,  

 og gældserklæringen annulleres.
14. Omberegning og efterregulering 14.1. Indledning.
 Regler om omberegning og efterregulering af boligstøtte er fastsat i  

 boligstøttelovens kap. 9. §§ 43-46 vedrører omberegning af boligstøtten i  

 løbet af året. §§ 47-51 vedrører efterregulering.
 Reglerne for omberegning og efterregulering af boligstøtten er væsentligt  

 ændret med virkning fra den 1. januar 1993.
 Hovedprincipperne er som hidtil, at den løbende boligstøtte som  

 udgangspunkt skal omberegnes i løbet af året, hvis der sker en væsentlig  

 indkomstændring eller ændring i antallet af børn eller af lejens størrelse,  

 jf. §§ 44 og 46.
 Det såkaldte varighedskriterium er dog ophævet . Kommunen skal  

 således ikke længere i forbindelse med omberegning og efterregulering lægge  

 vægt på, om en indkomstændring er varig.
 Det gælder fortsat, at der skal ske efterregulering og tilbagebetaling af  

 for meget udbetalt boligstøtte, såfremt det efterfølgende ved  

 slutligningsresultatet viser sig, at husstandens indkomst har været  

 væsentligt højere end den indkomst, der er lagt til grund for  

 boligstøtteberegningen, og støttemodtageren ikke i boligstøtteåret har givet  

 kommunen meddelelse om indkomstændringerne, jf. § 47, stk. 1-4.
 Hvis boligstøttemodtageren har undladt at give meddelelse om andre  

 forhold, der ville have medført nedsættelse eller bortfald af støtten, eller  

 hvis støttemodtageren i øvrigt mod bedre vidende har oppebåret boligstøtte,  

 skal der ligeledes som hidtil ske tilbagebetaling af den for meget udbetalte  

 boligstøtte, jf. § 47, stk. 6.
 Dog er for tilbagebetalingskrav indført en bagatelgrænse på 648 kr.  

 (1994-niveau) for krav vedrørende et kalenderår, jf. § 47, stk. 7. Krav under  

 dette minimum skal ikke rejses.
 Der er herudover gennemført en række ændringer af reglerne med hensyn  

 til det såkaldte væsentlighedskriterium for indkomstændringer samt med hensyn  

 til, hvornår periodeopdeling af boligstøtteåret kan ske :
 Grænserne for, hvornår der skal foretages omberegninger og  

 efterregulering, er harmoniseret med grænserne for, hvornår der benyttes en  

 forventet fremtidig indkomst, jf. pkt. 3.3.1. - 3.6. Der benyttes således i  

 alle tilfælde med hensyn til såvel boligsikring som boligydelse et  

væsentlighedskriterium for ændringen i husstandsindkomsten på kr.:
 1.(+) 20.000 kr. i opadgående retning, hvis boligstøtten er beregnet på  

 grundlag af en indkomst efter lovens hovedregel (§ 8, stk. 1-7, jf. pkt.  

 3.3.).
 2.(+) 10.000 kr. i opadgående retning, hvis boligstøtten er beregnet på  

 grundlag af en forventet fremtidig indkomst (§ 8, stk. 8, jf. pkt. 3.7.).
 3.(-) 10.000 kr. i nedadgående retning i alle tilfælde.
 Omberegning ved indkomstfald skal ske, hvis boligstøttemodtageren  

 sandsynliggør, at husstandsindkomsten vil falde med mindst 10.000 kr. på  

 årsbasis for den resterende del af året i forhold til det hidtidige  

 beregningsgrundlag.
 Ved meddelelse fra støttemodtageren om en indkomstnedgang skal der  

 således med henblik på vurderingen af indkomstnedgangens størrelse ske en  

 sammenligning af den aktuelle husstandsindkomst - beregningsgrundlaget - der  

 faktisk ligger til grund for den hidtidige boligstøtteberegning med en  

 tilsvarende husstandsindkomst, opgjort på årsbasis på grundlag af de  

 nye indkomstoplysninger, (dvs. den aktuelle månedlige indkomst u 12), jf.  

 pkt. 14.3.2.1.
 Omberegning, hvorved boligstøtten nedsættes, skal ske, når de indberettede  

 ændringer lader formode, at indkomsten indtil omberegningstidspunktet  

 sammenholdt med den forventede indkomst i resten af boligstøtteåret  

 (kalenderåret) vil overstige det hidtidige beregningsgrundlag med  

 20.000/10.000 kr., alt efter om indkomsten hidtil er opgjort efter lovens  

 hovedregel eller som en forventet fremtidig indkomst.
 Ved meddelelse om en indkomststigning skal det således opgøres,  

 hvilken indkomst støttemodtageren herefter i alt må forventes at få for hele  

 det pågældende boligstøtteår (kalenderår) på grundlag af oplysningerne om  

 indkomstforholdene forud for omberegningstidspunktet, og den forventede  

 indkomst for den resterende del af året - en opsummeret indkomst - og  

 denne sammenlignes med det hidtidige beregningsgrundlag, jf. pkt. 14.3.3.1.
 Endelig er reglerne om støttemodtagerens oplysningspligt i løbet af året  

 ændret, således at kommunen i forbindelse med ændringer i husstandsindkomsten  

 alene skal foretage periodeopdeling af boligstøtteberegningen, når de  

 pågældende indkomstændringer er meddelt rettidigt til boligstøttekontoret.  

 Hvis der i forbindelse med efterreguleringen viser sig at være afvigelser  

 mellem den slutlignede indkomst og den indkomst (incl. indkomstændringer,  

 støttemodtageren har meddelt i løbet af året), der ligger til grund for  

 boligstøtteberegningen, kan der ikke foretages periodeopdeling med hensyn til  

 disse uoplyste indkomstændringer.
 Baggrunden for de beskrevne ændringer er, at de hidtidige omberegnings- og  

 efterreguleringsbestemmelser har beslaglagt en betydelig del af de samlede  

 administrative ressourcer på boligstøtteområdet, og at indførelsen af de nye  

 regler muliggør, at omberegning og efterregulering fremover i langt  

 hovedparten af sagerne kan foretages maskinelt på Kommunedatas edb-baserede  

 boligstøttesystem.
 14.2. Oplysningspligt.
 Boligstøttemodtageren har oplysningspligt over for kommunen med hensyn til  

 alle forhold, der kan medføre ændringer af boligstøtten, jf. § 43.
 Kommunen kan til brug for den årlige omberegning af boligstøtten  

 (jf. nedenfor pkt. 14.3.1) kræve, at støttemodtageren hvert år giver  

 indberetning  om boligudgiften, herunder evt. fremleje, antal  

 husstandsmedlemmer og husstandsindkomst.
Hvis støttemodtageren undlader at besvare kommunens forespørgsel om de  

 aktuelle indkomstforhold m.v., kan kommunen lade boligstøtten bortfalde fra  

 den 1. januar.
Støttemodtageren må så, for på ny at blive berettiget til at  

 få udbetalt boligstøtte, indgive en fornyet ansøgning, og boligstøtten ydes  

 da kun med virkning for fremtiden, dvs. fra den 1. i måneden efter  

 ansøgningens indgivelse, jf. pkt. 13.2.1.
Støttemodtageren har endvidere pligt til løbende at oplyse kommunen om  

 alle forhold, der kan medføre nedsættelse eller bortfald af boligstøtten  

 . Der skal underrettes om alle ændringer i husstandsindkomsten, uanset om  

 ændringen måtte skyldes ansøgerens eller øvrige husstandsmedlemmers  

 indkomstforhold.
Virkningen af at undlade at opfylde oplysningspligten er,  

 såfremt der for året er sket en væsentlig indkomststigning, at der  

 efterfølgende skal ske efterregulering og tilbagebetaling af for meget  

 udbetalt boligstøtte, og at støttemodtageren mister muligheden for ved  

 periodeopdeling alene at få medregnet den uoplyste indkomststigning til den  

 del af året, den faktisk vedrører, jf. nedenfor pkt. 14.4, herunder særligt  

 14.4.2 og 14.4.4.
 Efterregulering skal ske, når den slutlignede husstandsindkomst væsentligt  

 overstiger den indkomst - beregningsgrundlaget - der faktisk er lagt til  

 grund ved boligstøtteberegningen, selv om boligstøttemodtageren eventuelt i  

 løbet af året har underrettet boligstøttekontoret om en (i relation til  

 omberegning uvæsentlig) del af indkomststigningen, jf. § 47.
Såfremt der i løbet af året er givet oplysning om en uvæsentlig  

 indkomstændring, skal denne derfor altid registreres på sagen, ligesom  

 kommunen skal gøre boligstøttemodtageren bekendt med konsekvensen for en  

 eventuel senere efterregulering, hvis det efterfølgende viser sig, at der  

 rent faktisk i året i alt har foreligget en væsentlig indkomststigning, fordi  

 ikke alle indkomstændringer i løbet af året er blevet meddelt, dvs. at  

 efterreguleringsbetingelserne er opfyldt.
Om efterregulering i øvrigt se  

 nedenfor, pkt. 14.4.
Såfremt der sker en ændring i støttemodtagerens forhold, der kan  

 medføre en forøgelse af boligstøtten , kan omberegning ske med virkning  

 fra begyndelsen af den måned, der følger nærmest efter støttemodtagerens  

 meddelelse om ændringen til boligstøttekontoret.
Kommunen skal oplyse  

 støttemodtageren om adgangen til at få boligstøtten omberegnet i løbet af  

 året, jf. § 44 og nedenfor pkt. 14.3.2.1.
 Kommunalbestyrelsen bør gøre ansøgeren opmærksom på, at kommunen hurtigst  

 muligt må underrettes om ændringer i beregningsgrundlaget, da tidspunktet for  

 oplysning om ændringen således vil kunne være bestemmende for, fra hvilket  

 tidspunkt boligstøtten kan udbetales med et ændret beløb.
 Det påhviler boligstøttemodtageren at godtgøre, at boligstøttekontoret har  

 modtaget de fornødne oplysninger til at ændre den løbende boligstøtte.
 I tilfælde, hvor boligstøtteansøgeren modtager støtte efter lov om social  

 bistand, skal det henstilles til kommunerne i skrivelserne til bevilling af  

 boligstøtte tydeligt at angive, at boligstøtteansøgeren ikke opfylder sin  

 oplysningspligt ved at give meddelelse om ændringer i sine forhold til  

 bistandskontoret, og at der således skal rettes henvendelse til  

 boligstøttekontoret, selvom der eventuelt samtidig gives (samme) oplysninger  

 til bistandskontoret.
 Det samme gælder med hensyn til boligydelsesmodtageres eventuelle  

 oplysninger til pensionskontoret.
 Såfremt støtte søges midt i året, vil ansøgeren - udover at oplyse om de  

 aktuelle indkomstforhold på ansøgningstidspunktet - også skulle give  

 oplysninger om indkomsten og indkomstændringer i den del af året, der ligger  

 forud for ansøgningen, idet en eventuelt højere indkomst i begyndelsen af  

 året ellers ved en eventuel efterregulering vil blive medregnet for hele  

 året.
 Da kommunens modtagelse af støttemodtagerens oplysninger er væsentlig,  

 såvel med hensyn til omberegning i løbet af året, som med hensyn til  

 støttemodtagerens mulighed for periodeopdeling ved en efterfølgende  

 efterregulering, bør kommunen skriftligt kvittere for modtagelsen af  

 oplysninger om ændrede forhold i løbet af boligstøtteåret.
 Kommunen bør endvidere i højere grad end hidtil løbende indskærpe  

 støttemodtageren oplysningspligten , f.eks. ved fremsendelse af mere  

 udspecificerede opgørelser over de indkomst-/fradragskomponenter, der indgår  

 ved opgørelse af den enkeltes husstandsindkomst.
 14.3. Omberegning.
 14.3.1. Årlig fastsættelse.
 Løbende boligstøtte skal reguleres hvert år den 1. januar efter de  

 ændringer i beregningsgrundlaget, herunder boligstøttemodtagerens husleje,  

 husstand og husstandsindkomst, der måtte være sket siden den sidst foretagne  

 beregning, jf. § 43, stk. 1.
 Kommunalbestyrelsen kan som betingelse for fortsat udbetaling af  

 boligstøtte afkræve ansøgeren oplysning herom, jf. pkt. 14.2.
 Udgangspunktet for regulering er, at den husstandsindkomst, der lægges til  

 grund ved boligstøtteberegningen, er en indkomst opgjort efter  

 boligstøttelovens § 8, stk. 1-7, dvs. det senest kendte slutligningsresultat,  

 opreguleret i overensstemmelse med Bygge- og Boligstyrelsens bekendtgørelse  

 herom, jf. pkt. 3.3.7.
 Såfremt støttemodtagerens oplysninger viser, at den forventede fremtidige  

 indkomst for boligstøtteåret pr. 1. januar bliver mindst 10.000 kr. lavere  

 eller 20.000 kr. højere end indkomsten, beregnet efter hovedreglen, er det i  

 stedet den forventede fremtidige indkomst, jf. lovens § 8, stk. 8, der skal  

 lægges til grund ved boligstøtteberegningen.
 Hvor boligstøtte i starten af indkomståret er ydet efter hovedreglen og  

 senere i boligstøtteåret er ændret, fordi den forventede fremtidige indkomst  

 er ændret væsentligt i forhold til det oprindelige indkomstgrundlag, herunder  

 f.eks. i forbindelse med tilkendelse af pension, bør kommunen ved senere  

 årsomberegninger især være opmærksom på, at den således sammensatte indkomst  

 og det deraf følgende slutligningsresultat let kan give et forkert fremtidigt  

 indkomstgrundlag i de følgende to år, således at den pågældende indtil videre  

 formentlig bør have boligstøtte efter forventet fremtidig indkomst.
 Kommunalbestyrelsen bør orientere boligstøttemodtageren om, hvilke  

 konsekvenser en ændret indkomstopgørelse har, herunder regler for eventuelt  

 tilbagebetalingskrav.
Hvis en boligstøttemodtager allerede fra årets begyndelse ved og oplyser  

 om, at der vil indtræde en væsentlig ændring af indkomsten på et nærmere  

 angivet tidspunkt, kan boligstøtten beregnes indtil dette tidspunkt, uden at  

 indkomstændringen indgår.
Det er dog en forudsætning, at  

 boligstøttemodtageren kan dokumentere indkomstændringen og tidspunktet for  

 dennes indtræden.
Også kommende uvæsentlige ind-komstændringer, som  

 støttemodtageren er bekendt med, kan oplyses på dette tidspunkt og dermed  

 blive registreret i kommunen som oplyst.
Disse vil først indgå i  

 boligstøtteberegningen, såfremt der senere oplyses om yderligere ændringer,  

 således at en herefter samlet aktuel indkomstnedgang omregnet til årsbasis,  

 jf. § 44 (væsentligt ændret husstandsindkomst på årsbasis for den resterende  

 del af året), eller summen af de oplyste indkomststigninger, jf. § 46  

 (væsentligt ændret opsummeret indkomst for hele året), fører til en  

 omberegning af støtten i op- eller nedadgående retning, jf. nedenfor pkt.  

 14.3.2 og 14.3.3.
 14.3.2. Omberegning - forøgelse af boligstøtten.
 En støttemodtager er efter § 44 berettiget til en omberegning og  

 forhøjelse af boligstøtten, såfremt der i løbet af året sker en  

 indkomstnedgang på mindst 10.000 kr. på årsbasis beregnet for den resterende  

 del af året i forhold til det hidtil benyttede indkomstgrundlag, eller der  

 sker en lejeforhøjelse, en forøgelse af antallet af børn i husstanden, ophør  

 af fremleje af en del af boligen eller ophør af benyttelse til erhverv af en  

 del af boligen.
 Det bemærkes, at såfremt boligstøtte er beregnet på grundlag af en  

 forventet fremtidig indkomst, jf. § 8, stk. 8, og pkt. 3.7., kan  

 boligstøttemodtageren ikke senere i samme boligstøtteår, uanset  

 indkomst-ændringer, få beregnet boligstøtte på grundlag af en indkomst efter  

 lovens hovedregel, jf. § 8, stk. 1-7, og pkt. 3.3.1. og 3.3.7., medmindre der  

 indgives ny ansøgning om boligstøtte, herunder i forbindelse med flytning  

 eller efter, at ansøgeren i en periode ikke har modtaget boligstøtte.
 Omberegning kan ske fra det tidspunkt, hvor ændringen er indtrådt, men dog  

 tidligst fra begyndelsen af den måned, der følger nærmest efter, at  

 støttemodtageren har oplyst støttekontoret om ændringen.
 14.3.2.1. Indkomstnedgang.
Omberegning kan som hidtil ske, når der er tale om en  

indkomstnedgang  , der overstiger 10.000 kr. ved omberegning til  

årsbasis beregnet for den resterende del af året.
Dette indebærer, at  

 f.eks. et indkomstfald på 1.000 kr. pr. måned fra 1. oktober vil medføre en  

 omberegning af boligstøtten fra denne dato, såfremt meddelelse er givet  

 rettidigt, idet der på årsbasis er tale om, at husstandsindkomsten er faldet  

 med 12.000 kr. (uanset at det faktiske fald for støtteåret som helhed alene  

 bliver 3.000 kr.) Boligstøtten skal herefter beregnes på grundlag af den aktuelle indkomst  

 efter indkomstnedgangen opgjort til årsbasis ( beregningsgrundlaget ).
 Omberegning skal ske, uanset om ændringen er varig, idet det tidligere  

 gældende krav om, at omberegning forudsatte, at ændringen var af mindst 6  

 måneders varighed, er ophævet fra den 1. januar 1993.
Boligstøtten skal således omberegnes, selvom støttemodtageren allerede ved  

 ikrafttræden af en indkomstnedgang meddeler, at ændringen kun bliver af  

 kortere varighed (minimum 1 måned), f.eks. ferie uden løn.
Når indkomsten  

 herefter stiger, må det efter § 46, jf. nedenfor pkt 14.3.3, afgøres, om  

 boligstøtten skal nedsættes.
 Som hidtil vil en støttemodtager derimod ikke kunne få omberegnet  

 boligstøtten for den resterende del af året, såfremt støttemodtageren  

 efterfølgende f.eks. pr. 1. november meddeler, at den pågældende i oktober  

 (og kun oktober) har været uden løn, uanset om dette måtte indebære, at  

 indkomsten for hele boligstøtteåret set under et er faldet i forhold til  

 beregningsgrundlaget med mindst 10.000 kr.
 De husstandsindkomster, der skal sammenlignes ved vurderingen af, om  

 der er sket et indkomstfald på mindst 10.000 kr., er således altid den  

 husstandsindkomst - beregningsgrundlaget - der faktisk er anvendt ved  

 boligstøtteberegningen, umiddelbart før indtægtsændringen oplyses, og den  

 forventede husstandsindkomst - det nye beregningsgrundlag - der kan opgøres  

 på årsbasis på grundlag af de ændrede oplysninger.
Såfremt boligstøttemodtageren oplyser om et indtægtsfald hos et barn, der  

 hidtil er betragtet som logerende efter en gunstighedsberegning, jf. § 7,  

 stk. 3, således at barnets indkomst ikke er indgået i beregningsgrundlaget  

 før oplysningstidspunktet, skal der ved vurderingen af, om indkomstfaldet er  

 væsentligt, foretages en sammenligning af husstandsindkomsterne før og efter  

 ændringen - beregningsgrundlagene - uden gunstighedsberegning.
Såfremt dette  

 er tilfældet, og det efter indtægtsændringen vil være gunstigst, at barnet  

 medregnes som barn i husstanden, foretages omberegning hertil.
Om  

 gunstighedsberegning, se pkt. 14.3.4 og de heri anførte eksempler.
 14.3.2.2. Lejeforhøjelse.
 Omberegning forudsætter som hovedregel, at oplysning om ændringer er  

 meddelt kommunen af boligstøttemodtageren.
 Efter lovens § 44, stk. 2, har kommunen dog adgang til i tilfælde af  

 lejeforhøjelse, det vil sige en forøgelse af den boligudgift, der lægges til  

 grund ved boligstøtteberegningen efter lovens § 10, at foretage omberegning  

 alene på grundlag af oplysninger herom fra udlejer.
Kommunen skal give boligstøttemodtageren meddelelse herom.
Endvidere skal  

 eventuelle beboerrepræsentanter orienteres af udlejer eller af kommunen.
 Efter § 45 har boligstøttemodtageren udover løbende lejeforhøjelser også  

 adgang til at få omberegnet boligstøtte som følge af lejeforhøjelser, der  

 opkræves med tilbagevirkende kraft efter lejelovens §§ 50 og 51 vedrørende  

 skatter og afgifter, når lejeforhøjelsen skal erlægges som et engangsbeløb.  

 Det er en forudsætning, at støttemodtageren giver kommunen meddelelse om  

 lejeforhøjelsen, inden den skal betales.
 Kommunalbestyrelsen skal skriftligt gøre boligtageren bekendt med adgangen  

 til forhøjelse af boligstøtte i henhold til ovenstående.
Det bemærkes, at en lejer, der modtager boligstøtte, inden en  

 lejeforhøjelses gennemførelse snarest bør underrette boligstøttekontoret, når  

 lejeforhøjelsen er varslet, således at boligstøtten kan blive ændret med  

 virkning fra lejeforhøjelsens ikrafttræden.
Lejere, der ikke modtager  

 boligstøtte, bør i tvivlstilfælde undersøge, om de har mulighed for at opnå  

 boligstøtte, når en lejeforhøjelse varsles, og i givet fald indgive ansøgning  

 om boligstøtte til kommunens boligstøttekontor, inden lejeforhøjelsen træder  

 i kraft.
 Det bemærkes i denne forbindelse, at boligstøtte aldrig kan ydes med  

 tilbagevirkende kraft, og at ændring af boligstøtten, som tidligere nævnt,  

 kræver ansøgning eller meddelelse fra boligtageren.
 Der kan ikke ydes boligstøtte til forudbetaling af leje eller til  

 regulering af forudbetalt leje.
Hvis en varslet lejeforhøjelse nedsættes midlertidigt til 15 kr. pr. (m2),  

 indtil en huslejenævnsafgørelse af spørgsmålet om lejeforhøjelsen foreligger,  

 jf. boligreguleringslovens § 14, stk. 2, skal boligstøttekontoret ligeledes  

 underrettes herom.
Boligstøtte udbetales da i forhold til den faktiske  

 lejebetaling, mens sagen verserer.
Kommunalbestyrelsen skal oplyse boligstøttemodtageren om, at boligstøtte,  

 der udbetales som følge af en sådan lejeforhøjelse, er at betragte som a  

 contoudbetaling, der skal reguleres, når lejens størrelse endeligt er  

 fastslået.
Det må derfor indskærpes boligstøttemodtageren at give oplysninger  

 om huslejenævnets behandling og nævnets afgørelse.
 Når huslejenævns- eller domstolsafgørelse vedrørende lejen er truffet, og  

 afgørelsen indebærer, at lejeren skal betale en mindre lejeforhøjelse end  

 den, der er betalt midlertidigt, skal lejeren derfor underrette  

 boligstøttekontoret herom, og den for meget udbetalte boligstøtte skal  

 tilbagebetales.
 14.3.3. Omberegning - nedsættelse eller bortfald af boligstøtte.
 Efter boligstøttelovens § 46 skal der ske omberegning af boligstøtten i  

 løbet af året, når der sker en væsentlig forøgelse af husstandsindkomsten, et  

 fald i antallet af hjemmeboende børn, en lejenedsættelse, fremleje af en del  

 af boligen eller benyttelse af en del af boligen til erhverv.
 Det bemærkes, at såfremt boligstøtte er beregnet på grundlag af en  

 forventet fremtidig indkomst, jf. § 8, stk. 7, og pkt. 3.7., kan  

 boligstøttemodtageren ikke senere i samme boligstøtteår, uanset  

 indkomst-ændringer, få beregnet boligstøtte på grundlag af en indkomst efter  

 lovens hodvedregel, jf. § 8, stk. 1-7, og pkt. 3.3.1.og 3.3.7., medmindre der  

 indgives ny ansøgning om boligstøtte.
Omberegning skal som hovedregel ske med virkning fra begyndelsen af den  

 måned, der følger nærmest efter ændringens indtræden, uanset om meddelelse om  

 ændringen eventuelt først gives senere i det pågældende boligstøtteår.
Hvis  

 meddelelse ikke er givet, indgår ændringen i stedet i en efterregulering, jf.  

 nedenfor pkt. 14.4.
Når indkomstændringen sker den 1. i en måned, betragtes den som sket i den  

 foregående måned.
En eventuel omberegning af boligstøtte som følge af en  

 indkomstændring den 1. i en måned får således virkning samtidig med  

 indkomstændringen, idet boligtageren allerede i den foregående måned vil være  

 vidende om indkomstændringens indtræden.
Det er uden betydning, om  

 vedkommende får udbetalt lønnen forud eller bagud, idet det afgørende er,  

 hvornår optjeningen er påbegyndt.
 Herudover følger af § 42, stk. 3, jf. pkt. 13.2.6., at boligstøtte ved  

 flytning bortfalder fra fraflytningsdagen.
 Ved en enlig boligtagers død bortfalder boligstøtte med udgangen af den  

 måned, hvori dødsfaldet er sket.
 Ved fremleje, fremlån eller benyttelse til erhverv af en del af  

 lejligheden bortfalder eller nedsættes boligstøtten med virkning fra den 1. i  

 måneden efter det tidspunkt, hvor fremlejeforholdet, fremlånet eller  

 benyttelsen til erhverv tager sin begyndelse.
 14.3.3.1 Indkomststigning.
Omberegning som følge af en indkomststigning skal ske, når der er  

 tale om en væsentlig stigning i den samlede forventede husstandsindkomst  

 for hele året - den opsummerede indkomst - i forhold til det  

 beregningsgrundlag, der hidtil er anvendt ved boligstøtteberegningen.
Den  

 samlede forventede husstandsindkomst for hele året opgøres som den indkomst,  

 der er oppebåret for den forløbne del af året - den opsummerede  

 indkomst - indtil omberegningstidspunktet plus den forventede indkomst  

 for resten af året.
Den forventede indkomst vil ofte være den nye aktuelle  

 månedlige indkomst for det resterende antal måneder i året, jf. dog nedenfor.
Såfremt boligstøtte hidtil er beregnet på grundlag af en husstandsindkomst  

 efter lovens hovedregel, jf. § 8, stk. 1-7, det vil sige det seneste  

 slutligningsresultat opreguleret, kræves en indkomststigning for året på  

 mindst 20.000 kr.
Når boligstøtten hidtil er beregnet på grundlag af en  

 forventet fremtidig indkomst efter lovens § 8, stk. 8, skal omberegning ske  

 ved en indtægtsstigning på mindst 10.000 kr.
 Beregningsgrundlaget for boligstøtten ved en omberegning som følge  

 af en væsentlig indkomststigning er den aktuelle indkomst efter stigningen,  

 opgjort til årsbasis, dvs. den aktuelle månedlige indkomst u 12.
 Eksempel 1:
--------------------------------------------------------------------- Såfremt en støttemodtager, hvis boligstøtte hidtil er beregnet på grundlag  

 af en forventet fremtidig indkomst på 100.000 kr., i september måned  

 meddeler, at indkomsten pr. 1. oktober vil stige med 2.500 kr. pr. måned, vil  

 den samlede - opsummerede - årlige indkomst stige til 107.500 kr., nedrundet  

 til 107.000 kr., og der skal således ikke ske omberegning.
Havde støttemodtageren derimod også tidligere på året givet meddelelse om  

 en indkomststigning på 500 kr. pr. måned fra 1. juli, ville den forventede,  

 opsummerede indkomst pr. 1. juli kunne opgøres til 103.000 kr., hvilket ikke  

 ville medføre omberegning, og pr. 1. oktober til 110.500 kr., nedrundet til  

 110.000 kr.
Der ville i så fald fra 1. oktober være tale om en  

 indkomststigning på 10.000 kr., hvorefter omberegning ville skulle foretages  

 fra 1. oktober.
Boligstøtten beregnes herefter på grundlag af den aktuelle  

 indkomst efter stigningen opgjort til årsbasis, dvs. at beregningsgrundlaget  

 fra 1. oktober er 136.000 kr.
 Omberegning som følge af ændringer, meddelt i støtteåret, sker som anført  

 altid fra den 1. i måneden efter ændringens indtræden.
Uanset om en eller flere ændringer først var meddelt i løbet af oktober  

 måned, ville omberegning således skulle ske fra 1. oktober.
En  

 efterregulering skal således ikke afventes med hensyn til stigninger, der er  

 meddelt i boligstøtteåret.
--------------------------------------------------------------------- Omberegning skal ske, uanset om ændringen er varig, idet det tidligere  

 gældende krav om, at omberegning forudsatte, at ændringen var af mindst 6  

 måneders varighed, er ophævet fra den 1. januar 1993.
 Afgørende er alene, om der sker en indkomstforhøjelse, der indebærer en  

 forhøjelse af den samlede forventede husstandsindkomst for året på mindst  

 20.000/10.000 kr.
Giver en boligstøttemodtager meddelelse om forøgelse af den månedlige  

 indkomst i et på forhånd afgrænset tidsrum, opgøres den opsummerede indkomst  

 til brug for vurderingen af, om omberegning skal ske, som den indkomst, der  

 er oppebåret for den forløbne del af året, med tillæg af den forøgede  

 månedlige indtægt i det på forhånd oplyste antal måneder, denne vedrører,  

 samt med tillæg af den forventede lavere indtægt for de herefter resterende  

 antal måneder af året.
Det nye beregningsgrundlag for boligstøtten, såfremt  

 omberegning skal ske som følge af indkomststigningen, er også i denne  

 situation den aktuelle indkomst efter stigningen, opgjort til årsbasis, dvs.  

 den aktuelle månedlige indkomst x 12.
 Omberegning skal også ske ved indkomststigninger som følge af, at  

 støttemodtageren modtager et engangsbeløb, der indgår i husstandsindkomsten.
 Omberegningen sker i alle tilfælde fra begyndelsen af den måned, der  

 følger nærmest efter ændringens indtræden, og et eventuelt engangsbeløb anses  

 som vedrørende årets resterende måneder, medmindre støttemodtageren kan  

 dokumentere, at beløbet vedrører en kortere periode.
 Det bemærkes, at er en boligstøttemodtager ansat i en stilling, hvor den  

 pågældende er berettiget til ferie med løn, vil optjente feriepenge  

 for det følgende år blive beskattet i boligstøtteåret, såfremt  

 boligstøttemodtageren forlader jobbet i løbet af boligstøtteåret.
 Det accepteres som hidtil med hensyn til omberegning ved oplysninger i  

 løbet af året om sådanne beløb, at omberegning sker fra det tidspunkt, hvor  

 boligstøttemodtageren blev vidende om ændringen (og dermed kunne opfylde sin  

 oplysningspligt over for boligstøttekontoret), men at beløbet betragtes som  

 vedrørende hele året, således at kun en forholdsmæssig andel af det samlede  

 feriepengebeløb efter boligstøtteårets resterende måneder medregnes.
 Baggrunden herfor er, at det følger af regler om efterregulering, at en  

 tilsvarende fremgangsmåde her skal anvendes:
I tilfælde som beskrevet vil en eventuel efterregulering som følge af  

 manglende oplysning om feriepenge i løbet af boligstøtteåret efter § 47, jf.  

 pkt. 14.4.2. først kunne ske fra det tidspunkt, hvor boligstøttemodtageren  

 blev vidende om ændringen og dermed kunne opfylde sin oplysningspligt over  

 for boligstøttekontoret.
Hele feriepengebeløbet medregnes således som  

 udgangspunkt ved efterreguleringen for hele boligstøtteåret, men der kræves  

 kun tilbagebetaling med hensyn til beløbet for så vidt angår den del af året,  

 hvor boligstøttemodtageren har tilsidesat sin oplysningspligt, jf. pkt.  

 14.4.2.
 For ikke at begunstige støttemodtagere, der har tilsidesat  

 oplysningspligten, anvendes samme fremgangsmåde derfor ved omberegning i  

 løbet af året, hvor støttemodtageren har opfyldt sin oplysningspligt.
 Eksempel 2:
--------------------------------------------------------------------- Boligstøtte er pr. 1. januar beregnet på grundlag af en forventet  

 fremtidig indkomst på 100.000 kr.
I juni måned oplyser støttemodtageren, at  

 den pågældende den 30. juni vil modtage et legat på 20.000 kr., der indgår i  

 den personlige indkomst.
Den nye forventede årsindkomst udgør herefter 120.000 kr.
Nyt  

 beregningsgrundlag fra 1. juli: 140.000 kr.
Tilbagebetalingskrav kan som udgangspunkt ikke fremsættes, før der  

 foreligger endelig opgjort slutlignet indkomst for den periode, kravet  

 måtte vedrøre, idet kommunen først på dette tidspunkt kan konstatere, om de  

 økonomiske betingelser for at fremsætte kravet er tilstede.
Kommunen har dog  

 mulighed for på grundlag af en foreløbig opgørelse at kræve tilbagebetaling.  

 Det er dog en forudsætning, at kravet er nogenlunde beregneligt samt at der  

 samtidig tages forbehold for senere regulering.
Dog bemærkes, at  

 tilbagebetaling ikke kan kræves, hvis det foreløbigt opgjorte krav er mindre  

 end bagatelgrænsen på 648 kr. (1994-niveau), jf. pkt. 14.4.1. og 14.5.1.
 I sager, hvor der i løbet af året kun er givet oplysning om en  

 ikke-væsentlig indkomststigning, er betingelserne for at foretage omberegning  

 af boligstøtten i løbet af året ikke opfyldt.
 Den oplyste - ikke væsentlige - indkomstændring skal dog altid registreres  

 på sagen, ligesom boligstøttemodtageren ved meddelelse skal gøres bekendt med  

 konsekvenserne for en eventuel senere efterregulering, hvis det efterfølgende  

 viser sig, at der rent faktisk i året samlet har foreligget en væsentlig  

 indkomststigning, fordi ikke alle indkomstændringer i løbet af året er blevet  

 meddelt, dvs. at efterreguleringsbetingelserne er opfyldt, jf. pkt. 14.4.4.
 Såfremt støttemodtageren giver meddelelse om indtægtsstigning hos et barn,  

 der efter en gunstighedsberegning hidtil er beregnet som logerende, skal  

 kommunen notere og kvittere for oplysningen, jf. pkt. 14.2. Ændringen indgår  

 ikke i husstandsindkomstgrundlaget for den aktuelle boligstøtteberegning og  

 kan derfor som udgangspunkt ikke umiddelbart føre til omberegning.
 Ændringen kan imidlertid få betydning, såfremt det senere af andre årsager  

 bliver gunstigst igen at lade barnet indgå som barn i husstanden ved  

 boligstøtteberegningen, f.eks. fordi øvrige børn er flyttet, og husstanden  

 ellers kun ville være berettiget til den lavere boligsikring for husstande  

 uden børn, jf. § 22, stk. 3.
Såfremt der sker en indkomststigning, såvel for et gunstighedsberegnet  

 barn som for den øvrige husstand, er det en betingelse for omberegning, at  

 der såvel før som efter gunstighedsberegning er sket en væsentlig  

 indkomststigning.
Hvis der i ovenstående eksempel 1 pr. 1. juli var meddelt  

 en indkomststigning på 500 kr. pr. måned for et gunstighedsberegnet barn og  

 pr. 1. oktober en stigning på 2.500 kr. pr. måned for støttemodtageren eller  

 et andet medregnet husstandsmedlem, skulle der således ikke ske omberegning,  

 idet stigningen i husstandsindkomsten i boligstøtteåret alene vil udgøre de  

 7.500 kr. pr. 1. oktober.
Om gunstighedsberegning, se nærmere nedenfor, pkt. 14.3.4 og de heri anførte eksempler.
 14.3.3.2. Lejenedsættelse.
 Det følger af § 48, at i alle tilfælde, hvor boligudgiften nedsættes med  

 tilbagevirkende kraft, skal støttemodtageren med virkning fra nedsættelsens  

 ikrafttræden tilbagebetale den for meget modtagne boligstøtte, uanset at den  

 pågældende ikke har tilsidesat sin oplysningspligt eller oppebåret  

 boligstøtte mod bedre vidende.
 Tilbagebetalingskravet kan ikke overstige det beløb, som ansøgeren har  

 krav på at få tilbagebetalt fra udlejer som for meget betalt boligudgift.
 Når huslejenævns- eller domstolsafgørelse vedrørende lejen er truffet, og  

 afgørelsen indebærer, at lejeren skal betale en mindre lejeforhøjelse end  

 den, der er betalt midlertidigt, skal lejeren derfor underrette  

 boligstøttekontoret herom, og den for meget udbetalte boligstøtte skal  

 tilbagebetales.
 Som ved lejeforhøjelser jf. pkt. 14.3.2.2., gælder ved lejenedsættelser,  

 at kommunen kan foretage omberegning af boligstøtten på grundlag af  

 oplysninger herom fra udlejer i jf. § 46.
 14.3.4. Gunstighedsberegning.
 Det følger af § 7, stk. 3, at såfremt et barn under 23 år har egne  

 indtægter, skal kommunalbestyrelsen beregne boligstøtten, som om barnet er  

 logerende, dersom dette medfører en højere boligstøtte.
 En gunstighedsberegning indebærer, at barnets indkomst ikke indgår i  

 boligstøtteberegningen, og at den boligudgift, der lægges til grund, i stedet  

 reduceres med lejen for 1 værelse pr. barn, der betragtes som logerende.
 Ved omberegningen, hvor det hidtidige indtægtsgrundlag skal sammenlignes  

 med en ny ændret husstandsindkomst, kan det derfor have betydning, om der i  

 husstanden er et barn, der er betragtet som logerende.
 Udgangspunktet for omberegning efter §§ 44 og 46 er en vurdering af,  

 om der er sket en væsentlig ændring af husstandsindkomsten, uden at nogen  

 børn er udtaget som logerende (før gunstighedsberegning).
I tilfælde, hvor der før en indkomstændring ikke har været  

 gunstighedsberegnet nogen børn, men hvor det efter ændringen vil være  

 gunstigst, at et eller flere børn betragtes som logerende, sker vurderingen  

 af, om der er sket en væsentlig indkomstændring, jf. §§ 44 og 46, før der  

 foretages en eventuel gunstighedsberegning.
Hvis der er sket en væsentlig  

 indkomstændring, skal omberegning foretages.
Herefter beregnes med den nye  

 indkomst, om det er gunstigst at lade et eller flere børn betragte som  

 logerende, og boligstøtten beregnes på grundlag af det gunstigste resultat.
 Tilsvarende gælder, hvis der hidtil har været gunstighedsberegnet et eller  

 flere børn, men dette ikke længere vil være en fordel efter en  

 indkomstændring, at vurderingen af, om indkomstændringen er af en sådan  

 størrelse, at den overhovedet skal omberegnes, sker på grundlag af,  

 indkomsterne før og efter ændringen uden gunstighedsberegning.
Udgangspunktet, hvorefter vurderingen af indkomstændringens størrelse  

 altid skal ske før gunstighedsberegning, gælder også ved  

indkomstnedgange , hvor det såvel før som efter en indkomstændring er  

 mest gunstigt, at et eller flere børn betragtes som logerende.
Også i dette  

 tilfælde vurderes før gunstighedsberegning, om der er sket et fald i  

 husstandsindkomsten på mindst 10.000 kr. på årsbasis for den resterende del  

 af året, jf. § 44. Er dette tilfældet omberegnes, idet der foretages  

 gunstighedsberegning for de børn, hvor dette er en fordel.
 En undtagelse for udgangspunktet om, at vurdering af indkomstændringen  

 altid og alene sker før gunstighedsberegning, foretages dog, hvor der sker en  

indkomststigning i en husstand, hvor det såvel før som efter  

 ændringen er en fordel, at et eller flere børn gunstighedsberegnes . For  

 at undgå, at indkomststigning hos et eller flere gunstighedsberegnede børn, -  

 hvis indtægt ikke indgår i boligstøtteberegningen - skal kunne medvirke til  

 omberegning af boligstøtten på grund af f.eks. en mindre stigning hos  

 forældre eller andre husstandsmedlemmer, og dermed have en negativ  

 indflydelse på boligstøtteberegningen i forbindelse med omberegning,  

 foretages i disse tilfælde, udover indkomstsammenligningen før  

 gunstighedsberegningen, tillige en sammenligning af den hidtidige og den nye  

 indkomst efter gunstighedsberegningen.
 Denne sammenligning foretages af den indkomst efter gunstighedsberegning,  

 der faktisk hidtil har været lagt til grund for boligstøtteberegningen  

(det hidtidige beregningsgrundlag efter gunstighedsberegning), og den ny  

 indkomst efter ny gunstighedsberegning .
 Det er således ved indkomststigninger hos børn i forbindelse med  

 gunstighedsberegningen en forudsætning for omberegning, at der er sket en  

 væsentlig indkomstændring såvel før som efter gunstighedsberegningen.
 Eksempel 1:
--------------------------------------------------------------------- En boligsikringshusstand består af en voksen og et barn.
 Lejen er efter § 10, stk. 1-6, opgjort til 45.900 kr. om året.
 Boligen har 3 rum og er ikke for stor (85 m2).
 Beregningen er foretaget med satser i 1994-niveau.
 Boligsikring er beregnet på grundlag af en forventet fremtidig indkomst.
 Barnets indtægt pr. 1. januar er 8.000 kr. pr. måned eller 96.000 kr. pr.  

 år.
 Den voksnes indtægt pr. 1. januar er 12.500 kr. pr. måned eller 150.000  

 kr. pr. år.
 Husstandsindkomst og dermed beregningsgrundlaget pr. 1. januar før  

 gunstighedsberegning (efter fradrag i barnets indkomst, 12.500 kr., og  

 fradrag for barn, 23.900 kr.): 209.600 kr., nedrundet til 209.000 kr.
 Boligsikring før gunstighedsberegning kan på grundlag af en  

 husstandsindkomst på 209.000 kr. opgøres til 288 kr. pr. måned.
 Husstandsindkomsten efter gunstighedsberegning og dermed  

 beregningsgrundlaget pr. 1. januar er 150.000 kr.
 Boligsikring efter gunstighedsberegning af barnet kan på grundlag af en  

 husstandsindkomst på 150.000 kr. opgøres til 315 kr. pr. måned.
 Det er således mest gunstigt at beregne barnet som logerende, og det  

 faktiske beregningsgrundlag pr. 1. januar er derfor 150.000 kr.
 Pr. 1. juli oplyses en indkomststigning for den voksne til 13.500 kr. pr.  

 måned og for barnet til 9.000 kr. pr. måned.
 For husstanden før gunstighedsberegning er der således sket en stigning i  

 den forventede indkomst for året til 221.000 kr.
 Med et beregningsgrundlag før gunstighedsberegning på (13.500 + 9.000) x  

 12 (efter fradrag for barn og i barns indkomst) t 233.600 kr., nedrundet til  

 233.000 kr., kan boligsikring efter indkomststigningen opgøres til 0 kr.
 Betragtes barnet som logerende, er der efter gunstighedsberegning sket en  

 stigning i den forventede indkomst for året til 156.000 kr.
 Med et beregningsgrundlag på 13.500 x 12 = 162.000 kr. kan boligsikring  

 herefter opgøres til 159 kr. pr. måned.
 Det er således også efter indkomstændringen mest gunstigt at lade barnet  

 betragte som logerende.
Ved vurderingen af, om den skete indkomststigning fører til omberegning,  

 foretages først en vurdering af, om der før gunstighedsberegningen er sket en  

 indkomststigning for året på mindst 10.000 kr.
Stigningen udgør 221.000 -  

 209.000 = 12.000 kr., dvs. mere end 10.000 kr.
 Herefter beregnes, om indkomstændringen også efter gunstighedsberegningen  

 er på mindst 10.000 kr. Ændringen udgør 156.000 - 150.000 t =.000 kr., dvs.  

 mindre end 10.000 kr., og der skal derfor ikke ske omberegning af  

 boligstøtten på grund af den skete indkomststigning 1. juli, da ændringen  

 ikke er væsentlig i forhold til den indkomst efter gunstighedsberegning, der  

 hidtil har været benyttet ved boligstøtteberegningen for året.
 Eksemplet kan i skemaform opstilles således:
 Da der ikke er sket en indkomstændring på mindst 10.000 kr. såvel før som  

 efter gunstighedsberegning, beregnes boligsikringen også efter 1. juli som  

 anført under b).
--------------------------------------------------------------------- Såfremt der i en husstand er flere børn med højere indkomster, og der  

 er foretaget gunstighedsberegning , sammenlignes ved vurderingen af, om  

 omberegning skal ske på grundlag af indkomstændringer, dels det hidtidige  

 beregningsgrundlag før gunstighedsberegning og den opsummerede indkomst før  

 gunstighedsberegning, dels det hidtidige beregningsgrundlag efter den hidtil  

 foretagne gunstighedsberegning med den ændrede indkomst efter fornyet  

 gunstighedsberegning.
 14.4. Efterregulering.
 14.4.1. Efterreguleringsprincipper.
 I visse tilfælde skal kommunalbestyrelsen efterfølgende fremsætte krav om  

 tilbagebetaling af for meget udbetalt boligstøtte - efterregulering.
 Principperne for efterregulering af boligstøtte - dvs. vurdering af, om  

 der i boligstøtteåret er udbetalt for meget boligstøtte, og om  

 tilbagebetaling skal ske - og opgørelsen af størrelsen af  

 tilbagebetalingskravet er ændret med virkning fra den 1. januar 1993.
 Baggrunden for ændringen er et ønske om en udformning af reglerne, således  

 at de i højere grad kan administreres ved hjælp af edb .
 Efterregulering foretages herefter efter følgende principper :
 Udgangspunktet efter § 47 er fortsat, at støttemodtageren i løbet af året  

 har oplysningspligt med hensyn til ændringer i husstandens forhold, der kan  

 medføre nedsættelse eller bortfald af boligstøtten, jf. ovenfor pkt. 14.2.
 Såfremt støttemodtageren fuldt ud har opfyldt sin oplysningspligt med  

 hensyn til indtægtsstigninger, eventuelle lejenedsættelser eller ændret antal  

 husstandsmedlemmer, herunder børn, der fører til nedsættelse af støtten, vil  

 den nødvendige nedsættelse af boligstøtten være foretaget gennem omberegning  

 i løbet af året, jf. ovenfor pkt. 14.3.3., og der skulle således ikke blive  

 tale om efterregulering.
 Har støttemodtageren derimod ikke opfyldt sin  

 oplysningspligt , kan der blive tale om, at kommunen skal kræve  

 tilbagebetaling af den for meget udbetalte boligstøtte.
 Der kan derimod aldrig efterbetales for lidt udbetalt støtte, selvom det  

 efterfølgende måtte vise sig, at støttemodtageren på grund af lavere indkomst  

 eller lignende ville have været berettiget til en højere støtte, jf. dog pkt.  

 14.6 Et krav om tilbagebetaling fra kommunen kan heller ikke nedsættes som  

 følge af lejeforhøjelser, i det forløbne år, som støttemodtager ikke har  

 oplyst om.
 Vurderingen af, om der foreligger indkomststigninger eller andre  

 ændringer, der medfører efterregulering, fordi støttemodtageren ikke - eller  

 ikke fuldt ud - har opfyldt sin oplysningspligt, sker ved at sammenligne det  

 beregningsgrundlag med hensyn til indkomst, husstand og leje, der har ligget  

 til grund for boligstøtteberegningen i boligstøtteåret, med de faktiske  

 forhold, herunder slutligningsresultatet for husstandens indkomst.
Hvis boligstøtten i boligstøtteåret er beregnet på grundlag af en indkomst  

 efter lovens hovedregel, jf. § 8, stk. 1-7, skal der ske tilbagebetaling af  

 for meget udbetalt boligstøtte, hvis den faktiske slutlignede  

 husstandsindkomst overstiger det oprindelige beregningsgrundlag med mindst  

 20.000 kr.
Hvis boligstøtten er beregnet på grundlag af en forventet  

 fremtidig indkomst, skal der tilbagebetales, hvis indkomsten er steget mindst  

 10.000 kr.
 Sammenligningen med hensyn til indkomst foretages således, at der for  

 oplyste ændringer (bortset fra uvæsentlig indkomstnedgang, jf. pkt. 14.4.2),  

 herunder ændringer, der har medført omberegning i løbet af året, foretages en  

periodeopdeling , således at disse ændringer alene medregnes for den  

 periode af året, som de vedrører, mens alle uoplyste ændringer medregnes som  

 vedrørende hele året (om beregningen, se nærmere pkt. 14.4.2. og 14.4.3.).
 Tilbagebetalingskravets størrelse kan eventuelt reduceres ved en  

 gunstighedsberegning, jf. § 7, stk. 3, og nedenfor pkt. 14.4.2.
 Efterreguleringen skal ske, uanset om støttemodtageren har givet oplysning  

 om en del af en indkomststigning.
 Tilbagebetaling kan dog ikke kræves, hvis boligstøttemodtageren kan  

 godtgøre, at denne i løbet af året har givet meddelelse om indkomstændringer  

 af et sådant omfang, at omberegning af boligstøtten burde være sket i løbet  

 af året efter § 46, og såfremt yderligere efterregulering derved kunne være  

 undgået, fordi de herefter eventuelt uoplyste ændringer er uvæsentlige, jf. §  

 47, stk 3.
Uanset om støttemodtageren har opfyldt sin oplysningspligt, skal for meget  

 udbetalt boligstøtte endvidere tilbagebetales, såfremt boligstøtten er  

 oppebåret mod bedre vidende med urette.
Dette vil f. eks. typisk være  

 tilfældet, hvor der er sket en administrativ fejl ved støtteberegningen, og  

 støttemodtageren har modtaget en bevillingsskrivelse, hvoraf den pågældende  

 burde se, at boligstøtten er fejlagtigt beregnet, f.eks. fordi der er lagt en  

 for høj leje eller for lav indkomst til grund.
 Der vil som udgangspunkt ikke kunne opnås statsrefusion til for meget  

 udbetalt boligstøtte, der skyldes administrative fejl, og som ikke kræves  

 tilbagebetalt jf. pkt. 19.2.4.
I de tilfælde, hvor ændringer i husstandsindkomsten bl. a. skyldes ændrede  

 skattemæssige fradragsregler, og hvor det efterfølgende konstateres, at der  

 er opstået tilbagebetalingskrav, skal kommunalbestyrelsen ikke rejse kravet,  

 såfremt indkomstoverskridelsen alene skyldes de ændrede skatteregler.
Det er  

 dog en forudsætning, at boligstøttemodtageren kan dokumentere,at den  

 pågældende har haft de i boligstøtteåret oplyste fradrag.
Dette gælder dog  

 ikke, hvis der i forbindelse med en eventuel beregning af en forventet  

 fremtidig indkomst er taget hensyn til ændringen.
 Tilbagebetaling af den for meget udbetalte boligstøtte skal ikke opkræves,  

 hvis et tilbagebetalingskrav for et kalenderår er mindre end 648 kr.  

 (1994-niveau), jf. § 47, stk. 7, og pkt. 14.5.1.
 14.4.2. Efterregulering, hvor der ikke er oplyst indkomstændringer,  

 eller kun er oplyst ikke-væsentlige indkomstnedgange.
I sager, hvor der hverken er oplyst indkomststigninger eller  

  væsentlige  indkomstnedgange i løbet af året, skal efterregulering  

 ske på grundlag af den slutlignede indkomst for hele året.
Da der ikke er  

 givet oplysninger om indkomststigninger eller væsentlige indkomstnedgange, er  

 muligheden for periodemæssig opdeling udelukket.
Dette gælder også  

 engangsbeløb, som ikke er oplyst.
 Det er, som ovenfor anført, på tilsvarende måde som for omberegning i  

 løbet af året, en betingelse for efterregulering, at den slutlignede indkomst  

 overstiger det anvendte beregningsgrundlag med mindst 20.000 kr., hvis  

 beregningen er sket efter lovens hovedregel, og med mindst 10.000 kr., hvis  

 støtten har været beregnet på grundlag af en forventet fremtidig indkomst.
 Eksempel:
--------------------------------------------------------------------- Boligstøtten er i hele året beregnet på grundlag af en forventet  

 husstandsindkomst på 150.000 kr.
Slutligningsresultatet viser 200.000 kr.
Heraf skyldes 15.000 kr., et  

 engangsvederlag udbetalt 20. december, og 35.000 kr. skyldes en månedlig  

 lønstigning på 7.000 pr. 1. august som følge af jobskifte.
 Ingen af ændringerne er oplyst i løbet af året.
 Efterregulering foretages for hele året på grundlag af en  

 husstandsindkomst på 200.000 kr.
Da indkomstændringen ikke er oplyst, kan der ikke foretages  

 periodeopdeling.
Der rejses således også tilbagebetalingskrav for årets  

 første 7 måneder, hvor indkomsten faktisk har været 150.000 kr.
--------------------------------------------------------------------- Såfremt en del af de indkomststigninger, der giver anledning til  

 efterregulering, skyldes børns indkomst, er der mulighed for at reducere  

 tilbagebetalingskravet ved i overensstemmelse med § 7, stk. 3, at  

 betragte barnet som logerende - gunstighedsberegning .
 Dette kan ske, selvom barnet ikke er betragtet som logerende ved  

 boligstøtteberegningen i løbet af året.
 Ved vurdering af, om det er gunstigst at betragte barnet som logerende,  

 sammenlignes den boligstøtte, husstanden ville have været berettiget til,  

 hvis barnets slutlignede indkomst udgår af husstandsindkomsten, og lejen for  

 1 rum udgår af den leje, der indgår i boligstøtteberegningen, dvs. efter  

 gunstighedsberegning, med den boligstøtte, husstanden ville være berettiget  

 til, hvis barnet fortsat betragtes som barn.
 Tilbagebetalingskravet opgøres i forhold til den højest berettigede af de  

 to beregnede boligstøttebeløb.
 I sager, hvor der i boligstøtteåret alene er oplyst uvæsentlige  

 indkomstnedgange , der således ikke har medført omberegning i løbet af  

 året, sker efterregulering, som om ingen oplysninger forelå, dvs. på grundlag  

 af det oprindelige beregningsgrundlag sammenholdt med slutligningsresultatet  

 for det pågældende år.
 Baggrunden for, at der ikke efter loven skal periodeopdeles for den  

 oplyste, ikke væsentlige indkomstnedgang, er, at oplysningerne ikke har  

 medført omberegning, og dermed ikke er indgået i beregningsgrundlaget, og at  

 en periodeopdeling, hvor den indkomst, der skal sammenlignes med  

 slutligningsresultatet, nedsættes, ville føre til et større  

 tilbagebetalingskrav vedrørende de uoplyste indtægtsstigninger.
 Såfremt der var blevet periodeopdelt, kunne støttemodtagerens delvise  

 opfyldelse af oplysningspligten således komme støttemodtageren til skade.
 14.4.3. Efterregulering, hvor der er oplyst om væsentlige  

 indkomststigninger eller om væsentlige indkomstfald.
I sager, hvor der i løbet af året er givet oplysning om væsentlige  

 indkomststigninger eller væsentlige indkomstnedgange , skal der ved  

 beregningen af tilbagebetalingskravet foretages en periodemæssig opdeling af  

 boligstøtteåret for så vidt angår de oplyste indtægter.
Dette gælder, hvad  

 enten tilbagebetalingskravet herved forøges eller reduceres.
 Efterregulering i tilfælde, hvor der i forvejen er oplyst om væsentlige  

 indkomstændringer (og omberegninger som følge heraf er sket i løbet af året,  

 jf. pkt. 14.3), skal ske, når også de uoplyste ind-komstændringer i sig selv  

 overstiger grænserne på 20.000 kr. og 10.000 kr. for tilbagebetaling for en  

 eller flere perioder.
 Størrelsen af tilbagebetalingskravet for de enkelte perioder opgøres  

 således:
For hele året opgøres på grundlag af de oplyste indkomster en opsummeret  

 indkomst svarende til den endelige årsindkomst, der måtte forventes efter  

 boligstøttemodtagerens oplysninger.
Opgørelsen sker på samme måde som ved  

 omberegning i løbet af året som følge af indkomststigninger.
 Såfremt slutligningsresultatet overstiger denne opsummerede indkomst, er  

 det overskydende beløb en uoplyst indkomst.
Denne uoplyste indkomst sammenlignes for hver af perioderne med det  

 anvendte beregningsgrundlag ved boligstøtteberegningen i de pågældende  

 perioder.
Er der tale om en indkomststigning for den enkelte periode, der  

 overstiger 20.000 kr./10.000 kr., alt efter om indkomsten i den pågældende  

 periode er opgjort efter hovedreglen eller som en forventet fremtidig  

 indkomst, skal der ske en tilbagebetaling.
 Kravets størrelse opgøres som forskellen mellem den støtte, der er  

 udbetalt i den pågældende periode, og den støtte, ansøgeren er berettiget  

 til, med den endelige indkomst for perioden, dvs. beregningsgrundlaget r den  

 overskydende, uoplyste indkomst (såfremt der tillige foreligger oplyste,  

 uvæsentlige indkomststigninger, der ikke har givet anledning til omberegning,  

 skal disse tillige indgå, jf. nedenfor pkt. 14.4.4.).
 Eksempel:
--------------------------------------------------------------------- Hovedregelsindkomst pr. 1. januar, 150.000 kr. på årsbasis eller 12.500  

 kr. pr måned.
 Oplyst indkomstfald pr. 1.juni til 11.000 kr. pr. måned eller 132.000 kr.  

 på årsbasis.
 Oplyst indkomststigning pr. 1. august til 11.500 pr. måned eller  

 opsummeret 142.000 kr.
 (5 x 12.500 + 2 x 11.000 + 5 x 11.500).
 Beregningsgrundlag 138.000 kr. (11.500 x 12).
 Slutligningsresultat: 155.000 kr.
 Uoplyst indkomst: 155.000 - 142.000 = 13.000 kr.
 Opgørelse af, om efterregulering skal ske foretages herefter på følgende  

 måde for de enkelte perioder:
 Som det fremgår, er der for hver af perioderne (da der ikke foreligger  

 oplyste uvæsentlige indkomststigninger, jf. nedenfor pkt. 14.4.4) tale om en  

 indkomststigning på 13.000 kr.
For perioden 1.1.-30.5. er der imidlertid tale om, at beregningsgrundlaget  

 er en indkomst, opgjort efter lovens hovedregel.
Da der ikke er tale om en  

 indkomststigning på mindst 20.000 kr. skal der således ikke ske  

 tilbagebetaling.
 For perioden 1.6.-31.7. og 1.8-31.12. er der derimod tale om en stigning  

 på mere end 10.000 kr. i forhold til en forventet fremtidig indkomst, og der  

 skal derfor ske tilbagebetaling af for meget udbetalt boligstøtte.
--------------------------------------------------------------------- 14.4.4. Efterregulering, hvor der er oplyst uvæsentlige  

 indkomststigninger.
 I sager, hvor der i løbet af året er givet oplysning om ikke-væsentlige  

 indkomststigninger , har betingelserne for at foretage omberegning af  

 boligstøtten i løbet af året ikke været opfyldt.
Den oplyste, ikke-væsentlige indkomstændring skal dog altid registreres på  

 sagen, ligesom boligstøttemodtageren ved meddelelse skal gøres bekendt med  

 konsekvenserne for en eventuel senere efterregulering, hvis det efterfølgende  

 viser sig, at der rent faktisk i året har foreligget en væsentlig  

 indkomststigning, fordi ikke alle indkomstændringer i løbet af året er blevet  

 meddelt.
Efterreguleringsbetingelserne vil i så fald være opfyldt, og der  

 skal ved sammenligning mellem slutligningsresultatet og beregningsgrundlaget  

 ske medregning af såvel den oplyste, ikke-væsentlige indkomststigning som de  

 ikke oplyste indkomststigninger.
Periodemæssig opdeling af boligstøtteåret kan dog ske med hensyn til de  

 oplyste ikke-væsentlige indkomststigninger fra det tidspunkt, hvor  

 boligstøttemodtageren har givet meddelelse herom.
Den uoplyste del af  

 indtægten betragtes derimod altid som optjent gennem hele året og kan således  

 ikke danne grundlag for periodemæssig opdeling.
Boligstøttemodtageren skal ved henvendelse om den ikke- væsentlige  

 indkomststigning orienteres om konsekvenserne af ikke at give korrekte  

 oplysninger i løbet af året.
Periodemæssig opdeling skal benyttes i alle  

 tilfælde, hvad enten tilbagebetalingskravet herved forøges eller reduceres.
 Vurderingen af, hvorvidt tilbagebetaling skal ske, og  

 tilbagebetalingskravets størrelse opgøres i øvrigt som anført ovenfor under  

 pkt. 14.4.3.
 For hele året opgøres på grundlag af de oplyste indkomster en opsummeret  

 indkomst, svarende til den endelige årsindkomst, der måtte forventes efter  

 boligstøttemodtagerens oplysninger.
Såfremt slutligningsresultatet overstiger denne opsummerede indkomst, er  

 det overskydende beløb en uoplyst indkomststigning.
Denne indkomst skal for  

 hver af de perioder, året måtte være opdelt i på grundlag af oplysninger om  

 indkomstændringer, lægges til det anvendte beregningsgrundlag for  

 boligstøtteberegningen.
Hertil skal lægges de oplyste, uvæsentlige  

 indkomststigninger for så vidt angår de perioder, disse vedrører, idet disse  

 oplysninger vedrørende uvæsentlige indkomststigninger ikke allerede har givet  

 anledning til omberegning.
 Er der herefter tale om en indkomststigning, der mindst udgør  

 20.000/10.000 kr., skal der ske tilbagebetaling for den pågældende periode.
 Kravets størrelse opgøres som forskellen mellem den støtte, der er  

 udbetalt i den pågældende periode, og den støtte, ansøgeren er berettiget til  

 med den endelige indkomst for perioden, dvs. beregningsgrundlaget r den  

 overskydende, uoplyste indkomst r den oplyste, uvæsentlige indkomststigning,  

 som ikke er indgået i beregningsgrundlaget.
 Eksempel 1:
--------------------------------------------------------------------- En husstand har i hele boligstøtteåret fået beregnet boligstøtte på  

 grundlag af en forventet fremtidig indkomst på 100.000 kr.
Der er i juni  

 måned givet meddelelse om en uvæsentlig indkomststigning på 500 kr. pr.  

 måned.
Efterfølgende konstateres ved slutligningen, at husstandsindkomsten  

 har været 110.000 kr. som følge af en indkomststigning på 2.500 kr. pr. måned  

 pr. 1. oktober.
Idet der ikke er givet meddelelse herom i boligstøtteåret, er  

 der ikke sket omberegning i løbet af året, hvor den oplyste husstandsindkomst  

 har været 100.000 kr. i perioden 1. januar til 30. juni og herefter 103.000  

 kr., jf. også eksemplet i pkt. 14.3.3.1.
Ved efterregulering indgår den uoplyste indkomststigning (fra 103.000 kr.  

 til 110.000 kr.) fordelt over hele året uden mulighed for periodeopdeling pr.  

 1. oktober, jf. også pkt. 14.1. og pkt. 14.4.1. Husstandsindkomsten har  

 herefter udgjort 107.000 kr. i årets 6 første måneder og 113.000 kr. pr. 1.  

 juli.
Efterregulering skal således ske allerede fra 1. juli som en følge af,  

 at støttemodtageren ikke har opfyldt sin oplysningspligt.
--------------------------------------------------------------------- Eksempel 2:
--------------------------------------------------------------------- Hovedregelsindkomst pr. 1. januar på årsbasis 132.000 kr. eller pr. måned  

 11.000 kr.
1. august oplyst indkomststigning til 13.500 kr. pr.  

 måned eller opsummeret 144.000 kr.
Der omberegnes ikke, da stigningen er  

 under 20.000 kr.
 Slutligningsresultat: 155.000 kr.
 Uoplyst indkomststigning: 155.000 - 144.000 = 11.000 kr.
 Opgørelse af, om efterregulering skal ske således:
 Da der kan ske periodeopdeling af den oplyste indkomststigning, indgår  

 denne ikke for perioden 1.1.-31.7. Indkomststigningen på 11.000 er mindre end  

 20.000 kr. og giver derfor ikke anledning til efterregulering for denne  

 periode.
 Fra 1. august skal der derimod ske efterregulering på grundlag af en  

 indkomst på 173.000 kr., idet den berettigede boligstøtte på dette  

 indkomstgrundlag beregnes, og differencen op til den udbetalte boligstøtte  

 kræves tilbagebetalt af kommunen.
 14.4.5. Efterregulering, hvor der sker ændringer i løbet af året.
 Hvis der ansøges om boligstøtte i løbet af året , skal ansøgeren -  

 udover at oplyse om de aktuelle indkomstforhold på ansøgningstidspunktet -  

 også give meddelelse om de enkelte husstandsmedlemmers indkomst indtil  

 ansøgningstidspunktet.
Der efterreguleres på grundlag af tilsvarende principper, som anført  

 ovenfor under pkt. 14.4.2.-14.4.4., medmindre boligstøttemodtageren klart kan  

 dokumentere, at en indkomststigning ligger i en periode forud for  

 ansøgningstidspunktet.
Foreligger sådan dokumentation, skal der ved den  

 periodemæssige opdeling ses bort fra hele indkomststigningen eller for den  

 dokumenterede del af indkomststigningen.
 Ved den periodemæssige opdeling fastsættes husstandsindkomsten til et  

 beløb, svarende til den oplyste indkomst i boligstøtteperioden sammenlagt med  

 den del af den uoplyste indtægt/hele den uoplyste indtægt, som det ikke kan  

 dokumenteres har ligget forud for ansøgningstidspunktet. (Hertil lægges  

 eventuelle oplyste uvæsentlige indkomststigninger, jf. ovenfor pkt. 14.4.4.).  

 Periodemæssig opdeling skal benyttes i alle tilfælde, hvad enten  

 tilbagebetalingskravet herved forøges eller reduceres.
Såfremt boligstøtten beregningsmæssigt ophører i løbet af året på grund  

 af indkomststigninger , skal efterreguleringen ske på tilsvarende måde,  

 som anført ovenfor vedrørende ansøgninger indgivet i løbet af året, dvs. at  

 den uoplyste del af indkomsten betragtes som indtjent gennem hele året,  

 medmindre boligstøttemodtageren kan dokumentere, at den uoplyste indtægt er  

 indtjent efter ophøret af boligstøtten.
Der gælder endvidere her samme  

 mulighed for periodemæssig opdeling, som er gældende for ansøgninger indgivet  

 i løbet af året.
 Ophører boligstøtten i løbet af året som følge af andre forhold  

 end indkomststigninger, f.eks. flytning etc., skal efterreguleringen ske på  

 grundlag af samme principper, som anført ovenfor om ansøgninger indgivet i  

 løbet af året.
I sager, hvor der i løbet af året sker til-/fraflytninger i  

 husstanden , vil der i den enkelte sag (på tilsvarende måde som før 1.  

 januar 1993) skulle tages stilling til efterreguleringsgrundlaget for de  

 enkelte perioder i året.
Der skal derfor også for tilflyttende gives  

 oplysning til boligstøttekontoret om disses indkomst forud for  

 indflytningstidspunktet.
 14.4.6. Efterbetaling af for lidt udbetalt støtte.
 Efterregulering af den udbetalte støtte kan efter § 47 kun ske i tilfælde,  

 hvor støttemodtageren har fået udbetalt for meget i boligstøtte.
Efterbetaling kan dog ske, såfremt der udbetales for lidt boligstøtte som  

 følge af en administrativ fejl fra kommunens side.
F.eks. hvis støttens  

 størrelse er beregnet til et for lille beløb ud fra de af ansøgeren indgivne,  

 korrekte oplysninger.
 Der kan dog naturligvis ikke kræves efterbetaling, hvis grunden til, at  

 husstandens oplyste, forventede indkomst ikke er anvendt, er, at denne ikke  

 væsentligt afviger fra en indkomst efter lovens hovedregel, d.v.s., at  

 kriterierne i lovens § 8, stk. 8, jf. pkt. 3.7. for at anvende den forventede  

 indkomst fremfor en hovedregelsindkomst ikke har været opfyldt.
 Hvis kommunalbestyrelsen har lagt en for høj forventet husstandsindkomst  

 til grund ved boligstøtteberegningen, f.eks. som følge af anvendelsen af et  

 procenttillæg, vil boligstøttemodtageren efter omstændighederne være  

 berettiget til at få udbetalt den for lidt udbetalte boligstøtte med  

 tilbagevirkende kraft.
 Det vil således være tilfældet, hvor boligstøttemodtageren på  

 beregningstidspunktet for boligstøtte har givet korrekte oplysninger om  

 husstandens forventede fremtidige indkomst, eller hvor boligstøttemodtageren  

 eventuelt har gjort indvendinger over beregningsgrundlaget, og den oplyste  

 indtægt uden procenttillæg viser sig at svare til husstandens faktiske  

 indkomst i perioden.
 14.5. Tilbagebetaling af boligstøtte.
 14.5.1. Fremsættelse af tilbagebetalingskrav.
 Kommunalbestyrelsen bør snarest muligt efter, at oplysningerne om  

 den endelige slutlignede indkomst foreligger, tage stilling til, om  

 tilbagebetaling skal ske . Kommunalbestyrelsen er forpligtet til at  

 foretage en undersøgelse for samtlige boligstøttemodtagere af, om der er  

 opstået tilbagebetalingskrav som følge af indkomststigninger i forhold til  

 beregningsgrundlaget.
Kommunalbestyrelsen bør rejse tilbagebetalingskravet hurtigst muligt  

 efter, at slutligningen foreligger.
Fremsættelse af tilbagebetalingskravet er  

 en del af kommunalbestyrelsens administrationsforpligtelse i forbindelse med  

 boligstøtteloven.
Tilbagebetalingskrav kan som udgangspunkt ikke fremsættes, før der  

 foreligger endelig opgjort slutlignet indkomst for den periode, kravet  

 måtte vedrøre, idet kommunen først på dette tidspunkt kan konstatere, om de  

 økonomiske betingelser for at fremsætte kravet er tilstede.
Kommunen har dog  

 mulighed for på grundlag af en foreløbig opgørelse at kræve tilbagebetaling.  

 Det er dog en forudsætning, at kravet er nogenlunde beregneligt, samt at der  

 samtidig tages forbehold for senere regulering.
Kommunalbestyrelsen kan ikke kræve tilbagebetaling af for meget udbetalt  

 boligstøtte, hvis tilbagebetalingskravet for et kalenderår udgør mindre end  

 648 kr. (1994-niveau), jf. § 47, stk. 7. Hvis et foreløbigt opgjort  

 tilbagebetalingsbeløb er mindre end denne bagatelgrænse, kan der således ikke  

 kræves foreløbig tilbagebetaling.
Bagatelgrænsen har første gang virkning for  

 krav, der rejses vedrørende støtte ydet i 1993.
Der kan ikke efter boligstøtteloven beregnes renter fra det tidspunkt,  

 tilbagebetaling kræves, og til det tidspunkt, betaling sker.
Om forrentning  

 af tilbagebetalingskrav, se tillige pkt. 14.5.4.
Spørgsmålet om, hvorvidt tilbagebetaling skal ske, afgøres principielt af  

 kommunalbestyrelsen.
Såfremt den undlader at kræve tilbagebetaling af for  

 meget udbetalt boligstøtte i tilfælde, hvor betingelserne for at kræve  

 tilbagebetaling er opfyldt, kan der ikke ydes statsrefusion for den del af  

 boligstøtten, som kommunen har undladt at kræve tilbagebetalt.
Vedrørende  

 afskrivning af tilbagebetalingskrav, se dog nedenfor pkt. 14.6.
 Spørgsmål om, hvorvidt tilbagebetaling skal ske kontant, afdragsvis eller  

 ved modregning i den løbende boligstøtte, afgøres endeligt af  

 kommunalbestyrelsen, men tilbagebetalingen bør, uanset hvorledes den sker,  

 gennemføres ved rimelige afdrag i forhold til den pågældendes økonomi.
Det forudsættes, at kommunalbestyrelsen i hvert enkelt tilfælde foretager  

 en konkret vurdering af de økonomiske forhold.
Kommunalbestyrelsen vil derfor  

 ikke kunne opstille en generel regel om, at man ikke vil modregne, hvor der  

 f.eks. oppebæres hjælp efter bistandsloven.
I de tilfælde, hvor der er  

 indgået aftale med en anden kommunalbestyrelse om at inddrive  

 tilbagebetalingskravet, er det denne anden kommune, der udøver den konkrete  

 vurdering.
Såfremt en boligstøttemodtager dør efter, at boligstøtten er til  

 disposition, men inden den måned den vedrører, skal kommunen som udgangspunkt  

 rejse kravet over for boet.
Beløbet afskrives dog som uerholdeligt, hvis boet  

 f.eks. er udlagt til begravelsesomkostninger.
Krav på for meget udbetalt boligstøtte kan alene rettes mod  

 boligstøtteansøgeren, eller, hvis flere har ansøgt i forening,  

 boligstøtteansøgerne, uanset om kravets opståen skyldes stigninger i et andet  

 husstandsmedlems indkomst.
Kommunalbestyrelsen kan vælge, hvem af ansøgerne  

 kravet skal gøres gældende mod, da den solidariske hæftelse   

 indebærer, at hver enkelt af ansøgerne hæfter for hele  

 tilbagebetalingskravet.
Der vil derimod ikke kunne rejses krav mod f.eks. en  

 ægtefælle, der overtager den hidtidige fællesbolig ved parternes separation  

 eller skilsmisse, hvis ægtefællen ikke hidtil har været medansøger på  

 boligstøtteansøgningen.
 Det er derfor væsentligt, at alle myndige husstandsmedlemmer underskriver  

 boligstøtteansøgningen som medansøgere, jf. ovenfor pkt. 13.1.
 14.5.2. Modregning.
 Har boligtageren fået udbetalt for meget i boligsikring, boligydelse,  

 beboerindskudslån, lån til forudbetaling af leje, indskud, depositum eller  

 lignende og giver dette forhold anledning til tilbagebetalingskrav, kan  

 tilbagebetalingskravet ifølge lovens § 49, stk. 1, dækkes ved  

modregning i løbende boligsikring eller boligydelse, også i form af  

 lån.
Det samme gælder krav vedrørende forfaldne boligydelseslån,  

 beboerindskudslån og lån til flygtninge efter kap. 11. Hvis der er udbetalt  

 for meget i boligydelseslån, kan kommunalbestyrelsen beslutte at lade det for  

 meget udbetalte forblive indestående i ejendommen, til den resterende del af  

 lånet forfalder.
Det for meget udbetalte lån forrentes som den resterende  

 del, medmindre kommunen har foretaget retsforfølgning med henblik på lånets  

 inddrivelse, jf. pkt. 14.5.4.1.
 Der kan ikke modregnes i et eventuelt senere bevilget beboerindskudslån.
 For pensionister gælder, at krav på for meget udbetalt pension kan  

 modregnes i boligstøtten, jf. § 50, stk. 1.
Krav på betaling af ejendomsskatter vedørende den ejendom, som  

 pensionisten bebor, kan efter § 50, stk. 3, ligeledes modregnes i  

 boligsikringen eller boligydelsen.
Endvidere kan eventuellle krav om  

 tilbagebetaling af bistandshjælp modregnes i den boligstøtte, som vedrører  

 perioden mellem det tidspunkt, hvor ansøgning om pension indgives og det  

 tidspunkt, hvor pensionisten tilkendes pension.
 Udover boligstøttelovens bestemmelser om modregning antages på grundlag af  

 retspraksis på det socialretlige område, at der gælder en almindelig  

 ulovbestemt regel om adgang for forvaltningen til at modregne med  

 offentligretlige krav overfor borgernes offentligretlige krav på  

 forvaltningen.
 En boligtager kan ikke unddrage sig følgerne af for sen betaling af leje,  

 ejendomsskatter eller gæld, sikret ved pant i den faste ejendom, med  

 henvisning til forsinket eller manglende udbetaling, herunder modregning i  

 den berettigede boligstøtte, jf. § 42, stk. 4, og pkt. 13.2.1.3.
 14.5.3. Inddrivelse.
 Krav på tilbagebetaling af boligstøtte, herunder krav på forfaldne lån,  

 kan  inddrives efter de regler, der gælder for personlige skatter, jf.  

 § 49, stk. 2. Bestemmelsen giver endvidere adgang til at modregne kravene i  

 overskydende skat.
Boligtagerens krav på at modtage boligstøtte kan efter lovens § 49, stk.  

 3, ikke gøres til genstand for arrest, eksekution eller anden  

 retsforfølgning, og der kan ikke gyldigt træffes aftale om kravet.
Der kan  

 ikke på samme måde som med hensyn til pensionsydelser foretages  

 tilbageholdelser i boligstøtten efter kildeskattelovens § 73 og efter lov om  

 inddrivelse af underholdsbidrag, § 5.
 14.5.4. Forrentning.
 14.5.4.1. Forrentning af tilbagebetalingskrav vedrørende tilskud.
Krav om tilbagebetaling af for meget udbetalt boligsikring eller for meget  

 udbetalt boligydelse, ydet som tilskud, forrentes alene, såfremt kommunen  

 påbegynder retsforfølgning til betaling af gælden, jf. § 8 i lov om renter  

 ved forsinket betaling.
I disse situationer forrentes kravet i  

 overensstemmelse med renteloven med en rente svarende til Nationalbankens  

 diskonto på det tidspunkt, hvor kommunen foretager retsforfølgning med et  

 tillæg fastsat af justitsministeren, jf. bekendtgørelse om ændring af  

 morarentesatsen i lov om renter ved forsinket betaling.
Som eksempler på retsforfølgning kan nævnes sagsanlæg ved  

 indlevering af stævning til berammelse og indgivelse af udlægsbegæring til  

fogedretten.  Foretages udlæg af pantefogeden , kan forrentning  

 ligeledes kræves efter renteloven.
Det kan imidlertid ikke afvises, at der i  

 sådanne tilfælde først kan kræves renter fra tidspunktet for udlæggets  

 foretagelse, i modsætning til ved indgivelse af udlægsbegæring til  

 fogedretten.
Om retsforfølgning i øvrigt har Justitsministeriet over for Bygge- og  

 Boligstyrelsen givet udtryk for, at det ikke kan udelukkes, at  

lønindeholdelse i retspraksis vil blive anset for retsforfølgning.
I  

 givet fald kan det ikke udelukkes, at renter i forbindelse med  

 lønindeholdelse vil kunne pålægges allerede fra tidspunktet for fremkomsten  

 af et skriftligt pålæg fra kommunen til en privat arbejdsgiver om at foretage  

 lønindeholdelse.
Spørgsmålet er, som det fremgår, ikke afklaret ved  

 domstolene.
 14.5.4.2. Forrentning af krav om tilbagebetaling af for meget udbetalt  

 boligydelse ydet som lån og tilbagebetaling af forfaldne boligydelseslån.
Boligydelseslån forrentes efter § 35 med en årlig rente på halvdelen af  

 Nationalbankens diskonto den 1. oktober det foregående år.
Forfaldne lån  

 forrentes som udgangspunkt med samme rente.
 Såfremt kommunen foretager retsforfølgning, jf. ovenfor pkt. 14.5.4.1.,  

 forrentes kravet dog med en rente svarende til Nationalbankens diskonto med  

 et tillæg fastsat af justitsministeren, jf. rentelovens § 8.
 14.5.4.3. Forrentning af krav på tilbagebetaling af beboerindskudslån,  

 lån til forudbetaling af leje, indskudt depositum eller lignende.
Pligtlån forrentes efter lovens § 58 med 41/2 pct. af den til enhver tid  

 værende restgæld.
Dette gælder som udgangspunkt også forfaldne ydelser.
 Såfremt kommunen foretager retsforfølgning, jf. ovenfor pkt. 14.5.4.1. i  

 forbindelse med inddrivelse af kravet, forrentes kravet dog med en rente  

 svarende til Nationalbankens diskonto med et tillæg fastsat af  

 justitsministeren, jf. rentelovens § 8.
 Med hensyn til beboerindskudslån, ydet efter de før 1. januar 1993  

 gældende regler, henvises til pkt. 15.3.4.
 14.5.4.4. Forrentning af tilbagebetalingskrav af frivillige lån.
 Som det fremgår af pkt. 15.4.1., forrentes frivillige lån efter kommunens  

 bestemmelser i lånevilkårene.
 Såfremt kommunen foretager retsforfølgning med henblik på inddrivelse af  

 tilbagebetalingskrav, jf. ovenfor forrentes kravet dog med en rente svarende  

 til Nationalbankens diskonto med et tillæg fastsat af justitsministeren, jf.  

 rentelovens § 8.
 14.5.5. Gældssanering.
 I tilfælde af gældssanering fastsætter skifteretten i  

 gældssaneringskendelsen en skæringsdato, hvilket indebærer, at gæld stiftet  

 før skæringsdatoen er omfattet af gældssaneringen, og det er herefter et  

 spørgsmål, dels hvornår krav om tilbagebetaling af for meget udbetalt  

 boligsikring eller boligydelse er stiftet, dels hvornår krav om  

 tilbagebetaling af beboerindskudslån er stiftet.
 Til brug for kommunens vurdering af, i hvilket omfang krav skal anmeldes  

 ved en støttemodtagers gældssanering kan anføres:
 For så vidt angår for meget udbetalt boligsikring og boligydelse må  

 tilbagebetalingskrav anses for stiftet på det tidspunkt, hvor forudsætningen  

 for beregningen af støtten ændres eller bortfalder, dog således at  

 stiftelsestidspunktet eventuelt kan udskydes til udgangen af det pågældende  

 boligstøtteår.
For så vidt angår beboerindskudslån fremgår det ikke af bestemmelserne om  

 gældssanering, at en anmeldt fordring skal være forfalden.
Krav om  

 tilbagebetaling af et beboerindskudslån må herefter anses for stiftet på  

 tidspunktet for ydelsen af lånet, og hele lånet eller, hvis betaling af  

 renter og afdrag er påbegyndt, den resterende del af lånet kan derfor anses  

 som omfattet af en gældssaneringskendelse.
Såfremt et lån bliver omfattet af  

 en sådan kendelse, vil de i medfør af boligstøtteloven fastsatte krav om  

 forrentning blive erstattet af skifterettens beslutning om betaling af  

 afdrag.
 Hvor kommunalbestyrelsen bliver opmærksom på, at en boligstøttemodtager  

 har anmodet om gældssanering, må kommunalbestyrelsen eventuelt i første  

 omgang anmelde hele den udbetalte støtte eller anmelde uden at angive kravets  

 størrelse.
 14.6. Afskrivning af krav om tilbagebetaling af udbetalt  

 boligstøtte.
 Kommunalbestyrelsen skal som hovedregel rejse tilbagebetalingskrav over  

 for en ydelsesmodtager, uanset om denne på tidspunktet for kravets  

 fremsættelse måtte have økonomisk mulighed for at foretage tilbagebetaling.
 Når kommunalbestyrelsen skønner, at der inden for en rimelig årrække efter  

 tilbagebetalingskravets fremsættelse ikke vil være økonomisk mulighed for at  

 gennemføre kravet, kan kommunalbestyrelsen beslutte at afskrive kravet, jf. §  

 51. Bestemmelsen omfatter krav vedrørende boligsikring, boligydelse,  

 beboerindskudslån og lån til forudbetaling af leje, indskud, depositum eller  

 lignende.
Den enkelte kommunalbestyrelse kan efter omstændighederne stille sagen  

 vedrørende tilbagebetalingskravet i bero og, såfremt kravet efter en årrække  

 måtte anses for uerholdeligt, opgive kravet.
Kommunalbestyrelsen kan således  

 som udgangspunkt ikke uden videre eftergive kravet og stadig få refusion, jf.  

 pkt. 14.5.1. Såfremt det allerede på det tidspunkt, hvor krav kan fremsættes,  

 på grund af støttemodtagerens alder og økonomiske forhold kan vurderes, at  

 støttemodtageren utvivlsomt, heller ikke efter en årrække, vil kunne få nogen  

 økonomisk mulighed for at foretage tilbagebetaling, vil kravet dog kunne  

 afskrives.
 En kommune kan herefter beslutte at foretage delvis afskrivning af et krav  

 og herunder for eksempel afskrive renter, der tilskrives et boligydelseslån  

 efter forfaldstidspunktet, såfremt det på grund af støttemodtagerens alder og  

 økonomiske forhold skønnes, at den pågældende ikke vil få nogen mulighed for  

 at tilbagebetale beløb ud over den på forfaldstidspunktet opgjorte gæld.
 Ved vurderingen af, om kravet må anses for uerholdeligt, kan som  

 retningslinie anvendes bestemmelsen i retsplejelovens § 509, hvorefter udlæg  

 ikke kan foretages i aktiver - fra fast ejendom - der er nødvendige til  

 opretholdelse af et beskedent hjem og en beskeden levefod for skyldneren og  

 hans husstand.
 Opmærksomheden henledes på, at tilbagebetalingsbeløbets inddrivelse  

 stilles i bero, så længe spørgsmålet om kravets eksistens ikke er endeligt  

 afgjort.
 Kommunalbestyrelsens afgørelse efter § 51 i loven kan ikke indbringes for  

 højere administrativ myndighed.
 14.7. Forældelse.
 Ifølge lov nr. 274 af 22. december 1908 om forældelse af visse fordringer  

 (1908-loven) gælder en forældelsesfrist på 5 år på visse fordringer.
Justitsministeriet har givet udtryk for, at en sådan 5-årig  

 forældelsesfrist  som udgangspunkt også vil gælde det offentliges krav  

 over for private, herunder overfor boligstøttemodtagere med hensyn til  

 tilbagebetaling af for meget udbetalt boligstøtte efter § 47 i lov om  

 individuel boligstøtte, jf. § 1, nr. 6, i 1908-loven.
Om for meget modtaget  

 boligstøtte opnået ved svig, jf. dog nedenfor i dette punkt.
 Forældelsesfristen regnes efter 1908-lovens § 2 fra det tidspunkt, hvor  

 fordringen kan kræves betalt.
 Krav på tilbagebetaling vil herefter på baggrund af den eksisterende  

 retspraksis formentlig som udgangspunkt forældes 5 år fra det tidspunkt, hvor  

 kommunen kommer i besiddelse af de fornødne oplysninger til brug for  

 beregning af tilbagebetalingskrav.
 Ved en klage over en afgørelse, indgivet efter § 73, må det antages, at  

 fristen først løber fra ankemyndighedens endelige afgørelse.
 Forældelsesfristen afbrydes efter 1908-lovens § 2, når  

 støttemodtageren inden fristens udløb har erkendt gælden overfor kommunen.  

 Fristen afbrydes endvidere, uanset at gælden ikke anerkendes af  

 støttemodtageren, når kommunen foretager retsligt skridt mod støttemodtageren  

 og uden fornødent ophold forfølger denne til erhvervelse af forlig, dom eller  

 anden retsafgørelse.
 Forældelsesfristen afbrydes herunder ved sagsanlæg, dvs. indlevering af  

 stævning til berammelse, ved indgivelse af anmodning om udlæg til fogedretten  

 og ved anmeldelse af et krav mod et dødsbo under bobehandling.
 Forældelsesfristen suspenderes endvidere efter 1908-lovens § 3, hvis  

 kommunen er i utilregnelig uvidenhed om sit krav eller om, hvor  

 boligstøttemodtageren opholder sig, og derfor ikke kan gøre kravet gældende.  

 I så fald løber fristen først fra det tidspunkt, hvor kommunen var eller med  

 sædvanlig agtpågivenhed ville have været i stand til at gøre sit krav  

 gældende.
 Ved siden af 1908-loven gælder den almindelige 20-årige  

 forældelsesfrist . Den 20-årige forældelsesfrist løber fra fordringens  

 stiftelsestidspunkt (jf. pkt. 14.5.5. vedrørende gældssanering).
Hvis en boligstøttemodtager ved svig har opnået at få udbetalt et for  

 stort beløb i boligstøtte, suspenderes den 5-årige forældelsesfrist, og der  

 gælder i stedet en 20-årig forældelsesfrist.
Det beror på en konkret  

 vurdering af den pågældende støttemodtagers forhold, om det for meget  

 modtagne må anses for opnået ved svig, herunder ved retsstridig fortielse  

 (med henblik på at opnå højere støtte).
Med hensyn til boligydelseslån bemærkes, at den 5-årige forældelse efter  

 1908-loven ikke gælder, når låntageren har afgivet en gældserklæring, hvori  

 gældens tilblivelse og størrelse anerkendes.
Herefter gælder i stedet den  

 20-årige forældelse.
 Herudover gælder panteretten for hovedstolen ifølge tinglyst pantebrev i  

 fast ejendom for en bestemt angiven sum (skadesløsbrevet) forældes ikke, jf.  

 tinglysningslovens § 42.
 Tilsvarende gælder for beboerindskudslån, at forældelsesfristen er 20 år,  

 da der er afgivet en skriftlig gældserklæring, hvori gældens tilblivelse og  

 størrelse er anerkendt af boligstøttemodtageren.
 15. Lån til betaling af beboerindskud m.v.
 15.1. Indledning og formål.
 Boligstøttelovens kap. 10 indeholder regler om støtte i form af lån til  

 betaling af beboerindskud i almennyttigt boligbyggeri og ældreboliger samt  

 regler om lån eller garanti for lån i forbindelse med anvisning af en  

 erstatningsbolig. §§ 54-58 vedrører pligtlån, og §§ 59-60 vedrører de  

 såkaldte frivillige lån  .
 Bestemmelserne om støtte til betaling af beboerindskud har til formål at  

 yde lån til økonomisk dårligt stillede boligsøgende, således at disse kan  

 opnå bolig i almennyttigt byggeri, selv om de ikke er i stand til at  

 fremskaffe det nødvendige beboerindskud.
Der er pr. 1. januar 1993 gennemført en række ændringer med hensyn til  

 beboerindskudslån.
Der er således gennemført visse harmoniseringer af regler  

 for tilbagebetaling af beboerindskudslån, der indebærer, dels at reglerne om  

 rente- og afdragsfrihed for pensionister og ikke-pensionister er  

 harmoniseret, dels at der ikke længere for modtagere af sanerings- og  

 byfornyelsesboligstøtte er rente- og afdragsfrihed med hensyn til  

 beboerindskudslån.
 Endvidere er reglerne for kommunalbestyrelsens udbetaling af frivillige  

 beboerindskudslån forenklet, således at kommunalbestyrelsen selv kan bestemme  

 vilkårene for ydelse af disse lån, jf. §§ 59-60.
 Der henvises til kap. 12a for så vidt angår støtte til beboerindskud m.v.  

 til deltagere i kollektive bofællesskaber.
 15.2. Beboerindskud i almennyttigt byggeri og ældreboliger.
 Beboerindskud, således som begrebet er defineret i lov om boligbyggeri, er  

 hele det engangsbeløb, som de enkelte boligtagere betaler ved indflytning i  

 almennyttigt boligbyggeri til dækning af den del af finansieringen af  

 byggeriets opførelse, der ikke dækkes af lån eller grundkapital, og som  

 indgår i vedkommende boligafdelings formue som ansvarlig kapital.
 Udover at tjene som den yderste del af finansieringen, tjener indskuddet  

 det formål, at det ved fraflytning indestår som sikkerhed for, at  

 boligtageren opfylder sine forpligtelser over for boligselskab/forening m.v.,  

 f.eks. betaling af skyldig leje, varmebidrag og vedligeholdelse af boligen,  

 herunder istandsættelse ved fraflytning.
Beboerindskuddet for en bolig fastsættes først endeligt på baggrund af  

 anskaffelsessummen for ejendommen og værdien af boligen, når byggeregnskabet  

 og prioriteringen er afsluttet.
Beboerindskuddets størrelse kan være  

 midlertidigt fastsat, indtil det kan opgøres i forbindelse med  

 byggeregnskabets afslutning og godkendelse.
 Beboerindskuddet omfatter tillige eventuelle senere forhøjelser af  

 indskuddet, gennemført i overensstemmelse med reglerne i boligbyggeriloven.
Forudbetalt leje falder uden for beboerindskudsbegrebet.
Beboerindskud,  

 som ikke i sin helhed betales af en boligtager som vilkår for at opnå en  

 bolig, falder ligeledes uden for beboerindskudsbegrebet.
Der kan ikke ydes  

 støtte til betaling af sådanne ydelser efter reglerne i lovens kap. 10.
 Betaling af ydelser på beboerindskudslån betragtes som pligtig pengeydelse  

 i lejeforholdet efter lov om leje med den virkning, at lejemålet kan ophæves  

 af udlejeren, såfremt renter og afdrag ikke betales rettidigt eller senest 3  

 dage efter påkrav herom.
Administrator kan pålægges at opkræve ydelserne.
Såfremt betaling  

 udebliver, skal administrator gøre misligholdelsen gældende, medmindre der  

 træffes anden aftale med kommunen.
 15.3. Pligtlån til betaling af beboerindskud.
Kommunalbestyrelsen har pligt til efter ansøgning at yde støtte til  

 betaling af beboerindskud efter § 54, hvis ansøgeren i øvrigt opfylder  

 betingelserne herfor.
Pligten følger af loven og kan betragtes som et vilkår,  

 der knytter sig til statsstøtten i en almennyttig bebyggelse.
Pligten  

 påhviler den kommune, hvori boligen er beliggende.
 Pligten påhviler dog den hidtidige opholdskommune, såfremt ansøgeren har  

 måttet fraflytte sin hidtidige bolig som følge af en sanering eller en  

 beslutning i henhold til lov om byfornyelse og boligforbedring.
 Der ydes pligtlån til:
- Lejligheder og enkeltværelser i nyere almennyttigt byggeri, jf. kap. 2 i  

 lov om boligbyggeri.
Det er en betingelse, at lejligheden eller  

 enkeltværelset første gang er ibrugtaget den 1. april 1964 eller senere.
- Ejendomme, der tilhører almennyttige institutioner omfattet af tidligere  

 gældende boligbyggerilovgivning med beboerfinansiering, såfremt der til disse  

 ejendommes opførelse er bevilget statsstøtte i medfør af lov om boligbyggeri  

 eller tidligere boligbyggerilove.
Det er en betingelse, at lejligheden eller  

 enkeltværelset første gang er ibrugtaget den 1. april 1964 eller senere.
- Boligtagere, der har måttet fraflytte en hidtidig bolig, som følge af  

 sanering eller en beslutning i medfør af lov om byfornyelse og  

 boligforbedring.
I sådanne tilfælde kan lån ydes i forbindelse med  

 indflytning i almennyttigt byggeri uanset opførelsestidspunkt, dvs. til  

 ejendomme ibrugtaget før den 1. april 1964.
 - Ældreboliger indrettet i henhold til lov om boliger for ældre og  

 personer med handicap.
- Lejere i udlejningsejendomme, hvis bolig ombygges til ældrebolig, og som  

 i forvejen bebor den ombyggede bolig.
I disse tilfælde gælder særlige  

 betingelser for opnåelse og afdrag af lån.
 Det er efter § 54, stk. 1, en betingelse for at yde lån til betaling af  

 beboerindskud til en bolig i almennyttigt byggeri, at lejligheden første gang  

 er ibrugtaget den 1. april 1964 eller senere.
 Ved ombygning af boliger foretaget efter det i bestemmelsen fastsatte  

 ibrugtagningstidspunkt, sondres mellem omfattende ombygning/renovering og  

 ombygning med nybyggerifinansiering i medfør af lov om boligbyggeri.
 Der vil som udgangspunkt ikke kunne ydes beboerindskudslån til en bolig,  

 der er ibrugtaget før dette tidspunkt, uanset om boligen efterfølgende er  

 blevet gennemgribende renoveret.
 Hvis finansiering af en ombygning er foretaget i et omfang svarende til  

 nybyggerifinansiering efter lov om boligbyggeri, vil det i bestemmelsen  

 fastsatte ibrugtagningstidspunkt ikke i sådanne tilfælde være til hinder for,  

 at der kan ydes beboerindskudslån.
 15.3.1. Indkomstgrænser for ydelse af pligtlån.
 Indkomstgrænser for, hvilke husstande der er berettigede til  

 beboerindskudslån, fremgår af § 56.
 Der gælder forskellige indkomstgrænser for berettigelse til pligtlån til  

 beboelseslejligheder, til enkeltværelser og til den af § 54, stk. 3,  

 omfattede personkreds.
 Ret til efter ansøgning at opnå lån til betaling af beboerindskud til  

 beboelseslejligheder tilkommer boligtagere, hvis husstandsindkomst på  

 indflytningstidspunktet ikke overstiger et beløb svarende til den samlede  

 pension, som tilkommer et folkepensionistægtepar som grundbeløb og tillæg til  

 pension i medfør af lov om social pension, § 49, stk. 1, nr. 1 og 3, med et  

 tillæg af 5 pct., jf. § 56, stk. 1.
 Lån til betaling af beboerindskud til enkeltværelser skal ydes til  

 boligtagere, hvis husstandsindkomst på indflytningstidspunktet ikke  

 overstiger et beløb svarende til den pension, som tilkommer en enlig  

 pensionist i medfør af § 49, stk. 1, nr. 1 og 3, i lov om social pension med  

 tillæg af 5 pct., jf. § 56, stk. 2. Derimod medregnes det særlige tillæg pr.  

 1. januar 1994, der ydes til enlige pensionister efter § 4, stk. 2, i lov nr.  

 497 af 30. juni 1993 om ændring af lov om social pension m.v., ikke ved  

 fastlæggelsen af indkomstgrænsen.
 Den husstandsindkomst, som skal sammenlignes med de i loven fastsatte  

 indkomstgrænser for det pågældende år, opgøres på årsbasis enten på grundlag  

 af indkomstopgørelse efter lovens hovedregel, jf. § 8, stk. 1-7, eller på  

 grundlag af en forventet fremtidig indkomst, jf. lovens § 8, stk. 8. Der  

 henvises til kap. 3.
 I tilfælde, hvor en udlejningsejendom ombygges til ældreboliger, og hvor  

 lejeren derved bliver forpligtet til at betale beboerindskud til sin  

 ombyggede lejlighed ydes beboerindskudslån uanset boligtagerens  

 husstandsindkomst, jf. § 56, stk. 3.
Det bemærkes, at ældreboligloven indeholder hjemmel til at yde  

 beboerindskud.
Det er kommunalbestyrelsen, der beslutter, hvilket af de to  

 sæt lovregler, der finder anvendelse.
 Husstandsindkomstgrænserne udmeldes årligt af Bygge- og Boligstyrelsen.
 15.3.2. Lån til unge i bofællesskab.
 Der kan ydes lån til betaling af den forholdsmæssige andel af  

 beboerindskud til 3 eller flere unge, som nævnt i lov om boligbyggeri, § 68,  

 stk. 1, der i fællesskab lejer en almennyttig bolig med 3 eller flere  

 beboelsesrum, jf. § 57.
 Det fremgår af § 68, stk. 1, jf. lov om boligbyggeri, at bestemmelsen  

 omfatter unge uddannelsessøgende og andre unge med særligt behov herfor.
 Beboerindskudslån ydes til den enkelte unges forholdsmæssige andel af  

 beboerindskuddet.
 Det er den enkeltes indkomstforhold, der er afgørende for retten til at  

 opnå lån til betalingen af den forholdsmæssige andel.
 Husstandsindkomstgrænsen svarer til den i § 56, stk. 2, fastsatte grænse  

 for lån til betaling af beboerindskud i enkeltværelser, og lån skal således  

 ydes, hvis den enkelte boligtagers husstandsindkomst ved indflytning ikke  

 overstiger et beløb svarende til den pension, som tilkommer en enlig  

 pensionist i medfør af § 49, stk. 1, nr. 1 og 3, i lov om social pension med  

 tillæg af 5 pct.
 Hvis således tre unge i fællesskab har lejet en lejlighed, og den ene  

 lejers indkomst ligger over indkomstgrænsen, ydes der lån til de to øvrige  

 lejeres betaling af de pågældendes forholdsmæssige andel af indskuddet.
 15.3.3. Tilfælde, hvor beboerindskudslån kan eller skal nægtes.
 Det forudsættes, at der ansøges om lån i tilknytning til  

 indflytningstidspunktet.
 Det påhviler kommunalbestyrelsen at yde lån, hvis indkomstbetingelserne  

 herfor er opfyldt.
 Ansøgning om beboerindskudslån kan i visse tilfælde afvises, hvor  

 lånsøgerens økonomiske og personlige forhold tilsiger dette, eller i  

 tilfælde, hvor den pågældende i forvejen har et uafviklet beboerindskudslån,  

 jf. § 55.
 Lån til betaling af beboerindskud kan ikke ydes, hvis låntageren efter  

 kommunalbestyrelsens samlede vurdering af låntagerens økonomiske og  

 personlige forhold ikke har behov for lånet.
 Formålet med undtagelsesbestemmelsen er at sikre, at lån ikke ydes i  

 tilfælde, hvor dette ikke vil kunne anses som rimeligt begrundet i ansøgerens  

 forhold.
Bestemmelsen kan anvendes, hvor der foreligger ganske særlige  

 omstændigheder begrundet i ansøgerens forhold, f.eks. når ansøgeren selv  

 disponerer over de nødvendige midler, eller hvis ansøgeren kun rent  

 midlertidigt ligger under indkomstgrænsen.
Et afgørende kriterium er, om  

 ansøgeren på indflytningstidspunktet kan disponere over et beløb mindst  

 svarende til beboerindskuddet.
 Et afslag vil på denne baggrund ikke kunne begrundes med hensynet til  

 boligbebyggelsens forhold, f.eks. en uønsket udvikling i sammensætningen af  

 boligtagerne.
 Kommunalbestyrelsen kan i særlige tilfælde undtagelsesvist beslutte at yde  

 delvist lån, eksempelvis hvor et beboerindskud er stort, og hvor ansøgeren  

 har likvide midler af et ikke ubetydeligt omfang i forhold til indskuddet.
 Der kan kun i helt klare tilfælde lægges vægt på, om en ansøger på et  

 senere tidspunkt, f.eks. i forbindelse med salg af ejerlejlighed eller  

 andelslejlighed, realisation af bogenstande eller bodeling, kommer til at  

 disponere over de nødvendige midler, men dette kan eventuelt føre til  

 ekstraordinær tilbagebetaling.
 Hvis en boligsøgende har krav på beboerindskudslån, kan en låneansøgning  

 ikke afslås med henvisning til, at indskuddet allerede er betalt f.eks. med  

 lånte midler, for ikke at gå glip af boligen.
Også ansøgerens boligforhold kan indgå i bedømmelsen.
Bor den  

 pågældende således i forvejen i et ikke tidsbegrænset lejemål i en fuldt  

 tilfredsstillende bolig inden for samme kommune eller byområde, kan  

 låneansøgning afslås.
 Ved afgrænsning af, om to boliger ligger inden for samme byområde, kan der  

 blandt andet lægges vægt på muligheder for offentlig transport, transporttid  

 samt det almindelige bosætningsmønster i et område -f.eks. må Københavns og  

 Frederiksberg Kommuner og kommunerne i Københavns Amt samt i et vist omfang  

 tilgrænsende kommuner i denne henseende opfattes som et sammenhængende  

 byområde.
 Ekstraordinære transportproblemer for husstandens medlemmer kan  

 undtagelsesvist føre til, at en hidtidig bolig må anses for at være  

 utilfredsstillende, uanset den ligger inden for samme kommune eller byområde  

 som den bolig, der søges beboerindskudslån til.
Ved vurdering af, om den hidtidige bolig er fuldt tilfredsstillende, må  

 ikke alene boligens standard og størrelse i forhold til husstanden tages i  

 betragtning, men også eventuelle særlige personlige forhold bør indgå.
Hvis  

 det eksempelvis gennem en udtrykkelig lægeerklæring på kvalificeret måde kan  

 dokumenteres, at forhold gør en flytning fra en hidtidig bolig nødvendig, og  

 det samtidig kan sandsynliggøres, at den bolig, hvortil beboerindskudslån  

 søges, er egnet for den pågældende, må beboerindskudslån ydes.
 Hvis flytning står i forbindelse med ændrede arbejdsforhold, sygdom eller  

 uddannelse, bør beboerindskudslån som udgangspunkt ydes.
I tilfælde, hvor en ansøger skønnes ikke at ville være i stand til at  

 betale lejen i den nye lejlighed , kan kommunalbestyrelsen ligeledes  

 afslå at yde beboerindskudslån.
Dette gælder dog kun, såfremt der foreligger  

 helt ekstraordinært dårlige økonomiske forhold.
Det er ikke nok at henvise  

 til, at ansøgeren er uden arbejde eller i øvrigt har beskedne økonomiske  

 forhold, såfremt det må antages, at den pågældende ved hjælp af sine  

 indkomster, herunder boligsikring, boligydelse, studiestøtte m.v., har  

 mulighed for at betale lejen.
Er dette tilfældet, kan kommunalbestyrelsen i  

 hvert tilfælde afslå at yde lån, såfremt kommunen samtidig kan anvise den  

 pågældende en billigere bolig, som må anses for passende i forhold til  

 husstandens størrelse og sammensætning til indflytning inden for en rimelig  

 tid.
Lejlighedens størrelse i forhold til husstandsmedlemmernes antal  

 kan ligeledes indgå i vurderingen, hvis det i øvrigt er muligt at anvise en  

 mere passende bolig.
Hvor der er tvivl om husstandens størrelse, kan lånet  

 gøres betinget af, at personer, der regnes til husstandens medlemmer,  

 medunderskriver lånedokumentet, således at de hæfter solidarisk for lånet.
 I genhusningstilfælde bør der tages hensyn til boligtagerens ønske om  

 beboerindskudslån til en lejlighed i samme kvarter.
 Hvis kommunalbestyrelsen kan afslå at yde boligsikring eller  

 boligydelse, jf. § 15, kan den ligeledes afslå at yde lån til betaling af  

 beboerindskud, hvis betingelserne herfor er opfyldt.
Hvis derimod kommunalbestyrelsen i stedet som følge af særlige forhold  

 træffer beslutning om at yde boligsikring eller boligydelse med et nedsat  

 beløb, jf. § 15, kan kommunalbestyrelsen ikke med henvisning til  

 boligstøttebestemmelserne nægte at yde lån til betaling af beboerindskud.  

 Beboerindskudslån ydes efter reglerne om pligtlån i givet fald altid fuldt  

 ud.
Vedrørende § 15 henvises til pkt. 8.4.
 Beboerindskudslån kan afslås i tilfælde, hvor ansøgeren har en endnu  

 ikke afviklet gæld på et tidligere beboerindskudslån.
 I en situation, hvor en ægtefælle eller et husstandsmedlem har  

 underskrevet gældserklæringen, og en ægtefælle eller et husstandsmedlem  

 fortsætter lejemålet efter lejelovgivningens regler herom, kan  

 beboerindskudslån til et nyt lejemål til den anden ægtefælle ikke nægtes med  

 henvisning til det uafviklede lån.
 Dette vil tillige være gældende ved ophævelse af registreret partnerskab,  

 ved samlivsophævelse, eller hvor et tidligere husstandsmedlem fraflytter  

 lejligheden.
 Der er dog fortsat solidarisk hæftelse for det tidligere ydede  

 beboerindskudslån, som de pågældende husstandsmedlemmer har underskrevet.
 15.3.4. Forrentning og tilbagebetaling af pligtlån.
Pligtlån til betaling af beboerindskud ydet efter den 1. januar 1993 er  

 rente- og afdragsfrie i 5 år.
Lånet forrentes derefter med 4,5 pct. p.a. af  

 den til enhver tid værende restgæld og tilbagebetales således, at lånet med  

 påløbne renter tilbagebetales i løbet af 10 år for lejligheder og i løbet af  

 5 år for enkeltværelser, jf. § 58.
 Vedrørende vilkår for beboerindskudslån ydet indtil den 31. december 1992  

 henvises nedenfor til pkt. 15.9.
 At lånet skal tilbagebetales i løbet af 10 år indebærer, at  

 tilbagebetalingsperioden i alle tilfælde udstrækkes over en periode på 10 år  

 uanset afdragenes størrelse, dvs. at lån afdrages ved regelmæssige betalinger  

 over hele perioden.
 Såfremt husstandsindkomstens størrelse eller væsentligt ændrede forhold i  

 øvrigt taler derfor, kan kommunalbestyrelsen med baggrund i en konkret  

 vurdering af låntagerens forhold forlange, at rente- og afdragsfriheden  

 ophører inden udløbet af perioden, at lånet afdrages over et kortere åremål  

 eller eventuelt indfries med 12 måneders varsel, jf. § 58, stk. 4.
Kommunen er således berettiget til at holde øje med indkomstændringer og  

 andre ændringer, som kan indgå i det skøn, kommunen kan udøve med hensyn til  

 ophør af rente- og afdragsfrihed.
Rente- og afdragsfriheden ophører fra  

 tidspunktet for kravets fremsættelse.
 Kommunalbestyrelsen bør en gang om året undersøge, f.eks. i forbindelse  

 med den årlige omberegning af boligstøtten, om der er indtrådt eller må  

 forventes at indtræde en sådan indkomstfremgang, der kan betinge, at betaling  

 af renter og afdrag skal påbegyndes før udløbet af 5-års perioden, eller om  

 der er grundlag for at forlange lånet afdraget over et kortere åremål.
 Til brug for kommunalbestyrelsens løbende vurdering af låneforholdene skal  

 såvel låntager som administrator give fornødne oplysninger, f.eks. om  

 husleje, husstandens størrelse og husstandsindkomst, fremleje/fremlån og  

 hertil knyttede vilkår m.v.
 I særlige undtagelsestilfælde kan kommunalbestyrelsen efterfølgende  

 bevilge rente- og afdragsfrihed ud over de i loven fastsatte tidsrum, jf. §  

 58, stk. 5. Hertil kræves, at låntagerens husstandsindkomst og økonomiske  

 forhold i særlig grad taler derfor.
 Bestemmelsen forudsættes kun anvendt over for låntagere, hvis  

 husstandsindkomst ligger under grænsen for opnåelse af rente- og afdragsfrit  

 lån, og tager sigte på at gøre ordningen tilstrækkeligt rummelig over for  

 økonomiske trangstilfælde.
 De særlige lån, ydet til personer (ældre), der på grund af ombygning  

 anvises en ældrebolig, jf. § 54, stk. 3, er rente- og afdragsfri i hele  

 boperioden.
 15.4. Lån til betaling af beboerindskud - Frivillige lån.
 Udover de tilfælde, hvor kommunerne er forpligtigede til at yde lån til  

 betaling af beboerindskud, kan kommunalbestyrelsen som en rent kommunal  

 foranstaltning yde lån eller garanti for lån til beboerindskud efter  

 generelle retningslinier, som kommunerne selv fastsætter - de såkaldte  

 frivillige lån, jf. §§ 59 og 60.
 15.4.1. Vilkår for frivillige lån.
 Det er frit for kommunalbestyrelsen, om frivillige lån eller garanti for  

 lån kan ydes.
Det er endvidere op til kommunalbestyrelsen, på hvilke vilkår lån eller  

 garantier skal ydes.
Det er således overladt til den enkelte  

 kommunalbestyrelse inden for de almindelige forvaltningsretlige  

 grundsætninger, herunder lighedsgrundsætningen (der indebærer, at borgere  

 behandles ens) at fastsætte generelle retningslinier for, hvornår og på  

 hvilke vilkår frivillige lån eller garantier kan ydes i den pågældende  

 kommune.
 Det vil herefter alene bero på den aftale, der indgås mellem kommunen og  

 låntageren, på hvilke vilkår det konkrete lån eller garanti er ydet.
 Kommunalbestyrelsens afgørelse, herunder de til frivillige lån knyttede  

 vilkår, kan ikke indbringes for højere administrativ myndighed.
 Det ydede lån til betaling af depositum, forudbetalt leje og boligandel  

 forfalder til tilbagebetaling ved lejeaftalens ophør eller andelens  

 overdragelse.
 Udlejeren skal indbetale låntagerens tilgodehavende til kommunen  

 (långiveren), som herefter afregner med låntageren.
 15.4.2. Anvendelsesområde for § 59.
 Kommunalbestyrelsen kan, jf. § 59, yde lån eller garanti for lån til  

 boligtagere i:
- lejligheder og enkeltværelser i almennyttigt byggeri, jf. kap. 2 i lov  

 om boligbyggeri, - ejendomme, der tilhører almennyttige institutioner omfattet af tidligere  

 gældende boligbyggerilovgivning med beboerfinansiering, såfremt der til disse  

 ejendommes opførelse er bevilget statsstøtte i medfør af lov om boligbyggeri  

 eller tidligere boligbyggerilove, - ældreboliger, der er indrettet i henhold til lov om boliger for ældre og  

 personer med handicap.
 Der er ingen indkomstmæssige begrænsninger for, hvilke boligsøgende en  

 kommune kan yde lån eller garanti for lån efter bestemmelsen.
 15.4.3. Anvendelsesområde for § 60.
 Kommunalbestyrelsen kan, jf. § 60, yde lån eller garanti for lån til  

 betaling af forudbetalt leje, depositum eller boligandel i private  

 andelsboligforeninger til husstande, der skal rømme en  

 beboelseslejlighed efter § 36 i lov om byfornyelse og boligforbedring.
 Husstanden skal efter kommunalbestyrelsens skøn have behov for lånet med  

 henblik på at opnå en efter forholdene passende bolig.
 Lån efter § 60 kan ikke ydes til ejere, husstande, der får godtgørelse  

 efter § 40 i lov om byfornyelse eller boligforbedring, eller lejere, der har  

 indgået en tidsbestemt lejeaftale, og som ikke efter § 36 i lov om  

 byfornyelse og boligforbedring opsiges til fraflytning inden udløbet af den  

 aftalte lejetid, jf. § 60, stk. 2.
 15.5. Vedligeholdelse af boligen/udbetaling af lån.
Som nævnt ovenfor i pkt. 15.1. er formålet med at yde støtte til betaling  

 af beboerindskud efter lovens bestemmelser nøje knyttet til behovet for  

 opnåelse af en bolig.
Men bestemmelserne tager samtidig sigte på at reducere  

 kommunens tab på støtten.
 Lån ydet til beboerindskud i medfør af kap. 10 udbetales til  

 boligselskabet, jf. § 61.
 I forbindelse med ydelse af beboerindskudslånet påhviler det administrator  

 at påse, at et eventuelt normalistandsættelsesbeløb kun udbetales til en  

 boligtager i det omfang, det modsvares af udførte istandsættelsesarbejder,  

 samt at kommunens risiko for tab på støtten ikke forøges med  

 vedligeholdelsesudgifter, der tilskrives slid på boligen før overtagelsen.
For så vidt angår slid på boligen i låneperioden, er det i § 61, stk. 5,  

 fastsat, at hvor lån til betaling af beboerindskud ydes, kan lejerens  

 forpligtelse til vedligeholdelse af boligen overtages af administrator  

 (afdelingen) mod en af kommunalbestyrelsen godkendt forhøjelse af  

 boligafgiften.
Dette forhold skal fremgå af lejekontrakten.
 Bestemmelsen omfatter den indvendige vedligeholdelsesforpligtelse (til at  

 male, hvidte og tapetsere) som påhviler lejeren efter § 10a i  

 boligbyggeriloven.
 Formålet med hjemmelen i § 61, stk. 5, er at begrænse de  

 istandsættelsesudgifter efter fraflytning, som ellers kunne forventes at  

 blive modregnet i indskuddet.
 Forhøjelse af lejen kan passende andrage et beløb svarende til det på  

 tidspunktet for aftalens indgåelse fastsatte tillæg for delvis indvendig  

 vedligeholdelse som angivet i § 10, stk. 4. Lejen forhøjes med 18 kr. pr.  

 (m2) bruttoetageareal (1994-niveau), når pligten til vedligeholdelse kun  

 delvis påhviler lejeren, herunder i medfør af § 10a i lov om boligbyggeri.
Det bemærkes, at en ordning af denne karakter kun kan gennemføres i  

 enighed mellem kommunalbestyrelsen og administrator.
En ændring af ordningen  

 forudsætter enighed mellem parterne, herunder boligtageren.
 15.6. Afregning af beboerindskudslån.
Ved lejemålets ophør forfalder lånet med påløbne renter til kontant betaling.
 Fraflytning, der skyldes bytning med en anden lejer, betragtes som ophør  

 af lejemålet med efterfølgende genudlejning.
 Fraflytning, der skyldes fremleje i forbindelse med midlertidigt fravær,  

 betragtes derimod ikke som ophør af lejemålet.
Hvor en af de i lovens § 57 omhandlede unge fraflytter den fælles  

 lejlighed, vil der principielt være tale om lejeforholdets ophør, hvorved  

 beboerindskudslånet forfalder.
Alene den del, der vedrører den fraflyttede  

 lejers forholdsmæssige andel af beboerindskuddet, afregnes med kommunen.  

 Denne andel overtages da af en efterfølgende lejer, hvis betingelserne herfor  

 i øvrigt er opfyldt.
Såfremt der ikke indflytter en ny lejer, er de øvrige  

 forpligtigede til at overtage denne del af beboerindskuddet.
For at sikre lånenes tilbagebetaling i tilfælde, hvor en ægtefælle eller  

 et husstandsmedlem fortsætter lejeforholdet efter reglerne herom, eksempelvis  

 ved en låntagers død, indtræder denne i den hidtidige boligtagers  

 forpligtelse i henhold til låneforholdet.
Ved § 61, stk. 4, er der hjemmel  

 til at rejse kravet over for den pågældende.
 Den oprindelige låntager, der fraflytter lejemålet, frigøres ikke fra sin  

 betalingsforpligtigelse for beboerindskudslånet, selvom en ægtefælle eller et  

 husstandsmedlem fortsætter lejemålet og indtræder i den tidligere boligtagers  

 forpligtigelse i henhold til låneforholdet.
 Ved lejemålets ophør skal administrator (selskabet) tilbagebetale kommunen  

 beboerindskuddet.
 Kommunalbestyrelsen må respektere, at administrator ifølge lov om  

 boligbyggeri, § 11, modregner sine krav over for den fraflyttende boligtager  

 i samme omfang, som hvis boligtageren selv havde betalt indskuddet.
Kommunalbestyrelsen kan dog som långiver modsætte sig, at administrator  

 (selskabet) ved afregning af indskuddet over for kommunen modregner krav, som  

 kunne være undgået ved rimelig agtpågivenhed fra administrators (selskabets)  

 side.
Kommunalbestyrelsen kan således modsætte sig, at administrator  

 modregner boligafgiftsrestancer, der skyldes, at administrator (selskabet)  

 ikke efter restancens opståen har taget retslige skridt til at ophæve  

 lejemålet og udsætte den pågældende boligtager, medmindre administrator har  

 truffet særlig aftale med kommunen.
 15.7. Indeksregulering af beboerindskud.
 Ifølge den gældende boligbyggerilovgivning kan beboerindskud ikke  

 indeksreguleres.
 Boligtagere, hvis boligoverenskomst eller lejeaftale er indgået inden den  

 1. april 1975, bevarer dog retten til indeksregulering af deres beboerindskud  

 til og med reguleringen på grundlag af reguleringspristallet for 1. januar  

 1975.
 Ved fraflytning efter den 1. april 1975 beregnes indeksregulering således  

 på grundlag af reguleringspristallet for januar 1975, og beboerindskuddet er  

 låst fast til det beløb, det udgør på dette tidspunkt.
 Såfremt der ved et lejemåls ophør bliver tale om indeksregulering af  

 beboerindskud, fordeles indeksreguleringsbeløbet mellem kommunen og  

 boligtageren i forhold til størrelsen af det oprindelige lån og størrelsen af  

 de på tidspunktet for lejemålets ophør betalte og forfaldne afdrag.
Om afdrag er forfaldne vil normalt afhænge af lånedokumentets bestemmelser  

 herom, men hvor afdragsbetingelserne senere er ændret efter aftale mellem  

 kommunen og boligtageren, er dette afgørende for fordelingen.
Lovens  

 fordelingsregel gælder i alle tilfælde, hvor låntager ikke i kraft af  

 lånedokumentets formulering kan gøre krav på en større del af  

 indeksreguleringen.
 15.8. Inddrivelse og afskrivning af beboerindskudslån.  Såfremt  

 kommunen med henblik på inddrivelse af beboerindskudslån foretager udlæg  

 (eller lønindeholdelse i henhold til boligstøttelovens § 49, stk. 2, jf.  

 reglerne for inddrivelse af personlige skatter), forrentes kravet efter  

 rentelovens § 8. Kravet forrentes således med en rente svarende til  

 Nationalbankens diskonto på det tidspunkt, hvor kommunen foretager  

 retsforfølgningen med et tillæg fastsat af Justitsministeren, jf.  

 bekendtgørelse om ændring af morarentesatsen i lov om renter ved forsinket  

 betaling.
 Hvor en låntager ikke er i stand til at indfri gælden, kan kommunen dog  

 som led i en afdragsordning aftale en lavere forrentning på ikke under 4,5  

 pct.
 Om inddrivelse og afskrivning henvises til pkt. 14.5.3. og pkt. 14.6.
 15.9. Beboerindskudslån ydet før den 1. januar 1993.
 For støtte til betaling af beboerindskud ydet i medfør af kapitlerne 11 og  

 11a i den indtil 1. januar 1993 gældende lov om individuel boligstøtte gælder  

 fortsat de heri fastsatte bestemmelser, jf. § 82a.
Efter § 51 i den indtil 1. januar 1993 gældende boligstøttelov var  

 beboerindskudslån efter §§ 49 og 50, de såkaldte pligtlån, som hovedregel  

 rente- og afdragsfri i 5 år, hvorefter de skulle tilbagebetales og forrentes  

 i løbet af 10 år.
Lån forblev dog rente- og afdragsfrie udover denne periode  

 for to kategorier af låntagere, nemlig pensionister, der modtager  

 boligydelse, og hvis indkomst er under en nærmere angivet grænse, og  

 låntagere, der modtager sanerings- og byfornyelsesboligstøtte.
 For sådanne lån er der stadig rente- og afdragsfrihed for  

 boligydelsesmodtagere med en husstandsindkomst, der ikke overstiger den  

 indkomstgrænse, der er fastsat i § 21, stk. 1, 1. pkt., jf. § 72, stk. 1, nr.  

 11 (1994-niveau, 135.300 kr.).
 Tilsvarende gælder for hidtidige modtagere af sanerings- og  

 byfornyelseboligstøtte, at der stadig gælder rente- og afdragsfrihed med  

 hensyn til beboerindskudslån ydet inden den 31. december 1992.
 15.10. Refusion.
 Om statskassens refusion af beløb, som en kommune udlåner til  

 beboerindskud, henvises til pkt. 19.2.2.
 Aftaler om mellemkommunal refusion efter § 76, stk. 1, omfatter ikke alene  

 den løbende boligstøtte, men tillige beboerindskudslån.
 Ifølge skattekontrollovens § 8 P, stk. 1, skal kommuner, der som led i  

 deres virksomhed yder eller formidler udlån mod forrentning, til brug ved  

 skatteligningen hvert år uden opfordring indberette de i § 8 P, stk. 2-4,  

 nævnte oplysninger til skattemyndighederne.
 I tilfælde, hvor kommunerne selv yder lån til betaling af beboerindskud,  

 er disse omfattet af kommunernes indberetningspligt efter skattekontrollovens  

 § 8 P, stk. 1. Efter denne lovs § 8 P, stk. 5, skal den oplysningspligtige  

 inden 1. februar i året efter det kalenderår oplysningen vedrører underrette  

 låntageren om de indberettede oplysninger.
 Kommunerne skal ikke oplyse om lån sikret med kommunegaranti, idet disse  

 oplysninger indberettes af det pengeinstitut, der yder lånet.
 Da baggrunden for indberetningspligten primært er skattemyndighedernes  

 ønske om at få oplyst fradragsberettigede renter, skal rentefri lån til  

 beboerindskud mv. ikke indberettes, ligesom der ikke skal ske indberetning  

 for de kalenderår, hvor et lån ikke forrentes.
 Om de oplysninger, der skal indberettes, og om fremgangsmåden og frist mv.  

 for indberetningen henvises til skattekontrollovens § 8 P og til  

 Skatteministeriets bekendtgørelse nr. 573 af 25. august 1989, samt  

 Statsskattedirektoratets vejledning om indberetning til  

 rentekontrolordningen.
16. Lån til betaling af indskud mv. til flygtninge 16.1. Indledning.
 Boligstøttelovens kap. 11 om lån til betaling af indskud mv. til  

 flygtninge indeholder en række særregler, der udvider låneadgangen for at  

 opnå lån/garanti for lån til betaling af beløb, som skal betales ved  

 indflytning, henholdsvis fraflytning i privat udlejningsbyggeri mv. samt  

 almennyttigt boligbyggeri uanset opførelsestidspunktet.
Beboerindskudslån mv. til flygtninge ydes med udgangspunkt i de samme  

 regler, som er gældende for almindelige beboerindskudslån.
Der sondres i kap.  

 11, som det er gældende ved beboerindskudslån i øvrigt, mellem pligtlån  

 , jf. §§ 66 og 67, og frivillige lån , jf. § 68.
 Der henvises i øvrigt til kap. 12a om boligstøtte til  

 bofællesskabsdeltagere.
 16.2. Flygtninge.
 Den flygtningegruppe, der kan opnå lån efter kap. 11, er flygtninge, der  

 ansøger om boligstøtte inden for de første 3 år efter, de har fået  

 opholdstilladelse efter udlændingelovens §§ 7, 8 og 9, stk. 2, nr. 2.
 Disse bestemmelser i udlændingeloven omfatter primært  

 konventionsflygtninge, jf. udlændingelovens § 7, flygtninge, der kommer til  

 Danmark som led i en aftale med De Forenede Nationers Højkommissær for  

 Flygtninge eller lignende international aftale, jf. udlændingelovens § 8,  

 samt flygtninge, der gives humanitær opholdstilladelse, jf. udlændingelovens  

 § 9, stk. 2, nr. 2.
 Bestemmelsen omfatter i modsætning til refusionsbestemmelsen i § 75, stk.  

 2, nr. 4, ikke udlændingelovens regel for familiesammenføring.
 16.3. Pligtlån til betaling af beboerindskud.
Ved kommunalbestyrelsens afgørelse af, om der er pligt til at yde en  

 ansøger (flygtning) lån til betaling af indskud mv., gælder i relation til  

 leje, husstandsindkomst og husstandssammensætning samt tilfælde, hvor  

 kommunalbestyrelsen kan afslå at yde lån, sammme regler som for andre  

 ansøgere.
Om pligtlån henvises til pkt. 15.-15.3.4.
 16.3.1. Pligtlån til almennyttigt boligbyggeri.
 Området for pligtlån omfatter i forhold til almindelige beboerindskudslån  

 (pligtlån), jf. § 66, alle almennyttige boliger.
 Kommunalbestyrelsen har pligt til efter de særlige regler at yde lån til  

 betaling af beboerindskud i almennyttigt byggeri uanset opførelsestidspunkt.  

 Flere unge flygtninge vil i almennyttigt byggeri kunne opnå lån til en  

 forholdsmæssig del af det samlede beboerindskud, såfremt de i fællesskab  

 lejer en lejlighed med 3 eller flere beboelsesrum, jf. § 66, stk. 2.
 Unge flygtninge anses i øvrigt at opfylde betingelserne i  

 boligbyggerilovens § 68, stk. 1, og er dermed berettiget til en ungdomsbolig,  

 jf. henvisning i § 66, stk. 2, til § 57 og vejledningens pkt. 15.3.2.
 Mindst halvdelen af bofællesskabets beboere skal bestå af flygtninge, det  

 vil sige personer, der søger om boligstøtte inden for de første 3 år efter,  

 at de har fået opholdstilladelse efter bestemmelserne i udlændingelovens §§  

 7, 8 og 9, stk. 2, nr. 2.
 Ved mindst halvdelen forstås mindst 2, når boligfællesskabet består af 3  

 eller mindst 3, når bofællesskabet består af 5.
 Lånet ydes i henhold til reglerne om enkeltværelser, jf. § 56, stk. 2, og  

 ydes til den enkelte lejers forholdsmæssige andel af beboerindskuddet.
 16.3.2. Pligtlån til privat udlejningsbyggeri.
Pligtlån skal tillige ydes til forudbetaling af leje, indskud, depositum  

 eller lignende i ikke-almennyttigt byggeri, typisk privat eller kommunalt  

 udlejningsbyggeri.
Det er uden betydning, om beboelseslejligheden er  

 beliggende i etagebyggeri eller f.eks. er et fritliggende parcelhus.
 Ved fremleje af en lejlighed vil der kunne ydes lån til forudbetaling af  

 leje, depositum eller lignende.
Ved indflytning i privat udlejningsbyggeri er det sædvanligt, at der skal  

 betales et beløb ud over den egentlige leje.
Beløbet kaldes ofte indskud  

 eller depositum og er normalt et beløb, der henstår til sikkerhed for  

 lejerens forpligtelser ved fraflytning eller forudbetalt leje.
 Da det i lejelovgivningen er fastsat, at depositum og/eller forudbetalt  

 leje ikke kan overstige 6 måneders leje, er lånebeløbet begrænset hertil.
 Efter § 66 kan tillige ydes lån til betaling af depositum og/eller  

 forudbetalt leje til bofællesskaber i privat udlejningsbyggeri, når mindst  

 halvdelen af beboerne er flygtninge, jf. § 65.
 Lån ydes efter reglerne i § 56, stk. 2, til den enkelte lejers  

 forholdsmæssige andel af depositum og/eller forudbetalt leje.
 Vedrørende betingelser for antal beboere og lejlighedens størrelse gælder  

 tilsvarende som for bofællesskaber i almennyttigt byggeri, jf. ovenfor pkt.  

 16.3.1.
 Der kan ydes lån til betaling af depositum og/eller forudbetalt leje til  

 enkeltværelser i privat byggeri, når enkeltværelset ikke er en del af  

 udlejerens lejlighed eller af det en- eller tofamilieshus, som udlejeren  

 bebor.
 Lånet, der ikke kan overstige et halvt års leje, ydes efter reglerne i §  

 56, stk. 1.
 16.3.3. Tilbagebetaling af pligtlån.
 Lån til flygtningehusstande udbetales til udlejeren eller boligselskabet.
 Pligtlån til såvel almennyttigt som andet byggeri er rente- og afdragsfri  

 i 5 år.
 Herefter tilbagebetales lånet i løbet af 10 år og forrentes med 4,5 pct.  

 af den til enhver tid værende restgæld.
Vedrørende tilbagebetaling gælder i øvrigt de samme bestemmelser, som  

 gælder for tilbagebetaling af pligtlån i almennyttigt byggeri i øvrigt.
Der  

 henvises til pkt. 15.3.4.
 16.4. Garanti for forpligtelser ved flygtninges fraflytning i privat  

 udlejningsbyggeri.
 Når en flygtning opnår lån eller garanti for lån til betaling af  

 forudbetalt leje eller depositum i privat udlejningsbyggeri , skal  

 kommunalbestyrelsen efter ansøgning yde garanti for opfyldelse af  

 kontraktsmæssige forpligtelser over for udlejeren til istandsættelse af  

 boligen ved fraflytning, jf. § 70.
 Garantien omfatter både beboelseslejligheder og enkeltværelser i privat  

 byggeri.
Ansøgningen om garantierklæring skal indgives i forbindelse med  

 flygtningens indflytning.
Det forudsættes, at der oprettes en  

 garantierklæring for hvert enkelt lejemål.
 Kommunalbestyrelsen er forpligtet til at yde den nævnte garanti, når  

 udlejeren søger om den i forbindelse med flygtningens indflytning.
 Under hensyn til, at garanti gives til sikkerhed for lejerens betaling for  

 istandsættelse, og at det er lejeren, der skal tilbagebetale de beløb,  

 kommunen udbetaler, såfremt garantien bliver aktuel, vil det tillige være en  

 betingelse for kommunalbestyrelsens forpligtelse til at yde garanti, at  

 lejeren har underskrevet en ansøgning om garantien.
 Garantien dækker opfyldelsen af kontraktsmæssige forpligtelser til  

 istandsættelse ved fraflytning, dog kun for så vidt forudbetalt leje,  

 depositum eller indskud ikke kan dække.
Garantien dækker således ikke lejerestancer, og hvis der ikke i depositum  

 eller lignende er dækning for disse, må udlejeren søge det skyldige beløb  

 inddrevet på sædvanlig vis.
Det bemærkes, at lejerestancer efter  

 omstændighederne kan modregnes i det indbetalte depositum.
 Loven indeholder ingen regler om bortfald af garantiforpligtelsen - dvs.  

 at kommunen efter lejerens fraflytning om fornødent må indfri sin  

 garantiforpligtelse også i de tilfælde, hvor ejeren kunne have ophævet  

 lejemålet efter § 93, stk. 1, litra e, i lejeloven (hvorefter udlejeren kan  

 hæve lejeaftalen, når lejeren vanrøgter det lejede og ikke uden ophold efter  

 udlejerens påkrav bringer det lejede i stand), og hvor istandsættelsen bliver  

 meget dyr netop som følge af denne vanrøgt.
 Efter lejelovgivningen kan en lejer ikke forpligtes til at aflevere en  

 lejlighed i bedre stand, end den var ved lejerens indflytning, og  

 kommunalbestyrelsen bør ved ydelse af garanti for  

 istandsættelsesomkostningerne være opmærksom på det lejedes forfatning og  

 eventuelt være flygtningen behjælpelig med at tilvejebringe det fornødne  

 bevismateriale.
 En lejer kan endvidere kun påberåbe sig mangler ved det lejede, hvis  

 lejeren gør dem gældende over for udlejer 14 dage efter indflytningen.  

 Flygtningen bør gøres opmærksom på dette forhold, idet manglernes udbedring  

 ved fraflytning ellers vil påhvile flygtningen og være dækket af garantien.
 16.4.1. Indfrielse af garantiforpligtelsen.
 Skyldige beløb tilbagebetales til kommunen i løbet af højst 5 år, idet  

 tilbagebetalingen afpasses efter skyldnerens økonomiske forhold.
 Tilpasning af afdragsordningen til skyldnerens økonomiske forhold beror på  

 en konkret vurdering i det enkelte tilfælde.
 Såfremt garantiforpligtelsen bliver aktuel, gælder den almindelige  

 inddrivelseshjemmel, jf. § 49, stk. 2, dvs. at beløbet kan inddrives efter de  

 regler, der gælder for inddrivelse af personlige skatter via den kommunale  

 pantefoged.
 Krav på udløste garantibeløb forrentes fra det tidspunkt, hvor  

 kommunalbestyrelsen påbegynder retsforfølgning til betaling af gælden, jf.  

 lov om renter ved forsinket betaling.
 Krav på udløste garantibeløb er omfattet af samme forældelsesfrist som  

 øvrige krav på tilbagebetaling af boligstøtte, jf. pkt. 14.7.
 16.4.2. Garanti for forpligtelser ved flygtninges fraflytning i  

 almennyttigt boligbyggeri.
 I lov om boligbyggeri, § 14, stk. 6, er for almennyttigt byggeri fastsat  

 regler om kommunernes forpligtelser i forbindelse med flygtninges  

 fraflytning, der til en vis grad svarer til reglen herom i boligstøtteloven.
 Reglerne gælder for boligselskabernes udlejning til flygtninge som nævnt i  

 boligstøttelovens § 65. Efter bestemmelsen skal kommunalbestyrelsen godkende  

 hver enkelt udlejning til flygtningeoverdragelse, men kommunalbestyrelsen kan  

 kun afvise en boligsøgende flygtning, hvis kommunen efter reglerne i lov om  

 individuel boligstøtte kan afslå at yde støtte.
 Såfremt kommunen har godkendt udlejningen, har kommunen forpligtelser over  

 for boligselskabet til lejebetaling og istandsættelse ved fraflytning, som  

 angivet i boligbyggerilovens § 14, stk. 2.
 16.5. Lejetab.
 Efter § 71 gælder, at såfremt en beboelseslejlighed af ejeren stilles til  

 rådighed for kommunalbestyrelsen til brug for flygtningen, og tilbuddet  

 accepteres, betaler kommunalbestyrelsen lejen fra det tidspunkt, fra hvilket  

 lejligheden er til rådighed, og indtil udlejning sker.
 Kommunalbestyrelsen kan få statsrefusion for den leje, der betales for en  

 lejlighed i det private udlejningsbyggeri, fra lejligheden er til rådighed,  

 og til udlejningen sker.
 For så vidt angår almennyttigt boligbyggeri er tilsvarende bestemmelser  

 fastsat i lov om boligbyggeri, § 14.
 16.6. Frivillige lån.
 I tilfælde, hvor en kommune ikke har pligt til at yde et lån til betaling  

 af indskud mv., kan kommunalbestyrelsen beslutte at yde lån eller garanti for  

 et lån, idet vilkårene herfor fastsættes af kommunalbestyrelsen, jf. § 68.
 Frivillige lån eller garanti for lån kan ydes til alt byggeri, dvs. både  

 almennyttigt boligbyggeri og privat udlejningsbyggeri.
Som det er gældende for frivillige lån, jf. §§ 59 og 60, er det frit for  

 kommunen, om frivillige lån eller garanti for lån kan ydes efter § 68, og på  

 hvilke vilkår lån eller garantier på lån skal ydes.
Der henvises til pkt.  

 15.4.1.16.7.Refusion.
 Vedrørende kommunernes refusion fra staten på ydelser efter kap. 11,  

 henvises til pkt. 19.2.2.
 17. Beløb og regulering af disse ved beregning af  

 boligstøtte.
Regler om regulering af lovens satser er fastsat i § 72. De satser, der  

 skal reguleres, er i forhold til de før 1. januar 1993 gældende regler  

 udvidet med de fra denne dato indførte satser i § 10, stk. 2-4, vedrørende  

 fradrag for forbrug af varmt vand og el og tillæg for vandforbrug og  

 vedligeholdelsesforpligtelse.
Pr. 1. januar 1994 er desuden nye satser for  

 fradrag i pensionisters husstandsindkomst, jf. § 8, stk. 4, samt to ligeledes  

 nye satser for maksimumsbeløbet for den årlige boligudgift og boligstøtte i  

 bofællesskaber, jf. § 24 d, stk. 2 og § 24 e, stk. 3, omfattet af  

 reguleringen.
 17.1. Justering af beregningsgrundlag.
Da boligstøtte beregnes i forhold til boligudgift og indkomst, er  

 boligstøtteordningen følsom over for ændringer i indkomst og lejeniveau.
På  

 baggrund heraf reguleres de satser, som boligstøtten beregnes på grundlag af  

 hvert år, jf. § 72, på baggrund af lønudviklingen.
 Satserne reguleres en gang årligt med 2 pct. tillagt eller fratrukket en  

 tilpasningsprocent for det pågældende finansår.
 De nærmere regler om den årlige fastsættelse af tilpasningsprocenten er  

 fastsat i lov om en satsreguleringsprocent.
 Finansministeren bekendtgør hvert år i juni måned størrelsen af  

 tilpasningsprocenten.
De satser, der fremgår af boligstøttelovens bestemmelser, er, som det  

 fremgår af § 72, stk. 3, fremover de regulerede beløb opgjort i 1994-niveau.  

 For de følgende år reguleres det forudgående års satser før afrunding med 2  

 pct. tillagt eller fratrukket tilpasningsprocenten for det pågældende  

 finansår.
Det regulerede beløb afrundes herefter, jf. § 72, stk. 2, og pkt.  

 17.2.
 Bygge- og Boligstyrelsen udsender hvert år en cirkulæreskrivelse til  

 samtlige kommuner vedrørende de satser, som boligstøtten skal beregnes efter  

 det følgende år.
 17.2. Lovens satser.
 17.2.1. Fradrag for pensionister.
 Efter § 8, stk. 4, 1. pkt. nedsættes husstandsindkomsten for hver  

 pensionist i husstanden med 2.900 kr. (1994-niveau). Beløbet afrundes efter  

 regulering til nærmeste kronebeløb, der er deleligt med 100, jf. § 72, stk.  

 1, nr. 1.
 17.2.2. Fradrag for enlige pensionister.
For reelt enlige pensionister, og de hermed ligestillede grupper,  

 nedsættes indkomsten yderligere med 24.500 kr. (1994-niveau), jf. § 8, stk.  

 4, 2. og 3. pkt.
Beløbet afrundes efter regulering til nærmeste kronebeløb,  

 der er deleligt med 100, jf. § 72, stk. 1, nr. 2.
 17.2.3. Fradragsbeløbet i barns indkomst.
 Hvert barns indkomst nedsættes med 12.500 kr. (1994-niveau), jf. § 8, stk.  

 5. Efter regulering afrundes beløbet til nærmeste kronebeløb, der er deleligt  

 med 100, jf. § 72, stk. 1, nr. 1.
 17.2.4. Fradragsbeløbet pr. barn i husstanden.
 Den efter § 8, stk. 1-4, opgjorte indkomst nedsættes med 23.900 kr.  

 (1994-niveau) for hvert barn i husstanden, jf. § 8, stk. 6. Efter  

 reguleringen afrundes beløbet til nærmeste kronebeløb, der er deleligt med  

 100.
 17.2.5. Fradragsbeløbet for udgifter til varme og varmt vand, samt  

 el-forbrug.
Efter § 10, stk. 2, gælder, at omfatter lejen betaling for varme og varmt  

 vand samt el-forbrug, nedsættes lejen ved opgørelse af boligudgiften med  

 henholdsvis 47,75 kr., 15,25 kr. og 36,00 kr. (1994-niveau) pr. (m2)  

 bruttoetageareal.
Efter reguleringen afrundes beløbene til nærmeste ørebeløb,  

 der er deleligt med 25, jf. § 72, stk. 2.
 Kommunen kan dog efter § 10, stk. 2, 2. pkt., fastsætte et andet beløb,  

 jf. pkt. 5.1.2.
 17.2.6. Standardbeløb for vandforbrug.
Betaler lejeren ud over lejen for vandforbrug, forhøjes lejen ved  

 opgørelsen af boligudgiften med 4,50 kr. pr. (m2) bruttoetageareal.
Efter  

 regulering afrundes beløbet til nærmeste ørebeløb, der er deleligt med 25.
 Kommunen kan dog efter § 10, stk. 3, 2. pkt., fastsætte et andet beløb,  

 jf. pkt. 5.1.3.
Fra 1. januar 1993 er det muligt at lade såvel vandafgift som  

 vandafledningsafgift indgå i et kommunalt fastsat tillæg, såfremt begge dele  

 betales ud over lejen.
Boligministeren har den 13. oktober 1993 fremsat  

 lovforslag (med forventet ikrafttræden 1. januar 1994) med angivelse af en  

 standardsats for vandafledningsafgift pr. 1. januar 1994 på 11,50 kr. pr.  

 (m2) (1994-niveau). Samtidig foreslås satsen for vandafgift forhøjet til 8,00  

 kr. pr. (m2) (1994-niveau), som en følge af nye afgifter.
 17.2.7. Standardbeløb for vedligeholdelsestillæg.
I § 10, stk. 4, er fastsat, at hvis lejeren har pligt til at vedligeholde  

 det lejede med tapet, hvidtning og maling, forhøjes lejen ved beregningen med  

 36 kr. pr. (m2) bruttoetageareal.
Påhviler pligten kun delvist lejeren,  

 herunder i medfør af § 10 a i lov om boligbyggeri, forhøjes lejen ved  

 beregningen med 18 kr. pr. m2 bruttoetageareal.
Påhviler pligten til anden  

 vedligeholdelse lejeren helt eller delvist, forhøjes lejen yderligere med  

 henholdsvis 36 kr. pr. (m2) bruttoetageareal og 18 kr. pr. m2  

 bruttoetageareal (alle beløb i 1994-niveau). Efter reguleringen afrundes  

 beløbene til nærmeste ørebeløb, der er deleligt med 25.
 17.2.8. Standardbeløb for varmetillæg.
 Efter § 10, stk. 5, gælder, at opvarmes lejligheden udelukkende med el  

 eller gas, eller opvarmes lejligheden fra et kollektivt varmeforsyningsanlæg,  

 og betaler lejeren ud over lejen den fulde udgift hertil, forhøjes lejen ved  

 opgørelsen af boligudgiften med 18,25 kr. pr. (m2) bruttoetageareal  

 (1994-niveau). Efter regulering afrundes beløbet til nærmeste ørebeløb, der  

 er deleligt med 25.
 17.2.9. Maksimumsbeløbet for den årlige boligudgift.
 Det fremgår af § 14, at den årlige boligudgift, hvoraf boligstøtten  

 beregnes, ikke kan overstige 49.900 kr. (1994-niveau). Efter regulering  

 afrundes beløbet til nærmeste kronebeløb, der er deleligt med 100.
 17.2.10. Standardbeløb for udgifter til drift og vedligeholdelse.
 Ved opgørelse af boligudgiften for ejere medregnes efter § 17, stk. 1, nr.  

 4, udgifter til ejendommens drift og vedligeholdelse med et standardbeløb,  

 der udgør 6.600 kr. (1991-niveau). Efter reguleringen afrundes beløbet til  

 nærmeste kronebeløb, der er deleligt med 100.
 17.2.11. Indkomstgrænsen for forhøjelse af grænsebeløb.
 Ved boligydelse beregnes efter § 21, stk. 1, et grænsebeløb, der udgør 10  

 pct. af husstandsindkomsten op til en indkomstgrænse på 135.300 kr. og 20  

 pct. af husstandsindkomsten over denne grænse.
Ved boligsikring beregnes efter § 22, stk. 1, et tilsvarende grænsebeløb, der udgør 15 pct. af husstandsindkomsten op til en indkomstgrænse på 135.300 kr. og 25 pct. af husstandsindkomsten over denne grænse.
 Beløbet på 135.300 kr. (1994-niveau) afrundes efter reguleringen til  

 nærmeste kronebeløb, der er deleligt med 100.
 17.2.12.Grænsebeløbets minimumsbeløb.
 Grænsebeløbet ved boligydelsesberegningen kan efter § 21, stk. 1, ikke  

 være mindre end 4.800 kr. (1994-niveau) og ved boligsikringsberegningen, jf.  

 § 22, stk. 1, ikke være mindre end 7.600 kr. (1994-niveau). Efter regulering  

 afrundes beløbene til nærmeste kronebeløb, der er deleligt med 100.
 17.2.13. Maksimumsbeløbet for den årlige boligstøtte.
 Efter § 23 kan den årlige boligstøtte (boligsikring og boligydelse) ikke  

 være større end 26.316 kr. (1994-niveau). Efter regulering afrundes beløbet  

 til nærmeste kronebeløb, der er deleligt med 12.
 17.2.14. Maksimumsbeløbet for den årlige boligudgift  

 (bofællesskaber).
 Efter § 24 d, stk. 2, kan den årlige boligudgift, hvoraf der beregnes  

 boligstøtte til en beboer i bofællesskab, ikke overstige 16.600 kr.  

 (1994-niveau). Beløbet afrundes efter regulering til nærmeste kronebeløb, der  

 er deleligt med 100, jf. § 72, stk. 1, nr. 14.
 17.2.15. Maksimumsbeløbet for den årlige boligstøtte  

 (bofællesskaber).
 Efter § 24 e, stk. 3, kan den årlige boligstøtte til en beboer i et  

 bofællesskab ikke være større end 8.772 kr. (1994-niveau). Beløbet afrundes  

 efter regulering til nærmeste kronebeløb, der er deleligt med 12, jf. § 72,  

 stk. 1, nr. 15.
 17.2.16. Mindstebeløbet for den årlige egenbetaling ved sanerings- og  

 byfornyelsesboligsikring.
 Efter § 25, stk. 9, kan udgiften til leje ikke ved  

 boligsikringsberegningen efter § 25, stk. 1, nedbringes til mindre end den  

 hidtidige leje efter fradrag af boligstøtte, og ikke til mindre end 7.600 kr.  

 (1994-niveau). Beløbet afrundes efter regulering til nærmeste kronebeløb, der  

 er deleligt med 100.
 17.2.17. Minimumsbeløbet for boligsikring og for boligydelse i form af  

 tilskud.
 Det følger af § 33, at der ikke kan udbetales boligsikring og boligydelse  

 i form af tilskud, hvis det beregnede tilskudsbeløb er mindre end 888 kr.  

 (1994-niveau). Efter regulering afrundes beløbet til nærmeste kronebeløb, der  

 er deleligt med 12.
 17.2.18. Minimumsbeløbet for boligydelse i form af lån.
 Efter § 34 kan der ikke udbetales boligydelse i form af lån, hvis det  

 beregnede lånebeløb er mindre end 1.560 kr. (1994-niveau). Efter regulering  

 afrundes beløbet til nærmeste kronebeløb, der er deleligt med 12.
 17.2.19. Bagatelgrænse for efterregulering.
 Kommunalbestyrelsen kan efter § 47, stk. 7, ikke kræve tilbagebetaling af  

 for meget udbetalt boligstøtte, hvis kravet for et kalenderår udgør mindre  

 end 648 kr. (1994-niveau). Efter regulering afrundes beløbet til nærmeste  

 kronebeløb deleligt med 12.
18. Klageadgang 18.1. Hvilke afgørelser kan påklages.
 Efter § 73, stk. 1, kan kommunalbestyrelsens afgørelser om boligsikring,  

 boligydelse og beboerindskudslån efter §§ 55-57 og §§ 66 og 67 indbringes for  

 Det sociale Ankenævn.
 Det sociale Ankenævns afgørelser kan ikke påklages til anden administrativ  

 myndighed, jf. § 73, stk. 2.
En række af kommunalbestyrelsens afgørelser i henhold til boligstøtteloven  

 er dog endelige og kan således ikke påklages.
Det drejer sig primært om  

 følgende:
 Kommunalbestyrelsens afgørelser, hvorefter de i § 10, stk. 2 og 3, nævnte  

 standardbeløb for varme-, vand- og el- forbrug fraviges.
 Afgørelser i henhold til § 23, stk. 3, hvor kommunalbestyrelsen i konkrete  

 tilfælde kan fravige maksimumsgrænsen for boligstøtte.
 Kommunalbestyrelsens afgørelser efter § 42, stk. 2, om udbetaling af  

 boligstøtte og afgørelser i henhold til § 51 om afskrivning af  

 tilbagebetalingskrav.
 Kommunalbestyrelsens afgørelser vedrørende frivillige beboerindskudslån,  

 jf. §§ 59, 60 og 68.
 18.2. Klagemyndighed.
 Kommunalbestyrelsens afgørelser kan efter § 73, stk. 1, påklages til Det  

 sociale Ankenævn.
 18.3. Klagefrister.
 Klage til Det sociale Ankenævn skal efter § 73, stk. 3, indgives inden 4  

 uger efter, at klageren har fået meddelelse om afgørelsen.
 Klagefristen løber fra det tidspunkt, hvor klageren har fået meddelelse om  

 afgørelsen, dvs. fra det tidspunkt, da det må anses for godtgjort, at  

 meddelelsen er nået frem til den pågældende.
 Det sociale Ankenævns formand kan træffe afgørelse om, at der bortses fra  

 en eventuel overskridelse af fristen, når der i det enkelte tilfælde er  

 særlig grund hertil, jf. § 73, stk. 3. Som eksempler på sådanne særlige  

 tilfælde kan nævnes boligtagerens fravær på grund af hospitalsophold,  

 bortrejse af længere varighed eller lignende.
 18.4. Klagevejledning.
 Efter § 73, stk. 4, skal kommunalbestyrelsens afgørelse indeholde  

 oplysninger om klageadgang og om fristen for indbringelse af klagen.
 Boligministeren kan efter § 73, stk. 5, fastsætte regler om behandling af  

 klagesager.
 I Bygge- og Boligstyrelsens bekendtgørelse nr. 28 af 22. januar 1993, der  

 er optaget som bilag i vejledningen, er der i § 1 fastsat regler om  

 indsendelse af klager.
Det følger heraf, at det af samtlige afgørelser, der meddeles klageren fra  

 kommunen, skal fremgå, at kommunalbestyrelsens afgørelse kan indbringes for  

 Det sociale Ankenævn inden 4 uger.
Det skal ligeledes fremgå, at klagen skal  

 indsendes til den myndighed, der har truffet afgørelsen.
 18.5. Klagens indgivelse.
Klagen indgives ved personlig eller skriftlig henvendelse til den  

 myndighed, der har truffet afgørelsen, jf.
Bygge- og Boligstyrelsens  

 bekendtgørelse nr. 156 af 4. marts 1992, der er optrykt som bilag i denne  

 vejledning.
 Klageberettigede er den eller de personer, som afgørelsen vedrører, samt  

 andre, der med rimelighed kan anses for at handle på deres vegne.
 18.6. Revurdering af sagen.
 Kommunalbestyrelsen skal i henhold til §§ 2 og 3 i ovennævnte  

 bekendtgørelse, når klagen modtages, foretage en revurdering af sagen og tage  

 stilling til, om der er grundlag for at give klageren medhold helt eller  

 delvist.
 Kan der efter fornyet vurdering gives klageren fuldt ud medhold, skal  

 klageren have skriftlig besked herom, normalt inden fire uger efter klagens  

 modtagelse.
 Hvis kommunen efter en genvurdering af sagen ikke finder grundlag for at  

 ændre afgørelsen, skal klagen hurtigst muligt og normalt inden fire uger  

 efter modtagelsen sendes til klageinstansen - Det sociale Ankenævn - med en  

 begrundelse for den trufne afgørelse sammen med de sagsakter, der forelå ved  

 afgørelsen af sagen.
 Gives der kun klageren delvist medhold, skal klageren have vejledning om,  

 at klagen kan fastholdes, hvis der gives besked herom til kommunen inden for  

 en frist, der svarer til klagefristen, nemlig fire uger.
 Giver en klager, der har fået delvist medhold, kommunen besked om, at  

 klagen fastholdes, og sker dette inden for fire ugers fristen, skal kommunen  

 ekspedere sagen til klageinstansen hurtigst muligt og inden fjorten dage,  

 ligeledes med begrundelsen for den trufne afgørelse sammen med de sagsakter,  

 der forelå ved afgørelsen af sagen.
 18.7. Påklage af afgørelser om indkomster for de enkelte  

 hussstandsmedlemmer.
Efter § 74 kan skatteministeren fastsætte regler om adgang til at påklage  

 afgørelser om indkomster for det enkelte husstandsmedlem efter § 8, stk. 1,  

 nr. 1. Den personlige indkomst og kapitalindkomst beregnes af  

 skattemyndighederne på grundlag af skattelovgivningens regler herom.
Klage  

 over denne beregning skal ske til skattemyndighederne.
19. Administration og finansiering Regler om finansiering og administration af boligstøttelovens regler  

 findes i lovens kap. 14, herunder navnlig i §§ 75 og 76.
 19.1 Administration.
Boligstøtteordningen administreres i første række af kommunerne.
Ansøgning  

 om boligstøtte fremsendes til kommunalbestyrelsen, som forbereder og træffer  

 beslutning i hvert enkelt tilfælde, jf. tillige pkt. 13.1.
Forpligtelsen til at yde boligstøtte ligger som udgangspunkt hos  

 kommunalbestyrelsen i ansøgerens opholdskommune på ansøgningstidspunktet.
I  

 det omfang en ansøger får ny opholdskommune, er det kommunalbestyrelsen i den  

 kommune, der overtager forpligtelsen til at yde boligstøtte efter loven, se  

 dog pkt. 19.4.2. om mellemkommunal refusion.
 Kommunalbestyrelsens beslutninger kan indbringes for Det Sociale Ankenævn,  

 jf. pkt. 18.2.
 Efter lovens § 79 har boligministeren bemyndiget Bygge- og Boligstyrelsen  

 til at udøve de beføjelser, der i loven er tillagt ministeren, jf. § 6, stk.  

 1, nr. 15, i Boligministeriets bekendtgørelse nr. 9 af 5. januar 1990 om  

 henlæggelse af opgaver og beføjelser til Bygge- og Boligstyrelsen.
 19.1.2. Aktmappe for hver boligstøttemodtager.
For hver person, der modtager boligstøtte (boligsikring, boligydelse eller  

 lån til betaling af beboerindskud m.v.), må der oprettes en aktmappe, dvs. et  

 særskilt omslag, hvori samtlige aktstykker opbevares: ansøgning, breve,  

 referater af modtagne mundtlige oplysninger, attester m.v., herunder eventuel  

 brevveksling med ankenævn eller Bygge- og Boligstyrelse om generelle  

 tvivlsspørgsmål rejst i relation til den konkrete sag.
Hver aktmappe må  

 forsynes med støttemodtagerens fulde navn og et journalnr.
Som anført i pkt. 13.1. bør der normalt som betingelse for ydelse af  

 boligstøtte kræves en skriftlig ansøgning, der er udfyldt og underskrevet af  

 ansøgeren.
I mangel heraf må mappen indeholde et referat om de indhentede  

 mundtlige oplysninger og i øvrigt foretagne undersøgelser.
De af  

 boligstøttemodtageren givne oplysninger om økonomiske forhold, lejlighedens  

 beboerantal, ejendommens ibrugtagelse osv. må kontrolleres efter oplysninger  

 i Folkeregisteret, hos skattemyndighederne osv., og oplysningerne om leje må  

 dokumenteres, f.eks. ved erklæring fra udlejeren, jf. pkt. 13.1. og 14.3.1.
 Den nye boligstøttelov pr. 1. januar 1993 indebærer, at  

 boligstøtteberegningen fremover i langt hovedparten af sagerne kan foretages  

 maskinelt på Kommunedata's edb-baserede boligstøttesystem.
 19.2. Finansiering.
 19.2.1. Løbende boligstøtte.
 Efter boligstøttelovens § 75, stk. 1, afholder kommunen de udgifter, der  

 er forbundet med administration af reglerne om boligstøtte.
 Staten refunderer kommunernes udgifter til boligsikring med 40  

 pct.
, udgifter til byfornyelsesboligstøtte til andelshavere m.fl. efter § 27 med 50 pct., og udgifter til boligydelse med 75 pct.
Refusionsprocenten for boligydelse gælder også for boligydelseslån, jf. §  

 75, stk. 3, 1. pkt.
Kommunerne indbetaler til staten de beløb, der modtages  

 som tilbagebetaling af boligydelseslån, jf. § 75, stk. 3, 2. pkt.
 Statsrefusionen på 75 pct. gælder også boligydelse til personer, der i en  

 periode har fået forskud på pension, og som derfor efter lovens § 2, stk. 2,  

 har været berettigede til boligydelse, men hvor pensionsansøgningen senere  

 blev afslået.
 Staten refunderer kommunernes udgifter til boligstøtte til en række  

 grupper af flygtninge med 100 pct. i 6 1/2 år efter datoen for  

 opholdstilladelsen, jf. § 75, stk. 2, jf. pkt. 19.2.3.
 19.2.2. Beboerindskudslån mv.
Af de udlånsmidler, som er fornødne til lån efter lovens §§ 56 og 57,  

 pligtmæssige beboerindskudslån, stiller staten 2/3 til rådighed for  

 kommunerne, jf. lovens § 75, stk. 4, 2. pkt.
Af de renter og afdrag, som  

 indbetales til kommunen fra låntagerne, samt eventuelle indekstillæg, jf. pkt  

 15.7., der tilfalder kommunen, beholder kommunen 1/3, mens 2/3 indbetales til  

 staten.
 Af de udlånsmidler, som er fornødne til pligtlån til flygtninge efter  

 lovens §§ 66 og 67, stiller staten 100 pct. til rådighed til kommunerne, mens  

 den for så vidt angår udlånsmidler til frivillige lån til flygtninge efter  

 lovens § 68 stiller halvdelen til rådighed.
 Staten refunderer endvidere kommunernes udgifter til  

 istandsættelsesgaranti og leje efter §§ 70 og 71 med 100 pct.
 Beløbene stilles til rådighed, når udgiften er afholdt.
 19.2.3. Specielt vedrørende statsrefusion til flygtninge, jf. § 75,  

 stk. 2.
 Efter § 75, stk. 2, refunderes kommunernes udgifter til boligstøtte til  

 personer, der har fået opholdstilladelse efter en række nærmere angivne  

 bestemmelser i udlændingeloven, af staten med 100 pct. i 6 1/2 år efter  

 opholdstilladelsen.
Denne refusion ydes til boligstøtte til husstande, hvori et eller flere  

 husstandsmedlemmer er flygtning, der har fået opholdstilladelse efter  

 bestemmelserne i udlændingelovens § 7, § 8 eller § 9, stk. 2, nr. 2, efter §  

 9, stk. 2, nr. 4, i umiddelbar forlængelse af en opholdstilladelse efter § 9,  

 stk. 2, nr. 2 eller efter § 9, stk. 1, nr. 2-4 som følge af tilknytning til  

 en i Danmark fastboende person, når denne person selv har fået  

 opholdstilladelse efter en af de forannævnte bestemmelser.
Endvidere gælder  

 bestemmelsen visse yderligere opholdstilladelser efter § 9, stk. 2, nr. 4,  

 jf. § 75, stk. 2, nr. 5-7.
 Refusionsperioden regnes i disse tilfælde fra datoen for tilmelding til  

 Folkeregistret, (CPR), »indvandringsdatoen«.
 19.2.4.Udbetaling af statsrefusion.
 Det er en forudsætning for adgangen til statsrefusion, at lovens  

 betingelser i det enkelte tilfælde er opfyldt, og at ydelserne er beregnet i  

 overensstemmelse med lovens regler og bestemmelserne i denne vejledning.
 For boligsikring og boligydelse kan kommunerne få løbende forskudsvis  

 statsrefusion, idet det efter forhandling mellem Finansministeriet og de  

 kommunale organisationer er bestemt, at statsrefusionen af kommunernes  

 boligsikrings- og boligydelsesudgifter udbetales efter samme regler som  

 refusion af udgifter til sociale ydelser, dvs. at den forskudsvise refusion  

 ydes fuldt ud med 100 pct. af de forventede refusionsbeløb.
 Anmodning om forskud på statsrefusion af boligsikring og boligydelse  

 indsendes til Kongeriget Danmarks Hypotekbank og Finansforvaltning  ,  

 Landgreven 4, 1301 København K, senest den 10. januar med oplysning om,  

 hvilke udgifter kommunen forventer i januar kvartal.
Hypotekbanken vil derefter kvartalsvis anvise kommunerne et forskud,  

 svarende til 100 pct. af det forventede refusionsbeløb i det pågældende  

 kvartal.
Statsrefusionen vil være til kommunernes disposition på næstsidste  

 bankdag i hver af månederne januar, april, juli og oktober.
 Såfremt en kommune i løbet af året får væsentlige stigninger i udgiften  

 til boligstøtte, kan kommunen efter fremsat begæring få den kvartalsvise  

 forskudsrefusion forhøjet med de forventede yderligere refusionsbeløb.
I de indsendte opgørelser fradrages de beløb, kommunerne har modtaget som  

 tilbagebetaling af boligydelseslån, jf. § 75, stk. 3, 2. pkt.
Afregning af  

 tilbagebetalte lån med renter skal ske med 100 pct.
Det er derfor nødvendigt,  

 at beløbene fratrækkes efter slutresultatet af anvisningsopgørelsen for  

 refusion af udgifter.
 Efter regnskabsårets udløb anvises eventuel restrefusion af boligsikring  

 og boligydelse på grundlag af de endelige regnskaber.
 19.3. Boligstøtteregnskabet.
I medfør af lovens § 75, stk. 6, er udstedt bekendtgørelse nr. 53 af 5.  

 februar 1993 om regnskabsaflæggelse og revision af kommunernes  

 boligstøtteregnskaber.
Bekendtgørelsen indgår som bilag til vejledningen.  

 Bestemmelserne i bekendtgørelsen om regnskabsaflæggelse fremgår af det  

 følgende, der i øvrigt omhandler boligstøtteregnskabet.
 Det påhviler kommunalbestyrelsen hvert kvartal at aflægge regnskab for  

 beboerindskudslån m.v. samt for modtagelse af renter, afdrag og eventuelle  

 indekstillæg.
Regnskab for beboerindskudslån m.v. opgøres på et særligt skema, som kan  

 rekvireres i Kongeriget Danmarks Hypotekbank og Finansforvaltning.
Der skal  

 udfyldes et skema for hver refusionssats.
Skemaet indsendes i udfyldt stand  

 til Hypotekbanken efter hvert kvartals udløb.
Mellemværendet mellem staten og kommunen vedrørende beboerindskudslån  

 efter §§ 56-57 opgøres på den måde, at staten refunderer kommunen 2/3 af  

 nettoudlånet i kvartalet.
Hvis modtagne renter, afdrag og indekstillæg  

 overstiger udlånene i et kvartal, skal kommunen indbetale 2/3 af  

 forskelsbeløbet til staten.
Derudover betaler kommunen ikke renter og afdrag  

 af de beløb, som staten stiller til rådighed.
 Opgørelse for oktober kvartal udfærdiges i 2 eksemplarer, hvoraf det ene,  

 forsynet med revisionserklæring, indsendes til Hypotekbanken.
 Efter regnskabsårets afslutning skal kommunalbestyrelsen udarbejde en  

 opgørelse over den udbetalte boligsikring og boligydelse.
Opgørelserne over udgifterne til boligsikring og boligydelse i  

 regnskabsåret skal ske på særskilte skemaer, som udsendes af Hypotekbanken.  

 Boligydelseslån og -tilskud skal oplyses særskilt.
De ydelser, kommunen har  

 modtaget som renter og afdrag på boligydelseslån, og som skal indbetales  

 fuldt ud til staten, anføres herunder særskilt.
Opgørelsen skal underskrives af en af kommunen dertil bemyndiget person af  

 den ansvarlige leder af kommunens revision.
Den skal indsendes til  

 Hypotekbanken, så vidt muligt inden den 15. august.
På grundlag af opgørelsen  

 udbetales den eventuelle resterende statsrefusion, uanset om revisionen er  

 afsluttet.
 Hvis refusionsbeløbet udbetales, før revisionen er afsluttet, vil der  

 blive krævet berigtigelse, hvis revisionen giver anledning hertil.
 Hvad angår regnskabernes indhold bemærkes, at der i hovedopstillingen over  

 udgifterne skal optages de faktiske udbetalte boligstøttebeløb i  

 regnskabsåret.
Rejses der krav om tilbagebetaling af allerede udbetalt boligstøtte, skal  

 kravet herom modregnes i den boligstøtteudgift, der berettiger til  

 statsrefusion i det regnskabsår, hvori tilbagebetalingskravet rejses.
Dette  

 indebærer, at kommunerne er berettigede til hele tilbagebetalingsbeløbet,  

 efterhånden som det indgår.
Staten refunderer kommunernes eventuelle tab, når det konstateres, at  

 tilbagebetalingskravet ikke kan gennemføres.
Ved refusionen anvendes den i  

 det pågældende finansår gældende refusionssats.
Dette tab kan således  

 anmeldes til refusion.
 Regnskabsdifference, konstateret ved revision af de kommunale  

 årsregnskaber for boligstøtte, henstilles generelt medtaget på opgørelsen for  

 det følgende regnskabsår.
 19.4. Mellemkommunal refusion.
 19.4.1. Fordeling af boligstøtteudgifter i hovedstadsområdet.
 I henhold til § 75, stk. 5, skal der foretages en særskilt fordeling af  

 den del af boligstøtten, der påhviler kommunerne i hovedstadsområdet, således  

 at den enkelte kommunes andel fastsættes i forhold til kommunernes  

 skattepligtige indkomster for personer, således som disse indkomster er  

 opgjort i henhold til lovgivningen om kommunal udligning i indkomståret forud  

 for det finansår, fordelingen vedrører.
 Fordelingen og anvisningen foretages af Kongeriget Danmarks Hypotekbank og  

 Finansforvaltning, der samtidig tilvejebringer de nødvendige oplysninger om  

 de skattepligtige indkomster i de enkelte kommuner.
 Hovedstadsområdet omfatter Københavns og Frederiksberg kommuner samt  

 Københavns, Frederiksborg og Roskilde amtskommuner.
 Den refusion, der tilfalder kommunerne, vil blive anvist af Hypotekbanken,  

 der tilsvarende vil kræve indbetaling hos de kommuner, der skal refundere  

 beløbet.
 Såfremt revisionen af kommunernes regnskaber ikke er afsluttet, sker  

 beregningen under forbehold, og Hypotekbanken er berettiget til senere at  

 fremsætte krav om berigtigelse, såfremt revisionen af de enkelte kommuners  

 boligstøtteregnskaber måtte give anledning hertil.
 19.4.2. Mellemkommunal refusion vedrørende ældreboliger.
 Ved § 76 er som en ny ordning fra 1. januar 1993 indført en mellemkommunal  

 refusionsordning for kommunale udgifter på boligstøtteområdet i tilfælde,  

 hvor en ældre eller en person med handicap, der er berettiget til boligydelse  

 eller beboerindskudslån efter boligstøtteloven, anvises en ældrebolig i en  

 anden kommune.
 For at en sådan udligningsordning kan komme alle til gode, der vil være  

 berettiget til anvisning til ældrebolig, er ordningen udstrakt til også at  

 omfatte boligsikringsmodtagere, dvs. eventuelle ikke-pensionister, der måtte  

 være således handicappede, at anvisning til ældrebolig kan finde sted.
 Refusionsordningen er pr. 1. januar 1994 udvidet til at gælde i tilfælde,  

 hvor kommunen anviser til en ældreegnet almennyttig bolig i medfør af lov om  

 boligbyggeri, en ældreegnet byfornyet bolig i medfør af lov om byfornyelse og  

 boligforbedring, eller hvor en bofællesskabsdeltager med et særligt socialt  

 behov af kommunen, amtskommunen, et almennyttigt boligselskab eller en privat  

 organisation anvises bolig i et kollektivt bofællesskab.
 Ordningen er frivillig, således at refusionen fra fraflytningskommunen til  

 tilflytningskommunen forudsætter, at der indgås aftale herom mellem disse  

 kommuner.
Refusionen udgør tilflytningskommunens nettoudgifter til boligstøtte, dvs.  

 den del af udgiften, der ikke refunderes af staten, eller, for så vidt angår  

 kommunerne i hovedstadsområdet, den del af udgiften, som fordeles i forhold  

 til de enkelte kommuners skattepligtige indkomster, opgjort i henhold til  

 lovgivningen om kommunal udligning i indkomståret forud for det finansår,  

 fordelingen vedrører, fratrukket den del af udgiften, som refunderes af  

 staten.
En aftale om mellemkommunal refusion gælder, så længe den pågældende  

 boligstøttemodtager bebor den anviste bolig.
Administrationen af en aftale om  

 mellemkommunal refusion og udgifterne hertil afholdes af de pågældende  

 kommuner.
 19.5. Registreringssystemet og bogføring.
 Det påhviler kommunen at oprette et register over boligstøttemodtagere i  

 kommunen.
En kommune, der ikke benytter edb til boligstøtte, skal oprette et  

 kartotek, hvor hver modtager opføres på et kartotekskort forsynet med samme  

 journalnr. som aktmappen.
Kortets oplysninger om boligstøttemodtagerens  

 økonomiske forhold må kontrolleres årligt på grundlag af skattemyndighedernes  

 oplysninger, og oplysningerne om beboerantal må ajourføres efter  

 Folkeregisteret - i større kommuner vil det være praktisk at træffe en  

 ordning, således at Folkeregisteret giver oplysninger til kartoteket om alle  

 ændringer i husstandens størrelse, så snart ændringen har fundet sted.
Kortet  

 bør indrettes således, at der er plads til »særlige bemærkninger«,  

 hvor man eventuelt kan henvise til aktstykke i aktmappen: endvidere må der  

 gives oplysninger om de månedlige udbetalinger.
 For så vidt angår regler for anvendelsen af edb, henvises til de af  

 justitsministeren og finansministeren fastsatte forskrifter herfor.
 De af ansøgeren givne oplysninger om ejendommen (beboerantal, ejendommens  

 ibrugtagelse osv.) må kontrolleres efter oplysningerne i Folkeregisteret mv.  

 Indkomstoplysninger må kontrolleres, hos skattemyndighederne osv., og  

 oplysninger om leje må dokumenteres, f.eks. ved erklæring fra udlejeren.
Det forudsættes, at der på et hvilket som helst tidspunkt i regnskabsåret  

 let kan foretages en opgørelse over ydelserne til hver person.
Det må herved  

 være muligt umiddelbart at konstatere, hvilken del af ydelserne, der har form  

 af lån.
 20. Overgangsbestemmelser m.m.
 20.1. Lovens ikrafttræden.
 Lov om individuel boligstøtte, jf. lov nr. 376 af 6. juni 1991, som ændret  

 ved lov nr. 935 af 27. december 1991 og lov nr. 476 af 24. juni 1992, træder  

 i kraft den 1. januar 1993.
 Samtidig ophæves samtlige hidtidige gældende boligstøtteregler.
 Den særlige hjemmel i den hidtil gældende ældreboliglov, ifølge hvilken  

 der kunne ydes boligstøtte til boliger etableret i medfør af ældreboliglovens  

 § 4, er ophævet og overført til lov om individuel boligstøtte, jf. § 9, stk.  

 1, 2. pkt.
 20.2. Kommunale pensionistboliger.
 Fra den 1. januar 1993 ophæves de hidtil gældende regler om kommunale  

 pensionistboliger fuldt ud.
Efter den hidtil gældende boligstøttelovs § 59 beregnes boligydelse til  

 pensionister, der bor i kommunale pensionistboliger, således, at  

 pensionistens udgift til husleje nedsættes til 15 pct. af  

 husstandsindkomsten, hvis kommunen betaler for lejlighedens opvarmning, og  

 til 12 pct. af husstandsindkomsten, hvis pensionisten selv betaler for  

 lejlighedens opvarmning.
Særlig pensionistboligydelse kan kun ydes til  

 husstande, hvis husstandsindkomst er mindre end et beløb, der i 1991 udgør  

 115.000 kr.
 Bestemmelserne om pensionistboliger blev delvist ophævet fra den 1. juli  

 1987, idet pensionister, der er flyttet ind i en beboelseslejlighed, ikke  

 efter denne dato har kunnet få boligydelse efter pensionistboligreglerne,  

 mens pensionister, der er flyttet ind i en pensionistbolig før denne dato,  

 hidtil fortsat har oppebåret pensionistboligydelse.
 Ophævelsen af pensionistboligreglerne fra den 1. januar 1993 indebærer  

 således, at lejen ikke længere nedsættes med den særlige boligydelse til de  

 resterende pensionister, der har boet i pensionistboligerne fra før 1. juli  

 1987, idet disse beboere overgår til at modtage boligydelse efter lovens  

 almindelige regler.
Lovændringen indebærer som udgangspunkt ikke en ændring i pensionistens  

 boligforhold.
Der skal i den forbindelse ikke  udfærdiges ny  

 lejekontrakt eller i øvrigt foretages ændringer i lejeaftalen.
Lovændringen  

 indebærer alene, at den nedsættelse af lejen, der hidtil er sket efter den  

 hidtil gældende lovs kap. 12, bortfalder, og at der i stedet ydes almindelig  

 boligstøtte.
 20.2.1. Beregning af boligydelse til pensionister i kommunale  

 pensionistboliger.
Almindelig boligydelse beregnes fra den 1. januar 1993 som forskellen  

 mellem 90 pct. af boligudgiften og grænsebeløbet.
Grænsebeløbet udgør 10 pct.  

 af husstandsindkomsten op til en indkomstgrænse på 135.300 kr. (efter  

 1994-satsen) og 20 pct. af husstandsindkomsten over denne grænse.
Der ydes  

 ikke boligydelse til varmeudgifter.
Den almindelige boligydelse, der fremover skal ydes til beboere i  

 hidtidige pensionistboliger, vil typisk være lavere end den hidtidige  

 pensionistboligstøtte.
Dette skyldes bl.a., at varmebetalingen oftest i høj  

 grad har været dækket af pensionistboligydelse.
Forskellen mellem gammel og ny boligydelse vil endvidere afhænge af  

 forholdet mellem de 10 pct. af lejen, som pensionisten nu fuldt ud skal  

 betale, og de 5 eller 2 pct. af husstandsindkomsten, som egenbetalingen  

 nedsættes med i forhold til pensionistboligydelsen.
På grund af den lave  

 indkomst i pensionistbolighusstande vil denne beregning typisk føre til en  

 højere egenbetaling.
 I det omfang, de ændrede regler indebærer et boligydelsestab på mere end  

 2.000 kr. om året pr. 1. januar 1993 ved overgangen til de nye regler, vil  

 pensionisten blive berettiget til et kompensationsbeløb efter den generelle  

 overgangsbestemmelse i den nye lovs § 83, jf. nedenfor pkt. 20.3. Hertil  

 kommer, at en del beboere vil kunne få delvis dækning for varmeudgiften via  

 pensionslovens varmetillæg.
 20.2.2. Udlejningsforhold med hensyn til hidtidige  

 pensionistboliger.
 Kommunale pensionistboliger kan efter de hidtil gældende regler enten være  

 ejet af kommunen eller af kommunen være lejet af et almennyttigt  

 boligselskab.
 Efter de gældende pensionistboligregler er lejen i kommunalt ejede  

 pensionistboliger ved boligstøtteberegningen fastsat som en art  

 omkostningsbestemt leje indeholdende afskrivning, forrentning, forsikringer,  

 skatter og afgifter, vedligeholdelse og renholdelse (dog max.  

 boligstøttelovens maksimumsleje, jf. den hidtil gældende vejledning af 22.  

 oktober 1987, pkt. 20.9.A).
 Med hensyn til kommunalt lejede pensionistboliger har den boligudgift, der  

 er indgået i boligstøtteberegningen, været den leje, kommunen faktisk har  

 betalt til boligselskabet - herunder i ikke-støttede, almennyttige  

 pensionistboliger den fulde og altså højere boligudgift end i tilsvarende  

 støttede boliger - (dog højst boligstøttelovens maksimumsleje).
Efter ophævelsen af pensionistboligreglerne vil kommunen som udlejer kunne  

 sidestilles med en anden privat udlejer.
Dette indebærer, at kommunen som  

 andre udlejere vil skulle fastsætte lejen efter lejelovgivningens regler  

 herom, som i de pensionistboliger, der er genudlejet efter 1. juli 1987.
 Efter ophævelsen af pensionistboligreglerne vil kommuner, der ejer  

 pensionistboliger, som andre udlejere kunne sælge disse kommunalt ejede  

 pensionistboliger.
Lejernes fortsatte lejeforhold vil herefter være beskyttet af lejelovens §  

 7 som andre private lejeaftaler.
En eventuel køber vil således, uanset om der  

 er tale om et almennyttigt boligselskab eller en »privat« udlejer,  

 blive udlejer på samme vilkår som kommunen efter 1. januar 1993.
 Med hensyn til de kommunalt lejede pensionistboliger vil kommunen kunne  

 opsige lejemålet med det almennyttige boligselskab, såfremt dette kan ske i  

 overensstemmelse med lejeaftalen mellem disse to parter.
 En eventuel opsigelse af lejeforholdet mellem kommune og boligselskab  

 forudsætter imidlertid, at kommunen sikrer lejernes fortsatte uændrede  

 lejeforhold.
 Dette kan ske ved, at de boliger i en almennyttig bebyggelse, der hidtil  

 har været udlejet til kommunen som kommunale pensionistboliger, fortsat skal  

 stilles til rådighed for kommunen efter § 14, stk. 3, i lov om boligbyggeri i  

 det omfang, de bebos af lejere, der oprindelig er flyttet ind i lejligheden  

 på pensionistboligvilkår, og som altså har boet der fra før 1. juli 1987. Ved  

 lejernes død eller fraflytning udlejes boligerne herefter af boligselskabet  

 på sædvanlige almennyttige vilkår.
 20.3. Kompensationsordning.
 20.3.1. Indledning.
 Ved den nye lovs § 83 er gennemført en overgangsordning, der kompenserer  

 de boligstøttehusstande, der vil opleve et tab på over 2.000 kr. som følge af  

 overgang til ændrede boligstøtteregler den 1. januar 1993.
 Ordningen giver tillige kompensation for yderligere tab, der kan opstå i  

 årene efter 1993 som følge af ændringer af boligstøttereglerne, jf. § 83,  

 stk. 3.
Det fremgår af § 14, stk. 4, i lov om ændring af forskellige  

 lovbestemmelser vedrørende regulering af overførsler m.v. (lov nr. 449 af 30.  

 juni 1993), at § 83 i boligstøtteloven ikke gælder for de ændringer, der pr.  

 1. januar 1994 gennemføres i boligstøtteloven i medfør af denne lov.
Det  

 drejer sig om den ændrede sammensætning af husstandsindkomsten, jf.  

 boligstøttelovens § 8, stk. 1, om indførelse af fradrag i husstandsindkomsten  

 for pensionister, jf. boligstøttelovens § 8, stk. 4, om ændring af  

 procentsatserne for udregning af egenbetaling (grænsebeløb) ved boligsikring,  

 jf. boligstøttelovens § 22, stk. 1, og om ændring af satser og grænsebeløb.
 Det betyder, at der ved udregning af kompensationsbeløb for 1994 regnes  

 med uændret sammensætning af husstandsindkomsten og med uændret egenbetaling.
Der vil dog kunne bruges 1994-niveau for satser og grænsebeløb, idet  

 fastsættelsen af disse i lov nr. 449 af 30. juni 1993 skete med det formål at  

 modvirke den nedregulering, der ellers ville være sket ved den almindelige  

 satsregulering, da satsreguleringsprocenten for 1994 nedreguleres med 4,7  

 pct. som følge af faldet i de personlige indkomster foranlediget af det nye  

 forhøjede arbejdsmarkedsbidrag.
Beløbene er derfor i forhold til 1993 blot  

 opreguleret med en procentsats svarende til lønudviklingen.
 Ved ydelse af kompensationsbeløb til berettigede boligstøttehusstande  

 sikres, at ingen husstand vil få boligstøtten reduceret med mere end 2.000  

 kr. i forhold til det foregående år som følge af overgangen til nye regler.
 Tab som følge af den gradvise stramning af reglerne for arealnorm for  

 årene 1993-1997, jf. pkt. 8.1., giver adgang til kompensationsbeløb.
 Ændringer i anden lovgivning giver ikke grundlag for kompensationsbeløb.  

 Således giver den nedsættelse af lejen, der følger af lejelovgivningen,  

 hvorefter en del af udgifterne til fællesantenner udsondres fra lejen, ikke  

 grundlag for kompensation.
 Ved beregning af kompensationsbeløbet ses bort fra den midlertidige  

 nedsættelse af støtten i 1993, jf. pkt. 20.3.3.
 Det kompensationsbeløb, der ydes berettigede boligstøttehusstande,  

 aftrappes med 2.000 kr. hvert år, indtil beløbet er fuldt aftrappet, eller  

 kompensationsbeløb fuldstændig bortfalder, jf. § 83, stk. 7.
 20.3.2. Personkreds.
 Der ydes, jf. § 83, stk. 1, alene kompensation til eksisterende  

 boligstøttehusstande ved udgangen af 1992, dvs. husstande der modtog  

 boligstøtte efter den indtil 31. december 1992 gældende boligstøttelovs  

 kapitel 2-4 a og 12 , og som ved overgang til nye regler pr. 1. januar  

 1993 vil opleve et tab på over 2.000 kr. i forhold til boligstøtte ydet i  

 1992 eller tab der kan opstå i årene efter 1993 som følge af ændringer af  

 boligstøttereglerne.
 Kompensationsordningen omfatter hidtidige boligsikringsmodtagere,  

 boligydelsesmodtagere og boligydelsesmodtagere i kommunale pensionistboliger,  

 der ved udgangen af 1992 oppebærer ydelser efter den indtil da gældende  

 boligstøttelov.
 Den berettigede personkreds omfatter ansøgere og medansøgere. Ægtefæller  

 og andre voksne husstandsmedlemmer bør som hovedregel være medansøgere med  

 hensyn til boligstøtte.
Kompensationsbeløb sidestilles med almindelige boligstøtteydelser, og  

 personer, der oppebærer kompensationsbeløb, er boligstøttemodtagere.
Dette  

 gælder uanset, at der ikke oppebæres almindelige boligstøtteydelser, men kun  

 kompensationsbeløb.
 20.3.3. Beregning af kompensationsbeløb.
 Kompensationsbeløbet for 1993 beregnes efter § 83, stk. 2, i  

 december 1992 som forskellen mellem boligstøtten efter de gældende regler i  

 december 1992 og boligstøtten opgjort efter de gældende regler pr. 1. januar  

 1993, idet der ses bort fra den midlertidige nedsættelse af støtten i 1993,  

 jf. § 84. I begge tilfælde udregnes støtten på basis af de oplysninger om  

 indkomst, faktisk boligudgift, husstandssammensætning mv., der ligger til  

 grund for den faktiske udbetaling af støtte i december 1992.
 Ved beregningen af boligstøtten efter de gældende regler i december  

 1992  anvendes beløbssatser for 1992. Som udgangspunkt for beregningen  

 anvendes således de satser, der har været anvendt ved boligstøtteberegningen  

 i 1992, og som fremgår af Bygge- og Boligstyrelsens cirkulæreskrivelse af 26.  

 september 1991 om afkastsatsen efter virksomhedsskattelovens § 9, tillæg til  

 indkomsterne for 1990, den forventede pension i 1992 og satser og grænsebeløb  

 til brug for beregning af boligstøtte (boligsikring, boligydelse og lån til  

 betaling af beboerindskud).
 Ved beregningen efter de gældende regler pr. 1. januar 1993  

 anvendes beløbssatser for 1993. Satser og grænsebeløb til brug for  

 boligstøtteberegningen udmeldes årligt af Bygge- og Boligstyrelsen i sats- og  

 grænsebeløbscirkulæret.
 Der er i den nye boligstøttelov i § 10 indført en række nye satser, der  

 ikke har været gældende i 1992, men som skal indgå ved beregningen af  

 boligstøtte opgjort efter de gældende regler pr. 1. januar 1993. Der drejer  

 sig om fradrag i boligudgiften pr. (m2) bruttoetageareal for varme (44 kr. -  

 1991-niveau), varmt vand (14 kr. - 1991-niveau) og el-forbrug (33 kr. -  

 1991-niveau), jf. § 10, stk. 2, vandtillæg (4,25 kr. - 1991-niveau), jf. §  

 10, stk. 3, samt vedligeholdelsestillæg (33 kr. og 16,50 kr. - 1991-niveau),  

 jf. § 10, stk. 4.
Ovennævnte satser er i loven fastsat i 1991-niveau.
Ved  

 kompensationsberegningen opreguleres de til 1993-niveau.
Ved beregning af kompensationsbeløb ses bort fra den midlertidige nedsættelse af boligstøtten i 1993, jf. § 84 og pkt. 20.3.6.
Det beregnede kompensationsbeløb reduceres med 2.000 kr.
For 1994 og  

 hvert af de følgende år forøges kompensationsbeløbet, hvis overgangen til  

 nye regler medfører en reduktion af støtten i forhold til det foregående år,  

 jf. § 83, stk. 3. Denne bestemmelse skyldes, at der i den nye lov er indlagt  

 en gradvis stramning af reglerne for beregning af arealnorm for årene  

 1993-1997. Bestemmelsen gælder for alle, der har modtaget boligstøtte til  

 samme bolig i hele perioden siden udgangen af 1992.
 Forøgelsen af kompensationsbeløbet beregnes på samme måde som  

 kompensationsbeløbet for 1993, dog således, at der benyttes oplysninger om  

 indkomst, faktisk boligudgift, husstandssammensætning m.v., der ligger til  

 grund for den faktiske beregning af støtten i december måned i det år, hvor  

 forhøjelsen af kompensationsbeløbet for det følgende år beregnes.
 En berettiget boligstøttehusstand kan maksimalt, som følge af ændrede  

 boligstøtteregler, ved overgangen mellem et år og det følgende højst miste  

 2.000 kr. i årlig boligstøtte.
Ved begge beregninger anvendes beløbssatser, der er anvendt ved  

 boligstøtteberegningen for de respektive år.
Ved beregningen af  

 kompensationsbeløbet for 1994 anvendes således beløbssatser for henholdsvis  

 1993 og 1994 ved opgørelse af støtte for henholdsvis 1993 og 1994. Da der  

 ikke skal kompenseres for ændringerne i 1994 af opgørelsen af  

 husstandsindkomsten, jf. § 8, stk. 1 og 4, samt ændringen af procentsatserne  

 for beregning af grænsebeløb for boligsikringsmodtagere, jf. § 22, stk. 1,  

 anvendes dog en uændret metode ved opgørelse af husstandsindkomst og  

 beregning af grænsebeløb.
 Ved beregning af kompensationsbeløb for 1994 ses der ved opgørelse af  

 støtte for 1993 bort fra den midlertidige nedsættelse af boligstøtten i 1993,  

 jf. § 84 og pkt. 20.3.6.
 Det således beregnede nye kompensationsbeløb reduceres med yderligere  

 2.000 kr. hvert år.
 Eksempel:
--------------------------------------------------------------------- En kompensationsberettiget husstand, der ved overgang til de nye regler  

 mister 8.000 kr. på årsbasis i 1993, vil være berettiget til at få udbetalt  

 et kompensationsbeløb på 6.000 kr.
 Hvis overgang til nye regler i 1993/1994 vil give et yderligere tab på  

 1.000 kr., forøges kompensationsbeløbet, jf. § 83, stk. 3, med 1.000 kr. til  

 7.000 kr.
 Det forøgede kompensationsbeløb reduceres med 2.000 kr. i 1994. Husstanden  

 vil som følge af stramning af arealnorm få udbetalt 5.000 kr. i kompensation  

 i 1994. I hvert af de følgende år reduceres kompensationsbeløbet med  

 forskellen mellem 2.000 kr. og et eventuelt yderligere tab.
 Hvis der ikke er grundlag for forøgelse af kompensationsbeløbet, jf. § 83,  

 stk. 3, reduceres det oprindelige beregnede kompensationsbeløb med 2.000 kr.  

 Der udbetales derfor i 1994 et kompensationsbeløb på 4.000 kr.
--------------------------------------------------------------------- At en berettiget boligstøttehusstand ikke den 1. januar 1993 var  

 berettiget til at få udbetalt kompensationsbeløb, udelukker ikke, at der  

 beregnes et nyt kompensationsbeløb for 1994. En kompensationsberettiget  

 husstand, der er berettiget til kompensationsbeløb ved overgangen fra 1993  

 til 1994, kan få udbetalt et kompensationsbeløb, uanset om husstanden ved  

 overgangen fra 1992 til 1993 fik beregnet et kompensationsbeløb på 0 kr.  

 eller ikke fik udbetalt kompensationsbeløb, fordi dette var under 120 kr.  

 årligt.
Et ikke udbetalt kompensationsbeløb indgår således i beregningen for  

 de følgende år.
 Hvis der i løbet af et boligstøtteår sker ændringer i husstandens forhold  

 som følge af at indkomsten er steget, antallet af børn i husstanden er faldet  

 eller hvis der er sket andre ændringer i husstandens forhold, som isoleret  

 set bevirker en nedgang i boligstøtten, giver dette ikke grundlag for  

 kompensation.
Hvis der eksempelvis opstår et overskydende areal i en husstand på grund  

 af et eller flere husstandsmedlemmers fraflytning, giver § 83 ikke mulighed  

 for beregning af kompensationsbeløb for den del af boligstøttenedgangen i  

 forbindelse med fraflytningen, der skyldes stramning af arealnormen.
For de  

 følgende år vil reduktionen af den del af boligudgiften for overskydende  

 areal, der indgår ved boligstøtteberegningen, skulle medregnes ved  

 beregningen af et eventuelt kompensationsbeløb.
 Hvis grænsebeløbet efter §§ 21 og 22 til brug for beregning af støtten fra  

 og med 1993 er højere end den beregnede boligudgift, reduceres  

 kompensationsbeløbet med forskellen mellem disse to beløb.
 Eksempel:
--------------------------------------------------------------------- --------------------------------------------------------------------- Et beregnet kompensationsbeløb kan ikke være negativt, jf. § 83, stk. 4,  

 2. pkt.
 Summen af almindelig boligstøtte tillagt kompensationsbeløb kan ikke  

 overstige den maksimale støtte efter § 23, jf. § 83, stk. 4, 3. pkt., dvs.  

 maksimum for den årlige støtte eller forhøjet maksimum.
 Hvis almindelig boligstøtte tillagt kompensationsbeløb overstiger maksimum  

 for den årlige boligstøtte, reduceres i kompensationsbeløbet indtil maksimum  

 for den årlige støtte.
 Eksempel:
--------------------------------------------------------------------- Da boligydelse tillagt kompensationsbeløb overstiger maksimum for den  

 årlige boligstøtte, reduceres i kompensationsbeløbet indtil maksimum for den  

 årlige støtte, 26.316 kr. (1994-niveau). Kompensationsbeløb reduceres til  

 6.316 kr., efter afrunding til 6.312 kr.
--------------------------------------------------------------------- Der er fastsat et minimum for kompensationsbeløbet.
Hvis den almindelige  

 støtte bliver 0 kr., udbetales kompensationsbeløb kun, såfremt det overstiger  

 et beløb af 120 kr. årligt.
 Som det er gældende ved almindelig boligstøtte, beregnes  

 kompensationsbeløbet, jf. § 24, til et beløb, der er deleligt med 12.
 Kompensationsbeløbet udbetales, uanset om en støttemodtager efter udgangen  

 af 1992 overgår fra boligsikring til boligydelse eller fra boligydelse til  

 boligsikring.
 20.3.3.1. Beregning af kompensationsbeløb til ejere, andelshavere mv.
 Beregning af kompensationsbeløb til ejere i tilfælde, hvor en del af  

 støtten udbetales som lån, foretages på samme måde som ved lejere, jf.  

 ovenfor.
 Kompensationsbeløb beregnes på grundlag af boligydelse i alt for tilskud  

 og maksimalt berettiget lån.
Hvor en del af støtten udbetales som lån, er det ændringer i den samlede  

 støtte i form af tilskud og lån, der lægges til grund for beregningen.
Det er  

 uden betydning for beregningen af kompensationsbeløb om hele lånet eller kun  

 en del af lånet er udbetalt.
 En ændret fordeling mellem tilskud og lån berettiger ikke til udbetaling  

 af kompensationsbeløb.
 Kompensationsbeløb udbetales altid i form af tilskud.
 20.3.4 Omberegning og efterregulering.
 At kompensationsbeløb sidestilles med almindelig boligstøtte i form af  

 boligsikring og boligydelse indebærer, at støttemodtagere, der modtager  

 kompensationsbeløb, er omfattet af de i loven gældende kriterier, jf. kap. 9,  

 for omberegning og efterregulering, herunder pligten til at give medddelelse  

 om ændringer mv., der kan have indflydelse på støtten.
 Når kompensationsbeløb reduceres med et overskydende grænsebeløb  

 (grænsebeløbsberegning), jf. § 83, stk. 4, 1. pkt., foretages omberegning af  

 kompensationsbeløb hvert år og hver gang, der er grundlag for omberegning  

 efter de i loven gældende kriterier for omberegning, med henblik på, om der  

 er grundlag for reduktion eller forøgelse i kompensationsbeløbet.
 Kompensationsbeløb udbetales efter omberegning som forskellen mellem et  

 overskydende grænsebeløb og kompensationsbeløb nedtrappet til det pågældende  

 års niveau.
 Den løbende boligstøtte reguleres hvert år den 1. januar efter de  

 ændringer i beregningsgrundlaget, herunder boligstøttemodtagerens  

 boligudgift, husstand og husstandsindkomst, der måtte være sket siden den  

 sidst foretagne beregning, jf. 43, stk. 1.
 Ved den årlige omberegning foretages omberegning af kompensationsbeløb,  

 første gang den 1. januar 1994.
 I tilfælde, hvor der kun udbetales kompensationsbeløb, skal der ved den  

 årlige omberegning af kompensationsbeløb samtidig ske beregning af retten til  

 at modtage almindelig boligstøtte.
 Efter § 46 skal omberegning af boligstøtten foretages i løbet af året, når  

 der sker en væsentlig ændring i husstandsindkomsten, ændring i antallet af  

 hjemmeboende børn, ændring af boligudgiften, fremleje af en del af boligen  

 eller benyttelse af en del af boligen til erhverv, jf. pkt. 14.3.2. og pkt.  

 14.3.3.
 Når der kun udbetales kompensationsbeløb, skal der ske omberegning i løbet  

 af året, hvis de almindelige gældende betingelser for omberegning i forhold  

 til det anvendte beregningsgrundlag er opfyldt.
 Omberegning forudsætter som hovedregel, at oplysninger om ændringer er  

 meddelt kommunen af boligstøttemodtageren.
 Ved en indkomststigning skal omberegning ske, når der er tale om en  

 væsentlig stigning i den samlede forventede husstandsindkomst for hele året i  

 forhold til det beregningsgrundlag, der hidtil er anvendt ved  

 boligstøtteberegningen (stigninger i forhold til hovedregelsindkomst på  

 20.000 kr eller forventet fremtidig indkomst på 10.000 kr.).
 Hvis der hidtil alene er udbetalt et reduceret kompensationsbeløb,  

 svarende til forskellen mellem overskydende grænsebeløb og fuldt  

 kompensationsbeløb, vil der skulle ske omberegning af kompensationsbeløbet,  

 hvis grænsebeløbet stiger som følge af en indkomststigning på mindst  

 20.000/10.000 kr.
Er der hidtil udbetalt boligstøtte og fuldt kompensationsbeløb, og sker  

 der væsentlige indkomststigninger (mindst 20.000/10.000 kr.), der medfører,  

 at en boligstøttehusstand ikke er berettiget til almindelige  

 boligstøtteydelser, vil ændringen tillige medføre en reduktion af  

 kompensationsbeløbet.
En indkomststigning vil først reducere den almindelige  

 boligstøtte, og når denne er blevet 0 kr., vil der herefter ske en reduktion  

 af kompensationsbeløbet, afhængigt af indkomststigningens størrelse.
Hvis meddelelse om indtægtsstigninger ikke er givet, indgår uoplyste  

 ændringer istedet i en efterregulering af kompensationsbeløbet på samme måde  

 som for den almindelige støtte.
Dette betyder, at der alene vil blive krævet  

 tilbagebetaling af for stort udbetalt kompensationsbeløb ved  

 indkomstændringer på over 20.000 kr./10.000 kr.
En støttemodtager vil fortsat være berettiget til kompensationsbeløb for  

 efterfølgende år, indtil en eventuel efterregulering viser, at  

 støttemodtageren ikke var berettiget til at få udbetalt boligstøtte i det  

 pågældende år.
Der rejses således tilbagebetalingskrav vedrørende det enkelte  

 år for kompensationsbeløb og almindelig boligstøtte vurderet under et.
Hvis der på grund af et efterfølgende indkomstfald atter bliver grundlag  

 for udbetaling af kompensationsbeløb, genoptages udbetaling af et oprindeligt  

 beregnet kompensationsbeløb efter 2.000 kr.'s aftrapning og efter eventuel  

 reduktion med det aktuelle overskydende grænsebeløb.
Kompensationsbeløbet  

 udbetales med andre ord, så længe beløbet efter reduktion med 2.000 kr. pr.  

 år og efter eventuelt fradrag for et aktuelt overskydende grænsebeløb er  

 »positivt«.
Maksimums- og minimumsregler for udbetaling af støtte  

 jf. § 83 skal dog overholdes.
 Ved en indkomstnedgang skal omberegning ske, når der er sket et  

 fald i indkomsten på årsbasis for den resterende del af året på mindst 10.000  

 kr.
 Når der hidtil alene er udbetalt et kompensationsbeløb, svarende til  

 forskellen mellem kompensationsbeløb og et overskydende grænsebeløb, vil der  

 skulle ske omberegning og forøgelse af kompensationsbeløbet, hvis  

 grænsebeløbet falder som følge af et indkomstfald på mindst 10.000 kr.
Hvis der kun udbetales kompensationsbeløb, og boligstøtteansøgeren giver  

 meddelelse om ændringer i husstands-, indkomst- eller huslejeforhold,  

 foretages samtidig en beregning af retten til igen at oppebære almindelig  

 boligstøtte.
En ny ansøgning herom er ikke fornøden.
 Hvis der hverken udbetales støtte eller kompensationsbeløb, fordi  

 kompensationsbeløbet er nedsat til 0 kr. på grund af  

 grænsebeløbsoverskridelse, vil der ligeledes ikke skulle indgives ny  

 ansøgning ved meddelelse om ændringer i husstands-, indkomst- eller  

 huslejeforhold.
 Hvis meddelelse om et indtægtsfald ikke er givet, vil der ikke alene kunne  

 efterreguleres med henblik på forøgelse af det udbetalte kompensationsbeløb  

 for det pågældende år.
 Hvis den almindelige boligstøtte stiger, og denne sammenlagt med et  

 beregnet kompensationsbeløboverstiger maksimum for den årlige støtte, jf. §  

 23, reduceres i kompensationsbeløbet indtil maksimum for den årlige støtte.
 Udbetaling af kompensationsbeløb, der eksempelvis i en periode har været 0  

 kr. på grund af for høj en indtægt, kan herefter genoptages, hvis den  

 pågældende boligstøttehusstand i forbindelse med omberegning på et senere  

 tidspunkt bliver berettiget til almindelig boligstøtte.
 Eksempel:
 Der har ikke været grundlag for at udbetale kompensationsbeløb i 1993, og  

 der stilles krav om tilbagebetaling af de 4.944 kr., husstanden modtog i  

 1993, da indkomstændringen er på over 20.000 kr., jf. § 47. Støttemodtageren  

 er fortsat berettiget til kompensationsbeløb for de efterfølgende år, indtil  

 en eventuel efterregulering viser, at støttemodtageren ikke var berettiget  

 til den udbetalte boligstøtte i de pågældende år.
 Kompensationsbeløbet på 6.000 kr. udbetales derfor fuldt ud med 500 kr.  

 pr. måned for den sidste halvdel af 1993.
--------------------------------------------------------------------- 20.3.5. Bortfald af kompensationsbeløb.
 Kompensationsbeløbet bortfalder i en række situationer, jf. § 83, stk. 7.
 Kompensationsbeløbet bortfalder, når en støttemodtager fraflytter den  

 bolig, hvortil der blev udbetalt støtte ved udgangen af 1992.
 Dette indebærer, at når personer, der betragtes som ansøgere eller  

 medansøgere, fraflytter den bolig, hvortil der blev ydet støtte, bortfalder  

 kompensationsbeløbet.
Hvis kun en enkelt af flere ansøgere fraflytter boligen, vil ægtefæller  

 eller husstandsmedlemmer, der forbliver i boligen, kunne oppebære  

 kompensationsbeløb, uanset om hovedansøgeren fraflytter.
Der foretages en  

 omberegning på grundlag af de ændrede forhold, men kompensationsbeløbet  

 bibeholdes principielt.
 Kompensationsbeløbet bortfalder, hvis en støtteberettiget husstand - lejer  

 eller andelshaver - opnår sanerings- eller byfornyelsesboligsikring efter §  

 25, stk. 7 (forbedringsboligstøtte), § 27, stk. 1, eller hvis en lejer  

 overtager lejligheden på andelsbasis, § 27, stk. 2, nr. 3.
 Ved ansøgning om sanerings- eller byfornyelsesboligstøtte, jf. ovennævnte  

 bestemmelser, er det almindelig boligstøtte tillagt kompensationsbeløbet, der  

 anvendes som sammenligningsgrundlag for at vurdere, om almindelig støtte  

 eller sanerings- eller byfornyelsesboligstøtte er gunstigst for  

 støttemodtageren.
 Kompensationsbeløbet bortfalder endvidere, når en boligsikringsmodtager  

 overtager en bolig som privat andelsbolig, ejerbolig m.m.
 Som ovenfor nævnt bortfalder kompensationsbeløbet ikke, selvom det i en  

 periode nedsættes til 0 kr. på grund af maksimum for støtten eller på grund  

 af reduktion med et overskydende grænsebeløb.
 Et bortfaldet kompensationsbeløb kan ikke senere genbevilges.
 20.3.6. Finansiering af kompensationsordning.
 Kompensationsordningen finansieres ved, at udbetalingsprocenterne på  

 boligsikring og boligydelse reduceres for året 1993 (og kun for det år) med  

 0,5 pct. points.
 Boligydelse, jf. § 21, stk. 2, reduceres med 0,5 pct. til 99,5 pct. points  

 af det beløb, hvormed 90 pct. af den årlige boligudgift overstiger  

 grænsebeløbet.
 Boligsikring, jf. § 22, stk. 2, reduceres med 0,5 pct. til 74,5 pct. af  

 det beløb, hvormed den årlige boligudgift overstiger grænsebeløbet.
 Fra 1994 anvendes atter udbetalingsprocenter på 100 for boligydelse og på  

 75 for boligsikring.
 20.4. Afvikling af den indtil 1. januar 1979 gældende  

 boligsikringsordning for pensionister i private andelsboligforeninger.
 Ved overgangsbestemmelsen i § 82 er fastsat regler om fremgangsmåden ved  

 afviklingen af den indtil 1. januar 1979 gældende ordning efter den  

 dagældende boligsikringslovs § 3 b.
 Pensionister, der som andelshavere i en privat andelsboligforening  

 benytter en beboelseslejlighed i foreningens ejendom til helårsbeboelse,  

 kunne indtil 1. januar 1979 modtage boligsikring efter den særlige regel  

 herom i den dagældende boligsikringslovs § 3 b.
Ordningen efter boligsikringsloven gik nærmere ud på, at det beløb, der  

 blev udbetalt som boligsikring, skulle tilbagebetales ved andelsforholdets  

 ophør, jf. lovens § 39. Tilbagebetalingskravet er dog begrænset således, at  

 der ikke kræves større beløb tilbage end boligandelens værdistigning i den  

 periode, hvor der er ydet boligsikring.
Det tilbagebetalingspligtige beløb  

 skal ikke forrentes, jf. boligsikringslovens § 67 , stk. 1.
Afviklingen tager alene sigte på, at der pr.1. januar 1979 blev foretaget  

 en opgørelse afdet tilbagebetalingspligtige boligsikringsbeløb.
Selve  

 tilbagebetalingen skal derimod først finde sted på det tidspunkt, hvor  

 andelsforholdet ophører.
 20.5. Beboerindskudslån ydet før den 1. januar 1993.
Ved § 82a er præciseret, at den nye boligstøttelov ikke indebærer en  

 ændring af lånevilkår, herunder med hensyn til rente- og afdragsfrihed for  

 beboerindskudslån ydet efter den tidligere gældende boligstøttelov.
Der  

 henvises til pkt. 15.9.
 20.6. Lovens anvendelsesområde.
 Det fremgår af lovens § 85, at denne ikke finder anvendelse for Færøerne  

 og Grønland.
Bygge- og Boligstyrelsen, den 9. februar  

 1994 RUD WERBORG Elsebeth jarl Brunes (* 1) Bilagene er udeladt her, da retsforskrifterne har været  

 offentliggjort i Lovtidende A og Ministerialtidende samt forefindes i  

 Retsinformation.
