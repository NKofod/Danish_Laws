1 GENERELT 1.1. Som grundlag anvendes de definitioner m.v., der er indeholdt i 1.2. I kommuner med brandkommission foretages eftersynet af  

 brandinspektøren eller af en anden kvalificeret person efter  

 brandkommissionens afgørelse.
 I kommuner uden brandkommission foretages eftersynet af en kvalificeret  

 person efter politimesterens afgørelse.
 1.3. Den person, der foretager eftersyn, skal være i besiddelse af behørig  

 legitimation, udstedt af brandkommissionen, henholdsvis politimesteren.
 1.4. Eftersyn skal i almindelighed foretages uanmeldt og skal finde sted,  

 når de pågældende lokaliteter er i brug.
Det skal kontrolleres, at der ikke er foretaget bygningsmæssige ændringer i strid med  

 brandlovgivningen og de brandmæssige bestemmelser i bygningsreglementet, at brandfarlige oplag er indrettet i overensstemmelse med gældende  

 bestemmelser, at porte og andre adgangsveje, som er nødvendige af hensyn til  

 brandvæsenets rednings- og slukningsarbejde, er passable, at krævet vandforsyning (brandhaner, branddamme m.v.) er intakt og  

 tilgængelig for brandvæsenet, at krævet brandslukningsmateriel er vedligeholdt og på plads samt tydeligt  

 afmærket ved skiltning, og at de i øvrigt gældende driftsmæssige forskrifter og ordensregler er  

 overholdt.
 1.5. Den tilsynsførende skal skriftligt underrette den ansvarlige leder af  

 vedkommende virksomhed eller institution m.v. om de eventuelle mangler, der  

 er konstateret ved eftersynet.
 Hvis manglerne indebærer særlig risiko i tilfælde af brand, skal der  

 nedlægges forbud mod benyttelse af de lokaliteter, der berøres af manglerne,  

 indtil disse er afhjulpet, og dette er konstateret ved kontroleftersyn.
 Hvis manglerne er af mindre betydning, fastsættes der en frist for  

 manglernes afhjælpning.
 Undladelse af at efterkomme givne forbud og pålæg skal anmeldes til  

 politiet.
1.6. Kommunen anskaffer til den person, der foretager eftersyn, en  

 protokol eller et kartotek, hvori det for hver ejendom, som er omfattet af  

 nærværende retningslinier, skal fremgå, hvornår der er foretaget eftersyn, om der er konstateret mangler ved eftersynene, samt hvilke forbud og pålæg, der er givet, og om disse er efterkommet.
 1.7. Den person, der foretager eftersyn, skal mindst een gang om året  

 afgive indberetning til brandkommissionen ( i kommuner uden brandkommission  

 politimesteren) til kontrol af, at de påbudte eftersyn har fundet sted.
1.8. I afsnittene 2 -10 er angivet eftersynsterminer for de bygninger og  

 oplag m.v., som omfattes af bekendtgørelsens bestemmelser.
Hvor terminerne er  

 fastsat til mere end 1 år, skal der dog altid - hvis der ved et eftersyn  

 konstateres en væsentlig mangel - foretages eftersyn det efterfølgende år  

 (udover det i punkt 1.5. nævnte kontroleftersyn).
2 FREDEDE BYGNINGER 2.1. Der skal foretages eftesyn mindst 1 gang hvert tredie år i fredede  

 bygninger, jfr. dog punkt 1.8.
2.2. Ud over det i punkt 1.4. nævnte skal det kontrolleres, at trapper er passable og ryddelige, og at kælder- og loftsrum m.v. ikke benyttes som oplagsrum for let  

 antændelige eller brændbare effekter i et sådant omfang, at påtale eller  

 eventuelt indberetning efter punkt 2.3. bør finde sted.
 2.3. Ejeren og Fredningsstyrelsen, Amaliegade 13, 1256 København K, bør  

 underrettes om eventuelle særlige forhold ved bygningens indretning eller  

 benyttelse, der skønnes at kunne give anledning til alvorlige bygningsskader  

 i tilfælde af brand.
 2.4. Kommunalbestyrelsen bør underrettes, såfremt det konstateres, at  

 brandsikringsforanstaltninger, der er gennemført i medfør af lov nr. 53 af  

 25. februar 1976 om brandsikring af ældre beboelsesbygninger m.v., er  

 tilsidesat.
 3 HOTELLER m.v.
 3.1. Der skal foretages eftersyn mindst 1 gang om året i institutioner for  

 handicappede personer med mere end 10 sovepladser.
 3.2. Der skal foretages eftersyn mindst 1 gang hvert tredie år i  

 spejderhytter med mere end 10 sovepladser, jfr. dog punkt 1.8.
3.3. I andre hoteller m.v. end de i punkterne 3.1 og 3.2 omhandlede skal  

 der foretages eftersyn mindst 1 gang om året, når der er mere end 25 sovepladser, og hvert andet år, når der er højst 25 sovepladser, jfr. dog punkt 1.8.
4 FORSAMLINGSLOKALER 4.1 Der skal foretages eftersyn mindst 1 gang hvert andet år i  

 forsamlingslokaler for mere end 150 personer, når lokalet udelukkende benyttes med bænke eller stole, der er fastgjort  

 til gulvet (f.eks. kirke, teater eller biograf), eller når lokalet udelukkende anvendes som kantine o.lign. for det ved den  

 pågældende virksomhed m.v. ansatte personale, jfr. dog punkt 1.8.
 4.2 Der skal foretages eftersyn mindst 1 gang om året i andre  

 forsamlingslokaler for mere end 150 personer end de i punkt 4.1 omhandlede.
5 SKOLER Der skal foretages eftersyn mindst 1 gang om året i undervisningsafsnit  

 for mere end 150 elever.
6 DAGINSTITUTIONER Der skal foretages eftersyn mindst 1 gang om året i daginstitutioner med  

 mere end 25 sovepladser eller med opholdsrum for tilsammen mere end 150  

 personer.
7 BUTIKKER 7.1 Der skal foretages eftersyn mindst 1 gang om året i butikker med et gulvareal på over 2.000 kvm og hvert andet år i butikker med et gulvareal på over 600 kvm og indtil 2.000  

 kvm, jfr. dog punkt 1.8.
 7.2 Vedrørende butikker, som forhandler patroner m.v., henvises til afsnit  

 10.
8 STØRRE GARAGEANLÆG Der skal foretages eftersyn mindst 1 gang hvert tredie år i garageanlæg  

 med et gulvareal på over 600 kvm, jfr. dog punkt 1.8.
9 BRANDFARLIGE VIRKSOMHEDER OG OPLAG 9.1 Virksomheder af kategori A og B.
9.1.1 Der skal foretages eftersyn mindst 1 gang om året i virksomheder af kategori A, jfr. dog punkt 9.1.2, hvert andet år i virksomheder af kategori B (herunder  

 træbearbejdningsvirksomheder) i bygning med mere end 1 etage eller 1-etages  

 bygning på over 600 kvm, jfr. dog punkterne 1.8 og 9.1.2.
9.1.2.Der skal foretages eftersyn mindst 1 gang hvert andet år i virksomheder, der sprøjtemaler eller lakerer med  

 brandfarlige væsker med flammepunkt under 30 grader C, eller som foretager  

 varmsprøjtning eller varmlakering, og hvert tredie år i virksomheder, som på anden måde foretager sprøjtemaling  

 eller lakering med brandfarlige væsker med flammepunkt under 55 grader C.
 9.2 F-gasoplag og -anlæg m.v.
 9.2.1 Oplag og anlæg ved virksomheder af kategori A eller B er omfattet af  

 retningslinierne i punkt 9.1.
 9.2.2 Der skal foretages eftersyn mindst 1 gang om året i fyldestationer.
 9.2.3 Der skal foretages eftersyn mindst 1 gang hvert femte år af andre  

 anlæg og oplag end de i punkterne 9.2.1 og 9.2.2 omhandlede, når  

 lagerafsnittet indeholder mere end 200 kg (flasker eller tanke, herunder  

 tankstationer), jfr. dog punkt 1.8.
 9.3 Oplag af trykflasker.
9.3.1 Oplag af transportable beholdere med sammentrykkede, fordråbede  

 eller under tryk opløste luftarter (bortset fra F-gas) ved virksomheder af  

 kategori A eller B er omfattet af retningslinierne i punkt 9.1 9.3.2 Der skal foretages eftersyn mindst 1 gang hvert femte år af andre  

 oplag af transportable beholdere med sammentrykkede, fordråbede eller under  

 tryk opløste luftarter (bortset fra F-gas) end de i punkt 9.3.1 omhandlede,  

 når det totale gasvolumen overstiger 60 kbm (kulsyre dog 150 kbm), jfr. dog  

 punkt 1.8.
 9.4 Oplag af brandfarlige væsker.
9.4.1 Oplag (i emballage eller tanke) ved virksomheder af kategori A eller  

 B er omfattet af retningslinierne i punkt 9.1 9.4.2 Der skal foretages eftersyn mindst 1 gang om året af depottankanlæg og hvert femte år af salgs- og forbrugstankanlæg samt andre anlæg (bortset  

 fra depottankanlæg og de i punkt 9.4.1 omhandlede tankanlæg) med  

 underjordiske tanke, jfr. dog punkt 1.8,når tankene indeholder væsker af  

 klasse I-1, I-2 eller II-1.
 9.4.3 Der skal foretages eftersyn mindst 1 gang hvert tredie år af andre  

 oplag (i emballage eller tanke) end de i punkterne 9.4.1 og 9.4.2 omhandlede,  

 når oplaget overstiger 800 oplagsenheder og indeholder væsker af klasse I-1,  

 I-2 eller II-1.
 9.5 Træoplag.
9.5.1 Træoplag ved virksomheder af kategori A eller B er omfattet af  

 retningslinierne i punkt 9.1 9.5.2 Der skal foretages eftersyn mindst 1 gang hvert andet år af andre  

 træoplag end de i punkt 9.5.1 omhandlede, når oplaget overstiger 600 kvm  

 eller 3.600 kbm, jfr. dog punkt 1.8 9.6 Andre brandfarlige oplag end de i punkterne 9.2-9.5 nævnte.
9.6.1 Oplag ved virksomheder af kategori A eller B er omfattet af  

 retningslinierne i punkt 9.1 9.6.2 Der skal foretages eftersyn mindst 1 gang hvert tredie år af andre  

 brandfarlige oplag end de i punkt 9.6.1 omhandlede, jfr. dog punkt 1.8.
 10 OPLAG AF PATRONER m.v.
 10.1 Der skal foretages eftersyn mindst 1 gang hvert tredie år af oplag af  

 sortkrudt, håndvåbenammunition og fænghætter hertil samt i butikker på indtil  

 600 kvm, som forhandler sådanne genstande, jfr. dog punkt 1.8.
 10.2 Butikker på over 600 kvm, som forhandler sortkrudt,  

 håndvåbenammunition og fænghætter hertil, er omfattet af retningslinierne i  

 punkt 7.1.
