(Til Københavns magistrat, samtlige  

 amtsråd og kommunalbestyrelser m.v. samt til landets tandlæger) Da der har vist sig et behov for vejledende regler for, hvorledes  

 tandlæger med udenlandsk tandlægeeksamen skal forholde sig, hvis de ønsker i  

 Danmark at opnå tilladelse til at udøve sådan virksomhed, som omfattes af lov  

 om tandlægevirksomhed, kan følgende meddeles:
 Det er ikke tilladt en person med udenlandsk tandlægeeksamen at påbegynde  

 virksomhed som klinisk assistent for en tandlæge, som assistent ved klinikker  

 i den offentlige tandpleje eller som selvstændig praktiserende tandlæge,  

 medmindre han i henhold til § 1, stk. 6, i lov nr. 190 af 11. juni 1954 om  

 udøvelse af tandlægevirksomhed, som ændret ved lov nr. 187 af 26. maj 1965,  

 har opnået indenrigsministeriets tilladelse hertil.
Når særlige omstændigheder foreligger, gives en sådan tilladelse efter  

 udtalelse fra Københavns Tandlægehøjskole og sundhedsstyrelsen.
En som bilag  

 til cirkulæret optrykt vejledning indeholder oplysninger om de mindstekrav,  

 der sædvanligvis vil blive krævet opfyldt for meddelelse af tilladelser i  

 medfør af tandlægelovens § 1, stk. 6.
 Efter overenskomst mellem Danmark, Finland, Norge og Sverige om fælles  

 nordisk arbejdsmarked for tandlæger, der trådte i kraft 2. november 1967, er  

 statsborgere i de kontraherende stater under visse betingelser berettiget til  

 at få autorisation som tandlæge også i Danmark.
 Autorisation meddeles af indenrigsministeriet i henhold til tandlægelovens  

 § 1, stk. 5. Om betingelserne for at opnå autorisation som dansk tandlæge i  

 medfør af denne bestemmelse og om fremgangsmåden ved ansøgning herom henvises  

 til afsnit I i vejledningen for tandlæger med udenlandsk tandlægeeksamen, der  

 søger om tilladelse til at virke som tandlæge her i landet.
Opmærksomheden henledes på, at det i den nordiske overenskomst er fastsat, AT finske, norske og svenske statsborgere, der har opnået autorisation som  

 tandlæge her i landet, i princippet bør være berettiget til at søge eller  

 opnå civil stilling som tandlæge i Danmark, uanset de ikke er danske  

 statsborgere.
AT tjeneste som tandlæge i Finland, Norge eller Sverige ved besættelse af  

 tandlægestillinger bør tillægges samme værdi som tjeneste af tilsvarende art  

 udført her i landet, og AT finske, norske eller svenske statsborgere, der her i landet har opnået  

 ansættelse i en stilling som tandlæge, i princippet bør være ligestillet med  

 danske statsborgere for så vidt angår ret til løn, pension og de øvrige med  

 stillingen forbundne fordele.
 Tandlæger, der ikke har dansk indfødsret, skal ud over tilladelse i  

 henhold til tandlægelovens § 1, stk. 6, have opholds- og arbejdstilladelse.  

 finske, islandske, norske og svenske statsborgere er undtaget fra dette krav.
Nogle eksemplarer af vejledningen vedlægges.
Vejledningen kan rekvireres  

 hos sundhedsstyrelsen, St.
Kongensgade 1, 1264 København K.
 INDENRIGSMINISTERIET, DEN 11. JUNI 1970.
 P.M.V.
 E.B.
 Folmer Nielsen.
 BILAG.
 VEJLEDNING FOR PERSONER MED UDENLANDSK TANDLÆGEEKSAMEN, DER SØGER  

 TILLADELSE TIL AT UDØVE TANDLÆGEVIRKSOMHED I DANMARK.
 I henhold til § 1, stk. 5, i lov nr. 190 af 11. juni 1954 om udøvelse af  

 tandlægevirksomhed som ændret ved lov nr. 187 af 26. maj 1965, kan  

 indenrigsministeren fastsætte bestemmelser, hvorefter statsborgere i lande,  

 der omfattes af overenskomsten, som måtte blive indgået om nordisk  

 arbejdsmarked for tandlæger, har ret til at betegne sig som tandlæge og udøve  

 selvstændig virksomhed som sådan i overensstemmelse med overenskomstens  

 regler.
 I henhold til tandlægelovens § 1, stk. 6, kan indenrigsministeren i øvrigt  

 under særlige omstændigheder efter erklæring fra sundhedsstyrelsen give  

 personer, der ikke opfylder de i § 1, stk. 1, fastsatte  

 uddannelsesbetingelser, men som i udlandet har erhvervet en tilsvarende  

 uddannelse, tilladelse til at betegne sig som tandlæge og udøve virksomhed  

 som sådan.
I.
REGLER FOR TANDLÆGER OMFATTET AF OVERENSKOMSTEN OM FÆLLES NORDISK  

 ARBEJDSMARKED FOR TANDLÆGER.
 I overensstemmelse med bestemmelserne i den mellem Danmark, Finland, Norge  

 og Sverige indgåede overenskomst om fælles nordisk arbejdsmarked for  

 tandlæger, vil autorisation som tandlæge i Danmark efter ansøgning blive  

 meddelt danske, finske, norske og svenske statsborgere, som har aflagt:
finsk odontologisk licentiateksamen eller norsk odontologisk embedseksamen (tandlægeeksamen) eller svensk tandlægeeksamen, og som på dette grundlag har erhvervet og vedblivende har ubegrænset  

 autorisation som tandlæge i den stat, hvor eksamen ar aflagt.
 Efter overenskomsten vil autorisation som tandlæge i Danmark efter  

 ansøgning også blive meddelt danske, finske, norske og svenske statsborgere,  

 der har aflagt tandlægeeksamen i en ikke-nordisk stat, og som har erhvervet  

 og stadig har ubegrænset autorisation som tandlæge i Finland, Norge eller  

 Sverige.
 Autorisation meddeles på betingelse af, at ansøgeren ved en dansk  

 tandlægehøjskole har bestået prøve i de for danske tandlæger og deres  

 virksomhedsudøvelse gældende regler, herunder receptskrivning.
 Der stilles ikke krav om kendskab til det danske sprog.
 Ansøgning om autorisation stiles til indenrigsministeren og indsendes  

 underskrevet af ansøgeren til sundhedsstyrelsen.
 Ansøgningen skal være bilagt:
a.
Ansøgerens originale eksamenspapirer.
b.
Bevis for at ubegrænset autorisation som tandlæge er meddelt i Finland,  

 Norge eller sverige, og at ansøgeren vedblivende har sådan autorisation.
c.
Fødsels-, dåbs- eller navneattest i original eller fotokopi og  

 eventuelt bevis for nordisk statsborgerskab.
d.
Bevis for bestået prøve i de for danske tandlæger og deres  

 virksomhedsudøvelse gældende regler, herunder receptskrivning.
 Autorisation som tandlæge i Danmark kan ikke meddeles, hvis der foreligger  

 sådanne forhold, at autorisation kunne tilbagekaldes, hvis ansøgeren havde  

 været dansk autoriseret tandlæge.
 Nordiske statsborgere, der ikke opfylder disse betingelser, kan ansøge om  

 varig tilladelse til at udøve tandlægevirksomhed i overensstemmelse med  

 vejledningens afsnit II.
 Dersom retten efter overenskomsten ikke ønskes udnyttet, skal der for at  

 udøve tandlægevirksomhed her i landet søges om midlertidig tilladelse efter  

 reglerne i afsnit II A.
II.
REGLER FOR PERSONER I ØVRIGT MED UDENLANDSK TANDLÆGEEKSAMEN.
A.
MIDLERTIDIG TILLADELSE TIL AT VIRKE SOM TANDLÆGE (KLINISK ASSISTENT)  

 HER I LANDET.
 1. ALMINDELIGE BETINGELSER.
 Tilladelse til midlertidigt at betegne sig som tandlæge og udøve  

 tandlægevirksomhed kan kun forventes meddelt som en tilladelse til at virke  

 som klinisk assistent hos en bestemt autoriseret tandlæge eller i en nærmere  

 angiven stilling i den offentlige tandpleje.
 Det forudsættes, at ansøgeren normalt har opnået foreløbig tilsagn om  

 ansættelse i en sådan bestemt stilling.
Ansøgningen, normalt affattet på dansk, underskrives af ansøgeren stiles  

 til indenrigsministeren og indsendes til sundhedsstyrelsen, St.
Kongensgade  

 1, 1264 København K., så vidt muligt i god tid inden påbegyndelse af  

 virksomhed her i landet.
 Ansøgningen skal være bilagt:
a.
Ansøgerens originale eksamenspapirer.
b.
Attestation fra den ansættende tandlæge eller klinikchef med oplysning  

 om beskæftigelsens varighed.
c.
Dokumentation for tidligere uddannelse og beskæftigelse, herunder  

 eventuelle anbefalinger fra tandlæger eller klinikchefer, hvor ansøgeren har  

 været beskæftiget.
d.
Oplysning om, for hvilket tidsrum ansøgerens pas er gyldigt, og om  

 eventuelle heri indførte visa til andre lande er gyldige. (For statsborgere i  

 Finland, Island, Norge og Sverige vedlægges dog fødsels-, dåbs- eller  

 navneattest i original eller fotokopi).
Ansøgningen må indeholde oplysninger om formålet med ansøgerens ophold her  

 i landet.
Hvis det drejer sig om studieophold, uddannelsesophold eller  

 lignende over 6 måneders varighed, må ansøgningen være bilagt en nærmere  

 redegørelse for det påtænkte studium.
 Såfremt ansøgeren agter at søge beskæftigelse som tandlæge i Danmark i et  

 samlet tidsrum af mere end 2 år, skal dette udtrykkeligt oplyses, og en  

 nærmere motivering herfor angives.
Tilladelse til midlertidig beskæftigelse i den offentlige tandpleje vil  

 normalt være betinget af, at den pågældende stilling har været opslået ledig  

 på sædvanlig måde.
Dette gælder også ved ansøgning om forlængelse af en  

 tilladelse til at virke i den pågældende stilling.
 Tilladelsen vil være betinget af, at ansøgerens udenlandske uddannelse i  

 det væsentlige svarer til dansk tandlægeuddannelse.
Tilladelse vil endvidere normalt være betinget af, at ansøgeren har  

 tilstrækkelig færdighed i det danske sprog.
Dette må eventuelt dokumenteres  

 f.eks. ved vedlæggelse af en udtalelse fra den tandlæge eller klinikchef, der  

 skal beskæftige den pågældende.
 Såfremt de foreliggende oplysninger tilstrækkeligt dokumenterer, at  

 ansøgerens udenlandske uddannelse kan betragtes som fyldestgørende, og  

 omstændighederne i øvrigt skønnes at tale for imødekommelse af ansøgningen,  

 vil midlertidig tilladelse til at virke som klinisk assistent hos en dansk  

 autoriseret tandlæge eller en offentlig tandklinik som regel kunne forventes  

 meddelt, dog højst for 12 måneder.
Hvis en midlertidig tilladelse senere ønskes forlænget, eller en ny  

 tilladelse ønskes, insendes behørigt underskrevet ansøgning til  

 sundhedsstyrelsen senest 1 måned inden udløbet af den meddelte tilladelse,  

 eller senest 1 måned inden tiltrædelse af den nye stilling.
Ansøgningen  

 bilægges udtalelse fra den tandlæge eller klinikchef, som ansøgeren skal  

 beskæftiges hos.
Tilladelse til midlertidig udøvelse af tandlægevirksomhed her i landet vil  

 som regel højst kunne meddeles for at samlet tidsrum af 2 år.
Dersom  

 ansøgeren er dansk statsborger, eller dersom ganske særlige omstændigheder  

 foreligger, vil der eventuelt kunne tillades overskridelse af dette tidsrum.
Endvidere kan midlertidig tilladelse forlænges en kortere tid udover 2 år,  

 såfremt ansøgeren har opnået tilladelse til at aflægge særlig prøve med  

 henblik på at opnå varig tilladelse til at virke som tandlæge her i landet  

 eller til at aflægge dansk tandlægeeksamen.
En sådan forlængelse vil dog være  

 betinget af, at ansøgeren inden for en i hvert tilfælde fastsat tidsfrist  

 består sådan prøve eller dansk tandlægeeksamen.
 2. BETINGELSER FOR OPHOLD OG ARBEJDE HER I LANDET.
 Udenlandske statsborgere, bortset fra finske, norske, islandske og svenske  

 statsborgere, skal foruden tilladelse til at virke som tandlæge her i landet  

 tillige efter § 9 i lov om udlændinges adgang til landet m.v., jfr.  

 lovbekendtgørelse nr. 20 af 7. februar 1961 med senere ændringer, ansøge om  

 særskilt opholds- og arbejdstilladelse, hvilket bør ske samtidig med, at  

 ansøgning om tilladelse til at virke som tandlæge her i landet indgives.
 Opholder ansøgeren sig i udlandet, indgives ansøgningen gennem nærmeste  

 danske ambassade, gesandtskab eller konsulat på et særligt ansøgningsskema,  

 som udleveres de nævnte steder.
Opholder ansøgeren sig i Danmark, fremsættes ansøgningen ved personlig  

 henvendelse til det stedlige politi, for Københavns og Frederiksbergs  

 vedkommende dog ved direkte henvendelse til Rigspolitichefens  

 udlændingsafdeling, Anker Heegårdsgade 5, 1572 København V.
En ansøgning om  

 arbejdstilladelse, der indgives, medens ansøgeren opholder sig i Danmark, kan  

 kun forventes imødekommet, når særlige grunde taler derfor, herunder at  

 ansøgeren er danskfødt eller har indgået ægteskab med en dansk statsborger  

 eller har bopæl hos ægtefælle, forældre eller børn, der er lovligt bosat her  

 i landet.
 Ønskes en meddelt opholds- og arbejdstilladelse senere forlænget, bør  

 ansøgning herom fremsættes mindst 1 måned før den hidtidige tilladelses  

 udløb.
B.
VARIG TILLADELSE TIL AT UDØVE TANDLÆGEVIRKSOMHED HER I LANDET.
 1. ALMINDELIGE BETINGELSER.
 Bortset fra tandlæger omfattet af reglerne om fælles nordisk arbejdsmarked  

 for tandlæger, jfr. ovenfor under I, kan varig tilladelse til at betegne sig  

 som tandlæge og udøve tandlægevirksomhed her i landet kun meddeles til  

 tandlæger med udenlandsk tandlægeuddannelse, der findes i alt væsentligt at  

 kunne ligestilles med dansk tandlægeuddannelse, og kun når der foreligger  

 særlige omstændigheder, der taler for ansøgningens imødekommelse.
 Ansøgning om varig tilladelse til at virke som tandlæge i Danmark stiles  

 til indenrigsministeren og indsendes underskrevet af ansøgeren til  

 sundhedsstyrelsen.
 Ansøgningen bilægges:
a.
Ansøgerens originale eksamenspapirer.
b.
Dokumentation for tidligere uddannelse og beskæftigelse, eventuelt  

 anbefalinger fra tandlæger eller klinikchefer, hvor ansøgeren tidligere har  

 haft beskæftigelse.
c.
For statsborgere i Finland, Island, Norge og Sverige vedlægges fødsels-  

 dåbs- eller navneattest i original eller fotokopi.
d.
Dokumentation for ansøgerens kendskab til det danske sprog.
 Ansøgningen må indeholde udførlige oplysninger om grunden til, at  

 ansøgeren ønsker varig virksomhed som tandlæge her i landet, herunder om hans  

 tilknytning til Danmark.
 Tilladelse vil kun kunne forventes meddelt, såfremt ansøgeren:
 1. er dansk statsborger eller kan dokumentere en  

 ganske særlig tilknytning til Danmark (eller eventuelt er statsborger i  

 Finland, Island, Norge eller Sverige).
2. har bestået prøve ved en dansk tandlægehøjskole i  

 nærmere angivne fag, som der i hvert enkelt tilfælde træffes bestemmelse om,  

 herunder fag, der har relation til danske forhold, i hvert fald regler for  

 danske tandlæger og deres virksomhedsudøvelse, herunder receptskrivning, og 3. inden en i hvert tilfælde fastsat frist har  

 gennemgået den i § 1, stk. 1, nr. 2, i lov nr. 190 af 11. juni 1954 om  

 udøvelse af tandlægevirksomhed, som ændret ved lov nr. 187 af 26. maj 1965,  

 omhandlede uddannelse.
 2. BETINGELSE FOR OPHOLD OG ARBEJDE HER I LANDET.
 Herom henvises til ovenfor under A. 2.
 III.TILLADELSE TIL AT AFLÆGGE DANSK TANDLÆGEEKSAMEN VED EN DANSK  

 TANDLÆGEHØJSKOLE, EVENTUELT PÅ LEMPEDE VILKÅR.
 For tandlæger med udenlandske eksamen, der måtte ønske at aflægge dansk  

 tandlægeeksamen, gælder reglerne i § 12 i kgl. anordning nr. 259 af 30. juli  

 1959 vedrørende tandlægeeksamen.
 Sådanne personer vil kun kunne forventes optaget som studerende på en  

 dansk tandlægehøjskole, såfremt pladsforholdene tillader det.
Tilladelse til optagelse på en dansk tandlægehøjskole med henblik på  

 aflæggelse af dansk tandlægeeksamen meddeles af undervisningsministeriet  

 efter indstilling fra vedkommende højskole.
Ansøgning indsendes til den  

 tandlægehøjskole, hvorpå optagelse søges, ledsaget af dåbs- eller  

 fødselsattest, en redegørelse for ansøgerens levnedsløb samt de originale  

 eksamensbeviser vedrørende skoleuddannelse og tandlægeuddannelse.
Efter  

 begæring skal ansøgeren fremkomme med en nærmere dokumenteret redegørelse for  

 det krævede pensum i det enkelte fag samt for karaktersystemet ved  

 tandlægeeksamen i vedkommende land.
Som regel skal der i disse tilfælde eksamineres i alle til dansk  

 tandlægeeksamen hørende fag.
Undervisningsministereit kan dog efter  

 indstilling fra konsistorium ved den tandlægehøjskole, hvor eksamen ønskes  

 aflagt, tillade, at karaktererne fra den udenlandske eksamen overføres til  

 dansk tandlægeeksamen i de til første del hørende fag, og at kursusprøver  

 anses bestået under nærmere fastsatte betingelser.
 Efter bestået tandlægeeksamen kan der meddeles ansøgeren autorisation som  

 dansk tandlæge under de i tandlægelovens § 1 anførte betingelser.
Der kræves ikke arbejdstilladelse for at aflægge dansk tandlægeeksamen,  

 men det vil for en udlænding, der ikke er finsk, islandsk, norsk eller svensk  

 statsborger, være nødvendigt med opholdstilladelse.
Ansøgning herom rettes  

 til de under II.
A. 2 anførte myndigheder.
 Arbejdstilladelse vil derimod være nødvendig, når ansøgeren efter dansk  

 tandlægeeksamen skal fungere som klinisk assistent her i landet og som  

 tandlæge.
