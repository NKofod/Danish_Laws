 Bekendtgørelse om ændring af bekendtgørelse om åben uddannelse og tilskud til arbejdsmarkedsuddannelser m.v.
(Tilskud til individuel kompetencevurdering) § 1 I bekendtgørelse nr. 145 af 9 marts 2005 om åben uddannelse og tilskud til arbejdsmarkedsuddannelser m.v. foretages følgende ændringer:
 1. Indledningen affattes således:
»I medfør af § 2, stk. 2, 8, 9 og 10, § 3, stk. 3 og 4, § 3a, § 6, stk.7 og 10 og § 18, stk. 2, i lov om åben uddannelse (erhvervsrettet voksenuddannelse) m.v., jf. bekendtgørelse nr. 956 af 28. november 2003, som ændret ved § 7 i lov nr. 334 af 18. maj 2005, § 4 i lov nr. 593 af 24. juni 2005, § 1 i lov nr. 380 af 3. maj 2006, § 5 i lov nr. 556 af 6. juni 2007, § 7 i lov nr. 561 af 6. juni 2007, § 77 i lov nr. 562 af 6. juni 2007 samt i medfør af § 18 i lov nr. 446 af 10. juni 2003 om arbejdsmarkedsuddannelser m.v. og § 11 a, stk. 2 i lov om statens voksenuddannelsesstøtte (SVU), jf. lovbekendtgørelse nr. 654 af 6. juli 2003, fastsættes:« 2. Efter § 4 og før kapitel 2 indsættes:
»Individuel kompetencevurdering § 4 a.
Bekendtgørelsen omfatter tilskud til individuel kompetencevurdering, der følger reglerne i lov om arbejdsmarkedsuddannelser m.v. og i lov om erhvervsrettet grunduddannelse og videregående uddannelse (videreuddannelsessystemet) for voksne.« 3. I § 5 indsættes som stk. 6:
»Stk. 6. Markedsføring af individuel kompetencevurdering skal ske i forhold til målgruppen for vurderingen og formålet med vurderingen og skal fremgå af institutionens hjemmeside.« 4. I § 12, stk. 1, indsættes som sidste punktum:
»Den uddannelsessøgende har ret til bevis for hvert bestået enkeltfag, hvor den pågældende forlader et længere sammensat forløb, en merituddannelse og lign. uden at have fuldført forløbet eller uddannelsen.« 5. § 14, stk. 1, 1. pkt., affattes således:
»Følgende betingelser om deltagerbetaling, annoncering m.v. skal være opfyldt for, at en uddannelsesinstitution kan få tilskud efter denne bekendtgørelse:« 6. § 14, stk. 5, affattes således:
 »Undervisningsministeren kan kræve dokumentation for antallet af betalende deltagere på:
1) åben uddannelse og arbejdsmarkedsuddannelser m.v., 2) supplerende uddannelsesaktivitet, jf. § 2 stk. 2, 3) uddannelseselementer, der indgår i GVU, 4) fleksible forløb under videreuddannelsessystemet for voksne og 5) individuel kompetencevurdering.« 7. § 14, stk. 8, affattes således:
»Stk. 8. En institution kan ikke få tilskud til egne ansattes deltagelse i arbejdsmarkedsuddannelser, enkeltfag optaget i en fælles kompetencebeskrivelse efter lov om arbejdsmarkedsuddannelser m.v. og fagspecifikke kurser.« 8. Efter § 14 indsættes:
»§ 14 a.
For gennemførelse af individuel kompetencevurdering gælder reglerne i § 14 tilsvarende, med mindre de pågældende personer er undtaget fra deltagerbetaling efter lov om åben uddannelse (erhvervsrettet voksenuddannelse m.v.) § 8, stk. 1.
Stk. 2. Ved gennemførelse af individuel kompetencevurdering uden deltagerbetaling gælder reglerne i § 14, stk. 1, nr. 4 - 6, og stk. 6-8 tilsvarende.« 9. I § 15 indsættes som stk. 6:
»Stk. 6. Tilskud til individuel kompetenceafklaring i forhold til voksen videreuddannelse og diplomuddannelser fastsættes på de årlige finanslove til delvis dækning af udgifterne for personer med uddannelse over erhvervsuddannelsesniveau.« 10. I § 15 indsættes som stk. 7:
»Stk. 7. Tilskud til individuel kompetencevurdering i forhold til uddannelsesaktiviteter nævnt i ÅU lovens § 6 stk. 3, hvor der ikke i henhold til lovens § 8 stk. 1 opkræves deltagerbetaling, fastsættes på de årlige finanslove.« § 2 Bekendtgørelsen træder i kraft den 3. november 2007.
