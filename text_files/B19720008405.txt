 § 1.  Vurderingsattester i henhold til lov om  

 vurdering af landets faste ejendomme (lovbekendtgørelse nr. 356 af 29. juli  

 1970) kan udstedes af direktoratet for Københavns skattevæsen, Frederiksberg  

 skattedirektorat, kommunalbestyrelserne iøvrigt samt vurderingsformændene.  

 Vurderingsattester kan således ikke udstedes af vurderingsmændene.
 Stk. 2.  Vurderingsattesten skal indeholde  

 vurderingstidspunktet, ansættelse af ejendomsværdi, grundværdi, fradrag for  

 forbedringer, stuehusets andel af ejendomsværdi og grundværdi samt  

 differencebeløb i henhold til vurderingslovens § 14, stk. 6, eller stk. 7.
 Stk. 3.  Formular til brug ved almindelige vurderinger,  

 årsomvurderinger og vurderinger i henhold til lovens § 4 og § 4A er anført  

 som bilag til nærværende bekendtgørelse.
 § 2.  De i § 38, stk. 1, i lov nr. 174 af 30. april  

 1969 om stempelafgift foreskrevne påtegninger på dokumenter om overdragelse  

 af fast ejendom samt påtegninger på skøder, brugskontrakter og lignende  

 dokumenter i henhold til § 11 i lov om udstykning af faste ejendomme  

 (lovbekendtgørelse nr. 257 af 8. juni 1971) meddeles af direktoratet for  

 Københavns skattevæsen, Frederiksberg skattedirektorat og  

 kommunalbestyrelserne iøvrigt.
 Stk. 2.  Vurderingspåtegningen skal indeholde oplysning  

 om:
 Er den pågældende ejendom ikke særskilt vurderet, skal dette i stedet  

 anføres.
 Vurderingspåtegningen skal tillige indeholde de i udstykningslovens § 11A,  

 stk. 1, nr. 1., B og C, stk. 2, krævede oplysninger, jfr.  

 landbrugsministeriets cirkulære af 22. april 1967.
 § 3.  For meddelelse af de i § 2 nævnte påtegninger  

 opkræves en afgift på 1 kr., der tilfalder den myndighed, der meddeler  

 påtegningen.
 § 4.  Nærværende bekendtgørelse træder i kraft 1.  

 april 1972. Samtidig ophæves bekendtgørelse nr. 101 af 22. marts 1971.
 Finansministeriet, den 23. marts 1972.
 Henry Gruenbaum.
 Bilag.
 Vurderingsattest.
