 (Til de skattelignende myndigheder).
Hermed fremsendes eksemplarer af lovbekendtgørelse nr. 491 af 19. december  

 1967 om påligningen af indkomst- og formueskat til staten.
Lovbekendtgørelsen  

 afløser lovbekendtgørelse nr. 446 af 19.december 1966.
 I den nye lovbekendtgørelse er indarbejdet de ændringer af ligningsloven,  

 der er sket ved lov nr. 142 af 2. maj 1967 og ved lov nr. 452 af 8. december  

 1967.
 Med hensyn til de ændringer, der er sket ved loven af 2. maj 1967,  

 henvises til skattedepartementets cirkulære nr. 73 af 3. maj 1967.
 Ved ændringsloven af 8. december 1967 er der dels indført nye regler, dels  

 foretaget ændringer i hidtidige regler, jfr. oversigten nedenfor.
 De nye regler og ændringer skal som regel første gang anvendes ved  

 skatteansættelsen for skatteåret 1968-69.
Ændringslovens § 3 indeholder overgangsregler i forbindelse med  

 skattefradragsreglens ophævelse, jfr. nedenfor ad 8) til § 14, stk. 1, 2.  

 pkt.
Efter reglerne skal der ske nedsættelse af den skattepligtige indkomst  

 for personer og dødsboer ved beregningen af personlige skatter til stat og  

 kommune, kirkelige afgifter og folkepensionsbidrag for skatteåret 1968-69.  

 Nedsættelsen sker med et nærmere fastsat reguleringsfradrag.
Reglerne er  

 optrykt i slutningen af lovbekendtgørelsen.
 Oversigt over de nye regler og ændringer.
 Redegørelse for de enkelte bestemmelser.
 ad 1) til § 2.
 Den her omhandlede ændring, hvorved det hidtidige stk. 5 om fradrag for  

 skatter i skatteansættelsen ved tilflytning her til landet er udgået, er  

 nærmere omtalt nedenfor under ad 8) til § 14, stk. 1, 2. pkt., hvortil der  

 henvises.
 ad 2) til § 7, litra a.
Efter ændringen af denne bestemmelse angår den kun gaver, der hidrører fra  

 indsamlede midler.
Skattefriheden for sådanne gaver er som hidtil betinget  

 af, at gaven er oppebåret een gang for alle, og at den alene har karakter af  

 en anerkendelse af modtagerens fortjenester.
 Ifølge ændringslovens § 2, stk. 2, skal den ændrede § 7, litra a, finde  

 anvendelse på gaver, der ydes den 1. januar 1968 eller senere.
Hædersgaver, som er udredet af offentlige midler, legater, kulturelle  

 fonds o.lign. her eller i udlandet, og som ydes nævnte dato eller senere, er  

 foreslået beskattet med særlig indkomstskat.
Behandlingen af det pågældende  

 lovforslag er endnu ikke afsluttet.
 ad 3) til § 7, litra i.
 Skattefriheden ifølge denne bestemmelse er nærmere omtalt i  

 skattedepartementets cirkulære af 19. december 1966. Ved ændringsloven er  

 skattefriheden udvidet til at omfatte ydelser i henhold til §§ 3 og 4 i lov  

 om revalidering (lov nr. 170 af 29. april 1960 som ændret ved lov nr. 231 af  

 8. juni 1966). Bortset herfra er bestemmelsen uændret.
 Efter revalideringslovens § 3 kan der ydes hjælp til anskaffelse og  

 vedligeholdelse af større bandager, proteser, sygevogne, høreapparater og  

 andre hjælpemidler, der skønnes uden uforholdsmæssig udgift at ville kunne  

 afhjælpe eller i betydelig grad formindske følgerne af bestående invaliditet.  

 Efter lovens § 4 kan der ydes hjælp til syge- og kurbehandling, når en  

 væsentlig og ikke blot forbigående bedring af erhvervsevnen derved vil kunne  

 opnås, eller der er fare for, at en væsentlig og ikke blot forbigående  

 nedsættelse af erhvervsevnen vil indtræde, såfremt behandlingen undlades.
 Ifølge praksis har der i de fleste tilfælde kunnet bortses fra de nævnte  

 hjælpeydelser ved opgørelsen af den skattepligtige indkomst, særlig hvor  

 hjælpen er givet i form af naturalydelser eller refusion efter regning af  

 udgifter, som den invaliderede person har afholdt.
Ved den stedfundne udvidelse af kredsen af skattefri ydelser ifølge § 7,  

 litra i, er den nævnte praksis lovfæstet.
Herudover er skattefriheden i  

 henhold til § 7, litra i, nu udvidet til også at omfatte ydelser i henhold  

 til revalideringslovens §§ 3 og 4, når hjælpen gives på den måde, at den  

 invaliderede kvartalsvis får udbetalt et beløb til anskaffelse af visse  

 forbindingsstoffer o.a.
 ad 4) til § 7, litra o.
Regler om de i bestemmelsen omhandlede beboerindskud (boligandele eller  

 boligindskud) samt indekstillæg hertil findes i lov nr. 245 af 8. juni 1967  

 om boligbyggeri.
Disse regler vedrører boligtagere i boligselskaber, der  

 driver almennyttig boligvirksomhed.
Indeksordningen trådte i kraft 1.  

 september 1965. Efter hidtil gældende lov har de udbetalte beløb i en del  

 tilfælde skullet beskattes efter reglerne i ligningslovens § 16B.
 Efter bestemmelsen i § 7, litra o, er beløbene nu fritaget for  

 indkomstbeskatning.
 Indskudsbeløbet og indekstillægget tilfalder først boligtageren, når hans  

 lejlighed overtages af en anden boligtager, og indekstillægget beregnes også  

 først på dette tidspunkt.
 ad 5) til § 9 og ad 6) til §§ 9B-9E.
 Bestemmelsen i § 9B afløser den hidtil gældende lovs § 9, stk. 6, 1. pkt.
 Reglen om fradrag for udgifter til befordring som følge af skiftende  

 arbejdssted eller flere samtidige arbejdssteder er ændret til kun at gælde,  

 når den skattepligtige har haft 2 eller flere arbejdssteder uden for sin  

 bopæl eller dennes umiddelbare nærhed.
Når den skattepligtige kun har een arbejdsplads foruden arbejdsstedet på  

 bopælen, er han afskåret fra at få fradrag efter reglen om flere samtidige  

 arbejdssteder.
I sådanne tilfælde kan der alene blive tale om fradrag efter  

 reglerne om befordring mellem hjem og arbejdsplads i §§ 9C og 9D.
 De hidtil gældende regler er opretholdt i tilfælde, hvor den  

 skattepligtige har flere samtidige arbejdssteder uden for bopælen.
 Som det fremgår af bestemmelsen gælder den indførte begrænsning også, hvor  

 den skattepligtige har skiftende arbejdssted.
Begrænsningen omfatter i øvrigt ikke blot arbejdssteder på den  

 skattepligtiges sædvanlige bopæl, men også tilfælde, hvor det f.eks. er et  

 sommerhus, der tjener som arbejdssted.
Ved reglens anvendelse må der ses hen  

 til bopælsforholdende i den periode, for hvilken der er tale om at foretage  

 fradrag efter § 9B.
 Bestemmelsen om arbejdssted i umiddelbar nærhed af bopælen vil kunne få  

 betydning, når den skattepligtige har bolig (f.eks. tjeneste- eller  

 lejebolig) i en vis kortere afstand fra et arbejdssted.
 Reglerne i § 9C afløser de hidtil gældende regler i ligningslovens § 9,  

 stk. 6, 2.-6.pkt., om fradragsret for udgifter, der er nødvendige for, at den  

 skattepligtige eller personer, der sambeskattes med ham, kan blive befordret  

 mellem deres sædvanlige bopæl og arbejdspladsen.
 Efter reglen i stk. 3 kan kun den del af de samlede udgifter i et  

 indkomstår, der overstiger 600 kr. fradrages.
 Efter reglen i stk. 2 kan ved opgørelsen af de samlede udgifter for et  

 indkomstår højst medregnes et udgiftsbeløb på 2000 kr. for hver person.
 Kilometertaksterne, hvorefter udgiften ved brug af eget befordringsmiddel  

 opgøres, er af finansministeren fastsat til følgende beløb:
 og højst 280 kr. for et år.
 Det er som hidtil ikke nogen betingelse for fradraget, at befordringen  

 mellem bopælen og arbejdspladsen finder sted daglig.
 Reglen i § 9D svarer til den hidtil gældende lovs § 9, stk. 6, 7. pkt., og  

 reglen i § 9E til den hidtil gældende lovs § 9, stk. 6, sidste pkt.
 ad 7) til § 13.
 Ifølge ændringslovens § 2, stk. 3, kan udgifter, der er afholdt til  

 udarbejdelse eller trykning af videnskabelig værker, der antages til at  

 forsvares for doktorgraden, fradrages i den skattepligtige indkomst efter de  

 hidtidige regler, hvis antagelsen er sket før den 1. januar 1968. Efter  

 ophævelsen af ligningslovens § 13 haves der ikke fradragsret for de  

 pågældende udgifter, hvis antagelsen til forsvar for doktorgraden er sket  

 efter nævnte tidspunkt.
 ad 8) til § 14, stk. 1, 2. pkt.
Efter den hidtidige regel i § 14, stk. 1, 2. pkt. har skattepligtige  

 personer og dødsboer ved indkomstopgørelsen kunnet fratrække de i  

 indkomståret betalte personlige skatter, der er pålignet til stat, kommune og  

 kirke.
Denne adgang til at fradrage betalt skat er ophævet med virkning fra  

 og med skatteåret 1968-69, jfr. ændringslovens § 2, stk. 1. Skatteyderne kan  

 herefter ikke ved indkomstopgørelsen fradrage skatter, der er betalt i det  

 indkomstår, der ligger til grund for skatteansættelsen for skatteåret  

 1968-69. Dette gælder, hvad enten indkomståret er kalenderåret 1967 eller et  

 fra dette kalenderår afvigende regnskabsår.
I henhold til ændringslovens § 3,  

 stk. 7, kan dog medlemmer af anerkendte trossamfund ved opgørelsen af den  

 skattepligtige indkomst for skatteåret 1968-69 fratrække halvdelen af de i  

 indkomståret betalte, forfaldne bidrag til trossamfundet, for så vidt  

 bidraget er pålignet den pågældende på grundlag af hans skattepligtige  

 indkomst for skatteåret 1967-68 eller tidligere skatteår.
Personlige skatter, der er pålignet i udlandet af indkomst og formue, kan  

 heller ikke fradrages ved opgørelsen af den skattepligtige indkomst.
Skat,  

 der er betalt i et fremmed land og opkrævet af indkomst fra kilder i dette  

 land, vil derimod fortsat kunne fradrages i selve indkomstskatten i Danmark  

 inden for de grænser, der er fastsat i ligningslovens § 33.
Fradragsretten for folkepensionsbidrag er ligeledes ophævet.
Dette er sket  

 ved lov af 20. december 1967 om ændring af lov om folkepension.
Ved ændringslovens § 3 er der givet regler om en overgangsordning i  

 forbindelse med bortfaldet af fradragsretten for betalt skat og  

 folkepensionsbidrag.
Efter disse regler skal der ved skatteberegningen for  

 skatteåret 1968-69 indrømmes et særligt reguleringsfradrag, hvor  

 betingelserne herfor er til stede.
Reguleringsfradraget er et  

 beregningsfradrag.
Det tages derfor først i betragtning ved selve  

 skatteberegningen.
Når betingelserne for fradraget er opfyldt, skal fradraget  

 foretages ved skatteberegningen, uden at nogen begæring fra den  

 skattepligtige er fornøden.
 Reguleringsfradraget opgøres på grundlag af en sammelingning mellem  

 skatteydernes faktiske skatteindbetalinger i 1967 og de samlede personlige  

 skatter, kirkelige afgifter og folkepensionsbidrag, der skulle være betalt  

 for skatteåret 1968-69 hvis der ikke blev foretaget reguleringsfradrag  

 (grundbeløbet), jfr. ændringslovens § 3, stk. 3.
Hvis den skat, der er betalt i indkomståret der ligger til grund for  

 skatteåret 1968-69, er højere end de beregnede skatter m.v. for dette  

 skatteår (grundbeløbet), skal der indrømmes skatteyderen et fradrag svarende  

 til forskellen mellem betalt skat og beregnet skat.
De skatter, der skal  

 pålignes, beregnes derefter på grundlag af indkomsten - reguleringsfradrag.  

 Reguleringsfradraget får virkning ved beregningen af såvel indkomstskatten  

 til staten som den kommunale indkomstskat og endvidere for beregningen af  

 kirkelige afgifter og folkepensionsbidrag.
Ved udfindelsen af reguleringsfradraget lægges der efter ændringslovens §  

 3, stk. 2, vægt på, hvad der er betalt i skat i det indkomstår, der ligger  

 til grund for skatteåret 1968-69. Beløb, som først er forfaldet til betaling  

 i dette indkomstår, men som er betalt i det foregående år og bragt til  

 fradrag allerede ved indkomstopgørelsen for skatteåret 1967-68, kan således  

 ikke medregnes ved udfindelsen af reguleringsfradraget.
Det er yderligere en  

 betingelse, at skattebeløbets forfaldsdag skal være indtrådt i det til grund  

 for skatteåret 1968-69 liggende indkomstår eller tidligere.
 Hvor børne- og persontilskud for skatteåret 1967-68 er modregnet i  

 personlig skat m.v. for samme skatteår, kan kun den del af det modregnede  

 beløb, der forholdsmæssigt svarer til det antal skatterater, som er forfaldet  

 til betaling i det indkomstår, der ligger til grund for skatteåret 1968-69,  

 medregnes som betalt skat ved opgørelsen af reguleringsfradraget.  

 Skatteraternes sidste rettidige betalingsdag er således uden betydning.
Modregnede børnetilskudsbeløb for skatteåret 1966-67 kan normalt ikke  

 medregnes ved den nævnte opgørelse.
Hvis skatteyderens indkomstår afviger fra  

 kalenderåret og hvis 1. rate af skatten for skatteåret 1966-67 er forfaldet  

 til betaling i indkomståret, medregnes dog de børnetilskud for skatteåret  

 1966-67, der er modregnet i skatterater med forfaldsdag i indkomståret.
 Nedenstående eksempel belyser opgørelsen af den betalte skat, der indgår i  

 beregningen af reguleringsfradraget.
 Eksempel.
Skatteyderens indkomstår følger kalenderåret.
For skatteårene 1966-67 og  

 1967-68 er han skatteansat i en kommune, hvor skatten opkræves i 10 rater,  

 hvoraf 5 forfalder til betaling før 31. december og 5 efter 31. december.
 svarende til 10 rater a 187 kr., hvoraf 5 rater eller 935 kr. som nævnt  

 forfaldt til betaling i 1967. Forudsat at disse 935 kr. også er betalt i  

 1967, medregnes beløbet ved opgørelsen af reguleringsfradraget.
 Kommuneskatten og de kirkelige afgifter for skatteåret 1968-69 beregnes  

 efter reglerne i den kummune, hvor den pågældende er ansat til statskat for  

 nævnte skatteår, jfr. ændringslovens § 3, stk. 3. Det forhold, at den  

 skattepligtige skifter opholdsskattekommune, påvirker således ikke størrelsen  

 af reguleringsfradraget.
Med hensyn til størrelsen af den beskatningsprocent, hvormed henholdsvis  

 kommuneskatten og de kirkelige afgifter for skatteåret 1968-69 skal beregnes,  

 har indenrigsministeriet bemærket, at disse procenter bør fastsættes under  

 hensyntagen til den formindskelse af summen af skalaindkomsterne i kommunen,  

 der må påregnes at følge af reguleringsfradragene, hvilken formindskelse med  

 alt forbehold gennemgående kan anslås til 3-5 procent af de samlede  

 skalaindkomster.
De herefter fastsatte beskatningsprocenter vil efter  

 indenrigsministeriets formening kunne lægges til grund såvel ved beregningen  

 af grundbeløbet som ved beregningen af de endelige kommunale skatter og  

 kirkelige afgifter, uanset om summen af de beregnede reguleringsfradrag for  

 kommunens skatteydere måtte afvige fra det beløb, hvormed  

 reguleringsfradragene påregnedes at ville formindske kummunens  

 skalaindkomster ved beskatningsprocentens fastsættelse.
I visse tilfælde kan det forekomme, at den skattepligtiges  

 skattebetalinger i det indkomstår, der ligger til grund for skatteåret  

 1968-69, er så store, at han ikke får den tilsigtede fordel af  

 reguleringsfradraget ved skatteberegningen for dette skatteår.
Det kan  

 navnlig forekomme, hvis den skattepligtige i indkomståret har efterbetalt et  

 større skattebeløb vedrørende tidligere skatteår.
Ifølge ændringslovens § 3,  

 stk. 4, kan det uudnyttede reguleringsfradrag i sådanne tilfælde fradrages  

 ved opgørelsen af den skattepligtige indkomst for skatteåret 1969-70. Dette  

 fradrag er således ikke et beregningsfradrag.
 Såfremt den skattepligtige indkomst for skatteåret 1969-70 herefter kommer  

 til at udvise underskud, vil dette kunne fradrages i indkomsten for de  

 nærmest følgende 2 skatteår efter reglerne i ligningslovens § 15.
 Efter ændringslovens § 3, stk. 5, skal personlige skatter, kirkelige  

 afgifter og folkepensionsbidrag, der er tilbagebetalt i det indkomstår, der  

 ligger til grund for skatteåret 1968-69, medregnes ved opgørelsen af den  

 skattepligtige indkomst i det omfang, den skattepligtige har fradraget  

 beløbet ved opgørelsen af den skattepligtige indkomst vedrørende et tidligere  

 indkomstår.
 Ifølge ændringslovens § 3, stk. 6, foretages reguleringsfradrag ikke for  

 personer, der for skatteåret 1968-69 ansættes efter ligningslovens § 2, stk.  

 3, 4 og 6 (nu stk. 5) som tilflyttere.
Godtgøres det, at de nævnte personer i den periode, der ligger til grund  

 for skatteåret 1968-69, har betalt skatter, der er pålignet for skatteår  

 forud for skatteåret 1967-68, kan disse skatter fradrages ved  

 indkomstansættelsen for skatteåret 1968-69, jfr. ændringslovens § 3, stk. 6,  

 2. pkt.
Dette er i overensstemmelse med hidtidig praksis.
I henhold til ændringslovens § 3, stk. 8, skal indkomstskattepligtige  

 personer og dødsboer i forbindelse med selvangivelsen for skatteåret 1968-69  

 meddele oplysning om personlige skatter og folkepensionsbidrag, som er betalt  

 i det indkomstår, der ligger til grund for skatteansættelsen.
Oplysning som  

 anført skal gives i et særligt skema, som udsendes til skatteyderne sammen  

 med selvangivelsesblanketterne.
Reglerne om straf for urigtig selvangivelse  

 finder tilsvarende anvendelse på de nævnte oplysninger, jfr. ændringslovens §  

 3, stk. 8, sidste pkt.
Nærmere retningslinjer om oplysningspligten kan ventes  

 meddelt senere.
 ad 8) til § 14, stk. 3.
Den ændrede affattelse af denne bestemmelse medfører i forhold til  

 bestemmelsen i dens hidtidige affattelse, kun den ændring, at der fremtidig  

 heller ikke haves fradragsret for løbende ydelser til fonds, legater eller  

 lignende, der helt eller delvis er oprettet til fordel for bestemte familier,  

 når yderen har forpligtet sig til at udrede de pågældende ydelser som gave  

 eller som arveforskud, d.v.s. uden vederlag.
Den ændrede affattelse er i  

 øvrigt kun af redaktionel karakter.
Udtrykket "livsarvinger"  

 omfatter således samme personkreds som "afkom" i den hidtidige  

 bestemmelse og herudover også adoptivbørn.
Stedbørn og plejebørn er i denne  

 forbindelse sidestillet med livsarvinger, jfr. 2. pkt. i bestemmelsen.
 Ifølge ændringslovens § 2, stk. 4, gælder den nye bestemmelse, for så vidt  

 angår ydelser til fonds, legater og lignende, kun beløb, der er betalt efter  

 den 31. december 1967.
 ad 9) til § 14, stk. 1, 2. pkt.
 Den stedfundne ændring af denne bestemmelse går ud på, at procentsatsen,  

 hvorefter lejeværdien af bolig i egen ejendom ansættes, er forhøjet til 2,5  

 pct.
 ad 10) til § 17.
Den ændrede affattelse af denne bestemmelse medfører i forhold til  

 bestemmelsen i den hidtidige affattelse kun den ændring, at der fremtidig  

 heller ikke haves fradragsret for renter af "gavegæld" til fonds,  

 legater eller lignende.
Den ændrede affattelse er i øvrigt kun af redaktionel  

 karakter.
Der kan herved henvises til bemærkningerne foran ad 8) til § 14,  

 stk. 3.
 For gæld til fonds, legater og lignende gælder den nye bestemmelse kun  

 renter, der vedrører tiden efter den 31. december 1967, jfr. ændringslovens §  

 2, stk. 5.
 Finansministeriet, den 22. december  

 1967.
Hans P.
Gøtrik.
/ Chr.
Vinten.
