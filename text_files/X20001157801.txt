Bindende forhåndsbesked 1. medlemmer af andelsboligforeninger 2. nedsættelse af boligafgift Reference LL § 16 A  

 LV 1999 S.F.2.2.2 Spørgsmål Ligningsrådet anmodes om bindende  

 forhåndsbesked om det vil medføre beskatning af andelshaveren X,  

 hvis andelsboligforeningen A, hvori han er andelshaver, optager nye  

 lån, hvorefter provenuet anvendes til at nedbringe andelshaverens  

 månedlige boligafgift.
Svar Nej Sagsfremstilling og begrundelse Andelsboligforeningen A bestod af 30 andelsboliger  

 opført efter lov om private andelsboliger, og var financieret med  

 støttede indekslån med udløb år 2014.
Foreningen påtænkte at optage et 3 årigt  

 lån på kr. 1,5 mio., hvorefter provenuet skulle anvendes til  

  foreningens terminsbetalinger, og dermed give mulighed for at nedsætte  

 andelshavernes boligafgift.
Efter 3 år ønskedes optaget et nyt  

 lån på kr. 3 mio. til dækning af det første  

 lån og til fortsat nedbringelse af  boligafgiften, og således  

 ville foreningen fremover belåne foreningens friværdi.
Resultatet  

 ville herefter blive, at den samlede løbetid på foreningens  

 lån blev forlænget, og at andelshavernes aktuelle boligafgift  

 kunne reduceres med 800 - 1000 kr. månedligt.
Nedsættelsen af  

 boligafgiften ville ske i forhold til den enkeltes andel i  

 andelsboligforeningen.
 Anmoder havde anført, at modellen kunne opfattes  

 som en parallel til ejerboligens omkonvertering, og  sigtede til at  

 dæmpe den kraftige vækst i andelsindskuddene, der voksede med  

 7-8% om året, og udgjorde nu ca. kr. 400.000. Dette i kombination med  

 en relativ høj husleje var særdeles uheldigt, og ville på  

 sigt kunne indebære udlejningsvanskeligheder og dermed  

 påføre andelsforeningen tab.
Ligningsrådet fandt, at anvendelse af det  

 konstaterede låneprovenu til foreningens terminsbetalinger og  

 nedsættelse af boligafgiften ikke ville medføre beskatning af  

 andelshaveren.
Der hensås til Landsskatterettens kendelse,  

 offentliggjort i TfS 2000, 193, hvor retten fandt, at der ikke i  

 statsskattelovens § 4 b eller lovgivningen i øvrigt var hjemmel til  

 beskatning af lav boligafgift.
