 I henhold til § 20 i lov nr. 281 af 8. juni 1977 om skattemyndighedernes  

 organisation og om klageadgang m.m. (Skattestyrelsesloven), jfr.  

 lovbekendtgørelse nr. 573 af 14. november 1984 og § 8 i lov nr. 143 af 13.  

 april 1983 om bindende forhåndsbesked om skattespørgsmål m.v., fastsættes  

 følgende regler vedrørende ligningsrådets og statsskattedirektoratets  

 virksomhed.
I.
Forretningsorden for ligningsrådet Sammensætning, tilforordnede m.v.
§ 1.  Ligningsrådet består af 15 medlemmer.  

 Statsskattedirektøren er formand for rådet; 6 medlemmer vælges af folketinget  

 og 8 af ministeren for skatter og afgifter.
Af de medlemmer, der vælges af  

 ministeren for skatter og afgifter, skal 4 medlemmer være repræsentanter for  

 landbruget, industrien eller håndværket, handelen og lønmodtagerne.  

 Medlemmerne vælges for 6 år.
Udtræder et medlem af rådet inden valgtidens  

 udløb, gælder valget af et nyt medlem kun for den tilbageværende del af  

 valgtiden.
 Stk. 2.  Repræsentanter for skattedepartementet kan af  

 ministeren for skatter og afgifter tilforordnes rådet med adgang til at  

 deltage i dets drøftelser uden stemmeret.
 Stk. 3.  Statsskattedirektøren kan bestemme, at  

 personale under statsskattedirektoratet skal være til stede ved rådets møder  

 med adgang til at forelægge sager og deltage i forhandlingerne uden  

 stemmeret.
 Stk. 4.  Rådets sekretariatsforretninger varetages af  

 direktoratet.
Afdelinger og udvalg § 2.  Rådet kan dele sig i afdelinger.
Med de  

 begrænsninger, der følger af bestemmelserne i øvrigt i denne bekendtgørelse,  

 har hver afdeling den fulde rådskompetence inden for sit funktionsområde.
Stk. 2.  En afdeling skal foruden af formanden bestå af  

 mindst 4 medlemmer.
Et rådsmedlem kan være medlem af flere afdelinger  

 samtidig.
Stk. 3.  Det samlede råd foretager fordelingen af  

 rådsmedlemmerne imellem afdelingerne og bestemmer, hvilke rådsfunktioner hver  

 afdeling skal varetage, og hvilke der alene kan varetages af det samlede råd.  

 Den løbende sagsfordeling mellem afdelingerne i overensstemmelse hermed  

 varetages af formanden.
Hvor der er tvivl om fordelingen, kan formanden  

 forelægge spørgsmålet for det samlede råd.
 Stk. 4.  Formanden kan bestemme, og 3 af rådets  

 medlemmer kan kræve, at spørgsmål om en omfordeling mellem afdelinger af  

 funktioner eller af medlemmer inden for de foran givne rammer skal forelægges  

 det samlede råd.
§ 3.  Det samlede råd og hver af afdelingerne kan  

 nedsætte udvalg til at foretage undersøgelser i sager og give indstilling om  

 deres afgørelse.
Eventuelt fornødne regler om forretningsgangen for et  

 således nedsat udvalg fastsættes af rådet (afdelingen).
§ 4.  Statsskattedirektøren er formand for det samlede  

 råd og for hver afdeling.
Formanden kan bemyndige en vicedirektør eller en  

 ligningschef til at varetage formandsskabet for rådet (afdelingen), når  

 formanden selv er forhindret deri.
 § 5.  Hver afdeling kan vedtage, at en sag, der  

 behandles ved afdelingen, skal forelægges det samlede råd.
 Stk. 2.  Vedrører en sag flere afdelingers  

 arbejdsområde, kan formanden for den afdeling, hvortil sagen er henlagt til  

 behandling bestemme, at afdelingen ikke kan træffe afgørelse, før sagen har  

 været forelagt vedkommende andre afdelinger til erklæring.
Møder § 6.  Formanden fastsætter tid og sted for rådets  

 (afdelingens) møder.
Mødeindkaldelse skal ske skriftligt og med mindst 7  

 dages varsel, medmindre særlige forhold tilsiger en kortere frist.
Har et  

 medlem forfald, skal dette snarest muligt meddeles formanden.
 Stk. 2.  Når 5 rådsmedlemmer kræver det, skal formanden  

 inden 14 dage indkalde til møde i det samlede råd.
 Stk. 3.  Når 2 af medlemmerne i en afdeling kræver det,  

 skal formanden inden 14 dage indkalde til møde i den pågældende afdeling.
Stk. 4.  Formanden fastsætter mødets dagsorden, der så  

 vidt muligt skal udsendes samtidig med mødeindkaldelsen.
Dagsordenen skal  

 indeholde en fortegnelse over de sager, der skal behandles på mødet.
§ 7.  Formanden træffer bestemmelse om, hvorvidt der  

 inden mødet skal tilsendes medlemmerne sagsfremstilling og andet materiale  

 vedrørende de sager, der skal behandles på mødet.
Dog skal følgende altid  

 fremsendes til rådsmedlemmerne med fornøden sagsfremstilling:
 Stk. 2.  Udsendelse af sagsfremstilling m.v. skal så  

 vidt muligt ske senest samtidig med udsendelsen af dagsorden.
Stk. 3.  Når en sag er optaget på dagsorden, kan  

 medlemmerne kræve sig sagen forelagt til gennemsyn i direktoratet fra og med  

 den anden hverdag inden mødet.
Ethvert medlem kan kræve materiale vedrørende  

 en sag, der forelægges på et rådsmøde, fremlagt på mødet.
 § 8.  Rådets møder er ikke offentlige.
Stk. 2.  Hvor adgang til mundtlig forhandling med  

 ligningsrådet ikke er hjemlet ved særlig bestemmelse, jfr. § 24, kan  

 formanden, når vedkommende skattepligtige (ejer) eller anden privat part i  

 sagen anmoder om det, tillade, at den pågældende eller de af denne  

 befuldmægtigede personer får adgang til en sådan forhandling.
Hvis formanden  

 finder, at der ikke bør gives tilladelse, skal spørgsmålet forelægges for  

 rådet.
Indkaldelse skal ske med rimeligt varsel.
Rådet kan selv opfordre den  

 skattepligtige til at give møde, ligesom det kan tilkalde repræsentanter for  

 vedkommende ligningsmyndigheder (vurderingsmyndigheder).
Stk. 3.  Direktoratet forelægger de sager, der efter den  

 udsendte dagsorden skal behandles eller omtales på mødet. Ønsker direktoratet  

 eller et rådsmedlem at forelægge eller drøfte en sag, der ikke har været  

 optaget på dagsorden, afgør rådet, om sagen kan behandles på mødet.
Formanden  

 afgør, hvornår en sag skal anses for uddebatteret; dog kan hvert af de  

 tilstedeværende medlemmer forlange, at rådet skal afgøre, om forhandlingerne  

 skal fortsætte.
Stk. 4.  Hvert tilstedeværende medlem kan forlange, at  

 afgørelsen af en sag udsættes een gang.
Har sagen særlig hastende karakter,  

 kan et flertal af de tilstedeværende medlemmer, hvis de tillige udgør et  

 flertal af rådets (afdelingens) samlede medlemstal, dog vedtage, at  

 afgørelsen skal træffes på mødet.
Stk. 5.  Hvert af de tilstedeværende medlemmer kan  

 kræve, at en afgørelse skal træffes ved afstemning.
Før afstemningen  

 formulerer formanden det spørgsmål, hvorom der skal stemmes.
Ved afstemning  

 træffes beslutning ved almindelig stemmeflerhed.
Står stemmerne lige, er  

 formandens stemme afgørende.
 Stk. 6.  Rådet er beslutningsdygtigt, når formanden og 2  

 andre medlemmer deltager i afgørelsen.
Protokol § 9.  Over forhandlingerne i rådets møder føres en  

 protokol, der skal indeholde følgende:
Stk. 2.  Afskrift af protokollatet tilstilles  

 medlemmerne snarest muligt efter det pågældende møde.
En beslutningsdygtig  

 del af de medlemmer, der deltog i mødet, skal godkende protokollatet i et  

 efterfølgende møde.
Det godkendte protokollat underskrives af formanden.
 Stk. 3.  Protokollen skal opbevares således, at  

 uvedkommende ikke har adgang til den.
Habilitet § 10.  Bestemmelserne i skattestyrelseslovens § 1,  

 stk. 9, og i vurderingslovens § 28, stk. 1, finder tilsvarende anvendelse ved  

 rådets behandling af en sag, hvori rådet skal træffe beslutning, der vedrører  

 en bestemt person eller et bestemt selskab m.v., henholdsvis en bestemt  

 ejendom.
 Stk. 2.  Har et medlem før sin indtræden i rådet  

 deltaget i behandlingen af en sag ved andre ligningsmyndigheder  

 (vurderingsmyndigheder), kan den pågældende ikke deltage i sagens behandling  

 i rådet.
 Stk. 3.  Et medlem skal omgående underrette formanden om  

 forhold, der efter bestemmelserne i stk. 1 og stk. 2 kan medføre, at den  

 pågældende må anses for inhabil ved behandlingen af en sag i rådet.
Stk. 4.  Rådet træffer beslutning om, hvorvidt et medlem  

 efter bestemmelserne i stk. 1 og stk. 2 skal være udelukket fra at deltage i  

 rådets behandling af en sag.
I bekræftende fald skal medlemmet forlade  

 lokalet under rådets behandling af sagen, hvorimod medlemmet ikke er afskåret  

 fra at deltage i rådets forhandling og afgørelse af, om medlemmet skal anses  

 for inhabil eller ej.
 Stk. 5.  En afdeling kan i tilfælde, hvor et medlem har  

 forfald eller på grund af inhabilitet er udelukket fra at deltage i  

 behandlingen af en sag supplere sig med et rådsmedlem fra en anden afdeling.
Tavshedspligt § 11.  Medlemmerne af rådet skal bevare tavshed over  

 for uvedkommende om forhold, de bliver bekendt med i deres virke for rådet  

 ved behandlingen af en sag, der angår en bestemt person, et bestemt selskab  

 m.v. eller en bestemt ejendom.
Tavshedspligten omfatter også det ved rådets  

 møder passerede, herunder eventuelle afstemninger.
 Stk. 2.  Medlemmerne skal ligeledes bevare tavshed over  

 for uvedkommende om oplysninger, som de bliver bekendt med ved rådets  

 behandling af andre end de i stk. 1 nævnte sager, og som efter deres art bør  

 hemmeligholdes.
Delegation § 12.  Rådet kan bemyndige direktoratet eller  

 amtsskatteinspektoraterne til at træffe afgørelse på rådets vegne i nærmere  

 afgrænsede grupper af sager, hvor rådet hidtil har fulgt en fast praksis ved  

 afgørelsen eller har fastlagt retningslinier for sagernes behandling og  

 afgørelse.
II.
Ligningsrådets og statsskattedirektoratets virksomhed Virksomhedsområde § 13.  Ligningsrådet behandler sager, hvori rådet  

 ifølge lovbestemmelse eller i henhold til delegation kan træffe afgørelse  

 eller beslutning eller give indstilling.
Når ministeren for skatter og  

 afgifter anmoder derom, kan rådet dog afgive erklæring angående spørgsmål,  

 der ikke henhører under de i 1. pkt. nævnte sagsområder m.v.
 § 14.  Direktoratet varetager:
Tilsyn og kontrol med ligning og vurdering § 15.  Betegnelserne "ligningsmyndighederne"  

 og "vurderingsmyndighederne" omfatter i det følgende, hvor ikke  

 andet er anført, amtsligningsråd, skatteråd og ligningskommissioner  

 henholdsvis skyldråd og vurderingsråd.
 § 16.  Det påhviler direktoratet og rådet, der i  

 forening udgør den øverste lignings- og vurderingsmyndighed, at føre tilsyn  

 med lignings- og vurderingsmyndighedernes arbejde og at kontrollere  

 ansættelser og vurderinger foretaget af disse myndigheder.
§ 17.  Forud for hver almindelig ligning eller  

 vurdering skal direktoratet forelægge rådet planer for ligningens  

 (vurderingens) foretagelse og for fremgangsmåden ved udøvelsen af  

 direktoratets tilsynsvirksomhed.
De af rådet godkendte planer meddeles  

 lignings- eller vurderingsmyndighederne.
I planerne kan indgå, at der efter  

 kriterier fastlagt af rådet og direktoratet udtages bestemte kategorier af  

 selvangivelser eller punkter på selvangivelsen til gennemgang ved ligningen  

 efter nærmere angivne retningslinier, og at andre selvangivelser kun  

 gennemgår en mere formel, eventuel maskinel kontrol.
 Stk. 2.  Direktoratet tilvejebringer oplysninger til  

 brug ved kontrol af selvangivelserne og sørger for, at oplysningerne meddeles  

 ligningsmyndighederne til brug ved ligningen.
 Stk. 3.  Direktoratet informerer ved udsendelse af  

 skriftlige vejledninger og ved instruktionsmøder m.v. lignings- og  

 vurderingsmyndighederne om forhold af betydning for deres arbejde, herunder  

 om ny lovgivning og om den praksis, som kan udledes af afgørelser truffet af  

 domstolene, ministeren (skattedepartementet), landsskatteretten,  

 ligningsrådet og af direktoratet selv.
Stk. 4.  Direktoratet kan overvåge det konkrete  

 lignings- og vurderingsarbejde.
Direktoratet kan herunder deltage i  

 amtsligningsrådenes, ligningskommissionernes, skyldrådenes og  

 vurderingsrådenes møder og forhandlinger uden stemmeret.
 Stk. 5.  Statsskattedirektoratet kan fastsætte en frist,  

 inden for hvilken offentligheden skal have adgang til oplysning om resultatet  

 af en almindelig ejendomsvurdering, jfr. vurderingslovens § 40, stk. 3.
§ 18.  Direktoratet meddeler lignings- og  

 vurderingsmyndighederne anvisninger såvel med hensyn til den formelle  

 fremgangsmåde som med hensyn til tilrettelæggelsen og gennemførelsen af selve  

 ligningen eller vurderingen.
De nævnte myndigheder er pligtige at følge de  

 således givne anvisninger, der forud skal være godkendt af rådet, jfr.  

 skattestyrelseslovens § 14, stk. 1.
Stk. 2.  Forinden direktoratet forelægger rådet forslag  

 til anvisninger, der indeholder fortolkninger af bestemmelser i love og  

 bekendtgørelser eller af cirkulærer og vejledninger m.v., som ikke er udgået  

 fra rådet og direktoratet selv, skal direktoratet i tvivlstilfælde ved  

 forelæggelse for skattedepartementet sikre sig, at forslaget er i  

 overensstemmelse med departementets fortolkning af de pågældende bestemmelser  

 m.v.
Det samme gælder med hensyn til cirkulærer m.v., der er udgået fra rådet  

 eller direktoratet selv, men som forinden har været forelagt  

 skattedepartementet til godkendelse.
Stk. 3.  Bestemmelsen i stk. 2 finder tilsvarende  

 anvendelse på direktoratets forslag til anvisninger, der indeholder  

 fortolkninger af afgørelser, som ikke er truffet af rådet eller direktoratet  

 selv eller af underordnede ligningsmyndigheder.
Forslag til anvisninger, der  

 indeholder fortolkninger af afgørelser truffet af ligningsrådet,  

 statsskattedirektoratet eller underordnede ligningsmyndigheder skal dog  

 forelægges skattedepartementet, dersom departementet har haft sagen forelagt,  

 inden afgørelsen er truffet.
 Stk. 4.  Finder direktoratet og rådet, at en praksis,  

 der hviler på afgørelser m.v., som ikke er truffet af rådet eller  

 direktoratet selv eller af underordnede ligningsmyndigheder, bør søges  

 ændret, skal spørgsmålet forelægges skattedepartementet, før der kan meddeles  

 lignings- og vurderingsmyndighederne anvisning om en sådan ændring.  

 Forelæggelse for skattedepartementet skal i alle tilfælde finde sted, dersom  

 de omhandlede afgørelser m.v. har været forelagt departementet.
 § 19.  Direktoratet kan på et hvilket som helst  

 tidspunkt udtage selvangivelser til gennemgang og eventuel forelæggelse for  

 amtsligningsrådet eller ligningsrådet med henblik på foretagelse af en  

 ansættelse, jfr. skattestyrelseslovens § 14, stk. 2, sidste pkt. og  

 bestemmelserne nedenfor i §§ 21 og 24.
 Stk. 2.  Ligningsrådet kan af egen drift eller på  

 begæring fra den skattepligtige (ejeren) eller den efter  

 realrenteafgiftsloven opgørelsespligtige tage en tidligere af rådet foretagen  

 ansættelse (vurdering) op til fornyet behandling og eventuel ændring med den  

 begrænsning, der følger af bestemmelsen i § 20, stk. 5.
 § 20.  Direktoratet skal efter regler, der forelægges  

 rådet til godkendelse i tilknytning til de i § 17, stk. 1, nævnte planer,  

 undersøge rigtigheden af de af lignings- og vurderingsmyndighederne foretagne  

 ansættelser og vurderinger såvel for den løbende ligning som for de tidligere  

 ligninger, jfr. skattestyrelseslovens § 15, stk. 1.
 Stk. 2.  Anser direktoratet en ansættelse (vurdering)  

 for urigtig, forelægger direktoratet sagen for det pågældende amtsligningsråd  

 eller ligningsrådet, der er berettiget til at ændre ansættelsen  

 (vurderingen).
 Stk. 3.  Statsskattedirektoratet kontrollerer  

 opgørelserne og afgiftsberegningerne efter §§ 12-16, jfr. § 18 i  

 realrenteafgiftsloven.
 Stk. 4.  Ligningsrådet kan ikke ændre en ansættelse  

 (vurdering) i det omfang, landsskatteretten ved kendelse har taget stilling  

 til ansættelsen (vurderingen).
 Stk. 5.  Forhøjelse af ansættelser vedrørende indkomst-  

 og formueskat kan i det omfang, hvori ansættelsen beror på et skøn, ikke  

 finde sted senere end 3 år efter udløbet af det pågældende indkomstår, jfr.  

 skattestyrelseslovens § 15, stk. 5.
 § 21.  Rådet kan, for så vidt det er foreneligt med  

 gældende bestemmelser i øvrigt, fastsætte retningslinier for, i hvilke  

 tilfælde forslag fra direktoratet til foretagelse af ansættelse eller til  

 ændring af en ansættelse skal forelægges ligningsrådet, og i hvilke tilfælde  

 forslagene skal forelægges amtsligningsrådet.
 Stk. 2.  Bestemmelsen i stk. 1 finder tilsvarende  

 anvendelse på forelæggelser fra amtsskatteinspektoraterne.
 § 22.  Ligningsrådet kan bestemme, at de i loven om  

 ansættelse og opkrævning m.v. af skat ved kulbrinteindvinding § 2, stk. 1,  

 nr. 3 og 4, nævnte ansættelser foretages af ligningskommissionen, jfr. lovens  

 § 2, stk. 2.
 § 23.  Når rådet ændrer en vurdering, kan rådet  

 bestemme, at ændringen kun skal have fremtidig skattemæssig virkning, jfr.  

 skattestyrelseslovens § 15, stk. 1, sidste pkt.
§ 24.  Forinden ligningsrådet foretager en ansættelse,  

 der afviger fra det selvangivne, eller ændrer en ansættelse (vurdering) eller  

 en opgørelse og afgiftsberegning efter realrenteafgiftslovens §§ 12-16, jfr.  

 § 18, stk. 1, skal der gives den skattepligtige (ejeren), henholdsvis den,  

 der har indsendt opgørelsen m.v., lejlighed til at ytre sig skriftligt eller  

 ved mundtlig forhandling med statsskattedirektoratet med henblik på  

 direktoratets indstilling til rådet.
Samme ret har den pågældende til at ytre  

 sig overfor en beslutningsdygtig del af ligningsrådet, inden dette træffer  

 afgørelse i sagerne.
Den pågældende skal underrettes om den påtænkte  

 ansættelse m.v., om begrundelsen for denne, og om adgangen til at ytre sig  

 overfor rådet.
 Stk. 2.  Bestemmelsen i stk. 1 finder, hvor ikke andet  

 er bestemt, tilsvarende anvendelse i tilfælde, hvor rådet foretager en  

 ansættelse efter skøn på grund af manglende behørig selvangivelse, eller hvor  

 rådet opgør afgiftsgrundlaget og den afgiftspligtige del heraf skønsmæssigt  

 efter realrentafgiftslovens § 20, stk. 1.
 Stk. 3.  Når ligningsrådet har foretaget eller ændret en  

 ansættelse m.v. som omhandlet i stk. 1 og 2, giver direktoratet den  

 skattepligtige (ejeren), henholdsvis den opgørelsespligtige, og vedkommende  

 skattemyndigheder skriftlig meddelelse om rådets afgørelse, begrundelsen for  

 denne og om klageadgang og klagefrist.
§ 25.  Det påhviler direktoratet at sikre, at ingen  

 skattepligtig forbigås ved ligningen, og at samtlige vurderingspligtige  

 ejendomme kommer til vurdering i fornødent omfang.
Er ansættelse (vurdering)  

 med urette undladt, påhviler det direktoratet at foranledige, at der  

 foretages ansættelse (vurdering), jfr. skattestyrelseslovens § 15, stk. 1.
 § 26.  Direktoratet er pligtig at optage en ansættelse  

 til undersøgelse, når det begæres af ministeren for skatter og afgifter  

 (skattedepartementet), samt i de i skattestyrelseslovens § 16 nævnte  

 tilfælde.
 § 27.  Direktoratet kontrollerer, at ændringer og  

 berigtigelser, der gennemføres ved hjælp af en ligningskommission eller et  

 skyldråd, eventuelt et vurderingsråd, foretages i overensstemmelse med de til  

 nævnte myndigheder givne pålæg.
 Stk. 2.  Direktoratet foranlediger, at meddelelse om en  

 ændret vurdering tilgår den kommunale ligningsmyndighed samt  

 vurderingsmyndighederne i fornødent omfang.
 § 28.  Rådet er bemyndiget til at afgøre sager  

 vedrørende efterbetaling af skat uden egentlig ændring af selve  

 skatteansættelsen og om bødeansvar i henhold til bestemmelserne i  

 lovgivningen om indkomst- og formueskat til staten, jfr.  

 skattestyrelseslovens § 17, stk. 2.
Stk. 2.  Kan der ikke opnås forlig med den  

 skattepligtige i en sag, der alene vedrører efterbetaling af skat, og ændres  

 skatteansættelsen ikke efter reglerne i skattestyrelseslovens § 15, kan  

 direktoratet med rådets godkendelse indbringe spørgsmålet for domstolene,  

 jfr. statsskattelovens § 42, stk. 2, sidste pkt.
Direktoratet yder bistand  

 ved sagens videre behandling.
Stk. 3.  Nægter en person over for skattemyndighederne  

 at vedtage bøde for overtrædelse af skattekontrolloven, jfr. dennes § 20, kan  

 direktoratet med rådets godkendelse sende sagen til politiet med henblik på  

 at søge strafansvaret afgjort af domstolene.
Har den pågældende ikke  

 anerkendt et krav om efterbetaling af for lidt erlagt skat, anmodes politiet  

 samtidig om at medtage dette krav under straffesagen.
På tilsvarende måde  

 forholdes, såfremt en skatteyder ikke anerkender et krav om tillægsskat efter  

 skattekontrollovens § 21, eller et dødsbo eller arvinger ikke anerkender et  

 krav om tillægsskat efter § 43, stk. 2-4, i statsskatteloven.
 Stk. 4.  Skønner rådet, at betingelserne for en  

 administrativ bødevedtagelse ikke er til stede, jfr. skattekontrollovens §  

 20, eller foreligger der, foruden overtrædelse af skattekontrollovens  

 straffebestemmelser, andre lovovertrædelser til pådømmelse, forholdes som  

 nævnt i stk. 3.
Virksomhed i anledning af landsskatterettens klagebehandling § 29.  Klager til landsskatteretten over ansættelser  

 m.v. foretaget af ligningsrådet, jfr. § 7, stk. 1, nr. 4-8, vil inden sagens  

 kontormæssige behandling ved retten blive tilsendt ligningsrådet, som  

 tilbagesender sagen til retten med en udtalelse over klagen tillige med de  

 til sagens behandling i øvrigt nødvendige bilag.
 § 30.  Klager til landsskatteretten over et skyldråds  

 vurdering af fast ejendom vil af landsskatteretten inden sagens kontormæssige  

 behandling blive tilsendt direkte til udtalelse i statsskattedirektoratet  

 uden forudgående høring af skyldrådet, hvor direktoratet over for  

 landsskatteretten har udtalt ønske herom, eller hvor landsskatteretten finder  

 det hensigtsmæssigt.
Stk. 2.  I de i stk. 1 omhandlede sager kan direktoratet  

 indhente skyldrådets erklæring over sagen, og direktoratet kan foretage  

 besigtigelse af den ejendom, klagen vedrører, samt af eventuelle til  

 sammenligning fremdragne ejendomme.
Ved besigtigelse af fast ejendom skal der  

 gives klageren passende varsel.
Sagen kan i direktoratet gøres til genstand  

 for behandling som led i ligningsrådets revision af ansættelserne m.v.  

 Tilkendegiver direktoratet, inden skyldrådet har afgivet erklæring over  

 sagen, at der er iværksat en revision omfattende den påklagede ansættelse  

 m.v., stilles klagesagen i bero herpå.
Meddelelse om berostillelsen tilsendes  

 snarest muligt klageren.
 Stk. 3.  Hvor vurderingen af en fast ejendom er påklaget  

 til landsskatteretten, kan direktoratet indbringe andre ansættelser af samme  

 ejendom end den påklagede for retten.
Stk. 4.  Er en vurdering påklaget af en anden end  

 ejeren, og forelægges sagen af landsskatteretten direkte for  

 statsskattedirektoratet, inden den kontormæssige behandling påbegyndes, skal  

 der ved direktoratets foranstaltning gives ejeren lejlighed til at udtale sig  

 skriftligt i sagen.
Udtalelsen indsendes til direktoratet, som fremsender den  

 til landsskatteretten med direktoratets udtalelse over sagen i det hele, jfr.  

 stk. 1.
§ 31.  Når landsskatteretten har afsluttet den  

 kontormæssige behandling af en klagesag, afgiver statsskattedirektoratet en  

 udtalelse over sagen til retten i tilfælde, hvor § 32.  Når direktoratet har modtaget en sag til  

 udtalelse og ikke på det foreliggende grundlag er i stand til at udtale sig  

 med tilstrækkelig sikkerhed, foretager direktoratet, forinden det udtaler  

 sig, den fornødne nærmere undersøgelse angående den påklagede ansættelse m.v.  

 Direktoratet kan herunder efter aftale med landsskatteretten søge sagen  

 oplyst ved brevveksling eller mundtlig forhandling med klageren, herunder  

 foretage gennemgang af det til grund for selvangivelsen liggende  

 regnskabsmateriale.
§ 33.  Direktoratets udtalelse efter § 30 og § 31 skal  

 angive, hvorledes sagen efter direktoratets opfattelse bør afgøres, og skal  

 indeholde begrundelse for direktoratets standpunkt i sagen.
I tilfælde, hvor  

 direktoratet kan tiltræde landsskatterettens kontors indstilling og  

 begrundelsen for denne, kan udtalelsen indskrænkes til en erklæring om, at  

 direktoratet tiltræder kontorets indstilling efter dens grunde.
 Stk. 2.  Direktoratets udtalelse skal indeholde fornøden  

 oplysning om det i sagen ved direktoratet passerede.
 § 34.  Statsskattedirektøren har efter begæring i den  

 enkelte sag adgang til selv eller ved en dertil befuldmægtiget at udtale sig  

 mundtligt for retten, ligesom statsskattedirektøren er pligtig at give møde  

 for retten efter dennes begæring i den enkelte sag.
§ 35.  I tilfælde, hvor statsskattedirektoratet eller  

 amtsskatteinspektoratet har optaget andre af klagerens ansættelser end den  

 påklagede til revision, eller hvor der er truffet beslutning om revision af  

 sådanne ansættelser, kan samtlige ansættelser tages op til undersøgelse, og  

 klagesagen stilles i bero herpå i direktoratet.
Meddelelse om berostillelsen  

 og om, at den påklagede ansættelse er inddraget i revisionssagen, tilsendes  

 snarest muligt landsskatteretten og klageren.
 § 36.  Tilbagekaldes klagen i sin helhed overfor  

 statsskattedirektoratet, gives der landsskatteretten meddelelse herom.  

 Klagerens tilbagekaldelseserklæring tilstilles landsskatteretten som bilag  

 til meddelelsen om klagens bortfald.
Stk. 2.  Kan der under direktoratets behandling af en  

 sag vedrørende vurdering af fast ejendom opnås forlig med klageren om en  

 ansættelse, der afviger fra den påklagede, foranlediger direktoratet  

 ansættelsen ændret i overensstemmelse hermed, når klageren har afgivet  

 skriftlig erklæring om, at klageren tiltræder forliget og som led heri  

 tilbagekalder klagen.
Meddelelse om, at klagen er tilbagekaldt, tilstilles  

 landsskatteretten snarest efter, at ændringen af ansættelsen er foretaget.
 Stk. 3.  Er klageren en anden end den skattepligtige,  

 jfr. kildeskattelovens § 80, stk. 3, eller ejendommens ejer, må den  

 skattepligtige eller ejerens tilslutning til forlig indhentes, forinden  

 ansættelsen ændres.
§ 37.  Direktoratet modtager genpart af alle af  

 landsskatteretten afsagte kendelser, uanset om direktoratet har afgivet  

 udtalelse i sagen.
Er direktoratet af den opfattelse, at en kendelse bør  

 indbringes for domstolene efter skattestyrelseslovens § 33, stk. 4,  

 fremsendes genpart af kendelsen til skattedepartementet med en redegørelse  

 for direktoratets opfattelse.
 Opgaver i forbindelse med forskudsregistrering og årsopgørelse,  

 skatteberegning, skatteopkrævning m.m.
 § 38.  I overensstemmelse med givne bemyndigelser  

 drager direktoratet omsorg for udførelsen af opgaverne i forbindelse med:
 Stk. 2.  Det påhviler direktoratet at sikre, at  

 skatteberegningen sker korrekt på grundlag af de foretagne ansættelser m.v.
 Skatteopkrævning, arbejdsgiverkontrol m.v.
 § 39.  I overensstemmelse med sine bemyndigelser  

 varetager direktoratet opkrævningen af skatter efter kildeskatteloven og  

 øvrige skattelove, afgiftslove og internationale overenskomster.
Stk. 2.  Direktoratet forestår med bistand af kommunerne  

 tvangsinddrivelsen af de i stk. 1 nævnte skatter m.v.
Direktoratet fastsætter  

 retningslinier for tvangsinddrivelsen.
Kommunerne er pligtige at følge  

 direktoratets generelle og specielle anvisninger i forbindelse med  

 inddrivelsen.
Det påhviler direktoratet at føre tilsyn med kommunernes  

 tvangsinddrivelse og drage omsorg for, at den udøves efter en ensartet  

 praksis over hele landet.
 § 40.  Direktoratet er bemyndiget til at meddele  

 bødeforlæg i henhold til kildeskattelovens § 79, selskabsskattelovens §§ 5 og  

 5 A, lov om kapitaltilførselsafgift § 16 og realrenteafgiftslovens § 22.
Stk. 2.  Direktoratet opkræver de bøder, der i henhold  

 til skatte- og afgiftslovgivningen vedtages over for ligningsrådet eller  

 statsskattedirektoratet.
Direktoratet forestår med bistand af kommunerne  

 tvangsinddrivelsen af disse bøder, i det omfang de af kommunerne ansatte  

 pantefogeder har kompetence til at foretage udlæg herfor.
§ 41.  Direktoratet forestår med bistand af kommunerne  

 kontrollen med, at indholdelsespligtige overholder de pligter, som er pålagt  

 dem efter kildeskatteloven og øvrige skattelove m.v.  

 (arbejdsgiverkontrollen). Direktoratet fastsætter retningslinier for  

 arbejdsgiverkontrollens funktioner.
Det påhviler direktoratet at føre tilsyn  

 med arbejdsgiverkontrollen og drage omsorg for, at den udøves efter en  

 ensartet praksis over hele landet.
 § 42.  Direktoratet foretager afregning over for de  

 enkelte kommuner af skattebeløb m.v., der efter kildeskatteloven og andre  

 love tilkommer kommuner og amtskommuner, og varetager udbetaling af skatter  

 m.v., der skal tilbagebetales efter kildeskatteloven og andre love.
Regnskab og intern revision § 43.  Direktoratet fører og aflægger regnskab over  

 indtægter og udgifter vedrørende skatter af indkomst og formue m.v. samt  

 diverse afgifter.
Endvidere fører og aflægger direktoratet regnskab for den  

 statslige skatte- og vurderingsforvaltning.
 Stk. 2.  Direktoratets kasse- og regnskabsvæsen  

 revideres af direktoratets kontor for intern revision i samarbejde med  

 rigsrevisionen efter regler fastsat i en af ministeren for skatter og  

 afgifter og rigsrevisor godkendt instruks for den interne revision i  

 direktoratet, jfr. § 9 i rigsrevisorloven.
Selvangivelsen § 44.  Efter skattestyrelseslovens § 13 afgiver rådet  

 indstilling til ministeren for skatter og afgifter angående affattelsen af  

 skemaerne til selvangivelsen.
Direktoratet forelægger rådet forslag til  

 indstillingen.
Besvarelse af forespørgsler og bindende forhåndsbesked § 45.  Direktoratet afgiver som led i sin almindelige  

 responderende virksomhed svar på spørgsmål vedrørende de i § 14 omhandlede  

 sagsområder m.v.
 Stk. 2.  Direktoratet kan gøre besvarelsen af et  

 spørgsmål, der antages at angå en bestemt skatteyder, betinget af, at den  

 pågældendes navn og adresse oplyses.
 Stk. 3.  Spørgsmål fra private om værdien af en endnu  

 ikke vurderet ejendom besvares ikke.
 Stk. 4.  Ligningsrådet afgiver bindende forhåndsbesked  

 om spørgsmål som nævnt i loven om bindende forhåndsbesked om skattespørgsmål  

 m.v. § 1, stk. 2.
§ 46.  Bekendtgørelsen træder i kraft dagen efter  

 offentliggørelsen i Lovtidende.
Samtidig ophæves bekendtgørelse nr. 83 af 27.  

 februar 1979, som ændret ved bekendtgørelse nr. 8 af 18. januar 1982.
