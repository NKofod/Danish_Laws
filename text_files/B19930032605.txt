 I medfør af § 50d i lov om tinglysning, jf. lovbekendtgørelse nr.
 622 af 15. september 1986, som senest ændret ved lov nr. 281 af 29.
 april 1992, fastsættes:
Registrenes navn og formål § 1.  Registrenes navne er henholdsvis tingbogen,  

 bilbogen og personbogen.
 Stk. 2.  Registrene består af:
Stk. 3.  Ved de i retsplejelovens § 15 nævnte byretter  

 er rettens præsident og ved de øvrige byretter den dommer, hvorunder  

 tinglysning hører, registeransvarlig myndighed for den i stk. 2, nr. 2,  

 nævnte del af registeret for tingbogen.
Præsidenten for retten i Århus er  

 endvidere registeransvarlig myndighed for de i stk. 2, nr. 1 og 3, nævnte  

 dele af registrene.
 § 2.  Registrenes formål er, jf. tinglysningslovens §  

 50 a, at tjene som arbejdsregistre for tinglysningsvæsenet og danne grundlag  

 for formidling af tinglysningsoplysninger til offentligheden samt for  

 udarbejdelse af statistik.
 § 3.  Registrenes centrale dele må kun føres og  

 opbevares hos det edb-servicebureau, nu Datacentralen A/S, som af  

 Justitsministeriet er antaget hertil.
 Stk. 2.  Registrenes lokale dele må kun føres og  

 opbevares på de enkelte tinglysningskontorers egne edb-anlæg.
Registrenes indhold, anvendelse og sletning § 4.  Registrene må kun indeholde oplysninger om  

 personer og andre oplysninger, i det omfang oplysningerne i medfør af  

 tinglysningsloven eller andre tinglysningsforskrifter kan indføres i  

 registrene.
Om de oplysninger, der kan indføres i henholdsvis tingbogen,  

 personbogen og bilbogen, henvises til bilag 1, 2 og 3.
 § 5.  Oplysningerne i de lokale dele af registrene må,  

 jf. dog stk. 2, kun tilvejebringes på grundlag af dokumenter, der fremsendes  

 til tinglysning, eller hvor der i øvrigt i medfør af tinglysningsloven eller  

 andre tinglysningsforskrifter er adgang til at indføje oplysninger i  

 registrene.
Stk. 2.  Oplysninger i de lokale registre må endvidere  

 tilvejebringes ved maskinel overførsel af Stk. 3.  Oplysningerne i de centrale dele af registrene  

 må kun tilvejebringes ved maskinel overførsel fra de enkelte byretsembeder.  

 Sådan overførsel skal finde sted en gang i døgnet.
Dog kan oplysninger fra  

 det i stk. 2, nr. 4, nævnte register overføres direkte til den centrale del  

 af tingbogen.
 § 6.  Ved indsættelse af oplysninger i registrene skal  

 der foretages maskinel kontrol af, at indsættelsen kun sker fra terminaler,  

 der er godkendt hertil.
Stk. 2.  Der skal i øvrigt foretages fornøden kontrol  

 til sikring af, at der ikke registreres urigtige eller vildledende  

 oplysninger.
Oplysninger, der viser sig urigtige eller vildledende, skal, i  

 det omfang der er mulighed herfor efter tinglysningsloven eller andre  

 tinglysningsforskrifter, snarest muligt berigtiges eller slettes.
 § 7.  Databehandling må kun bestå i ajourføring af  

 registrenes oplysninger samt bearbejdning af oplysningerne med henblik på  

 frembringelse af de i § 9 nævnte uddata.
§ 8.  Oplysninger i tingbogen, personbogen og bilbogen  

 slettes af disse registre ved ændring, aflysning og sletning i  

 overensstemmelse med bestemmelserne i tinglysningsloven og andre  

 tinglysningsforskrifter.
Ved sletning i tingbog, personbog og bilbog  

 overføres oplysningerne til de historiske registre for henholdsvis tingbog,  

 personbog og bilbog.
Dog overføres oplysninger om retsanmærkninger, om  

 respektpåtegninger, om ændringer i indholdet af byrderubrikken samt  

 oplysninger i henhold til retsplejelovens § 564, der slettes i tingbogen,  

 ikke til det historiske register for tingbogen.
Stk. 2.  Oplysninger fra tingbogen, der er overført til  

 de historiske registre for denne, slettes tidligst 5 år og senest 20 år efter  

 overførslen fra tingbogen.
Ved sletning afleveres et registereksemplar til  

 vedkommende landsarkiv.
Stk. 3.  Oplysninger, der er overført fra personbogen og  

 bilbogen til disses historiske registre, slettes 3 år efter dokumentets  

 endelige aflysning eller slettelse.
Dog slettes oplysninger vedrørende  

 ægtepagter senest 10 år efter dokumentets endelige aflysning eller slettelse.  

 Ved sletning af oplysninger om ægtepagter, afleveres oplysningerne til  

 vedkommende landsarkiv.
 § 9.  Fra registrene må udskrives de oplysninger, der  

 i medfør af tinglysningsloven eller andre tinglysningsforskrifter kan  

 indføres i registrene.
 Stk. 2.  Der kan ikke fra registrene maskinelt overføres  

 oplysninger til andre registre.
 Stk. 3.  Reglen i stk. 2 er ikke til hinder for, at der  

 for så vidt angår tingbogen kan ske sammenstilling via terminal med  

 offentligt tilgængelige oplysninger fra andre offentlige registre vedrørende  

 fast ejendom.
 Stk. 4.  Udskrivning af uddata finder sted på  

 Datacentralen A/S eller ved de enkelte byretsembeder.
Terminaladgang uden for byretsembederne § 10.  Retten i Århus kan tillade, at de i  

 tinglysningslovens § 50c, stk. 3, nævnte myndigheder, virksomheder og  

 organisationer ved benyttelse af terminaler får adgang til at rette  

 forespørgsler til de centrale dele af registrene efter de ved  

 tinglysningsloven eller andre tinglysningsforskrifter fastsatte regler.
 Stk. 2.  Tilladelsen er betinget af, at  

 sikkerhedsforanstaltningerne i kapitel 4 er opfyldt.
 § 11.  Retten i Århus kan tillade, at den i § 10  

 nævnte terminaladgang etableres igennem et særligt edb-center, som  

 virksomheden, myndigheden eller organisationen er tilsluttet.
 Stk. 2.  Tilladelsen er betinget af, at der for  

 edb-centret fastsættes regler om sikkerhedsforanstaltninger i  

 overensstemmelse med reglerne i kapitel 4.
Sikkerhedsforanstaltninger § 12.  Den registeransvarlige, jf. § 1, stk. 3, skal  

 til uddybning af reglerne i dette kapitel fastsætte nærmere regler om  

 sikkerhedsforanstaltningerne.
Reglerne skal navnlig omfatte organisatoriske  

 forhold og fysisk sikring, herunder sikkerhedsorganisation, administration af  

 adgangskontrolordninger og autorisationsordninger samt retningslinier for  

 tilsynet med overholdelsen af de sikkerhedsforanstaltninger, der er fastsat  

 for embedet.
Et eksemplar af de fastsatte regler indsendes til vedkommende  

 landsretspræsident.
 Stk. 2.  De i § 10, stk. 1, nævnte myndigheder,  

 virksomheder og organisationer skal fastsætte tilsvarende regler som nævnt i  

 stk. 1 for myndigheden, virksomheden eller organisationen.  

 Sikkerhedsforanstaltningerne skal godkendes af retten i Århus.
 Stk. 3.  Datacentralen A/S skal iagttage de  

 sikkerhedsforanstaltninger, der er fastsat i »Sikkerhedsforskrifter for  

 Datacentralen A/S«.
 § 13.  Til hver af byretternes terminaler skal knyttes  

 en fortrolig autorisationskode, der skal indtastes ved enhver åbning af  

 terminalen (log on).
 Stk. 2.  Kun de medarbejdere ved retterne, som af den  

 registeransvarlige bemyndiges hertil, må have kendskab til  

 autorisationskoderne for de terminaler, som de skal betjene.
 § 14.  Kun de medarbejdere ved byretterne, der er  

 beskæftiget med registrering af tinglysningsdokumenter, må have adgang til at  

 indsætte oplysninger i registrene.
 Stk. 2.  De, der har bemyndigelse til registrering efter  

 stk. 1, skal tildeles en personlig og fortrolig autorisationskode, der skal  

 indtastes ved hver åbning af terminalen med henblik på registrering (log on).
 § 15.  Hos de i § 10, stk. 1, nævnte myndigheder,  

 virksomheder og organisationer, der har ekstern terminaladgang til  

 registrene, må kun de ansatte, for hvem det er nødvendigt at betjene  

 terminaler i forbindelse med udførelsen af deres arbejdsopgaver, have adgang  

 til at rette forespørgsler til registrene.
 Stk. 2.  De i stk. 1 nævnte medarbejdere skal efter  

 bestemmelse af retten i Århus tildeles en personlig og fortrolig  

 autorisationskode.
 § 16.  Autorisationskoder skal indtastes ikke-læsbart  

 for skærmterminaler.
 Stk. 2.  Når der foretages indsættelse af oplysninger i  

 registrene, skal der ved hvert brugerskift, og når en terminal forlades,  

 træffes sådanne foranstaltninger (log off), at fornyet opkald med henblik på  

 registrering vil kræve indtastning af personlig og fortrolig  

 autorisationskode.
 § 17.  Den registeransvarlige foranlediger udskiftning  

 af autorisationskoder mindst en gang årligt.
 Stk. 2.  Den registeransvarlige kan tillade, at  

 terminaloperatører, der anvender personlige autorisationskoder, selv  

 foranlediger koden udskiftet.
§ 18.  Der skal hos Datacentralen A/S foretages  

 registrering (logning) af alle transaktioner vedrørende registrenes centrale  

 dele.
For de lokale dele af registrene foretages registrering ved de enkelte  

 dommerembeder.
Registreringen skal indeholde oplysning om tidspunkt,  

 terminal, transaktionstype og angivelse af den ejendom, den person eller det  

 køretøj, som oplysningerne vedrører, samt oplysning om personlig brugerkode  

 for hver foretagen registrering i tingbog, personbog og bilbog.  

 Registreringen skal opbevares i mindst 6 måneder.
Stk. 2.  Datacentralen A/S skal mindst hvert halve år  

 til præsidenten for retten i Århus fremsende udskrift af den i stk. 1 nævnte  

 registrering for så vidt angår registrenes centrale dele.
Endvidere skal  

 Datacentralen A/S mindst hvert halve år til de registeransvarlige for de  

 lokale dele af registrene fremsende udskrift af den i stk. 1 nævnte  

 registrering for så vidt angår transaktioner ved det pågældende embede.
 Stk. 3.  Udskrivning af registreringen for de lokale  

 dele af registrene kan til enhver tid foretages af de registeransvarlige for  

 disse registre.
 § 19.  Der skal af Datacentralen A/S mindst en gang  

 årligt udskrives en benyttelsesstatistik, der for hver enkelt af de i § 14  

 nævnte personer angiver antallet af gange, hvor den pågældende har anvendt  

 registret.
Stk. 2.  Statistikken skal sendes til den  

 registeransvarlige for det pågældende register.
Den registeransvarlige skal  

 påse, at autorisationskoder, der ikke længere er aktuelle, bliver slettet.
 Stk. 3.  Denne statistik kan til enhver tid udskrives af  

 de registeransvarlige for de lokale dele af registrene.
§ 20.  Der skal hos Datacentralen A/S foretages  

 registrering (logning) af alle uautoriserede adgangsforsøg.
Når der er  

 registreret et nærmere fastsat antal adgangsforsøg fra samme terminal inden  

 for en nærmere angivet periode, skal en liste over forsøgene udskrives til  

 den registeransvarlige, der skal foretage kontrol af forholdet.
 Stk. 2.  Det påhviler de i § 10, stk. 1, nævnte  

 myndigheder, virksomheder og organisationer efter anmodning fra retten i  

 Århus inden for myndigheden, virksomheden eller organisationen at foretage  

 kontrol som nævnt i stk. 1.
 § 21.  Udskrivning fra registrenes centrale dele af  

 attester, der er rekvireret via edb-systemet, foretages af Datacentralen A/S  

 på alle hverdage, og udskriften sendes til den ved rekvisitionen angivne  

 adressat.
Stk. 2.  Udskrivning fra registrenes centrale dele i  

 øvrigt må, jf. dog stk. 3, kun ske ifølge en driftsplan.
Driftsplanen skal  

 indeholde oplysning om tidspunktet for aflevering af eventuelt  

 inddatamateriale, kørselsdag og aflevering af uddatamateriale.
Disse  

 tidspunkter fastsættes af Datacentralen A/S, der giver retten i Århus  

 meddelelse herom, mens driftsplanen i øvrigt fastsættes af retten i Århus og  

 Datacentralen A/S i forening.
 Stk. 3.  Udskrivning, der ikke sker i henhold til stk. 1  

 eller 2, må kun ske efter skriftlig anmodning fra retten i Århus.  

 Datacentralen A/S skal gøres bekendt med, hvem der ved retten er berettiget  

 til at rekvirere og modtage udskrifter.
Meddelelse af oplysninger fra registrene § 22.  Oplysninger fra registrene kan meddeles i  

 overensstemmelse med de ved tinglysningsloven og de i medfør af  

 tinglysningsloven fastsatte bestemmelser herom.
Oplysninger om cpr-nummer og  

 om ejers adresse, der er beskyttet, videregives ikke.
Ikrafttræden § 23.  Forskrifterne træder i kraft den 1. juni 1993.
Justitsministeriet, den 24. maj 1993 Erling Olsen / Hanne Schmidt Bilag 1 Tingbogen:
Oplysninger om ejendommens matrikelbetegnelse Oplysninger om ejendommens arealforhold, herunder om arealets anvendelse  

 m.v.
Oplysninger om ejendommens postadresse Oplysninger om eventuelle noteringer på ejendommen, herunder om  

 ejendommens anvendelse m.v.
Oplysninger om ejendommens kommunale tilhørsforhold Oplysninger om ejendommens vurdering Oplysninger om tinglysningsgenparter Oplysninger om adkomstforhold, herunder om datoer, dagbogsnummer, navne,  

 købesum, anmærkninger samt om ejerforholdene iøvrigt Oplysninger om de på ejendommen tinglyste byrder, herunder om datoer,  

 dagbogsnummer og om byrdens indhold Oplysninger om de på ejendommen tinglyste hæftelser, herunder om datoer,  

 dagbogsnummer, navne, beløb, rente, prioriteringsforhold, anmærkninger samt  

 om hæftelsen iøvrigt Oplysninger om anmelder af dokumentet Bilag 2 Personbogen:
Oplysninger om dokumentet, herunder om datoer, dagbogsnummer,  

 oprettelsesretskreds og dokumenttype, samt navne, beløb, rente,  

 prioritetsforhold, vilkår, særlige bestemmelser, anmærkninger samt om  

 dokumentets indhold iøvrigt Oplysninger om parterne, herunder om cpr-nummer/SE-nummer, navne og  

 adresser Oplysninger om pantsatte effekter Oplysninger om anmelder af dokumentet Bilag 3 Bilbogen:
Oplysninger om køretøjet, herunder om mærke, første registreringsdato,  

 stelnummer og registreringsnummer Oplysninger om køretøjets ejer, herunder om cpr-nummer/SE-nummer, navn,  

 adresse og personstatus Oplysninger om dokumentet, herunder om datoer, dagbogsnummer,  

 oprettelsesretskreds, dokumenttype, navne, beløb, rente, prioritetsforhold,  

 vilkår, særlige bestemmelser, anmærkninger samt om dokumentets indhold  

 iøvrigt Oplysninger om anmelder af dokumentet Bilag 4 Oplysninger, der kan overføres fra Centralregistret for Motorkøretøjer  

 og Det Centrale Personregister til bilbogen:
