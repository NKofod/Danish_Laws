Cirkulæreskrivelse om meddelelse om  

 perioden med ret til efterløn på  

  trin 1 Kommentar m.v.:
 Uanset om et medlem på grund af overgangsregler har  

 ret til dagpenge i en længere periode end 30 måneder, har  

 medlemmet længst ret til efterløn på trin 1 i 30  

 måneder.
 Meddelelse om afgørelsen:
Hvis et medlem, der har dagpengeret ud over 30  

 måneder, vælger at overgå til efterløn, bliver  

 medlemmet omfattet af bestemmelsen om, at efterløn på trin 1  

 længst kan oppebæres i 30 måneder.
Overgår medlemmet  

 til efterløn efter 30 måneders ledighed eller mere, går  

 medlemmet direkte på 82 % satsen.
Medlemmer, der er indplaceret efter  

 overgangsbekendtgørelsen, nr. 906 af 1. december 1993, og som ikke  

 senere har erhvervet ny dagpengeret, kan have ret til dagpenge i en  

 længere periode end 30 måneder.
Ligeledes kan personer, som er  

 blevet ledige før det fyldte 60. år, efter 1. januar 1994, men  

 før d. 24. november 1994, have ret til en samlet dagpengeperiode  

 på mere end 30 måneder.
 Efter den nugældende formulering af lovens § 75 d,  

 stk. 3/ § 75 e, stk. 2, som fremgår af lov om ændring af lov om  

 arbejdsløshedsforsikring m.v., lov nr. 1058 af 20. december 1995 kan  

 efterløn med den individuelle sats udbetales indtil udløbet af  

 en periode, der svarer til medlemmets dagpengeperiode efter § 55, stk. 5, 1.  

 pkt., jf. stk. 6.
 Rammen for efterløn på trin 1 - højst  

 30 måneder - fremgår dermed nu af lovens § 55, stk. 5.
 Lovændringen på efterlønsområdet  

 var en redaktionel ændring, der ikke havde til formål at udvide  

 længden af trin 1 perioden for visse persongrupper.
