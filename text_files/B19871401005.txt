 Landbrugsministeriet fastsætter i medfør af § 35 i lov om jagt og  

 vildtforvaltning, jfr. lovbekendtgørelse nr. 57 af 11. februar 1983  

 nedennævnte bestemmelser for Vadehavet vildtreservat i Ribe og Sønderjyllands  

 amter.
Vildtreservatets afgrænsning § 1. Vildtreservatet omfatter Margrethe Kog samt den del af Vadehavet,  

 der er beliggende mellem den dansk/tyske grænse og bunden af Ho Bugt.
Stk. 2. Mod land afgrænses det i stk. 1 nævnte område nord for Emmerlev  

 Klev af den vestlige side af nuværende havdigers krone og, hvor diger ikke  

 findes, af højeste, daglige vandstandslinie.
Over Varde Å's udløb i Ho Bugt  

 er reservatgrænsen sammenfaldende med den i Fiskeriministeriets  

 bekendtgørelse nr. 259 af 22. juni 1965 fastsatte østlige grænse for  

 fiskefredningsbæltet ved åens udløb.
Grænsen er en lige linie gennem 3  

 punkter, der udgøres af Billum Kirke og 2 båker syd for udløbet.
Mellem  

 Emmerlev Klev og den dansk/tyske grænse følger reservatgrænsen den vestlige  

 side af Emmerlev og Højer digers krone, og hvor dige ikke findes ud for  

 Højer, af en lige linie mellem ovennævnte diger.
 Stk. 3. Mod vest afgrænses det i stk. 1 nævnte område af basislinien fra  

 Lister Dyb til Skallingen, der er fastsat i henhold til kgl. anordning nr.  

 437 af 21. december 1966 om afgrænsning af søterritoriet.
Bestemmelser om jagt § 2. På de i § 1 nævnte områder er det følgende steder forbudt at udøve  

 jagt på eller på anden måde at ombringe indfange eller forjage pattedyr og  

 fugle:
a.
Et område, der omfatter:
 1. Albuebugten og den del af Vadehavet, der er  

 beliggende inden for:
 Mod nord en lige linie fra den østlige ende af skellet mellem matr. nr.  

 190 a og 57 k , Rindby by, Nordby til et punkt i Vadehavet 1 sømil (1852 m)  

 øst herfor.
 Mod syd en lige linie fra udløbet af vandløbet gennem Nørenge i skellet  

 mellem matr. nr. 285 a og 286 b , Sønderho by, Sønderho, til et punkt i  

 Vadehavet 1 sømil øst herfor.
 Mod øst en lige linie mellem de to ovennævnte liniers østlige endepunkter.
2. De til Albuebugten stødende landarealer, der mod  

 nord og syd begrænses af de under pkt. 1 nævnte matrikelskel og mod vest af  

 den østlige side af markvejen, der går langs Albuebugtens kyst i en afstand  

 af indtil 300 m, til det nordøstlige hjørne af matr. nr. 12 a , Sønderho by,  

 Sønderho.
Herfra følger grænsen det østlige skel af matr. nr. 12 a smst.  

 indtil det i pkt. 1 nævnte vandløb.
Nordby Fuglekøje og Sønderho gamle  

 Fuglekøje er således beliggende inden for området.
 3. matr. nr. 262 a , Sønderho by, Sønderho.
b.
Låningsvejen fra Vester Vedsted til Mandø, slikgårde (forlandsfelter)  

 og tilvækstarealer ved Låningsvejen samt den del af Vadehavet, der er  

 beliggende inden for et område som:
 1. Mod vest (ved Mandø) afgrænses af den gamle  

 forlandskant nord for Låningsvejen og af det nordøstlige og sydøstlige  

 faskingærde langs forlandsfelterne 8S, 9S og 10S syd for Låningsvejen.
 2. Mod nord afgrænses af en lige linie fra et punkt på  

 Mandødiget 500 meter nord for Låningsvejens rampe i østlig retning til et  

 punkt 600 meter nord for Låningsvejen i forlængelse af faskingærdet mellem  

 forlandsfelterne 15N og 11N ved Mads's Rende, herfra i lige linie til et  

 punkt 900 meter nord for Låningsvejens østlige knækpunkt og videre herfra i  

 lige linie parallelt med Låningsvejen til et punkt på land 800 meter nord for  

 Låningsvejen, beliggende 150 meter vest for Ribedigets krone.
 3. Mod øst afgrænses af en linie, beliggende 150 meter  

 vest for Ribedigets krone fra 800 meter nord for Låningsvejen til  

 faskingærdet langs nordsiden af udløbet af Vester Vedsted sluse.
 4. Mod syd afgrænses af faskingærdet langs nordsiden  

 af udløbet fra Vester Vedsted sluse og fra gærdets vestligste punkt af en  

 lige linie i vestlig retning til skellet mellem forlandsfelterne 7S og 8S ved  

 Mandøs østkyst.
c.
Områder nord og syd for Rømødæmningen, omfattende:
 1. Et bælte langs en 3.500 meter lang strækning af  

 dæmningen regnet fra Ballumdigets krone i en bredde af 2.100 meter nord for  

 og 2.300 meter syd for dæmningen, regnet fra dæmningens fod.
 2. Et bælte langs den øvrige del af Rømødæmningen mod  

 vest i en bredde af 1.000 meter på hver side af dæmningen, regnet fra  

 dæmningens fod, indtil den gamle forlandskant på Rømø.
 3. Et område langs Jyllands vestkyst, mod vest  

 afgrænset af en linie 1.500 meter vest for et nord-sydgående faskingærde  

 mellem udløbet af Brøns Å og Rømødæmningen, der udgår fra Rømødæmningen 900  

 meter vest for Ballumdigets krone, mod øst afgrænset af udløbet af Brøns Å og  

 skellet mellem statens og de privat matrikulerede arealer indtil udløbet fra  

 Ballum sluse.
d.
Et område af Vadehavet incl.
Margrethe Kog afgrænset mod syd og vest af  

 den dansk/tyske grænse, mod nord af en lige linie fra den dansk/tyske grænses  

 nord-vestlige knækpunkt i Lister Dyb mellem Rømø og Sild til et punkt på  

 Jyllands vestkyst, hvor båken ud for Hjerpsted Kirke og samme kirkes tårn er  

 på linie, og mod øst som beskrevet i § 1, stk. 2, til den dansk/tyske grænse  

 ved Siltoft.
 Stk. 2. På de i stk. 1 nævnte områder er færdsel med skydevåben forbudt.
 § 3. Inden for de i § 1 nævnte områder er det følgende steder forbudt at  

 udøve jagt fra motordrevet fartøj:
a.
I Ho Bugt mod sydøst afgrænset af en lige linie fra udløbet af  

 Møllebækken ca. 2 km syd for Hjerting til sydspidsen af Langli og herfra i  

 lige linie over yderspidsen af spunsen til Skallingen.
b.
I den del af Lister Dybs tidevandsområde, der er beliggende mellem de i  

 § 2, litra c og d nævnte områder.
Mod vest afgrænset af en lige linie i  

 nord-sydgående retning over Lister Dyb, der fremkommer, når de to grænsebåker  

 på Havsand, Rømø er på linie.
 § 4. På de i § 1 nævnte områder er det på søterritoriet uden for de i § 2  

 nævnte områder forbudt at udøve jagt på eller på anden måde at ombringe,  

 indfange eller forjage pattedyr og fugle i perioden 1. marts - 15. september.
 Stk. 2. på de i stk. 1 nævnte områder må ladt skydevåben ikke medbringes  

 i perioden 1. marts - 15. september.
Undtagelser vedr. jagt § 5. Bestemmelsen i § 2, stk. 2 gælder ikke for:
a.
Gennemsejling af de under litra a (Albuebugten) og d (den sydlige del  

 af Vadehavet) nævnte områder med afladt skydevåben.
I Margrethe Kog gælder  

 denne bestemmelse kun Højer Kanal mellem Vidåslusen og Højer Sluse.
b.
Gennemsejling af det under litra b nævnte område (området ved  

 Låningsvejen til Mandø) fra Vester Vedsted sluse og ud af området mod syd med  

 afladt skydevåben.
c.
Færdsel til fods langs østgrænsen af det under litra b nævnte område  

 med afladt skydevåben.
d.
Medbringelse af skydevåben i afladt stand til og fra Mandø ad  

 Låningsvejen og den afmærkede ebbevej.
e.
Udøvelse af jagt på arealer under § 2, stk. 1, litra d, i Margrethe Kog  

 nord for Højer Kanal efter tilladelse af Jordbrugsdirektoratet og  

 Landbrugsministeriets Vildtforvaltning.
Der skal dog fastsættes en jagtfri  

 zone på mindst 150 meters bredde langs nordsiden af vejen mellem Højer Sluse  

 og Vidåslusen og langs østsiden af det dansk/tyske dige.
Bestemmelser om færdsel § 6. Inden for de i § 1 nævnte områder er ophold og færdsel til fods,  

 ridning samt enhver form for kørsel og sejlads forbudt følgende steder:
a.
På de i § 2, stk. 1, litra a, nævnte landarealer ved Albuebugten på  

 Fanø.
b.
På de dele af Trinden og Keldsand, der er bevokset med vadegræs og  

 andre marskplanter i perioden 1. april - 15. juli.
c.
På de i § 2, stk. 1, litra b, nævnte forlandsfelter og slikgårde ved  

 Låningsvejen til Mandø, bortset fra 2 slikgårde, henholdsvis syd og nord for  

 den afmærkede ebbevejs udgangspunkt ved Vester Vedsted.
d.
På de i § 2, stk. 1, litra c, nævnte områder nord og syd for  

 Rømødæmningen.
e.
På den sydlige del af Kore Sand, der er beliggende syd for MG20 (UTM)  

 samt i den del af Juvre Dyb, der er beliggende indenfor en afstand af 300  

 meter fra ovennævnte del af Kore Sand, regnet fra højeste, daglige  

 vandstandslinie.
f.
På højsandet Lamme Læger, beliggende sydvest for Havsand på Rømø i  

 Lister Syd (55 grader 04 minutter 5 sekunder N, 08 grader 27 minutter Ø) samt  

 i den del af søterritoriet omkring Lamme Læger, der er beliggende indenfor en  

 afstand af 300 meter, regnet fra højeste, daglige vandstandslinie.
 g. på halligen Jordsand, beliggende i det i § 2, stk. 1, litra d nævnte  

 område samt den nærmestliggende del af Jordsand Flak inden for en afstand af  

 800 meter fra Jordsands trigonometriske punkt.
h.
På tørlagte flak samt i prieler og løb syd for indsejlingen til  

 Vidåslusen i det i § 2, stk. 1, litra d, nævnte område.
 i. på statsejede arealer i Margrethe Kog syd for Højer Kanal mellem Højer  

 dige og det dansk/tyske dige incl. reservoirområdet samt i slikgårde vest for  

 det dansk/tyske dige.
j.
I Hobo Dyb-området mellem Skallingen og Langli samt på og ved Langli,  

 jfr.
Miljøministeriets bekendtgørelse om fredning af Vadehavet.
 § 7. Vedrørende yderligere sejlads- og færdselsrestriktioner indenfor  

 vildtreservatets område henvises til:
 1. Miljøministeriets bekendtgørelse om fredning af  

 Vadehavet.
 2. Ministeriet for offentlige arbejders bekendtgørelse  

 nr. 44 af 12. februar 1951 angående forbud mod sejlads i farvandet ved  

 Rømødæmningen, der tillige indeholder visse bestemmelser om fiskeri.
 3. Fredningsnævnet for Sønderjyllands amts sydlige  

 fredningskreds kendelse af 1. marts 1984 om fredning af de privatejede  

 landbrugsarealer i Margrethe Kog i Højer kommune.
Undtagelser vedr. færdsel § 8. Bestemmelserne i § 6 gælder ikke for:
a.
Ejeres/brugeres samt disses personales brugs- og færdselsret til egne  

 arealer.
Løsgående hunde må dog kun medtages i forbindelse med sammendrivning  

 af kreaturer og får.
 b. på Mandø og Fanø fastboende personers fiskeri og indsamling af  

 strandtømmer o.l.
c.
Færdsel til fods med afladt skydevåben lang østgrænsen af det i § 2,  

 stk. 1, litra b nævnte område, jfr. § 2, stk. 2.
d.
Sejlads i forbindelse med fiskeri.
e.
Færdsel i forbindelse med besøg i Nordby Fuglekøje og Sønderho gamle  

 fuglekøje, når køjerne er åbne for publikumsbesøg.
Køjerne er beliggende på  

 de i § 2, stk. 1, litra a, nævnte landarealer ved Albuebugten på Fanø.
f.
Offentlige myndigheders færdsel i forbindelse med administration af  

 anlæg og lovgivning under disse, herunder kystsikrings- og digearbejde,  

 grøbling o.l.
Forskellige bestemmelser § 9. Bestemmelserne i § 6 i ovennævnte lov om jagt og vildtforvaltning  

 finder anvendelse i vildtreservatet med de afvigelser, der følger af denne  

 bekendtgørelse.
 § 10. På de i § 1 nævnte områder er det forbudt at ødelægge eller  

 indsamle æg.
 § 11. Landbrugsministeriets Vildtforvaltning kan, når særlige forhold  

 taler derfor, dispensere fra bestemmelserne i §§ 2-6 og 10 efter forhandling  

 med Jordbrugsdirektoratet, Kystinspektoratet, Miljøministeriet og private  

 lodsejere.
Straf og ikrafttrædelse § 12. Overtrædelse af bestemmelserne i §§ 2-6 og 10 straffes i medfør af  

 § 51, stk. 4 i lov om jagt og vildtforvaltning med bøde, for så vidt  

 strengere straf ikke er forskyldt efter den øvrige lovgivning.
 § 13. Bekendtgørelsen træder i kraft den 31. december 1987 og er gældende  

 til og med 31. juli 1994. Samtidig hermed ophæves bekendtgørelse af 5. juli  

 1984 om Vadehavet vildtreservat.
