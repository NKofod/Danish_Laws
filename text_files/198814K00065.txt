Nr BTL 65 Betænkning over Forslag til lov om ændring af lov om afgift af visse  

 olieprodukter (Ingen skat på opvarmningspetroleum)   

 Nr L 65 1988-89, 1. samling Afgivet af Skatte- og Afgiftsudvalget Afgivet: 19881209 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
Disse spørgsmål og skatteministerens besvarelse heraf er optrykt som bilag til denne betænkning.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse med de af skatteministeren stillede ændringsforslag.
 Et mindretal (Socialdemokratiets medlemmer af udvalget) vil  

 redegøre for sin stilling til lovforslaget ved 2. behandling.
 Et andet mindretal (Socialistisk Folkepartis medlemmer af udvalget)  

 vil ligeledes redegøre for sin stilling til lovforslaget ved 2. behandling.
Ændringsforslag Af skatteministeren, tiltrådt af et flertal (udvalget med  

 undtagelse af S og SF):
Til § 2 1) Paragraffen affattes således:
»§ 2 Loven træder i kraft den 1. januar 1989 og finder anvendelse på varer, der  

 fra og med denne dato udleveres fra registrerede virksomheder eller angives  

 til fortoldning.« Ny paragraf 2) Efter § 2 indsættes som ny paragraf:
»§ 3 Stk. 1. Virksomheder, der den 1. januar 1989 har en beholdning af  

 petroleum, som efter lov om afgift af visse olieprodukter, jf.  

 lovbekendtgørelse nr. 621 af 14. oktober 1988, er berigtiget med 57 øre pr.  

 liter, og som bliver afgiftsfri efter § 1, kan få godtgjort afgiften.  

 Godtgørelsen ydes kun med det beløb, hvormed godtgørelsen overstiger 500 kr.
 Stk. 2. Det er en betingelse for at opnå afgiftsgodtgørelse efter stk. 1,  

 at en opgørelse over den godtgørelse, som kræves, er toldvæsenet i hænde  

 senest den 15. januar 1989. Toldvæsenet kan gøre godtgørelsen betinget af, at  

 virksomheden fremlægger dokumentation for, at den afgift, der kræves  

 godtgjort, er betalt af virksomheden.
Stk. 3. Virksomheder, der ansøger om afgiftsgodtgørelse, skal give  

 toldvæsenet adgang til at kontrollere de indsendte opgørelser ved eftersyn af  

 beholdninger, forretningsbøger m.v.
Virksomhedens indehavere og de i  

 virksomheden beskæftigede personer skal yde toldvæsenet al fornøden  

 vejledning og hjælp.
Stk. 4. Den, der forsætligt eller groft uagtsomt afgiver urigtige eller  

 vildledende oplysninger eller fortier oplysninger til brug ved beregning af  

 afgiftsgodtgørelse efter denne paragraf, straffes med bøde. § 22, stk. 3 og  

 4, og § 23 i lov om afgift af visse olieprodukter finder tilsvarende  

 anvendelse.« Bemærkninger Til nr. 1 Efter lovforslagets § 2 skal det have virkning over for forbrugerne straks  

 fra lovændringens ikrafttræden.
Dette må indebære, at afgiften af lagre hos brændselshandlere m.v. skal  

 godtgøres.
For at give toldvæsenet og virksomhederne en rimelig tid til de  

 ændrede afgiftsforhold foreslås det derfor at lade lovændringen træde i kraft  

 den 1. januar 1989.
Til nr. 2 Den nye § 3 indeholder de nødvendige bestemmelser for at gennemføre en  

 godtgørelsesordning som nævnt ovenfor.
Af administrative grunde foreslås en  

 bundgrænse på 500 kr. for godtgørelsen.
Toldvæsenets omkostninger ved  

 lovforslagets gennemførelse andrager skønsmæssigt 30.000 kr.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Grete Schødts (S) Stavad (S) fmd.  

Bjørn Poulsen (SF) Jens Thoft (SF) Bilag Nogle ad udvalgets spørgsmål til skatteministeren og dennes besvarelse  

 heraf:
 Spørgsmål 1:
 Der ønskes en redegørelse for samspillet mellem varmehjælp til  

 pensionister og energipriserne (f.eks. prisen på opvarmningspetroleum).
 Svar:
 Jeg har fra Socialministriet modtaget vedlagte besvarelse, til hvilken jeg  

 kan henholde mig:
»Efter de generelle regler, som socialministeren har fastsat om  

 varmetillæg, ydes der varmetillæg til pensionister til delvis dækning af  

 udgifter til opvarmning.
Reglerne, der har haft virkning siden 1. januar  

 1988, er en del af den såkaldte samspilsløsning.
 Varmetillæggets størrelse er for den enkelte pensionist afhængigt af såvel  

 opvarmningsudgiften som af størrelsen af eventuelle ekstraindtægter.
Inden for et interval mellem egenbetalingen - på 2.400 kr. for enlige og  

 3.600 kr. for gifte pensionister - og en maksimumsgrænse på 10.100 kr. for  

 opvarmningsudgiften kan der ydes varmetillæg.
I dette interval kan der ydes  

 varmetillæg med henholdsvis 75, 50 og 25 pct. afhængigt af varmeudgiftens  

 størrelse.
Der henvises til nedenstående tabel over beregning af varmetillæg.
Varmetillægget beregnes således på grundlag af de faktiske udgifter til  

 opvarmning.
I det omfang opvarmningsudgiften/energipriserne varierer inden  

 for intervallet mellem egenbetalingen og maksimum for tillægget, reguleres  

 varmetillægget derfor tilsvarende.
Det skal i øvrigt nævnes, at det beregnede varmetillæg nedsættes, hvis  

ekstraindtægterne overstiger 10.600 kr. for enlige og 16.000 kr.  

 årligt for gifte pensionister.
Tillægget nedsættes forholdsmæsigt i  

 indtægtsintervallerne 10.600-40.600 kr. for enlige og 16.000-61.000 kr. for  

 gifte.
Ved ekstraindtægter højere end henholdsvis 40.600 og 61.000 kr. kan  

 der således ikke ydes varmetillæg.« Spørgsmål 2:
Hvad koster det at opvarme en typisk beboelseslejlighed med petroleum i  

 forhold til opvarmning med andre energiformer? Svar:
 Københavns Belysningsvæsen har oplyst, at opvarmningsudgiften ekskl. varmt  

 vand ved forskellige energiformer for en lejlighed på 65 m2 fordeler sig som  

 følger:
 Opvarmning af lejlighed 65 m2 ekskl. varmt vand Varmeudgift pr.
Brændsel Opvarmningsform Prisbasis dato år inkl. moms kr.
Indeks  

 Indstikfyr 3960 100 134 Petroleum 30/9-88 Ny oliekamin 2957 75 100 Bygas Gasradiator 5/10-88 4188 106 142 Elektricitet Elradiatorer med 1/3 nattarif 5/10-88 5725 145 194 Fyringsolie Centralvarme 30/9-88 4351 110 147 Fuelolie 1 pct.
Centralvarme 30/9-88 3593 91 122 Fjernvarme Centralvarme 5/10-88 3980 101 135 Kilde: Københavns Belysningsvæsen.
 Spørgsmål 3:
Hvilke kommentarer har ministeren m.h.t. utilsigtet brug af petroleum i 10  

 liters beholdere? Spørgsmål 4:
Hvor meget petroleum kan der blandes i fyringsolie, for at blandingen  

 stadig kan anvendes i gængse oliefyr? Spørgsmål 5:
Findes der typer af oliefyr, der uden væsentlige problemer udelukkende kan  

 køre på petroleum? Svar på spørgsmål 3, 4 og 5:
 Almindelige oliefyr vil i de fleste tilfælde kunne fyre med blandinger af  

 petroleum og fyringsolie eller med ren petroleum efter mindre tekniske  

 ændringer af fyret.
Såfremt der anvendes blandinger af petroleum og fyringsolie, er det  

 nødvendigt, at blandingen er fuldstændig, og at det af hensyn til  

 brændselsforbruget (virkningsgraden) sikres, at det samme blandingsforhold  

 anvendes over tid.
Hvis man hælder petroleum i tanken, vil den sandsynligvis  

 samle sig i toppen af tanken.
Når al fyringsolien i bunden er brugt, vil der  

 således blive fyret med ren petroleum, hvilket af hensyn til virkningsgraden  

 kræver en justering af fyret og i værste fald kan medføre, at navnlig ældre  

 oliefyr brænder sammen som følge af, at selvsmørende mekaniske dele i  

 oliepumpen ikke længere smøres.
I princippet er der derfor ikke nogen grænser for blandingsforholdets  

 størrelse.
I praksis kræves der tekniske hjælpemidler for at sikre, at  

 blandingen forbliver fuldstændig, samt at oliefyret justeres til at fyre med  

 denne fuldstændige blanding af petroleum og fyringsolie.
Som sagt vil der  

 ikke være sikkerhed for, at de forsøg, der eventuelt gøres på at blande  

 fyringsolie og petroleum, lykkes, og det er tvivlsomt, om man fortløbende kan  

 ramme det oprindelige blandingsforhold.
Et almindeligt villafyr er godkendt til afbrænding af brandfarlige væsker  

 med et flammepunkt på over 55 grader.
Fyringsolie har et flammepunkt på 70  

 grader og petroleum et flammepunkt på 40 grader.
Et almindeligt oliefyr vil  

 således ikke overholde de brandtekniske krav, hvis der anvendes ren  

 petroleum.
Skal de brandtekniske regler derfor overholdes, må petroleum højst  

 udgøre ca. halvdelen af en sådan blanding.
Sammenfattende kræver det et vist kendskab til olieprodukter og oliefyr  

 samt eventuelt afholdelse af udgifter i forbindelse med tekniske ændringer af  

 oliefyret, såfremt man skal kunne opnå en besparelse ved hel eller delvis  

 fyring med petroleum.
Dertil kommer viljen til at påtage sig en del besvær i  

 forbindelse med levering, påfyldning af olietank og eventuel opbevaring af  

 tomme og fyldte petroleumsdunke.
Ved større afgifts- og prisforskelle mellem petroleum afsat i 10 liters  

 dunke og fyringsolie og petroleum leveret i tank end de nuværende, vil der  

 være et stærkere incitament til at ændre på oliefyret og påtage sig de  

 ulemper og tekniske besværligheder, der er forbundet med at fyre med  

 blandinger af fyringsolie og petroleum eller ren petroleum.
Hvis den  

 forslåede afgiftsfritagelse vedtages, vil prisen på 1000 l fyringsolie med  

 det nuværende prisniveau være ca. 1100 kr. højere end prisen på 1000 l  

 petroleum leveret i 10 liters dunke.
Med de gældende afgiftssatser er  

 prisdifferencen ca. 400 kr. pr. 1000 liter.
Det må imidlertid anses for  

 tvivlsomt, om den besparelse, der opnås ved iblanding af petroleum i  

 fyringsolien, er af et omfang, der opvejer det besvær og den risiko,  

 blanderen påtager sig.
