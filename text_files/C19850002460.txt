Almindelige oplysninger 1. Grundlaget for  Færøernes hjemmestyre  er  

 lov nr. 137 af 23. marts 1948 om Færøernes hjemmestyre.
Hjemmestyrets  

 lovgivningsvirksomhed varetages af lagtinget og dets administration af  

 landsstyret.
Landsstyrets formand benævnes lagmand, de øvrige medlemmer  

 landsstyresmænd.
Med hjemmel i hjemmestyreloven har hjemmestyret overtaget en række  

 sagsområder som  særanliggender,  dvs. at hjemmestyret har den  

 lovgivende og administrative kompetence på det pågældende område.  

 Overtagelsen af et sagsområde medfører, at de udgifter, der er forbundet med  

 varetagelse af området, påhviler hjemmestyret.
Ikke-overtagne sagsområder  

 varetages af rigsmyndighederne som  fællesanliggender . Nogle  

 fællesanliggender administreres dog af hjemmestyret i overensstemmelse med  

 hjemmestyrelovens § 9 (navnlig sygehusvæsen, sociale anliggender og  

 undervisningsvæsen). Visse særanliggender administreres af statslige  

 myndigheder på hjemmestyrets vegne (f.eks. førelse af visse registre).
 I hjemmestyreloven er foretaget en angivelse af de sagsområder, der uden  

 videre kan overtages af hjemmestyret (liste A) og sagsområder, om hvilke der  

 skal forhandles, før der tages stilling til, om og i hvilket omfang de kan  

 overtages af hjemmestyret (liste B).
Sagsfordelingen mellem hjemmestyret og rigsmyndighederne fremgår af  

Årbog for Færøerne , der udgives af Færøernes landsstyre og  

 rigsombudsmanden på Færøerne.
Følgende sagsområder er indtil nu overtaget som  

 særanliggender af hjemmestyret:
 Liste A-sager.
 1. Færøernes egen styrelsesordning.
 2. Kommunale forhold.
3. Bygningssager m.v.
Folkeregister.
 4. Apotekervæsen, sundhedsvedtægter (miljøsager).
 5. Lovpligtig ulykkesforsikring, arbejdsforhold m.v.
 6. Direkte og indirekte skatter.
 7. Finansvæsen.
 8. Godkendelse af havneafgifter.
9. Gymnasiet og HF-kurser, folkehøjskoler,  

 navigationsskoler.
Færøernes akademi.
 10. Arkiver, biblioteker, museer.
 11. Bygningsfredning, naturfredning.
 12. Trafikvæsen m.v. bortset fra havne og  

 telegrafvæsen.
 13. Landbrug, fiskeri m.v.
 14. Teaterbevillinger m.v.
 15. Produktion, handel m.v.
 16. Overformynderi, tinglysning m.v.
 Liste B-sager.
 3. Radio med undtagelse af sager med relation til  

 internationale aftaler.
 4. Jordfonden.
 5. Import- og eksportkontrol.
 I tvivlstilfælde foretages den nærmere afgrænsning af de overtagne områder  

 efter drøftelse mellem hjemmestyret og rigsmyndighederne.
2. Rigsombudsmanden er rigets øverste repræsentant på  

 Færøerne.
Rigsombudsmanden hører under statsministeriet.
Rigsmyndighedernes  kontakt med hjemmestyret  skal foregå gennem  

rigsombudsmandens kontor , medmindre andet er aftalt med  

 statsministeriet eller rigsombudet.
Rigsombudets adresse er (* 1) postboks  

 12, 3800 Torshavn, tlf. (042) 11040. Telex nr. 81225. Sager med særlige  

 politiske aspekter i forhold til hjemmestyret forelægges dog gennem  

statsministeriet . Statsministeriet bør underrettes om Færøsager af  

 større betydning, f.eks. principielle lovændringer.
3. Under statsministeriet er nedsat et permanent  

rådgivende udvalg vedrørende Færøerne . Udvalget skal følge den  

 økonomiske udvikling på Færøerne og afgive beretninger herom til  

 statsministeren.
Statens myndigheder skal holde Det rådgivende udvalg  

 underrettet om alle foranstaltninger af betydning for de økonomiske forhold  

 på Færøerne, og udvalgets udtalelse skal indhentes, inden bevilling søges til  

 gennemførelse af sådanne foranstaltninger, herunder planlagt  

 investeringsvirksomhed.
Udvalgets adresse er Det rådgivende udvalg vedrørende  

 Færøerne, statsministeriet, Christiansborg, 1218 København K.
Forelæggelse af love, traktater m.v. for hjemmestyret 4. Efter hjemmestyrelovens § 7, stk. 1, skal  

regeringslovforslag , der indeholder bestemmelser, der udelukkende  

 vedrører Færøerne, forelægges for hjemmestyret, inden de fremsættes for  

 folketinget.
Dette gælder bl.a. for særlige »love for Færøerne«,  

 der anvendes, hvor der er tale om principielle forskelle mellem den færøske  

 ordning og ordningen i den øvrige del af riget.
Efter § 7 skal rigslove, der også vedrører lokale færøske forhold,  

 forelægges for hjemmestyret, før de sættes i kraft på Færøerne.
I visse  

 tilfælde vil denne forelæggelsespligt kunne opfyldes i forbindelse med den  

 særlige kundgørelsesprocedure, jfr. nedenfor under punkt 7.
I tilfælde, hvor der må forudses ønsker fra hjemmestyret om afvigelser i  

 forhold til den danske ordning, eller hvor ressortministeriet ønsker loven  

 gennemført på Færøerne med sådanne afvigelser, vil det være hensigtsmæssigt,  

 at det i loven bestemmes, at denne kan sættes i kraft på Færøerne ved kgl.  

 anordning med de afvigelser, som de særlige færøske forhold tilsiger.
Loven  

 forelægges derefter for hjemmestyret, eventuelt i forbindelse med udkast til  

 ikrafttrædelsesanordning.
Hvis en  lov ikke skal gælde for Færøerne , f.eks. fordi der er  

 tale om et særanliggende, angives det udtrykkeligt, at loven ikke gælder for  

 Færøerne.
Dette er dog ikke nødvendigt, når det af lovens indhold tydeligt  

 fremgår, at den ikke omfatter færøske forhold, eller loven er en ændringslov  

 til en lov, der ikke gælder for Færøerne.
Også  anordninger og bekendtgørelser , der udelukkende vedrører  

 Færøerne eller i øvrigt vedrører lokale færøske forhold, skal forelægges for  

 hjemmestyret.
I visse tilfælde vil denne forelæggelsespligt kunne opfyldes i  

 forbindelse med den særlige kundgørelsesprocedure, jfr. nedenfor under punkt  

 7.
5. Efter hjemmestyrelovens § 7, stk. 2, skal  

traktater  og andre internationale overenskomster, der kræver  

 folketingets samtykke, og som berører særlige færøske interesser, forelægges  

 for hjemmestyret.
Ved indgåelse af aftaler med andre lande bør  

 rigsmyndighederne i hvert enkelt tilfælde være opmærksomme på spørgsmålet om  

 den pågældende aftales eventuelle gyldighed for Færøerne.
Hvis en traktat m.v. berører et færøsk særanliggende eller et  

 fællesanliggende af betydning for Færøerne, bør der enten foretages en  

 forudgående forelæggelse for hjemmestyret eller tages forbehold i traktaten  

 for så vidt angår Færøerne.
Hvis der i ressortministeriet opstår spørgsmål i  

 forbindelse hermed, bør disse forelægges for udenrigsministeriets  

 retsafdeling, der i en vejledning om traktatindgåelse har beskrevet forholdet  

 til Færøerne (og Grønland).
 Når en traktat er bekendtgjort i Lovtidende C, påhviler det  

 ressortministeriet snarest at sende bekendtgørelsen til rigsombudsmanden på  

 Færøerne, der efter forelæggelse for hjemmestyret sørger for kundgørelse på  

 Færøerne, jfr. nedenfor under punkt 7.
6. For at lette og fremskynde hjemmestyrets  

 stillingtagen til lovforslag, love, anordninger, bekendtgørelser, traktater  

 m.v., jfr. foran under punkt 4 og 5, bør bestemmelserne være ledsaget af et  

resumee  over indholdet.
I øvrigt bør rigsmyndighederne, hvis der  

 fremsættes ønske herom, bistå hjemmestyret f.eks. med udarbejdelse af  

 redegørelser, deltagelse i møder og lignende.
Kundgørelse af love m.v. på Færøerne 7. Regler om  kundgørelse  på Færøerne af love,  

 anordninger, traktater m.v. findes i lov nr. 51 af 1. april 1896. For at en  

 lov m.v. kan have gyldighed på Færøerne, skal titel og udstedelsesdag  

 bekendtgøres af rigsombudsmanden i den færøske avis Dimmalætting.
Hvis ikke  

 andet er bestemt, træder retsforskriften i kraft på Færøerne 4 uger efter den  

 dag, hvor det pågældende nummer af Dimmalætting er udkommet.
Det påhviler  

 ressortministeriet at sende de pågældende love m.v. til rigsombudsmanden med  

 henblik på en sådan kundgørelse.
Efter fast praksis sker kundgørelsen først  

 efter forelæggelse for hjemmestyret.
 Cirkulærer fra rigsmyndighederne kundgøres ikke særskilt på Færøerne.
 8. Ved fastsættelse af  ikrafttrædelsesdato  i  

 bestemmelser for Færøerne bør der tages hensyn til de særlige  

 ikrafttrædelsesprocedurer, således at bekendtgørelse på Færøerne kan ske  

 inden den ikrafttrædelsesdato, som er fastsat i den pågældende bestemmelse.
Oplysning om færøske forhold 9. Rigsombudsmanden bistår myndigheder i Danmark med  

 fremskaffelse af oplysninger om færøske forhold samt med oversættelser fra  

 færøsk til dansk.
Endvidere bistår Færøernes Repræsentationskontor i  

 København med oplysninger om færøske forhold.
Kontorets adresse er Højbro  

 Plads 7,2, 1200 København K, tlf. (01) 14 08 66. Telex nr. 15677.
10. Færøernes landsstyre og rigsombudsmanden på  

 Færøerne udgiver »Færøsk lovregister«, der indeholder de for  

 Færøerne gældende retsforskrifter.
Lovregisteret kan købes gennem boghandelen  

 eller bestilles direkte på rigsombudet.
---------- 11. Denne vejledning afløser statsministeriets  

 skrivelser af 23. juli 1948, 12. juni 1950, 1. april 1957 og 26. marts 1971,  

 alle vedrørende Færøerne.
Statsministeriet, den 1. marts 1985 P.M.V.
