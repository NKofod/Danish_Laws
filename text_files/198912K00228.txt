Nr LSF 228 Forslag til Lov om ændring af lov om opkrævning af indkomst- og formueskat  

 for personer m.v. (kildeskat) (Begrænsning af ægtefællers adgang til  

 forrentning ved ændrede ansættelser m.v.) Fremsat af skatteministeren (Fogh Rasmussen) den 2. maj 1990 Vedtaget ved tredjebehandling den 1. juni 1990 Lov nr. 424 af 13/06/1990 § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 662 af 19. oktober 1989, som ændret  

 ved lov nr. 823 af 19. december 1989, lov nr. 825 af 19. december 1989, lov  

 nr. 888 af 29. december 1989 og lov nr. 59 af 7. februar 1990, foretages  

 følgende ændringer:
 1. I § 62, stk. 3, 2. pkt., indsættes efter  

 »dato«: », jf. dog § 62 A, stk. 5«.
 2. I § 62 A, stk. 3, 2. pkt., indsættes efter  

 »beløb«: », jf. dog stk. 5«.
 3. I § 62 A indsættes efter stk. 4 som nyt stykke:
»Stk. 5. Anmodning, der indgives efter 1. juli i året efter  

 indkomståret, om ændret fordeling mellem ægtefæller i forhold til det  

 selvangivne af indkomster, fradrag, formue eller gæld kan uanset  

 bestemmelserne i §§ 24 A, 25 A og 26 A kun imødekommes, hvis der foreligger  

 særlige omstændigheder, der efter skattemyndighedernes opfattelse gør  

 ændringen påkrævet.
Imødekommes en sådan anmodning, tilkommer der ikke den  

 skattepligtige rente som nævnt i stk. 3, 2. pkt., eller i § 62, stk. 3, 2.  

 pkt., af skattebeløb, som hidrører fra ændringen.« § 2 Loven har virkning for anmodninger, der indgives den 2. maj 1990 eller  

 senere.
Oprindeligt fremsat forslag § 1 I lov om opkrævning af indkomst- og formueskat for personer m.v.  

 (kildeskat) jf. lovbekendtgørelse nr. 662 af 19. oktober 1989 som ændret ved  

 lov nr. 823 af 19. december 1989, lov nr. 825 af 19. december 1989, lov nr.  

 888 af 29. december 1989 og lov nr. 59 af 7. februar 1990, foretages følgende  

 ændringer:
 1. I § 62, stk. 3, 2. pkt., indsættes efter »dato«:  

 »,jf. dog § 62 A, stk. 5«.
 2. I § 62 A, stk. 3, 2. pkt., indsættes efter »beløb«:  

 », jf. dog stk. 5«.
 3. I § 62 A indsættes efter stk. 4. som nyt stykke:
»Stk. 5. Anmodning, der indgives efter 1. juli i året efter  

 indkomståret, om ændret fordeling mellem ægtefæller i forhold til det  

 selvangivne af indkomster, fradrag, formue eller gæld, kan uanset  

 bestemmelserne i §§ 24 A, 25 A og 26 A kun imødekommes, hvis der foreligger  

 særlige omstændigheder, der efter skattemyndighedernes opfattelse gør  

 ændringen påkrævet.
Imødekommes en sådan anmodning, tilkommer der ikke den  

 skattepligtige rente som nævnt i stk. 3, 2. pkt., eller i § 62, stk. 3, 2.  

 pkt., af skattebeløb, som hidrører fra ændringen.«.
§ 2 Loven har virkning for anmodninger, der indgives den 2. maj 1990 eller  

 senere.
Bemærkninger til lovforslaget Forslaget går ud på at forhindre, at reglerne om forrentning af  

 overskydende skat kan misbruges af ægtefæller til at opnå en skattefri  

 fortjeneste ved oprindeligt at selvangive indkomstens og formuens fordeling  

 mellem sig i strid med kildeskattelovens regler, og så på et senere tidspunkt  

 at kræve denne fordeling rettet.
En sådan senere ændret fordeling vil normalt  

 udløse en overskydende skat for den ene ægtefælle og en lige så stor restskat  

 hos den anden ægtefælle.
Imidlertid vil restskatten alene blive opkrævet med  

 eventuelle tillæg på 7 eller 8 pct., mens den overskydende skat efter  

 gældende regler skal udbetales med tillæg af 4 pct. og - såfremt udbetalingen  

 sker efter 1. oktober i året efter det pågældende indkomstår - tillige med en  

 skattefri rente på 1 pct. pr. påbegyndt måned fra det nævnte tidspunkt.
Hvis  

 ægtefæller således har selvangivet hele ejerboligens underskud efter  

 renteudgifter på ialt f.eks. 100.000 kr. som, vedrørende manden, og 3 år  

 senere overfor myndighederne påviser, at ejendommen og gælden retteligt bør  

 deles lige mellem ægtefællerne, kan de efter gældende regler flytte halvdelen  

 af fradraget til hustruens indkomstopgørelse, således at hendes skat for det  

 pågældende år nedsættes med ca. 25.000 kr. og mandens tilsvarende stiger med  

 de samme 25.000 kr.
 Hvis anmodning om denne ændring indgives i december i det 3. år efter  

 udløbet af det pågældende indkomstår, og ændringen gennemføres f.eks. i marts  

 i det 4. år efter udløbet af det pågældende indkomstår, vil der hos manden  

 blive opkrævet 25.000 kr. med 7 pct. tillæg eller 26.750 kr., mens hustruen  

 vil være berettiget til en udbetaling på 25.000 kr. + 4 pct. tillæg = 26.000  

 kr. + 30 måneders tillæg a 1 pct. eller ialt 33.800 kr., således at  

 ægtefællerne tilsammen opnår en skattefri gevinst på 7.050 kr.
 Efter lovforslagets regler har ægtefællerne ikke krav på for det  

 pågældende år at få gennemført en ændring af fordelingen i forhold til det  

 oprindeligt selvangivne, og hvis ændringen alligevel gennemføres, fordi  

 særlige omstændigheder taler derfor, vil der ikke blive beregnet rentetillæg  

 på 1 pct. pr. måned af den overskydende skat.
 En arbejdsgruppe under Skatteministeriet undersøger for tiden mulighederne  

 for at forenkle og harmonisere bestemmelserne om morarente- og  

 rentegodtgørelse inden for skatte- og afgiftsområdet, og en rapport fra denne  

 renteharmoniseringsgruppe forventes at foreligge i løbet af sommeren.
På baggrund heraf vil der i større sammenhæng kunne træffes afgørelse om  

 mere systematiske ændringer bl.a. i reglerne for forrentning af skattebeløb  

 ved efterfølgende ændringer af skatteansættelser.
Imidlertid vil de ovenfor  

 beskrevne konsekvenser af de gældende regler i kombination med reglerne om  

 ægtefællers beskatning kunne føre til alvorlige administrative problemer og  

 betydelige provenutab, der ikke er i overensstemmlse med reglernes formål,  

 hvis et stort antal skatteydere ville forsøge at udnytte reglerne.
 Det er derfor regeringens opfattelse, at man indtil ny lovgivning på  

 grundlag af renteharmoniseringsgruppens redegørelse kan forhindre misbrug -  

 bør gennemføre nærværende forslag som en midlertidig foranstaltning.
 For at opnå sit formål har forslaget virkning for anmodninger, der  

 indgives på fremsættelsesdagen eller senere.
 Der påregnes ingen umiddelbare provenumæssige konsekvenser af forslagets  

 gennemførelse, idet der efter de foreliggende oplysninger ikke aktuelt finder  

 et misbrug sted som beskrevet.
 Tilsvarende kan forslaget ikke antages at have nævneværdige administrative  

 konsekvenser, idet det herved bemærkes, at det ikke er tanken at ændre på  

 edb-systemerne for slutskatteberegning, men alene at foretage de eventuelle  

 ændringer af edb-systemernes renteberegninger ved manuel korrektion.
Lov om opkrævning af indkomst- og formueskat for personer m.v. (Kildeskat)  

 er ændret senest ved lov nr. 59 af 7. februar 1990, jf.
Folketingstidende  

 1989-90, sp. 1621, sp. 5463, sp. 5696, tillæg A, sp. 1281, tillæg B, sp. 511.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om opkrævning af indkomst- og formueskat for personer m.v.  

 (kildeskat) jf. lovbekendtgørelse nr. 662 af 19. oktober 1989 som ændret ved  

 lov nr. 823 af 19. december 1989, lov nr. 825 af 19. december 1989, lov nr.  

 888 af 29. december 1989 og lov nr. 59 af 7. februar 1990, foretages følgende  

 ændringer:
 1. I § 62, stk. 3, 2. pkt., indsættes efter »dato«:  

 »jf. dog § 62 A, stk. 5«.
 § 62.10)17) Det beløb, hvormed slutskatten med tillæg af eventuel overført  

 restskat m.v. efter § 61, stk. 3, og efter fradrag af eventuelt overført  

 beløb efter § 62 C, stk. 2, 2. pkt., samt eventuel skattegodtgørelse som  

 nævnt i § 67 A, stk. 1, måtte være mindre end de foreløbige skatter, der  

 modregnes efter § 60, benævnes »overskydende skat«.
Stk. 2. Ved tilbagebetaling af overskydende skat ydes der den  

 skattepligtige en godtgørelse på 4 pct. af beløbet.
I det omfang dette  

 modsvares af beløb, der er indbetalt efter § 59, ydes ingen godtgørelse.
Stk. 3. Tilbagebetaling af overskydende skat med godtgørelse efter stk. 2  

 sker i tiden fra den 1. marts til den 1. oktober i det år, hvori ligningen  

 foretages.
Der tilkommer den skattepligtige en rente på 1 pct. pr. påbegyndt  

 måned fra den 1. oktober at regne, hvis tilbagebetaling sker efter denne  

 dato.
Inden tilbagebetaling finder sted, modregnes eventuelle restancer af  

 personlig skat med påløbne morarenter.
 Stk. 4. Af det beløb, der efter foranstående skal udbetales den  

 skattepligtige, udbetales kun det hele kronebeløb.
 2. I § 62 A, stk. 3, 2. pkt., indsættes efter »beløb«:  

 », jf. dog stk. 5«.
 § 62 A.10) Medfører en ændret årsopgørelse, at der skal betales restskat  

 eller yderligere restskat, gælder reglerne i § 61, stk. 3-6, for betaling af  

 beløbet med tillæg efter § 61, stk. 2. Udskrives den ændrede årsopgørelse  

 efter den 1. oktober i det år, hvori ligningen foretages, berører ændringen  

 ikke den opkrævning, der sker efter § 61, stk. 5, eller den overførsel, der  

 er sket efter § 61, stk. 3, af den eventuelt tidligere beregnede restskat  

 m.v.
 Stk. 2. Medfører en ændret årsopgørelse, at der sker nedsættelse eller  

 bortfald af overskydende skat, der allerede er udbetalt til den  

 skattepligtige, jf. § 62, skal beløbet tilbagebetales tillige med godtgørelse  

 efter § 62, stk. 2, og eventuelle renter efter § 62, stk. 3, 2. pkt.  

 Tilbagebetaling sker efter § 61, stk. 4.
Stk. 3. Medfører en ændret årsopgørelse, at den tidligere beregnede  

 restskat nedsættes eller bortfalder, udbetales det beløb, som restskatten er  

 nedsat med, med tillæg efter § 61, stk. 2, til den skattepligtige inden  

 udgangen af den måned, der følger nærmest efter udskrivningsdatoen.
Der  

 tilkommer den skattepligtige en rente på 1 pct. pr. påbegyndt måned fra  

 forfaldsdagen for de hidtil opkrævede beløb.
For beløb, der opkræves efter §  

 61, stk. 3, beregnes renten fra den 1. januar.
Inden udbetaling finder sted,  

 modregnes eventuel uforfalden restskat efter § 61, stk. 3-6, og eventuelle  

 restancer af personlig skat med påløbne morarenter.
Opkrævning af den  

 resterende, ikke forfaldne del af restskatten sker efter reglerne i § 61,  

 stk. 3-5. Udskrives den ændrede årsopgørelse efter den 1. oktober i det år,  

 hvori ligningen foretages, berører ændringen ikke den overførsel af restskat  

 m.v. til det følgende år, der er sket efter § 61, stk. 3.
Stk. 4. Medfører en ændret årsopgørelse, at der fremkommer overskydende  

 skat eller yderligere overskydende skat, tilbagebetales beløbet med  

 godtgørelse efter § 62, stk. 2, og eventuelle renter efter § 62, stk. 3, 2.  

 pkt., inden udgangen af den måned, der følger nærmest efter  

 udskrivningsdatoen.
Inden tilbagebetaling finder sted, modregnes eventuelle  

 restancer af personlig skat og påløbne morarenter.
