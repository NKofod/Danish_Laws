Indholdsfortegnelse Indledende bemærkninger A.
Indledning 22. Skatteberegning ved hensidden i uskiftet bo m.v.  

 1994.
Indledende bemærkninger Lov nr. 151 af 19. marts 1986 om indkomstskat og formueskat for personer  

 m.v. (personskatteloven) indeholder de grundlæggende regler for  

 indkomstopgørelse og skatteberegning for personer.
Personskatteloven er ændret talrige gange.
Der er gennemført væsentlige  

 ændringer i forbindelse med skatteomlægningen i juni 1993, som indebærer  

 omfattende ændringer af såvel indkomstopgørelse som skatteberegning.
Disse  

 lovændringer har med enkelte undtagelser virkning fra og med indkomståret  

 1994.
 Der er herudover efterfølgende gennemført visse ændringer af  

 personskatteloven som følge af ændringer i andre skattelove.
 Dette cirkulære er en ajourføring af Skattedepartementets cirkulære nr. 22  

 af 9. december 1986 om personskatteloven og andre skattelove (skattereformen)  

 og indeholder kommentarer til den pr. 1. juni 1994 gældende version af  

 personskatteloven.
A.
INDLEDNING 1. Om personskatteloven 1.1. Anvendelsesområde Personskatteloven indeholder regler om indkomst- og formueopgørelse og om  

 beregning af indkomst- og formueskat for personer og dødsboer.
Loven omfatter  

 derimod ikke selskaber, fonde, foreninger m.v.
 Personskatteloven finder ikke anvendelse på indkomst, som beskattes efter  

 reglerne i lov om særlig indkomstskat m.v.
1.2. 1994-skatteomlægningen Personskatteloven er indført som et led i skattereformen fra 1987. Der er  

 sket væsentlige ændringer i loven som led i skatteomlægningen fra 1994, jf.  

 lov nr. 421, 423, 425, 426 og 427, alle af 25. juni 1993, lov nr. 480 og 482  

 af 30. juni 1993 samt lov nr. 1115 og 1117 af 22. december 1993.
 Ved skatteomlægningen gennemføres nogle materielle ændringer i reglerne om  

 indkomstopgørelse og skatteberegning, herunder også en gradvis justering af  

 skatteprocenter og skattelofter over en femårig periode omfattende  

 indkomstårene 1994-98.
 De beregningseksempler, der er indeholdt i dette cirkulære, angår alle  

 indkomståret 1994. Nedenfor gives en oversigt over skalaforløbet for  

 indkomstskatterne fra 1994 til 1998. Satserne for 1998 vil også være gældende  

 for 1999 og følgende år.
 Oversigt 1.2. Skalaforløb m.v. for skattereformen 1994-1998.
1.3. Senere ændringer Herudover er personskatteloven senest ændret ved lov nr. 175 af 16. marts  

 1994 (Fradragsret for udgifter til forretningsplan), lov nr. 296 af 27. april  

 1994 (Ændringer af 30 pct.'s-beskatningen af visse lønmodtagere), lov nr. 299  

 af 27. april 1994 (Beskatning af investeringsforeninger og deres medlemmer  

 m.v.), lov nr. 374 af 18. maj 1994 (Andelsselskaber), lov nr. 377 af 18. maj  

 1994 (Udbytte fra udlandet) og lov nr. 445 af 1. juni 1994 (Standardiseret  

 lejeværdiberegning for mindre udlejningsejendomme og visse boligfællesskaber,  

 genoptagelse af visse skatteansættelser for 1990 samt undtagelse fra forbud  

 mod overdragelse af visse andele i boligfællesskaber).
B.
Indkomstopgørelse (§§ 1 - 4a) I personskatteloven skelnes der mellem fire forskellige indkomstformer:
Skattepligtig indkomst, Personlig indkomst, Kapitalindkomst og Aktieindkomst.
De overordnede indkomstformer i personskatteloven er skattepligtig  

 indkomst og aktieindkomst.
Al skattepligtig almindelig indkomst, der ikke  

 skal medregnes til aktieindkomsten efter § 4 a, er skattepligtig indkomst.
De indkomster, der indgår i den skattepligtige indkomst, underopdeles i  

 personlig indkomst og kapitalindkomst.
Den personlige indkomst omfatter al  

 skattepligtig indkomst, der ikke efter § 4 skal medregnes til  

 kapitalindkomsten.
 Alle indkomstgrundlag opgøres i hele kroner.
 Af de ovennævnte indkomstformer stammer begreberne personlig indkomst og  

 kapitalindkomst fra 1987-skattereformen, jf. lov nr. 151 af 19. marts 1986  

 (personskatteloven).
Begrebet aktieindkomst integrerer beskatningen af visse fortjenester ved  

 aktieafståelse i det ved lov nr. 218 af 10. april 1991 indførte begreb  

 udbytteindkomst.
Betegnelsen aktieindkomst er indført ved lov nr. 421 af 25.  

 juni 1993.
Bortset fra de ovennævnte ændringer vedrørende aktieindkomsten er  

 indkomstformerne ikke ændret grundlæggende siden 1987-skattereformen.
Navnlig  

 påpeges det, at de omlægninger af skatteberegningen, der er gennemført ved  

 lov nr. 480 af 30. juni 1993, tager udgangspunkt i de hidtil kendte  

 indkomstformer.
2. Skattepligtig indkomst Den skattepligtige indkomst opgøres efter stort set samme regler som  

 hidtil.
 Al skattepligtig almindelig indkomst, der ikke er omfattet af  

 aktieindkomsten, indgår ved opgørelsen af den skattepligtige indkomst,  

 hvadenten der er tale om personlig indkomst eller kapitalindkomst.  

 Tilsvarende gælder for de fradragsberettigede udgifter.
 De fleste af de udgifter, der efter ligningsloven kan fradrages i  

 skattepligtig indkomst, er nærmere omtalt i cirkulære nr. 96 af 22. juni 1993  

 om ligningsloven, afsnit B.11-19.
 Fradragsberettigede udgifter kan som udgangspunkt kun fratrækkes ved  

 opgørelsen af den skattepligtige indkomst.
 Nogle af de fradragsberettigede udgifter kan tillige fratrækkes enten ved  

 opgørelsen af den personlige indkomst (f.eks. visse pensionsindbetalinger)  

 eller ved opgørelsen af kapitalindkomsten (f.eks. renteudgifter). Disse  

 fradrag er nærmere omtalt nedenfor vedrørende henholdsvis personlig indkomst  

 (punkt 3.3.) og kapitalindkomst (punkt 4.2.).
 Det særlige 3 pct.-fradrag i skattepligtig indkomst, der blev indført ved  

 1987-skattereformen, er ophævet med virkning fra indkomståret 1994, jf. lov  

 nr. 480 af 30. juni 1993.
3. Personlig indkomst De indtægter, som indgår i den skattepligtige indkomst, opdeles i  

 personlig indkomst og kapitalindkomst.
Den personlige indkomst  

 (personskattelovens § 3) omfatter al skattepligtig indkomst, der ikke efter §  

 4 skal medregnes i kapitalindkomsten.
 Personlig indkomst vil i første række være:
Anden skattepligtig indkomst, der ikke er kapitalindkomst, er ligeledes  

 personlig indkomst.
Om tilfælde, hvor indtægter og udgifter, der normalt er  

 kapitalindkomst, undtagelsesvis indgår i den personlige indkomst, henvises  

 til punkt 4.3.
3.1. Selvstændige erhvervsdrivende Indtægt ved selvstændig erhvervsvirksomhed er som nævnt ovenfor personlig  

 indkomst.
Det er uden betydning, om der er tale om aktiv eller passiv  

 erhvervsvirksomhed, medmindre virksomheden drives i anpartsform eller som  

 udlejningsvirksomhed, jf. punkt 4.1.5. og afsnit 20.
Hvis en selvstændig erhvervsdrivende benytter sig af adgangen til at  

 anvende virksomhedsordningen, jf. afsnit I i virksomhedsskatteloven,  

 lovbekendtgørelse nr. 701 af 2. september 1993, er det kun en del af det  

 overskud, som den erhvervsdrivende hæver, der er personlig indkomst.
En del  

 af overskuddet i virksomheden betragtes som kapitalafkast, der beregnes efter  

 særlige regler og medregnes til kapitalindkomsten i det omfang, det overføres  

 til den skattepligtige inden fristen for indgivelse af selvangivelse for  

 indkomståret, jf. § 5, stk. 1, nr. 3 a, som affattet ved lov nr. 1115 af 22.  

 december 1993. Den del af overskuddet, der ikke overføres til den  

 erhvervsdrivende, men opspares i virksomheden, beskattes med en foreløbig  

 virksomhedsskat på 34 pct.
Først når det opsparede overskud senere udtages af  

 virksomheden, beskattes det med tillæg af den tilhørende virksomhedsskat som  

 personlig indkomst.
Ved skatteberegningen fradrages den foreløbige  

 virksomhedsskat i slutskatten.
 Den skattepligtige kan vælge at medregne højst 25.000 kr. af det overførte  

 kapitalafkast til den personlige indkomst i stedet for til kapitalindkomsten,  

 jf. virksomhedsskattelovens § 23 a, indsat ved lov nr. 1115 af 22. december  

 1993. Beløbet reguleres efter personskattelovens § 20 og udgør for 1994  

 30.900 kr. og svarer således beløbsmæssigt til det beløb, der kan overføres  

 til kapitalpension, jf. pensionsbeskatningslovens § 16.
 Hvis virksomhedsordningen anvendes, skal de i personskattelovens § 4  

 nævnte indtægter (kapitalindkomst), herunder renteindtægter og kursgevinster,  

 der hidrører fra virksomheden, medregnes til virksomhedsindkomsten.
 Selvstændige erhvervsdrivende, der ikke benytter virksomhedsordningen, kan  

 vælge at beregne et kapitalafkast af de erhvervsmæssige aktiver (som  

 hovedregel uden fradrag af passiver), jf. § 22 a i virksomhedsskattelovens  

 afsnit II (kapitalafkastordningen). Kapitalafkastet medregnes til  

 kapitalindkomsten, jf. personskattelovens § 4, stk. 1, nr. 3 a, og går fra i  

 det beløb, der beskattes som personlig indkomst, jf. § 3, stk. 1.
 Ligesom under virksomhedsordningen kan en skattepligtig, der anvender  

 kapitalafkastordningen, vælge at medregne højst 25.000 kr. af det beregnede  

 kapitalafkast til den personlige indkomst i stedet for til kapitalindkomsten,  

 jf. virksomhedsskattelovens § 23 a, indsat ved lov nr. 1115 af 22. december  

 1993. Beløbet, der reguleres efter personskattelovens § 20, udgør for 1994  

 30.900 kr.
Selvstændige erhvervsdrivende, der anvender kapitalafkastordningen, kan  

 foretage henlæggelse til konjunkturudligning, jf. virksomhedsskattelovens §  

 22 b, indsat ved lov nr. 1115 af 22. december 1993. 66 pct. af henlæggelsen  

 skal indsættes på en bunden konto i et pengeinstitut.
Henlæggelsen fradrages  

 ved opgørelsen af den personlige indkomst for henlæggelsesåret, jf. § 3, stk.  

 2, nr. 8. Der betales en foreløbig konjunkturudligningsskat på 34 pct. af  

 henlæggelsen.
Først når det indskudte beløb hæves, beskattes henlæggelsen som  

 personlig indkomst.
Ved skatteberegningen fradrages den til hævningen  

 svarende foreløbigt betalte skat.
 I øvrigt opgøres den personlige indkomst og kapitalindkomsten for  

 selvstændige erhvervsdrivende, der anvender kapitalafkastordningen, på samme  

 måde som for andre selvstændige erhvervsdrivende, der ikke anvender  

 virksomhedsordningen.
3.1.1. Afgrænsning mellem lønmodtagere og selvstændige  

 erhvervsdrivende Reglerne for opgørelsen af personlig indkomst afhænger af, om der er tale  

 om en lønmodtager eller en selvstændig erhvervsdrivende.
Kun selvstændige  

 erhvervsdrivende kan således anvende virksomhedsordningen eller  

 kapitalafkastordningen, fradrage driftsomkostninger i deres personlige  

 indkomst, jf. personskattelovens § 3, stk. 2, nr. 1, foretage  

 investeringsfondshenlæggelser, jf. investeringsfondslovens § 2, stk. 1, og  

 varelagernedskrivninger, jf. varelagerlovens § 1, stk. 1, samt overføre  

 overskud til medarbejdende ægtefælle, jf. kildeskattelovens § 25 A.
Den  

 foreløbige skat for selvstændige erhvervsdrivende indbetales som B-skat.
 For lønmodtagere gælder, at de som udgangspunkt kun kan fratrække  

 driftsomkostninger i skattepligtig indkomst, jf. punkt 3.3.2. nedenfor, og at  

 fradrag i den skattepligtige indkomst alene kan ske med det beløb, hvormed de  

 samlede udgifter (bortset fra visse befordringsudgifter og udgifter til  

 A-kasse og fagforening) overstiger et grundbeløb på 3.800 kr. (1994), jf.  

 ligningslovens § 9, stk. 1 og 2.
I punkt 3.1.1.1.-5. redegøres der for, hvorledes afgrænsningen mellem  

 lønmodtagere og selvstændige erhvervsdrivende foretages.
Afgrænsningen skal  

 foretages på samme måde, uanset i hvilken relation inden for  

 skattelovgivningens område, spørgsmålet er relevant.
Den samme afgrænsning  

 skal ligeledes foretages i relation til lov om arbejdsmarkedsfonde.
Som lønmodtager anses den, der modtager vederlag for personligt  

 arbejde i et tjenesteforhold.
I de fleste tilfælde er det ikke vanskeligt at  

 afgøre, om der foreligger et tjenesteforhold, idet indkomstmodtageren udfører  

 arbejdet efter arbejdsgiverens anvisninger og i det hele for dennes regning.
Omvendt kan man normalt uden vanskelighed afgøre, om der er tale om  

 selvstændig erhvervsvirksomhed.
Selvstændig erhvervsvirksomhed er  

 kendetegnet ved, at der for egen regning og risiko udøves en virksomhed af  

 økonomisk karakter med det formål at opnå et overskud.
Der kan dog i praksis forekomme tilfælde, hvor det er vanskeligt at  

 afgøre, om indkomstmodtageren står i et tjenesteforhold til hvervgiveren  

 eller er selvstændig erhvervsdrivende.
I tvivlstilfælde må afgørelsen ske på  

 grundlag af en samlet bedømmelse af forholdet mellem den, der udfører  

 arbejdet, og den, for hvem det udføres.
Den pågældende skattemyndighed må  

 tage selvstændig stilling uanset, om spørgsmålet eventuelt har været  

 behandlet af en anden skattemyndighed.
Punkt 3.1.1.1.-5 omhandler alene den generelle afgrænsning mellem  

 lønmodtagere og selvstændige erhvervsdrivende.
At en skattepligtig herefter  

 må anses som selvstændig erhvervsdrivende, behøver således ikke nødvendigvis  

 at betyde, at den pågældende f.eks. kan anvende virksomhedsordningen eller  

 kan foretage henlæggelser til investeringsfonds m.v., idet der i disse  

 regelsæt kan være andre betingelser, der skal være opfyldt.
Endelig kan der forekomme tilfælde, hvor der hverken er tale om  

 lønmodtagere eller selvstændige erhvervsdrivende.
Det kan f.eks. være  

 tilfælde, hvor den skattepligtige driver forskellige former for bivirksomhed,  

 som på grund af det beskedne omfang ikke kan karakteriseres som indkomst ved  

 selvstændig erhvervsvirksomhed.
3.1.1.1. Tjenesteforhold - kriterier Ved vurdering af, om der er tale om tjenesteforhold, kan der lægges vægt  

 på, hvorvidt 3.1.1.2. Selvstændig erhvervsvirksomhed - kriterier Ved vurderingen af, hvorvidt der er tale om selvstændig  

 erhvervsvirksomhed, kan der lægges vægt på, hvorvidt 3.1.1.3. Afgrænsning Ingen af de i punkt 3.1.1.1. og 2. nævnte kriterier, der taler henholdsvis  

 for tjenesteforhold og selvstændig erhvervsvirksomhed, er i sig selv  

 afgørende.
De anførte momenter har endvidere ikke lige stor betydning i alle  

 situationer.
I praksis kan det være således, at visse sider af forholdet mellem  

 hvervgiver og indkomstmodtager taler for at statuere tjenesteforhold, mens  

 andre sider taler for, at der foreligger selvstændig erhvervsvirksomhed.
I  

 sådanne tilfælde må afgørelsen bero på en samlet vurdering.
Det er i princippet forholdet mellem indkomstmodtageren og den enkelte  

 hvervgiver, der skal bedømmes.
Er der flere hvervgivere, kan  

 indkomstmodtageren således godt oppebære indkomst som lønmodtager og som  

 selvstændig erhvervsdrivende samtidigt.
Ved bedømmelsen af det enkelte  

 forhold kan der dog lægges vægt på, om indkomstmodtageren i øvrigt er  

 etableret som selvstændig inden for sit erhverv.
3.1.1.4. Erhvervsmæssige omkostninger Såfremt indkomstmodtagerens kontraktsforhold med hvervgiveren forudsætter,  

 at der af vederlaget afholdes væsentlige erhvervsmæssige omkostninger, der er  

 atypiske for lønmodtagerforhold (dvs., at der i vederlaget i væsentligt  

 omfang indgår betaling for andet end den personlige arbejdsydelse), f.eks.  

 løn til ansat personale, medarbejdende ægtefælle, leje af erhvervslokaler,  

 kontorholdsudgifter eller betaling for maskinanvendelse, vil der som oftest  

 være tale om selvstændig erhvervsvirksomhed.
Tilsvarende gælder ved  

 anvendelse af væsentlige driftsmidler eller af kapital i øvrigt.
Den omstændighed, at indkomstmodtageren i et vist mindre omfang selv  

 afholder driftsudgifter, f.eks. til håndværktøj eller andre mindre  

 driftsmidler, udgifter til kontorhold eller repræsentationsudgifter,  

 udelukker dog ikke, at der kan foreligge et tjenesteforhold.
Driftsudgifterne  

 skal både efter deres art og omfang ligge væsentligt ud over, hvad der er  

 sædvanligt i lønmodtagerforhold.
Væsentlige udgifter til transport, egen bil,  

 fortæring, overnatning eller andre lignende udgifter bevirker ikke i sig  

 selv, at vederlaget må anses for indkomst oppebåret ved selvstændig  

 erhvervsvirksomhed.
Endvidere er det ikke enhver lønudgift, der kan berettige  

 hertil, hvis arbejdet, der udføres af den pågældende medhjælp, er af  

 begrænset karakter.
Hvis den pågældende medhjælp er den skattepligtiges  

 ægtefælle, samlever eller en nærstående person, skal betingelserne med hensyn  

 til dokumentation for arbejdets omfang og udførelse for medarbejdende  

 ægtefælle være opfyldt.
Det vil som udgangspunkt sige mindst 3-4 timers  

 daglig arbejdsindsats, der ellers skulle have været udført af fremmed  

 arbejdskraft.
3.1.1.5. Selvstændig arbejdstilrettelæggelse At indkomstmodtageren tilrettelægger arbejdet selvstændigt, behøver ikke  

 at betyde, at der ikke foreligger tjenesteforhold.
Der kan f.eks. være tale  

 om højt uddannede personer eller overordnet personale, herunder direktører.  

 Der behøver heller ikke at foreligge en egentlig ansættelseskontrakt.
Det  

 afgørende er en bedømmelse af de faktiske forhold.
Løn til løsarbejdere, der  

 ansættes fra dag til dag, er således lønindkomst.
Der kan også være tale om,  

 at forhold, man ellers ville bedømme som selvstændig erhvervsvirksomhed,  

 f.eks. ved levering af enkeltstående ydelser, kan skifte karakter til et  

 tjenesteforhold, hvis der opstår en mere fast tilknytning til en hvervgiver.  

 At der beregnes moms af vederlaget udelukker ikke, at der kan være tale om  

 lønindkomst.
3.2. Bruttoficering Som et led i skatteomlægningen fra indkomståret 1994 er der i  

 sociallovgivningen indført ændringer i beregningsreglerne for kontanthjælp og  

 for sociale pensioner.
3.2.1. Kontanthjælp Ved bruttoficering forstås, at kontanthjælpen ændres fra at være  

 skattefri, men personfradragsreducerende, til at være skattepligtig.
 Kontanthjælpen forhøjes, således at den som udgangspunkt fastsættes til 80  

 pct. af dagpengemaksimum for personer med forsørgelsespligt over for børn og  

 60 pct. af dagpengemaksimum for personer uden sådan forsørgelsespligt.
 Bestemmelsen i personskattelovens § 11, hvorefter personfradraget blev  

 nedsat, i det omfang den skattepligtige modtog kontanthjælp, er ophævet.
3.2.2. Sociale pensioner Sociale pensioner har i modsætning til kontanthjælp været skattepligtige  

 før indkomståret 1994. Med virkning fra indkomståret 1994 er reglerne om  

 forhøjet personfradrag til pensionister imidlertid ophævet.
 Samtidig er pensionerne forhøjet for at kompensere for bortfaldet af de  

 forhøjede personfradrag.
3.3. Fradrag i personlig indkomst Ved opgørelsen af den personlige indkomst kan fradrages visse nærmere  

 afgrænsede udgifter.
Disse udgifter er nævnt i personskattelovens § 3, stk.  

 2, nr. 1-8.
 I punkt 3.3.1. nedenfor omtales fradragsreglerne for selvstændige  

 erhvervsdrivende og i punkt 3.3.2. fradragsreglerne for andre persongrupper,  

 herunder lønmodtagere.
3.3.1. Selvstændige erhvervsdrivende Selvstændige erhvervsdrivende kan også fradrage udgifter, der er  

 fradragsberettigede i skattepligtig indkomst, i personlig indkomst, når der  

 er hjemmel hertil.
Fradrag i personlig indkomst kræver således i hvert enkelt  

 tilfælde hjemmel i § 3, stk. 2. I § 3, stk. 2, nr. 1, er anført nogle  

 eksempler på fradragsberettigede udgifter, der ikke kan fradrages i personlig  

 indkomst.
3.3.1.1. Driftsomkostninger Efter § 3, stk. 2, nr. 1, kan selvstændige erhvervsdrivende fradrage  

 driftsomkostninger i sædvanlig forstand.
Der er tale om de udgifter, der  

 medgår til at erhverve, sikre og vedligeholde indkomsten, f.eks. lønudgifter,  

 vareindkøb og skattemæssige afskrivninger (efter afskrivningsloven,  

 statsskatteloven, lov om særlig indkomstskat eller ligningsloven).  

 Fradragsretten i personlig indkomst efter § 3, stk. 2, nr. 1, omfatter i det  

 hele taget alle driftsomkostninger, der er fradragsberettigede efter  

 statsskattelovens § 6 a, jf. dog punkt 3.3.1.9. nedenfor.
Dette gælder også,  

 hvis den skattepligtige anvender virksomhedsordningen eller  

 kapitalafkastordningen.
Hvis virksomhedsordningen ikke anvendes, kan de i § 4 nævnte renteudgifter  

 m.v. derimod kun fradrages ved opgørelsen af kapitalindkomsten.
Dette gælder,  

 uanset om renteudgifterne m.v. har tilknytning til den erhvervsmæssige  

 virksomhed.
3.3.1.1.1. Blandede driftsmidler For så vidt angår skattemæssige afskrivninger omfatter fradragsretten også  

 blandede driftsmidler.
Hvis der er tale om et aktiv, der benyttes både til erhvervsmæssige og  

 private formål, kan det beløb, som forholdsmæssigt svarer til den  

 erhvervsmæssige andel af driftsmidlets benyttelse, fradrages i den personlige  

 indkomst.
Genvundne afskrivninger eller tab ved salg af driftsmidler, der  

 benyttes både erhvervsmæssigt og privat, skal medregnes til den personlige  

 indkomst efter § 3, stk. 1.
Hvis en erhvervsdrivende vælger at anvende virksomhedsordningen, skal de  

 skattemæssige afskrivninger og øvrige driftsomkostninger vedrørende  

 virksomhedens driftsmidler fradrages ved opgørelsen af virksomhedens  

 indkomst.
Genvundne afskrivninger skal ligeledes medregnes til  

 virksomhedsindkomsten.
De renteudgifter m.v., der omfattes af  

 virksomhedsordningen, fragår ved opgørelsen af virksomhedsoverskuddet.
Der  

 henvises nærmere til cirkulære nr. 21 af 9. december 1986 om  

 virksomhedsskatteloven, punkt 39-46.
3.3.1.1.2. Repræsentationsudgifter For repræsentationsudgifter gælder, at disse kan fradrages i personlig  

 indkomst i samme omfang, som de kan fradrages i skattepligtig indkomst.
Det  

 vil sige, at fradragsretten i almindelighed er begrænset til 25 pct. af  

 udgiften, jf. ligningslovens § 8, stk. 4, og cirkulære nr. 96 af 22. juni  

 1993 om ligningsloven, afsnit B.11.2.
3.3.1.1.3. Kontingenter Kontingenter til arbejdsgiverforeninger o.lign. kan fradrages ved  

 opgørelsen af den personlige indkomst i det omfang, der er tale om  

 driftsomkostninger, jf. cirkulære nr. 96 af 22. juni 1993 om ligningsloven,  

 afsnit B.11.12. Der henvises i øvrigt til punkt 3.3.1.9.2. nedenfor, hvoraf  

 det fremgår, at kontingenter, der ikke kan anses for driftsomkostninger, kun  

 kan fradrages ved opgørelsen af den skattepligtige indkomst.
3.3.1.1.4. Løbende ydelser Fradrag for udgifter til løbende ydelser efter ligningslovens § 12 kan som  

 hovedregel kun foretages i skattepligtig indkomst, men kan i visse tilfælde  

 anses for at være en driftsomkostning, således at der også er fradragsret i  

 personlig indkomst.
Der henvises til ligningslovens § 12, stk. 8, og til  

 cirkulære nr. 96 af 22. juni 1993 om ligningsloven, afsnit B.16.
3.3.1.2. Andre fradragsberettigede udgifter Efter § 3, stk. 2, nr. 2, kan en række udgifter, som ikke er  

 driftsomkostninger, men som ved særlig lovhjemmel er gjort  

 fradragsberettigede i skattepligtig indkomst, tillige fratrækkes i personlig  

 indkomst.
Hvor andet ikke er angivet, er de nævnte udgifter nærmere omtalt i  

 cirkulære nr. 96 af 22. juni 1993 om ligningsloven.
Det drejer sig om:
 3.3.1.3. Pensionsordninger m.v.
Ved opgørelsen af den personlige indkomst kan endvidere efter § 3, stk. 2,  

 nr. 3, fradrages præmier og bidrag til pensionsordninger som nævnt i  

 pensionsbeskatningslovens kapitel 1 i det i pensionsbeskatningslovens § 18  

 nævnte omfang.
Indbetalinger til kapitalpensionsordninger kan dog kun  

 fradrages i det omfang, bidraget kan rummes i den personlige indkomst efter  

 fradrag af bidrag til andre pensionsordninger, men uden fradrag for  

 kapitalpensionsbidraget.
Fradragsretten er uafhængig af, om den  

 skattepligtige er selvstændig erhvervsdrivende.
 Der er endvidere fradragsret for bidrag til hjælpe- og  

 understøttelsesfonde efter pensionsbeskatningslovens § 52.
For så vidt angår erhvervsdrivendes egne indbetalinger til  

 pensionsordninger, fragår indbetalingerne ved opgørelsen af den personlige  

 indkomst uden for virksomheden, selv om de anvender virksomhedsordningen.  

 Beløbet fragår således ikke i virksomhedsindkomsten.
Bidrag til ansattes  

 pension fragår i virksomhedsindkomsten, hvis virksomhedsordningen anvendes,  

 og ellers i den personlige indkomst, jf. personskattelovens § 3, stk. 2, nr.  

 1.
3.3.1.4. Investeringsfondshenlæggelser Henlæggelser til investeringsfonds kan fradrages ved opgørelsen af den  

 personlige indkomst, jf. § 3, stk. 2, nr. 4.
3.3.1.5. Husdyrbesætninger Efter § 3, stk. 2, nr. 5, kan forskelsbeløb og nedskrivning på  

 husdyrbesætninger efter lov om den skattemæssige behandling af  

 husdyrbesætninger §§ 2 og 8 fradrages ved opgørelsen af den personlige  

 indkomst.
3.3.1.6. Varelagernedskrivninger Varelagernedskrivninger efter varelagerlovens § 1, stk. 4, kan fradrages  

 ved opgørelsen af den personlige indkomst, jf. personskattelovens § 3, stk.  

 2, nr. 6.
3.3.1.7. Arbejdsmarkedsbidrag Arbejdsmarkedsbidrag, som er opkrævet hos selvstændige erhvervsdrivende  

 efter reglerne i lov om arbejdsmarkedsfonde, jf. lov nr. 448 af 30. juni 1993  

 som senest ændret ved lov nr. 443 af 1. juni 1994, fragår ved opgørelsen af  

 den personlige indkomst, jf. personskattelovens § 3, stk. 2, nr. 7, og  

 ligningslovens § 8 M.
3.3.1.8. Konjunkturudligningshenlæggelser Endelig kan selvstændige erhvervsdrivende, der anvender  

 kapitalafkastordningen efter virksomhedsskattelovens § 22 a, foretage  

 henlæggelser til konjunkturudligning efter virksomhedsskattelovens § 22 b,  

 der kan fradrages ved opgørelsen af den personlige indkomst, jf.  

 personskattelovens § 3, stk. 2, nr. 8, der er indsat ved lov nr. 1115 af 22.  

 december 1993.
3.3.1.9. Udgifter, der ikke kan fradrages i personlig indkomst Visse omkostninger, der kan fradrages i skattepligtig indkomst, kan ikke  

 fradrages i personlig indkomst.
Det drejer sig dels om udgifter, der indgår ved opgørelsen af  

 kapitalindkomsten, jf. herom nedenfor i punkt 4.2., og dels om de  

 driftsomkostninger, der er særligt undtaget ved personskattelovens § 3, stk.  

 2, nr. 1, således at de ikke kan fradrages i personlig indkomst.
De omtales i  

 punkt 3.3.1.9.1.-2. nedenfor.
3.3.1.9.1. Erhvervsfiskerfradrag Det særlige fradrag i skattepligtig indkomst, som efter ligningslovens § 9  

 G tilkommer registrerede erhvervsfiskere for havdage, kan ikke fradrages i  

 personlig indkomst.
3.3.1.9.2. Kontingenter Kontingenter til arbejdsgiverforeninger, fagforeninger og andre faglige  

 sammenslutninger, der har til hovedformål at varetage de økonomiske  

 interesser for den erhvervsgruppe, hvortil den skattepligtige hører, jf.  

 ligningslovens § 13, kan i det omfang, der ikke er tale om  

 driftsomkostninger, kun fradrages ved opgørelsen af den skattepligtige  

 indkomst.
 3.3.2. Lønmodtagere m.fl.
Lønmodtageres udgifter kan som hovedregel kun fradrages i skattepligtig  

 indkomst og ikke tillige i personlig indkomst.
Dette gælder bl.a. for  

 driftsomkostninger, idet § 3, stk. 2, nr. 1, kun finder anvendelse for  

 selvstændige erhvervsdrivende.
Om befordringsudgifter henvises der til  

 cirkulære nr. 23 af 31. januar 1994 til ligningsloven.
 I det omfang skattepligtige, der ikke er selvstændige erhvervsdrivende,  

 foretager afskrivninger, sker det således i skattepligtig indkomst (men ikke  

 i personlig indkomst).
 Eventuelle genvundne afskrivninger skal derimod som hovedregel medregnes  

 til den personlige indkomst.
 I punkt 3.3.2.1.-2. nedenfor omtales de tilfælde, hvor der ved § 3, stk.  

 2, er givet lønmodtagere og andre, der ikke er selvstændige erhvervsdrivende,  

 adgang til at fradrage udgifter ikke alene i skattepligtig indkomst, men også  

 i personlig indkomst.
 Om adgangen til at foretage fradrag i skattepligtig indkomst henvises i  

 øvrigt til cirkulære nr. 96 af 22. juni 1993 om ligningsloven, afsnit  

 B.11-19, for lønmodtageres vedkommende især til afsnit B.13.
3.3.2.1. Pensionsordninger Ovenfor i punkt 3.3.1.3. omtales adgangen til at fradrage præmier og  

 bidrag til pensionsordninger som nævnt i pensionsbeskatningslovens kapital 1  

 i personlig indkomst.
Denne fradragsret er fælles for selvstændige  

 erhvervsdrivende og andre personer.
I en række tilfælde giver pensionsbeskatningsloven adgang til at bortse  

 fra pensionsbidrag ved opgørelsen af en arbejdstagers indkomst fra  

 arbejdsgiveren.
Bortseelsesretten betyder, at et beløb svarende til  

 pensionsbidraget hverken medregnes ved opgørelsen af den skattepligtige  

 indkomst eller den personlige indkomst.
3.3.2.2. Arbejdsmarkedsbidrag Som hovedregel indeholdes arbejdsmarkedsbidrag hos lønmodtagere af  

 arbejdsgiveren, herunder en tidligere arbejdsgiver, eller af et  

 pensionsinstitut.
I disse tilfælde bortses der fra arbejdsmarkedsbidraget ved opgørelsen af  

 arbejdstagerens indkomst fra arbejdsgiveren.
Bortseelsesretten betyder, at et  

 beløb svarende til arbejdsmarkedsbidraget hverken medregnes ved opgørelsen af  

 den skattepligtige indkomst eller den personlige indkomst.
I enkelte tilfælde kan det dog forekomme, at der ikke er fratrukket  

 arbejdsmarkedsbidrag.
I disse tilfælde opkræves bidraget efterfølgende hos  

 lønmodtageren på baggrund af selvangivelsesoplysninger, ligesom det er  

 tilfældet for selvstændige erhvervsdrivende.
I så fald er bidraget  

 fradragsberettiget i skattepligtig indkomst efter ligningslovens § 8 M og  

 fradrages i personlig indkomst efter personskattelovens § 3, stk. 1, nr. 7.
 Fradraget henføres til det indkomstår, som bidraget vedrører.
 4. Kapitalindkomst.
 Kapitalindkomsten omfatter en række specielt opregnede indtægter og  

 udgifter, jf. personskattelovens § 4, der er udtømmende.
 Kapitalindkomsten omfatter det samlede nettobeløb af:
 4.1. De enkelte kapitalindkomstarter.
 4.1.1. Renteindtægter og -udgifter m.v.
 Ved opgørelsen af kapitalindkomsten indgår for det første renteindtægter  

 og -udgifter.
 Endvidere skal kurstab ved indfrielse af kontantlån, der er optaget i  

 realkreditinstitutter før den 19. maj 1993, under visse betingelser indgå ved  

 opgørelsen af kapitalindkomsten (som en negativ post), jf. lov nr. 423 af 25.  

 juni 1993, hvorved ligningslovens § 6 har fået sin nuværende affattelse.
 4.1.2. Aktieudbytte og fortjeneste og tab ved afståelse af aktier,  

 andelsbeviser m.v.
 I den oprindelige personskattelov (lov nr. 151 af 19. marts 1986) var  

 hovedreglen med hensyn til aktieudbytte, at der var tale om kapitalindkomst  

 og med skattepligtig fortjeneste og tab ved afståelse af aktier m.v., at der  

 var tale om kapitalindkomst eller særlig indkomst.
Ved lov nr. 218 af 10. april 1991 indførtes begrebet udbytteindkomst, der  

 oprindelig kun omfattede skattepligtigt aktieudbytte.
Ved lov nr. 421 af 25.  

 juni 1993 blev beskatningen af udbytteindkomst integreret med beskatningen af  

 aktieavancer, og man indførte i stedet det samlende begreb aktieindkomst.
 Ved lov nr. 299 af 27. april 1994, lov nr. 374 af 18. maj 1994 og lov nr.  

 377 af 18. maj 1994 er der overført yderligere indkomstarter til beskatning  

 som aktieindkomst.
 Uanset indførelsen af begrebet aktieindkomst vil der stadig være nogle  

 former for aktieudbytte og skattepligtige aktieavancer, der er skattepligtige  

 som henholdsvis personlig indkomst og kapitalindkomst.
 For så vidt angår det aktieudbytte og de aktieavancer, der beskattes som  

 personlig indkomst, kan der henvises til punkt 4.3.
 For så vidt angår det aktieudbytte og de aktieavancer, der beskattes som  

 kapitalindkomst, kan der eksempelvis nævnes aktieavancer ved afståelse inden  

 3 års ejertid og aktieavancer ved afståelse af aktier omfattet af  

 aktieavancebeskatningslovens §§ 2a, 2b, 2c og 2d.
For så vidt angår udlodninger fra udloddende investeringsforeninger, er  

 der ved lov nr. 299 af 27. april 1994 indført et transparensprincip.
Den  

 skattepligtige beskattes herefter af udlodningen på samme måde, som hvis det  

 afkast i investeringsforeningen, der danner grundlag for udlodningen, havde  

 været oppebåret ved direkte investering.
Den del af en udlodning fra en  

 udloddende investeringsforening, der herefter beskattes som kapitalindkomst  

 vil f.eks. være den del af udlodningen, der svarer til renter, skattepligtige  

 kursgevinster og aktieavancer omfattet af aktieavancebeskatningslovens §§ 2,  

 2a og 2d.
 Fortjeneste ved afståelse efter mere end 3 år af investeringsbeviser i  

 udloddende investeringsforeninger vil være kapitalindkomst, medmindre  

 investeringsforeningen udelukkende investerer i aktier, jf.  

 aktieavancebeskatningslovens § 2d.
 Også med hensyn til hævninger fra kontoførende investeringsforeninger er  

 der indført et transparensprincip, således at beskatningen af hævningen  

 afhænger af det underliggende afkast, som danner grundlag for hævningen.
Der kan supplerende henvises til afsnit 5, hvor personskattelovens § 4a om  

 aktieindkomst er omtalt.
I afsnit 5 er endvidere gengivet en samlet oversigt,  

 der viser, hvornår aktieudbytter og aktieavancer m.v. beskattes som  

 henholdsvis personlig indkomst, kapitalindkomst og aktieindkomst.
 4.1.3. Overskud eller underskud af en- og tofamilieshuse m.v.
Personskattelovens § 4, stk. 1, nr. 6, omfatter For så vidt angår litra f, g og h er der tale om en valgfri ordning.
Disse  

 sidstnævnte bestemmelser er indsat ved lov nr. 445 af 1. juni 1994.
Kun ejendomme, som helt eller delvist tjener til bolig for ejeren, er  

 omfattet af personskattelovens § 4, stk. 1, nr. 6. Ved bedømmelsen heraf er  

 det uden betydning, om ejeren har gjort brug af sin beboelsesret eller ej,  

 blot ejendommen faktisk har været til ejerens disposition.
Bestemmelsen  

 omfatter også ejendomme, der udlejes en del af året, og ejendomme, hvoraf en  

 del udlejes.
 Overskud eller underskud af de nævnte ejendomme omfatter:
Derimod omfatter personskattelovens § 4, stk. 1, nr. 6, ikke ejendomme,  

 der i heleåret udelukkende benyttes til helårsudlejning.
Overskud eller  

 underskud af disse ejendomme medregnes til den personlige indkomst.
4.1.3.1. Erhvervsvirksomhed Indtægter og udgifter vedrørende den erhvervsmæssigt benyttede del af  

 ejendomme med vurderingsfordeling efter ligningslovens § 15 B, stk. 5,  

 henregnes til personlig indkomst, jf. punkt 4.3.5.
Skattepligtige, der udøver erhvervsvirksomhed i egen ejendom i et omfang,  

 der ikke berettiger til vurderingsfordeling efter ligningslovens § 15 B, stk.  

 5, kan derimod fradrage en til den erhvervsmæssige anvendelse svarende del af  

 lejeværdien i kapitalindkomsten.
Tilsvarende regler gælder skattepligtige,  

 der udlejer lokaler til erhverv, når den erhvervsmæssige benyttelse ikke  

 berettiger til vurderingsfordeling eller regulering af lejeværdien efter  

 ligningslovens §§ 15 F og 15 H.
Der kan ikke foretages fradrag ved opgørelsen  

 af den personlige indkomst, da fradraget skal modsvare den beregnede  

 lejeværdi af den del af ejendommen, der benyttes erhvervsmæssigt.
4.1.3.2. Udlejning Skattepligtige, der udlejer en del af værelserne i en lejlighed i egen  

 ejendom til beboelse, kan fradrage den del af lejeværdien, der vedrører  

 boligareal for det udlejede, i kapitalindkomsten.
 Er der derimod tale om udlejning af hele boligen i en del af året,  

 nedsættes helårslejeværdien forholdsmæssigt for den del af året, hvor  

 udlejning har fundet sted.
 Dette gælder dog ikke, hvis ejeren af en fritidsbolig, som udlejes en del  

 af året, vælger at fradrage 40 pct. af den beregnede lejeindtægt, jf.  

 ligningslovens § 15 O, stk. 2. Dette fradrag, der skal dække samtlige de med  

 udlejningen forbundne udgifter og tillige modsvare egen lejeværdi i  

 udlejningsperioden, foretages i kapitalindkomsten.
Det gælder heller ikke, hvis ejeren af en ejendom, som er omfattet af  

 ligningslovens § 15 B, vælger at benytte bundfradraget i ligningslovens § 15  

 P.
Dette bundfradrag skal dække samtlige de med udlejningen forbundne  

 udgifter og tillige modsvare egen lejeværdi af den udlejede del af ejendommen  

 henholdsvis lejeværdi af ejendommen i udlejningsperioden.
4.1.4. Nedslag for renteindtægter Efter personskattelovens § 4, stk. 1, nr. 9, skal rentenedslag, som ydes  

 pensionister efter lov om nedslag i skatteansættelsen for renteindtægter  

 m.v., medregnes til kapitalindkomsten (som en negativ post).
Rentenedslagsloven er ophævet ved lov nr. 480 af 30. juni 1993, § 8, men  

 erstattes i en overgangsperiode omfattende indkomstårene 1994-98 af et  

 nedslag, der ydes i henhold til ovennævnte lovs § 10, stk. 3.  

 Aftrapningsordningen omfatter personer, som ved udgangen af indkomståret 1993  

 allerede er berettiget til rentenedslag, fordi de er fyldt 67 år og har haft  

 renteindtægter eller pensionsindtægter, der berettiger til nedslag.
Der sker  

 en gradvis nedtrapning af det beløb, som den berettigede har fået beregnet  

 for indkomståret 1993. For indkomståret 1994 udgør rentenedslaget det samme  

 beløb, som den berettigede har fået beregnet for indkomståret 1993. Herefter  

 nedtrappes det for indkomståret 1993 beregnede beløb med 700 kr. i hvert af  

 indkomstårene 1995, 1996, 1997 og 1998. Med virkning fra og med indkomståret  

 1999 indrømmes der ikke længere nedslag i skatteansættelsen for  

 renteindtægter m.v.
Nedslaget medregnes også for årene 1994-98 til  

 kapitalindkomsten.
4.1.5. Selvstændig erhvervsvirksomhed i anpartsform samt  

 udlejningsvirksomhed Efter personskattelovens § 4, stk. 1, nr. 10, 12 og 13, er indkomst fra  

 visse former for selvstændig erhvervsvirksomhed kapitalindkomst.
 Beskatningen som kapitalindkomst er et element blandt en række særregler,  

 der gælder for beskatningen af sådan virksomhed.
 Dette regelsæt, der i det følgende betegnes anpartsreglerne, og dets  

 anvendelsesområde omtales nærmere i afsnit 20 nedenfor.
4.1.6. Kapitalafkast i virksomhedsordningen Kapitalafkastet i virksomhedsordningen, jf. virksomhedsskattelovens § 7,  

 beregnes som kapitalafkastgrundlaget ganget med afkastsatsen efter  

 virksomhedsskattelovens § 9.
 Kapitalafkastgrundlaget er værdien ved (som hovedregel) indkomstårets  

 begyndelse af virksomhedens aktiver med fradrag af gæld, beløb, der er afsat  

 efter virksomhedsskattelovens §§ 4 og 10, stk. 1, indestående på  

 mellemregningskontoen og beløb, der overføres fra virksomhedsordningen til  

 privatøkonomien med virkning fra indkomstårets begyndelse.
 Bliver det beregnede kapitalafkast negativt, ses der bort fra  

 kapitalafkastet.
 Kapitalafkastet kan ikke overstige årets skattepligtige overskud (efter  

 fradrag af beløb, der overføres til beskatning hos en eventuel medarbejdende  

 ægtefælle).
 Omfatter virksomhedens regnskabsperiode kortere eller længere tid end 12  

 måneder, beregnes et forholdsmæssigt kapitalafkast.
 Det er kun den del af det beregnede kapitalafkast, der overføres til den  

 skattepligtige inden udløbet af fristen for indgivelse af selvangivelse for  

 det pågældende indkomstår, der beskattes som kapitalindkomst.
4.1.7. Kapitalafkast i kapitalafkastordningen Kapitalafkastet i kapitalafkastordningen, jf. virksomhedsskattelovens § 22  

 a, beregnes som kapitalafkastgrundlaget ganget med afkastsatsen efter  

 virksomhedsskattelovens § 9.
Kapitalafkastgrundlaget er værdien ved (som hovedregel) indkomstårets  

 begyndelse af den skattepligtiges erhvervsmæssige aktiver.
Derimod indgår  

 gæld som hovedregel ikke ved opgørelsen af kapitalafkastgrundlaget.
Der gøres  

 dog en undtagelse for så vidt angår varekreditorer m.v.
Aktiver fra en  

 virksomhed, hvor indkomsten beskattes efter anpartsreglerne, jf. afsnit 20,  

 indgår ikke i kapitalafkastgrundlaget.
Tilsvarende gælder kontante beløb,  

 fordringer, bortset fra fordringer erhvervet ved salg af varer og  

 tjenesteydelser i forbindelse hermed (varedebitorer m.v.), aktier eller andre  

 finansielle aktiver, bortset fra andele omfattet af  

 aktieavancebeskatningslovens § 2 b.
Igangværende arbejde for fremmed regning  

 indgår alene med nettoværdien.
Værdien af igangværende arbejde for fremmed  

 regning, varelagre og fordringer, erhvervet ved salg af varer og  

 tjensteydelser i forbindelse hermed (varedebitorer m.v.) indgår alene i det  

 omfang, denne værdi overstiger værdien af gæld opstået ved køb af varer og  

 tjenesteydelser i forbindelse hermed (varekreditorer m.v.).
 Kapitalafkastet kan ikke overstige den største talmæssige værdi af  

 følgende beløb:
 Er den periode, hvori den skattepligtige driver selvstændig  

 erhvervsvirksomhed, kortere eller længere end 12 måneder, beregnes et  

 forholdsmæssigt kapitalafkast.
4.2. Fradrag i kapitalindkomst Kapitalindkomsten omfatter såvel positive som negative poster og  

 fremtræder således som et nettobeløb.
Ud over negative kapitalindkomstposter, f.eks. renteudgifter, kan der  

 efter personskattelovens § 4, stk. 2, fratrækkes omkostninger, der er medgået  

 til at erhverve, sikre eller vedligeholde kapitalindkomsten.
Visse udgifter,  

 f.eks. depotgebyrer og boksleje, kan dog ikke fratrækkes, jf. ligningslovens  

 § 17 C.
Der henvises til cirkulære nr. 96 af 22. juni 1993 om ligningsloven,  

 afsnit B. 8.8.
Indtægter og udgifter indgår i kapitalindkomsten, selv om der er tale om  

 erhvervsmæssige indtægter og udgifter, jf. dog punkt 4.3. nedenfor.
Det  

 betyder, at f.eks. erhvervsmæssige renteudgifter indgår i kapitalindkomsten,  

 medmindre den skattepligtige har valgt at anvende virksomhedsordningen.
4.3. Kapitalindkomst, der medregnes til personlig indkomst I visse tilfælde skal indtægter og udgifter, der normalt beskattes som  

 kapitalindkomst, medregnes i den personlige indkomst.
For så vidt angår  

 aktieudbytte og aktieavancer kan der supplerende henvises til oversigten i  

 afsnit 5, hvoraf det fremgår, hvornår der sker beskatning som henholdsvis  

 personlig indkomst, kapitalindkomst og aktieindkomst.
4.3.1. Vekselerer- og bankiervirksomhed Beskatning som personlig indkomst finder sted, når den skattepligtige  

 driver virksomhed som bankier eller vekselerer, og indtægter og udgifter som  

 nævnt i personskattelovens § 4, stk. 1 og 2, hidrører fra denne virksomhed.  

 Det gælder også, hvis den skattepligtige driver næring ved køb og salg af  

 fordringer eller driver næringsvirksomhed ved finansering.
Endvidere  

 medregnes i den personlige indkomst gevinst og tab på fordringer og  

 kontrakter, som omfattes af § 4 i kursgevinstloven.
 At den skattepligtige er omfattet af disse regler er ikke til hinder for,  

 at den pågældende samtidig kan have andre indtægter eller udgifter, der skal  

 henregnes til kapitalindkomst.
 4.3.2. Andelsforeninger m.v.
Beskatning som personlig indkomst finder efter personskattelovens § 4,  

 stk. 4, endvidere sted af udlodninger, efterbetalinger m.v. fra  

 andelsforeninger omfattet af aktieavancebeskatningslovens § 2 b i det omfang,  

 udlodningen ikke udgør normal forrentning af en indbetalt andelskapital.  

 Beskatning som personlig indkomst gælder endvidere for afståelsessummer  

 vedrørende andelsbeviser o.lign. i de nævnte andelsforeninger, når afståelse  

 sker til den udstedende forening, jf. ligningslovens § 16 B.
Også i dette  

 tilfælde dog kun når afståelsessummen overstiger en normal forrentning af  

 andelskapitalen.
4.3.3 Næringsaktier For næringsaktier, jf. aktieavancebeskatningslovens § 3, sker der  

 ligeledes beskatning som personlig indkomst af fortjeneste ved afståelse, af  

 udbytte samt af afståelsessummer ved afståelse til det udstedende selskab,  

 jf. personskattelovens § 4, stk. 1, modsætningsvis og § 4, stk. 5.
4.3.4. Virksomhedsordningen Der sker altid beskatning som personlig indkomst ved hævning af opsparet  

 overskud i virksomhedsordningen.
Beskatningen som personlig indkomst gælder  

 også i tilfælde, hvor det opsparede overskud stammer fra indkomst, der ville  

 være blevet beskattet som kapitalindkomst, hvis den erhvervsdrivende ikke  

 havde været i virksomhedsordningen.
4.3.5. Fast ejendom Indtægter og driftsudgifter vedrørende en- og tofamilieshuse m.v., der i  

 hele året udelukkende benyttes til udlejning, er personlig indkomst.
 Indtægter og driftsudgifter, herunder lejeværdi af egen bolig, for  

 ejendomme med 3 eller flere lejligheder er ligeledes personlig indkomst, jf.  

 dog punkt 4.1.3.
Endvidere er indtægter og driftsudgifter vedrørende den erhvervsmæssigt  

 benyttede del af ejendommen med vurderingsfordeling efter ligningslovens § 15  

 B, stk. 5, personlig indkomst.
Indtægter ved udlejning af den erhvervsmæssigt  

 benyttede del af ejendommen er således personlig indkomst.
Den del af  

 vedligeholdelsesudgifterne, der kan henføres til den erhvervsmæssigt  

 benyttede del af ejendommen, kan fradrages ved opgørelsen af den personlige  

 indkomst.
4.4. Personalelån Nogle virksomheder yder deres ansatte lavtforrentede eller rentefri lån.  

 Rentefordelen ved sådanne personalelån er indkomstskattepligtig og henregnes  

 til den personlige indkomst, idet den anses for et lønaccessorium.
 Den tilsvarende beregnede renteudgift er derimod en negativ  

 kapitalindkomst.
 Den ovenfor beskrevne beskatning undlades dog, såfremt lånet til enhver  

 tid forrentes med en pålydende rente, der mindst svarer til den mindsterente,  

 der gælder på gældsstiftelsestidspunktet, jf. kursgevinstlovens § 7.
5. Aktieindkomst Begrebet aktieindkomst er indført ved lov nr. 421 af 25. juni 1993. Ved  

 lovændringen integreres beskatningen af visse fortjenester ved aktieafståelse  

 i begrebet udbytteindkomst, som blev indført ved lov nr. 218 af 10. april  

 1991 og var gældende for indkomstårene 1991-92. Reglerne om aktieindkomst har  

 virkning fra og med den 19. maj 1993. (For indkomståret 1993 har reglerne om  

 aktieindkomst også virkning for udbytteindkomst oppebåret før den 19. maj  

 1993).
 Ved lov nr. 299 af 27. april 1994, lov nr. 374 og lov nr. 377 af 18. maj  

 1994 er yderligere visse former for aktieudbytte og fortjeneste og tab ved  

 afståelse af aktier m.v. overført til beskatning som aktieindkomst.
Aktieindkomsten, der ikke indgår i den skattepligtige indkomst, omfatter  

 de indkomster og tab, der er opregnet i personskattelovens § 4a.
Bestemmelsen  

 er udtømmende.
I § 4a, stk. 1, opregnes en række former for aktieudbytte og avancer m.v.,  

 der er skattepligtige som aktieindkomst.
Dette gælder eksempelvis:
- Aktieudbytte efter ligningslovens § 16 A og afståelsessummer efter  

 ligningslovens § 16B fra aktie- og anpartsselskaber, aktieselskabsbeskattede  

 selskaber, aktieselskabsbeskattede andelsforeninger samt akkumulerende  

 investeringsforeninger.
Dette gælder dog ikke, hvis der er tale om  

 næringsaktier eller aktier omfattet af aktieavancebeskatningslovens § 2a.
 - Aktieudbytte og afståelsessummer efter ligningslovens § 16B fra  

 udenlandske selskaber, der er undergivet en beskatning, der svarer til den  

 danske.
 - Fortjeneste og tab ved afståelse af aktier efter en ejertid på mere end  

 3 år.
For så vidt angår udlodninger fra udloddende investeringsforeninger er der  

 ved lov nr. 299 af 27. april 1994 indført et transparensprincip.
Det enkelte  

 medlem beskattes herefter af udlodningen, som om det afkast, der danner  

 grundlag for udlodningen, var modtaget ved direkte investering.
Den del af  

 udlodningen fra en udloddende investeringsforening, der herefter beskattes  

 som aktieindkomst er eksempelvis den del af udlodningen, der svarer til  

 fortjeneste og tab på aktier ejet i mere end 3 år og udbytter fra aktie- og  

 anpartsselskaber.
 Fortjeneste og tab ved afståelse efter mere end 3 år af  

 investeringsbeviser i udloddende investeringsforeninger beskattes som  

 aktieindkomst, hvis investeringsforeningen udelukkende investerer i aktier.
 Også med hensyn til hævninger fra kontoførende investeringsforeninger er  

 der indført et transparensprincip, således at beskatningen af hævningen  

 afhænger af det underliggende afkast, som danner grundlag for hævningen.
 Aktieindkomsten omfatter såvel positive poster (udbytter, fortjenester og  

 afståelsessummer) som negative poster (tab) og fremtræder således som et  

 nettobeløb.
 Der kan supplerende henvises til punkt 4.1.2 om den del af aktieudbytter  

 og aktieavancer, der beskattes som kapitalindkomst.
 Nedenfor er gengivet en oversigt, hvoraf det fremgår, i hvilke tilfælde  

 aktieudbytter og fortjeneste og tab ved afståelse af aktier m.v. beskattes  

 som henholdsvis personlig indkomst, kapitalindkomst og aktieindkomst.
 Oversigt 5. Beskatning af aktieudbytter og fortjeneste og tab ved  

 afståelse af aktier m.v.
5.1. Udbytter og fortjenester m.v. vedrørende aktier, der medregnes  

 til skattepligtig indkomst Opregningen af aktieindkomst i § 4 a er udtømmende.
Er der tale om udbytte  

 eller afståelsessummer, der er omfattet af ligningslovens §§ 16 A-B, men som  

 ikke er aktieindkomst, medregnes beløbet ved opgørelsen af den skattepligtige  

 indkomst og til kapitalindkomsten eller den personlige indkomst på samme måde  

 som hidtil.
Dette vil f.eks. gælde udlodninger fra andelsforeninger eller  

 aktieavancer ved afståelse inden 3 år, jf. ovenfor under punkt 4.1.2., 4.3.2.  

 og 4.3.3.
 Der kan henvises til oversigten i afsnit 5 hvoraf det fremgår, hvilke  

 former for aktieindkomst, der skal beskattes som personlig indkomst og  

 kapitalindkomst.
6. Ægtefællers indkomstopgørelse Hver ægtefælle skal opgøre den skattepligtige indkomst, den personlige  

 indkomst, kapitalindkomsten og aktieindkomsten efter de samme regler som for  

 ugifte, medmindre der i lovgivningen er gjort specielle undtagelser.  

 Ægtefællernes indkomst opgøres således hver for sig.
6.1. Samlevende ægtefæller Hvor der i personskatteloven er fastsat særlige regler for samlevende  

 ægtefæller, gælder reglerne i kildeskattelovens § 4. Samlivet bortfalder  

 herefter i skattemæssig henseende på tidspunktet for separation, skilsmisse  

 og død.
Ved faktisk samlivsophævelse, uden at der foreligger separation m.v.,  

 bortfalder det derimod først ved indkomstårets udløb.
Såfremt ægtefællerne  

 genoptager samlivet efter separation eller samlivsophævelse, anses samlivet  

 også i skattemæssig henseende for genoptaget på dette tidspunkt.
Endelig  

 anses samlivet i skattemæssig henseende for bortfaldet på det tidspunkt, hvor  

 den fulde skattepligt ophører efter kildeskattelovens § 1 for en af  

 ægtefællerne eller for dem begge.
6.2. Skattemæssig betydning af samliv Ægtefællerne skal efter personskatteloven være samlevende ved  

 indkomstårets udløb, for at der kan foretages:
 Ægtefællerne skal efter personskatteloven have været samlevende i hele  

 indkomståret, og dette skal udgøre en periode af et helt år, for at der kan  

 foretages:
 En efterlevende ægtefælle skal efter personskatteloven have været  

 samlevende med sin ægtefælle ved dødsfaldet (og må ikke ved indkomstårets  

 udløb samleve med en ny ægtefælle), for at der kan foretages:
6.3. Kapitalindkomst og formueskattepligt Efter kildeskattelovens § 24 A skal kapitalindkomst medregnes ved  

 indkomstopgørelsen hos den ægtefælle, der efter ægteskabslovgivningen har  

 rådighed over kapitalgodet.
Kapitaludgifter skal ligeledes fradrages hos den  

 ægtefælle, der hæfter for betalingen.
Endvidere påhviler formueskattepligten den ægtefælle, der har rådighed  

 over formuegodet.
Spørgsmål om rådighed og hæftelse afgøres efter  

 ægteskabslovgivningen.
Hovedprincippet er, at hver ægtefælle uanset valg af  

 formueordning råder over egen formue og hæfter for egen gæld.
 Kan det ikke afgøres, hvem af ægtefællerne en kapitalindkomst eller et  

 formueskattepligtigt aktiv vedrører, anses hver ægtefælle for at eje  

 halvdelen, jf. kildeskattelovens § 24 A, 3. pkt.
 Kapitalindkomst vedrørende en erhvervsvirksomhed, der drives af en af  

 ægtefællerne eller af begge i forening, medregnes dog ved indkomstopgørelsen  

 hos den ægtefælle, der driver virksomheden, uanset hvem af ægtefællerne, der  

 ejer virksomheden, jf. kildeskattelovens § 24 A, sidste pkt., og § 25 A, stk.  

 1. Kapitalafkast efter virksomhedsskattelovens § 7, der overføres til den  

 skattepligtige, medregnes dog altid til kapitalindkomsten for den ægtefælle,  

 der har rådighed over virksomheden, jf. kildeskattelovens § 25 A, stk. 2.
 Om bestemmelserne i kildeskattelovens § 25 A og § 26 A (beskatning af  

 medarbejdende ægtefælle m.v.) henvises til punkt 21-26 i cirkulære nr. 135 af  

 4. november 1988 til kildeskatteloven.
7. Indkomstopgørelse Nedenfor gives et eksempel på indkomstopgørelsen for et samlevende  

 ægtepar.
 Eksempel 7. Eksempel på indkomstopgørelse efter personskatteloven.
C.
Skatteberegning (§§ 5 - 8 a) 8. Statslige indkomstskatter Efter 1994-skatteomlægningen opgøres indkomstskatten til staten efter § 5  

 som summen af bundskat, mellemskat, topskat, »6 pct.-skat« (for  

 indkomstårene 1994 og 1995) samt skat af aktieindkomst.
 Om de særlige regler for skat af aktieindkomst under  

 progressionsbundbeløbet henvises til punkt 8.5.1.
 Skatterne beregnes i kr. og øre.
 Ved 1994-skatteomlægningen er 22 pct.-skatten til staten afskaffet og  

 afløst af bundskatten, der har samme beregningsgrundlag som 22 pct.-skatten.  

 Endvidere er der indført en ny mellemskat, der sætter ind, når personlig  

 indkomst plus/minus kapitalindkomst udgør over 130.000 kr. (1994).
 Den hidtidige 12 pct.-skat afløses af topskatten, idet  

 beregningsgrundlaget dog udvides til også at omfatte dele af  

 kapitalindkomsten.
Den hidtidige 6 pct.-skat afvikles over to år ved at procenten sænkes til  

 5 for indkomståret 1994 og 3 for indkomståret 1995, hvorefter skatten ikke  

 længere opkræves.
Fra og med 1994 udgår positiv kapitalindkomst i øvrigt af  

 beregningsgrundlaget.
For indkomstårene 1994 og 1995 betegnes skatten »6  

 pct.-skatten«.
8.1. Bundskat Bundskatten beregnes af skattepligtig indkomst opgjort efter  

 personskattelovens § 1.
Skatten udgør i 1994 14,5 pct. af beregningsgrundlaget.
Om  

 skatteprocenterne i perioden 1994-98 henvises til personskattelovens § 6,  

 stk. 2, samt oversigten i punkt 1.3.
8.2. Mellemskat Beregningsgrundlaget for mellemskatten opgøres efter § 6 a som den  

 personlige indkomst med tillæg eller fradrag af kapitalindkomst (afhængig af,  

 om kapitalindkomsten som opgjort efter § 4 er positiv eller negativ). Det  

 bemærkes herved, at reglerne om udligning af kapitalindkomst mellem  

 ægtefæller i § 7, stk. 3-9, ikke finder anvendelse på beregningen af  

 mellemskatten, men kun på beregningen af topskatten, jf. punkt 8.3.1.  

 nedenfor.
 Særreglen om fradragsret for underholdsbidrag i 1994 og 1995 er omtalt i  

 punkt 24.2. nedenfor.
 I summen af personlig indkomst og kapitalindkomst gives et bundfradrag på  

 130.000 kr. (1994). Herved fremkommer beregningsgrundlaget for mellemskatten.
Skatten udgør i 1994 4,5 pct. af beregningsgrundlaget.
Om  

 skatteprocenterne i perioden 1994-98 henvises til personskattelovens § 6 a,  

 stk. 2, samt oversigten i punkt 1.3.
8.2.1. Samlevende ægtefæller Hvis et ægtepar er samlevende ved indkomstårets udløb, kan en eventuel  

 uudnyttet del af bundfradraget ved beregningen af mellemskat overføres til  

 den anden ægtefælle.
 Det vil sige, at hvis den ene ægtefælles personlige indkomst og  

 kapitalindkomst tilsammen udgør mellem 0 og 130.000 kr. (1994), forhøjes den  

 anden ægtefælles bundfradrag med differencen mellem 130.000 kr. og den  

 førstnævnte ægtefælles personlige indkomst og kapitalindkomst.
 Hvis den ene ægtefælles personlige indkomst og kapitalindkomst derimod er  

 negativ, forhøjes den anden ægtefælles bundfradrag kun med 130.000 kr.
 Hvis den negative sum skyldes, at den førstnævnte ægtefælles negative  

 kapitalindkomst overstiger den pågældendes positive personlige indkomst, kan  

 også det negative beløb fragå i den anden ægtefælles beregningsgrundlag.  

 Reglen om, at den anden ægtefælles beregningsgrundlag maksimalt kan nedsættes  

 med 2 x bundfradraget, gælder således ikke i disse tilfælde.
 I eksempel 8.2.1. er vist beregningsmetoden for overførsel af bundfradrag  

 mellem ægtefæller, hvor overførslen overstiger 130.000 kr.
 Eksempel 8.2.1. Beregning af mellemskattegrundlag og mellemskat for  

 ægtepar. 1994. (Samlevende ved udgangen af indkomståret).
8.3. Topskat Beregningsgrundlaget for topskatten for en enlig person opgøres efter § 7,  

 stk. 1, som den personlige indkomst med tillæg af den del af en eventuel  

 positiv kapitalindkomst (opgjort netto), der overstiger en bundgrænse på  

 20.000 kr. (1994).
 Er den skattepligtiges kapitalindkomst 0 eller negativ, eller er den  

 positiv, men ikke over 20.000 kr., er det således alene den personlige  

 indkomst, der indgår ved beregningen af topskatten.
 I den personlige indkomst med eventuelt tillæg af kapitalindkomst over  

 20.000 kr. gives et bundfradrag på 234.900 kr. (1994). Herved fremkommmer  

 beregningsgrundlaget for topskatten for ugifte og for gifte personer, der  

 ikke har samlevet med ægtefællen i hele indkomståret, eller hvis indkomstår  

 ikke omfatter et helt år.
Skatten udgør i 1994 12,5 pct. af beregningsgrundlaget.
Om  

 skatteprocenterne i perioden 1994-98 henvises til personskattelovens § 7,  

 stk. 2, og oversigten i punkt 1.3.
8.3.1. Samlevende ægtefæller Hvis ægtefæller har været samlevende i hele indkomståret, og dette  

 omfatter et helt år, sammenlægges ægtefællernes respektive kapitalindkomster  

 til et nettobeløb.
Udgør denne nettokapitalindkomst mere end 40.000 kr.  

 (1994) (svarende til 2 x grundbeløbet på 20.000 kr.), beregnes der topskat af  

 det overskydende beløb efter nedenstående særlige regler, jf.  

 personskattelovens § 7, stk. 4-9.
 Først foretages en beregning af hver ægtefælles topskat på grundlag af  

 personlig indkomst (med bundfradrag), men uden at kapitalindkomsten inddrages  

 i beregningen (skatteberegning nr. 1).
 Dernæst foretages der en beregning af topskat hos den ægtefælle, der har  

 den højeste personlige indkomst (i tilfælde af, at ægtefællerne har lige  

 store personlige indkomster, foretages beregningen hos den ægtefælle, der har  

 de største ligningsmæssige fradrag). Ved denne beregning tillægges den  

 pågældende ægtefælles personlige indkomst ægtefællernes samlede  

 kapitalindkomst (i det omfang den overstiger 40.000 kr.). Der gives eet  

 bundfradrag (skatteberegning nr. 2).
 Differencen mellem skatteberegning nr. 2 og skatteberegning nr. 1 for den  

 pågældende ægtefælle udgør ægtefællernes samlede skat af kapitalindkomsten.
 Den således beregnede samlede skat af kapitalindkomsten fordeles mellem  

 ægtefællerne.
 Er ægtefællernes nettokapitalindkomst fordelt således, at kun den ene  

 ægtefælle har kapitalindkomst, der overstiger bundgrænsen på 20.000 kr.  

 (1994), påhviler betalingen af hele den beregnede topskat af  

 kapitalindkomsten denne ægtefælle.
 Hvis derimod begge ægtefæller har positiv kapitalindkomst over  

 bundgrænsen, fordeles den beregnede skat efter forholdet mellem den ene  

 ægtefælles kapitalindkomst over bundgrænsen og den anden ægtefælles  

 kapitalindkomst over bundgrænsen.
 Derudover betaler hver af ægtefællerne topskat beregnet på grundlag af den  

 personlige indkomst, jf. § 7, stk. 4, og skatteberegning nr. 1.
 Et eksempel på beregningerne gives nedenfor.
 Eksempel 8.3.1. Beregning af topskattegrundlag og topskat.  

 Helårssamlevende ægtefæller. 1994.
Den hidtidige 6 pct.-skat afvikles i indkomstårene 1994 og 1995 og  

 bortfalder fra og med indkomståret 1996. Skatten udgør i 1994 5 pct. og i  

 1995 3 pct. af beregningsgrundlaget.
Skatten betegnes i det følgende »6  

 pct.-skatten«.
Beregningsgrundlaget for indkomstskatten efter § 8 opgøres i 1994 og 1995  

 alene med udgangspunkt i den personlige indkomst.
Positiv kapitalindkomst  

 indgår ikke længere i beregningsgrundlaget.
 I den personlige indkomst gives et bundfradrag på 173.100 kr. (1994).  

 Herved fremkommer beregningsgrundlaget.
8.4.1. Samlevende ægtefæller Hvis et ægtepar er samlevende ved indkomstårets udløb, kan en eventuel  

 uudnyttet del af bundfradraget ved beregningen af »6 pct.-skat«  

 overføres til den anden ægtefælle.
 Det vil sige, at hvis den ene ægtefælles personlige indkomst udgør mellem  

 0 og 173.100 kr. (1994), forhøjes den anden ægtefælles bundfradrag med  

 differencen mellem 173.100 kr. og den førstnævnte ægtefælles personlige  

 indkomst.
 Hvis den ene ægtefælles personlige indkomst derimod er negativ, forhøjes  

 den anden ægtefælles bundfradrag kun med 173.100 kr.
8.5. Skat af aktieindkomst Beskatningen af aktieindkomst afhænger af, hvorvidt aktieindkomsten  

 overstiger et progressionsbundbeløb på 32.700 kr. (1994), jf. § 8 a.
Om  

 beskatning af negativ aktieindkomst se punkt 8.5.3. og om beskatning af  

 ægtefæller punkt 8.5.4.
8.5.1. Aktieindkomst under progressionsgrænsen Aktieindkomst, der ikke overstiger 32.700 kr. (1994), beskattes med 30  

 pct. i indkomstårene 1993-95 og med 25 pct. fra og med indkomståret 1996.
Skatten af aktieindkomst under progressionsgrænsen er endelig og svarer  

 for udbytters vedkommende til den udbytteskat, som selskabet har indeholdt.  

 At skatten er endelig indebærer, at der ikke kan modregnes skatteværdi af  

 negativ skattepligtig indkomst eller skatteværdi af personfradrag.
Dette  

 gælder også i de tilfælde, hvor der ikke er indeholdt skat, f.eks. ved  

 maskeret udlodning og i tilfælde, hvor aktieavancer indgår i aktieindkomsten  

 (salg fra beholdninger af børsnoterede aktier på over 103.000 kr. (1994) og  

 salg af unoterede aktier efter en ejertid på 3 år eller mere).
 I det omfang der ikke er indeholdt udbytteskat af aktieindkomsten,  

 forhøjes modtagerens slutskat med det manglende beløb.
Såfremt den indeholdte udbytteskat overstiger 30/25 pct. af den samlede  

 aktieindkomst, modregnes det overskydende beløb i den skattepligtiges  

 slutskat på linie med alle andre foreløbige skatter.
Er den samlede  

 aktieindkomst negativ, modregnes hele den indeholdte udbytteskat i  

 slutskatten.
I det omfang den indeholdte udbytteskat overstiger slutskatten,  

 udbetales den som overskydende skat.
Refusion af indeholdt udbytteskat kommer kun på tale ved tab som følge af  

 salg af unoterede aktier, der har været ejet i mere end tre år.
Det skyldes,  

 at tab på aktier i andre tilfælde alene kan modregnes i gevinster på andre  

 aktier.
Når den skattepligtige har tab på unoterede aktier, der er ældre end  

 tre år, skal alt udbytte selvangives, for at der kan opnås refusion af den  

 indeholdte udbytteskat.
8.5.2. Aktieindkomst over progressionsgrænsen Aktieindkomst, der overstiger 32.700 kr. (1994), beskattes fra og med  

 indkomståret 1993 med 40 pct. af det overskydende beløb. 40 pct.-skatten er i  

 modsætning til 30/25 pct.-skatten ikke endelig, og der kan således foretages  

 modregning heri af skatteværdi af personfradrag og negativ skattepligtig  

 indkomst, jf. personskattelovens § 9 og § 13, stk. 12.
 Nedenfor vises et beregningseksempel.
Eksempel 8.5.2. Tab ved salg af unoterede aktier og modregning af  

 udbytteskat i slutskat.
Enlig skatteyder. 1994.
8.5.3. Negativ aktieindkomst Hvis aktieindkomsten er negativ, beregnes negativ skatteværdi på 30/25  

 pct. af beløb, der ikke overstiger 32.700 kr. (1994), og med 40 pct. af et  

 eventuelt overskydende beløb.
Den negative skatteværdi modregnes i den  

 skattepligtiges slutskatter, og et eventuelt overskydende skattebeløb  

 fremføres til modregning i slutskatterne for de fem efterfølgende indkomstår.  

 Modregning i slutskatten foretages fortrinsvis i de almindelige skatter med  

 de beregnede skatteværdier.
8.5.4. Samlevende ægtefæller Hvis et ægtepar er samlevende ved indkomstårets udløb, kan en eventuel  

 uudnyttet del af progressionsbundbeløbet overføres til den anden ægtefælle.
 Det vil sige, at hvis den ene ægtefælles aktieindkomst udgør mellem 0 og  

 32.700 kr. (1994), forhøjes den anden ægtefælles progressionsbundbeløb med  

 differencen mellem 32.700 kr. og den førstnævnte ægtefælles aktieindkomst.
 Hvis den ene ægtefælles aktieindkomst er negativ, men nominelt lavere end  

 den anden ægtefælles positive aktieindkomst, modregnes det negative beløb i  

 den anden ægtefælles positive aktieindkomst, og den anden ægtefælle har  

 derudover to progressionsbundbeløb.
Hvis den ene ægtefælle har negativ aktieindkomst, der nominelt overstiger  

 den anden ægtefælles positive aktieindkomst, foretages først modregning.
Af  

 det negative nettobeløb beregnes herefter negativ skat på 30/25 pct. af  

 beløb, der ikke overstiger 65.400 kr. (1994), og 40 pct. af et eventuelt  

 overskydende beløb.
Har begge ægtefæller negativ aktieindkomst, fordeles beløbet på 65.400 kr.  

 forholdsmæssigt mellem ægtefællerne.
Negativ skat, der ikke kan modregnes i  

 den skattepligtiges øvrige skatter, fradrages i ægtefællens skatter, og et  

 resterende beløb fremføres til modregning i senere års skatter, herunder  

 ægtefællens skatter.
Eksempel 8.5.4. Beregning af skatteværdi af negativ aktieindkomst.  

 1994 9. Kommunale indkomstskatter Kommunal og amtskommunal  

 indkomstskat samt kirkelige afgifter beregnes med den for indkomståret  

 gældende beskatningsprocent i skattekommunen.
Det vil sige den kommune, hvor  

 den skattepligtige har bopæl den 5. september i året forud for indkomståret.
 Pligten til at betale kirkeskat til folkekirken omfatter kun medlemmer af  

 folkekirken.
 Beskatningsgrundlaget for de kommunale indkomstskatter er den  

 skattepligtige indkomst.
9.1. Landsgennemsnitlige skatteprocenter De kommunale skatteprocenter fastlægges i oktober måned i året forud for  

 indkomståret.
For indkomståret 1994 er de landsgennemsnitlige  

 skatteprocenter:
 Eksempel 9.1. Landsgennemsnitlige kommunale skatte procenter.  

 1994.
Anm.: Procenterne angiver de budgetterede indkomstskatter i pct. af det  

 samlede kommunale udskrivningsgrundlag inkl.
København og Frederiksberg.
 I det følgende er i cirkulærets eksempler (hvor ikke andet er angivet)  

 anvendt den gennemsnitlige kommunale skatteprocent på 30,2 pct. for  

 indkomståret 1994.
 Lægges hertil bundskatteprocenten på 14,5, bliver den samlede  

 beskatningsprocent for skattepligtig indkomst i en gennemsnitskommune 44,7  

 pct. i 1994.
 Hvor der i cirkulæret tales om en skatteprocent på ca. 44,7 pct., betyder  

 det, at skatteprocenten varierer omkring 44,7 pct. med variationerne i  

 skatteprocenterne.
Begrænset skattepligtige betaler kommunal og amtskommunal indkomstskat med  

 den gennemsnitlige kommunale og amtskommunale beskatningsprocent for det  

 pågældende indkomstår, nedrundet til nærmeste hele procent.
For indkomståret  

 1994 er procenten 29.
10. Skatteberegning Nedenfor vises skatteberegningen for det ægtepar, hvis indkomstopgørelse  

 blev foretaget i eksempel 7.
 Eksempel 10. Eksempel på skatteberegning for ægtepar. 1994.
 (Indkomstopgørelsen er foretaget i eksempel 7).
D.
Personfradrag (§§ 9 - 12) 11.1. Fuldt skattepligtige Der gives personfradrag ved skatteberegningen, idet de beregnede skatter  

 nedsættes med skatteværdien af personfradraget, jf. § 9. De beregnede  

 indkomstskatter til stat, kommune og amtskommune samt kirkelige afgifter  

 nedsættes efter § 12 hver for sig med en procentdel af personfradraget.
 I 1983 indførtes et todelt personfradrag, således at personfradraget ved  

 beregning af statsindkomstskat var højere end personfradraget ved beregning  

 af kommunal og amtskommunal indkomstskat samt kirkeskat.
Fra og med indkomståret 1994 anvendes ens personfradrag ved alle  

 skatteberegninger.
Grundbeløbet for personfradrag til personer, der er fyldt  

 18 år eller har indgået ægteskab, udgør 23.700 kr.
Efter regulering udgør  

 personfradraget i 1994 29.300 kr.
 De særlige regler om personfradrag til pensionister er ophævet i  

 forbindelse med en omlægning af de sociale pensioner, jf. herom punkt 3.2.2.
 Personer, der ved indkomstårets udløb ikke er fyldt 18 år og ikke har  

 indgået ægteskab, har et personfradrag med et grundbeløb på 17.000 kr., der  

 efter regulering udgør 21.100 kr. i 1994.
 Der gives ikke personfradrag ved beregningen af skat af indkomst, der er  

 omfattet af 30 pct.-beskatning efter kildeskattelovens § 48 E (forskere og  

 andre nøglemedarbejdere). Om denne beskatningsform henvises til cirkulære nr.  

 9 af 15. januar 1993 til kildeskatteloven.
Eksempel 11.1. Skatteværdi af personfradrag.
Gennemsnitskommune  

 1994.
11.1.1. Samlevende ægtefæller Hvis en gift person, der er samlevende med ægtefællen ved indkomstårets  

 udløb, efter modregning af skatteværdier af personfradragene i egne  

 indkomstskatter har uudnyttede skatteværdier, omregnes disse til  

 fradragsbeløb og overføres til ægtefællen.
Her beregnes skatteværdierne med  

 ægtefællens egne skatteprocenter, og der foretages en lignende modregning som  

 ovenfor anført.
Et herefter uudnyttet personfradrag kan ikke fremføres til  

 anvendelse i efterfølgende indkomstår.
11.1.2. Skatteværdi Skatteværdien af personfradraget ved beregning af indkomstskat til staten  

 beregnes med skattesatsen i § 6 for bundskatten til staten.
Den således  

 beregnede skatteværdi modregnes i bundskatten og eventuelt i mellemskatten,  

 topskatten, »6 pct.-skatten« og skat af aktieindkomst over  

 progressionsbundbeløbet i § 8 a (i nævnte rækkefølge).
 De kommunale indkomstskatter nedsættes med skatteværdien af  

 personfradraget beregnet med de kommunale skatteprocenter og  

 kirkeskatteprocenten for medlemmer af folkekirken.
 Hvis skatteværdien af personfradraget ved beregning af henholdsvis  

 indkomstskat til staten og de kommunale indkomstskatter overstiger det  

 beregnede skattebeløb, anvendes den uudnyttede del af skatteværdien til  

 nedsættelse af de øvrige indkomstskatter.
11.2. Begrænset skattepligtige Begrænset skattepligtige personer er berettiget til personfradrag ved  

 skatteberegningen efter tilsvarende regler, som gælder for fuldt  

 skattepligtige personer.
For enkelte arter af indkomst, der er omfattet af  

 den begrænsede skattepligt, indrømmes der dog ikke personfradrag.
Der gives således ikke personfradrag ved begrænset skattepligt af indkomst  

 omfattet af kildeskattelovens § 43, stk. 2, litra a (visse godtgørelser for  

 medlemsskab af bestyrelser m.v.), litra e (visse understøttelser), litra g  

 (andre arter af skattepligtig indkomst, der i det væsentlige udgør en  

 nettoindkomst for erhververen), litra h (vederlag til personer, der stilles  

 til rådighed for arbejde her i landet) og litra i (vederlag til fraflyttede  

 tidligere virksomhedsindehavere m.v.) Der gives heller ikke personfradrag ved beregning af skat af indkomst, der  

 er omfattet af reglerne om 30 pct.-beskatning af bruttoindtægten i  

 kildeskattelovens § 48 C (visse søfolk m.v.). Der henvises til cirkulære nr.  

 144 af 30. november 1988 om sømandsfradragsloven.
Er et ægtepar begge begrænset skattepligtige, får ægtefællerne hver sit  

 personfradrag ved skatteberegningen.
Muligheden for overførsel af uudnyttet  

 personfradrag mellem ægtefæller, jfr. personskattelovens § 10, stk. 3,  

 forudsætter derimod efter kildeskattelovens § 4, stk. 6, at de begge er fuldt  

 skattepligtige her til landet.
 For begrænset skattepligtige efter kildeskattelovens § 2, stk. 1, litra a,  

 jf. kildeskattelovens § 43, stk. 1, (lønmodtagere) er der i stedet mulighed  

 for fradrag efter ligningslovens § 9 F.
11.3. Nedsættelse ved sociale ydelser Personskattelovens § 11, hvorefter personfradraget blev nedsat i det  

 omfang, den skattepligtige modtog kontanthjælp og visse andre sociale  

 ydelser, er ophævet med virkning fra og med indkomståret 1994. Ophævelsen er  

 en følge af, at kontanthjælpen er omlagt til en skattepligtig bruttoydelse.  

 Der henvises herom til punkt 3.2.1.
E.
Underskud (§§ 13 - 13a) 12. Underskudsregler generelt Personskattelovens § 13, stk. 1-4, omhandler reglerne om underskud i  

 skattepligtig indkomst og personlig indkomst for henholdsvis enlige og gifte  

 skattepligtige.
 Om underskud i aktieindkomst henvises til § 8 a, stk. 5-6, og punkt 8.5.3.
 Om underskud, når en ægtefælle har udenlandsk indkomst, henvises til punkt  

 19.3.
 Om de særlige underskudsregler for udlejningsvirksomhed og virksomhed, der  

 drives i anpartsform, henvises til punkt 20.3.2.
 Om underskud fra virksomhed, der omfattes af virksomhedsordningen,  

 henvises til cirkulære nr. 21 af 9. december 1986 om virksomhedsskatteloven,  

 punkt 118-129, samt til punkt 12.4.
I det følgende gennemgås i punkt 12.1. og 12.1.1. underskud i  

 skattepligtig indkomst for henholdsvis enlige og samlevende ægtefæller, i  

 punkt 12.2. og 12.2.1. underskud i personlig indkomst for henholdsvis enlige  

 og samlevende ægtefæller, i punkt 12.3. prioriteringen mellem de 5  

 efterfølgende indkomstår, i punkt 12.4. virksomhedsunderskud, i punkt 12.5.  

 underskudsreglerne vedrørende særlig indkomst, og i punkt 12.6. beskrives,  

 hvordan der forholdes, når en skattepligtig har flere typer af underskud  

 samtidig.
Endelig omtales underskudsreglerne ved akkord og gældssanering i  

 punkt 12.7.
12.1. Underskud i skattepligtig indkomst Underskud i skattepligtig indkomst skal efter § 13, stk. 1, så vidt muligt  

 modregnes med skatteværdien i mellem-, top- og »6 pct.«-skatterne  

 samt skat af aktieindkomst over progressionsbundbeløbet i § 8 a.
Omregning af underskud i skattepligtig indkomst til skatteværdi og fra  

 skatteværdi tilbage til negativ skattepligtig indkomst sker på basis af  

 bundskattesatsen samt satserne for de kommunale og amtskommunale skatter og  

 (for medlemmer af folkekirken) kirkelige afgifter.
Et fremført underskud i  

 den skattepligtige indkomst omregnes til skatteværdi på grundlag af  

 skatteprocenterne i det indkomstår, hvori det uudnyttede underskud helt eller  

 delvist udlignes i de øvrige beregnede skatter.
 Hvis skatteværdien af underskuddet er mindre end summen af de nævnte  

 skatter, foretages modregningen i den nævnte rækkefølge.
 Modregningen sker, før disse skatter eventuelt bliver nedsat med  

 skatteværdien af personfradrag.
 Hvis der efter modregningen er en overskydende negativ skatteværdi,  

 omregnes denne til negativ skattepligtig indkomst, der kan fremføres til de 5  

 følgende indkomstår.
I de enkelte indkomstår fratrækkes underskuddet først i den skattepligtige  

 indkomst.
Hvis der herefter er et resterende underskud, omregnes det til  

 skatteværdi og fratrækkes i årets beregnede mellem-, top- og »6  

 pct.«-skatter samt skat af aktieindkomst over progressionsbundbeløbet i  

 § 8 a.
Modregningen i de nævnte skatter sker i den nævnte rækkefølge.
Eksempel 12.1. Underskud i skattepligtig indkomst.
Enlig  

 skatteyder.
 Anm.: For indkomståret 1995 er anvendt beløbsgrænser i 1994-niveau.
12.1.1. Samlevende ægtefæller Nedenstående regler anvendes for skattepligtige, der lever sammen med en  

 ægtefælle ved indkomstårets udløb.
 Efter § 13, stk. 2, skal underskud i skattepligtig indkomst modregnes med  

 skatteværdien i den skattepligtiges øvrige beregnede skatter for det  

 pågældende indkomstår efter samme regler som de ovenfor under punkt 12.1.  

 beskrevne.
Hvis der efter denne modregning er en overskydende negativ skatteværdi,  

 skal denne omregnes til negativ skattepligtig indkomst og modregnes i den  

 anden ægtefælles positive skattepligtige indkomst for samme indkomstår.
I det  

 omfang sådan modregning ikke kan ske, modregnes skatteværdien af det  

 uudnyttede underskud i ægtefællens øvrige beregnede skatter i den i punkt  

 12.1. nævnte rækkefølge.
Hvis der efter disse modregninger fortsat resterer et uudnyttet underskud,  

 omregnes dette og fremføres til de 5 følgende indkomstår.
I hvert af disse  

 indkomstår foretages der modregning efter de ovenfor beskrevne regler, hvis  

 den skattepligtige fortsat er samlevende med ægtefællen ved indkomstårets  

 udløb, og efter reglerne i punkt 12.1., hvis den skattepligtige er blevet  

 enlig.
 Omregning af underskud i skattepligtig indkomst til skatteværdi og tilbage  

 sker som beskrevet i punkt 12.1. Skal skatteværdi af underskud modregnes hos  

 den anden ægtefælle, beregnes skatteværdien med denne ægtefælles  

 skatteprocenter. Ægtefæller kan f.eks. have forskellige skatteprocenter, hvis  

 de bor i hver sin kommune (- de kan godt alligevel være samlevende i  

 skattemæssig forstand -), eller hvis kun den ene er medlem af folkekirken.
 Eksempel 12.1.1. Underskud i skattepligtig indkomst. Ægtepar.  

 (Samlevende ved indkomstårets udgang).
 Anm.: For indkomståret 1995 er anvendt beløbsgrænser i 1994-niveau.
12.2. Underskud i personlig indkomst Underskud i personlig indkomst skal efter § 13, stk. 3, modregnes i  

 eventuel positiv kapitalindkomst, før der beregnes mellem- og topskat.
 Et herefter resterende underskud kan fremføres til de 5 følgende  

 indkomstår.
 I de enkelte indkomstår modregnes underskuddet først i kapitalindkomst og  

 derefter i personlig indkomst før beregningen af mellem-, top- og »6  

 pct.«-skat.
 Modregning af negativ personlig indkomst nedsætter således ikke den  

 skattepligtige indkomst i fremførselsårene, men har alene betydning for  

 beregningen af mellem-, top- og »6 pct.«-skatterne.
Eksempel 12.2. Underskud i personlig indkomst.
Enlig skatteyder.
 Anm.: For indkomståret 1995 er anvendt beløbsgrænser i 1994-niveau.
12.2.1. Samlevende ægtefæller Nedenstående regler anvendes for skattepligtige, der lever sammen med en  

 ægtefælle ved indkomstårets udløb.
Efter § 13, stk. 4, skal negativ personlig indkomst så vidt muligt  

 fradrages i den anden ægtefælles positive personlig indkomst.
Et overskydende  

 negativt beløb skal derefter modregnes i ægtefællernes samlede positive  

 kapitalindkomst i indkomståret.
Har begge ægtefæller positiv kapitalindkomst,  

 modregnes der fortrinsvis i den skattepligtiges kapitalindkomst, og først  

 derefter i den anden ægtefælles kapitalindkomst.
Herefter beregnes  

 ægtefællernes mellem-, top- og »6 pct.«-skatter.
 Et herefter resterende underskud kan fremføres til de 5 følgende  

 indkomstår.
 I de enkelte indkomstår modregnes underskuddet først i ægtefællernes  

 samlede positive kapitalindkomst, derefter i den skattepligtiges personlige  

 indkomst og til sidst i den anden ægtefælles personlige indkomst.
 Eksempel 12.2.1. Underskud i personlig indkomst. Ægtepar.
 Anm.: For indkomståret 1995 er anvendt beløbsgrænser m.v. i 1994-niveau.
12.3. Prioritering mellem de 5 efterfølgende indkomstår For alle typer af underskud gælder, at underskud kun kan fremføres til  

 modregning i et senere indkomstår, hvis - og i det omfang - det ikke har  

 været muligt at modregne underskuddet i et tidligere indkomstår.
 Underskud, der er opstået før det indkomstår, hvori den skattepligtige  

 indgår ægteskab, kan fremføres til modregning hos ægtefællen, forudsat at  

 ægtefællerne er samlevende ved udgangen af det indkomstår, hvori modregningen  

 foretages.
12.4. Virksomhedsunderskud Underskud i en virksomhed, der omfattes af virksomhedsordningen, behandles  

 efter reglerne i virksomhedsskattelovens § 13. Der henvises herom til  

 cirkulære nr. 21 af 9. decem-ber 1986 om virksomhedsskatteloven, punkt  

 118-129.
Et virksomhedsunderskud, der ikke er udnyttet ved modregning i opsparet  

 overskud i virksomheden, i den skattepligtiges og en eventuel ægtefælles  

 samlede positive nettokapitalindkomst eller i personlig indkomst hos den  

 skattepligtige og en eventuel ægtefælle, kan derefter modregnes i  

 aktieindkomst over progressionsbundbeløbet i personskattelovens § 8 a for  

 samme indkomstår hos den skattepligtige og eventuelt hos ægtefællen.
Kun et  

 resterende underskud fremføres i så fald til de følgende indkomstår.  

 Modregningen er frivillig, og den skattepligtige kan derfor i stedet vælge at  

 betale aktieindkomstskatten og fremføre underskuddet til fradrag i  

 virksomhedsindkomst i de 5 følgende indkomstår.
 Disse modregningsregler svarer til reglerne om modregning af  

 virksomhedsunderskud i særlig indkomst, jf. cirkulære nr. 21 af 9. december  

 1986 om virksomhedsskatteloven, punkt 126.
 Underskud i en virksomhed, der ikke omfattes af virksomhedsordningen,  

 herunder også virksomheder, for hvilke kapitalafkastordningen anvendes,  

 behandles efter reglerne i personskattelovens § 13, jf. punkt 12.1-3.
 Anvender den skattepligtige kapitalafkastordningen, skal den  

 skattepligtige for indkomstår, hvor den skattepligtiges personlige indkomst  

 fra pligtiges personlige indkomst fra selvstændig erhvervsvirksomhed før  

 fradrag for henlæggelse til konjunkturudligning efter virksomhedsskattelovens  

 § 22 b, stk. 1, og efter fradrag af kapitalafkast er negativ, indtægtsføre  

 henlæggelser til konjunkturudligning svarende til underskuddet, jf.  

 virksomhedsskattelovens § 22 b, stk. 6.
12.5. Særlig indkomst 12.5.1. Underskud i særlig indkomst Efter reglen i lov om særlig indkomstskat m.v., § 9, stk. 3, kan negativ  

 særlig indkomst fradrages ved opgørelsen af den skattepligtige almindelige  

 indkomst.
Den negative særlige indkomst kan fradrages, selv om den  

 skattepligtige almindelige indkomst derved bliver negativ.
Den derved  

 opståede negative almindelige indkomst fremføres efter reglerne i  

 personskattelovens § 13, stk. 1, jf. punkt 12.1. Den negative særlige  

 indkomst kan derimod ikke selvstændigt fremføres til fradrag i særlig  

 indkomst for et efterfølgende indkomstår.
Hvis den skattepligtige er gift, og ægtefællerne er samlevende ved  

 indkomstårets udløb, fradrages negativ særlig indkomst ved opgørelsen af den  

 skattepligtiges egen skattepligtige indkomst.
For underskuddet gælder  

 herefter reglerne i personskattelovens § 13, stk. 2, jf. punkt 12.1.1.
12.5.2. Underskud i kulbrinteindkomst Underskud efter kulbrinteskattelovens § 11, stk. 2, fragår i skattepligtig  

 indkomst efter samme regler som negativ særlig indkomst.
12.5.3. Modregning i særlig indkomst Efter reglerne i lov om særlig indkomstskat m.v., § 9, stk. 4, kan en  

 skattepligtig, hvis underskud i skattepligtig almindelig indkomst ikke er  

 modregnet i årets beregnede skatter efter personskattelovens § 13, stk. 1, 1.  

 pkt., eller modregnet hos en ægtefælle efter § 13, stk. 2, 1. og 2. pkt.,  

 vælge at modregne underskuddet i sin egen særlige indkomst og eventuelt  

 tillige i ægtefællens særlige indkomst for det pågældende indkomstår.
 I det omfang der resterer et underskud i skattepligtig indkomst efter  

 modregning i skattepligtig særlig indkomst, skal dette underskud fremføres  

 efter reglerne i personskattelovens § 13, stk. 1 eller 2.
Modregningen af negativ skattepligtig indkomst i særlig indkomst er  

 valgfri.
Den skattepligtige kan vælge i stedet at betale den særlige  

 indkomstskat og at fremføre underskuddet til de 5 følgende indkomstår.  

 Underskud i skattepligtig indkomst, der er fremført fra tidligere indkomstår  

 efter personskattelovens § 13, stk. 1 eller 2, kan, hvis det ikke fuldt ud er  

 modregnet i det indkomstår, hvortil det gamle underskud er fremført,  

 ligeledes modregnes i positiv særlig indkomst efter reglerne i lov om særlig  

 indkomstskat § 9, stk. 4.
 Underskud i personlig indkomst kan ikke modregnes i positiv særlig  

 indkomst.
 Om mulighederne for at modregne underskud i virksomhedsordningen i positiv  

 særlig indkomst henvises til cirkulære nr. 21 af 9. december 1986 om  

 virksomhedsskatteloven, punkt 126.
12.6. Flere underskud Hvis en skattepligtig har flere underskud, skal underskuddene modregnes i  

 nedenstående rækkefølge:
12.6.1. Virksomhedsunderskud 12.6.1.1. Virksomhedsordningen Underskud i en virksomhed, der omfattes af virksomhedsordningen, modregnes  

 efter reglerne i virksomhedsskattelovens § 13. Først udlignes årets  

 virksomhedsunderskud, dernæst fremført virksomhedsunderskud fra tidligere  

 indkomstår.
Modregningen har virkning for opgørelsen af kapitalindkomsten og  

 den personlige indkomst og dermed tillige for opgørelsen af den  

 skattepligtige indkomst.
Hvis virksomhedsunderskuddet helt har udlignet  

 ægtefællernes positive nettokapitalindkomst og personlige indkomst, kan den  

 skattepligtige indkomst for begge ægtefæller blive negativ på grund af  

 fradragsberettigede udgifter uden for virksomheden.
Endvidere vil et  

 virksomhedsunderskud i den ene ægtefælles virksomhed, hvis ægtefællerne har  

 en positiv nettokapitalindkomst, der er placeret hos den anden ægtefælle,  

 bl.a. bevirke, at virksomhedsunderskuddet også i relation til den  

 skattepligtige indkomst fragår i sidstnævnte ægtefælles skattepligtige  

 indkomst, før en eventuel rest af virksomhedsunderskud fragår i førstnævnte  

 ægtefælles skattepligtige indkomst og personlige indkomst.
12.6.1.2. Kapitalafkastordningen Underskud i en virksomhed, der omfattes af kapitalafkastordningen,  

 behandles efter reglerne i personskattelovens § 13.
 I det omfang, den skattepligtige har foretaget henlæggelser til  

 konjunkturudligning for tidligere indkomstår, skal den skattepligtige som  

 nævnt ovenfor i punkt 12.4. indtægtsføre henlæggelser til konjunkturudligning  

 svarende til underskuddet, jf. virksomhedsskattelovens § 22 b, stk. 6.
 For så vidt angår et resterende underskud henvises til punkt 12.6.2. om  

 negativ personlig indkomst.
12.6.2. Negativ personlig indkomst Herefter skal indkomstårets negative personlige indkomst modregnes i det  

 omfang, der er positiv kapitalindkomst.
Hvis den skattepligtige ikke er  

 enlig, sker modregningen først i den anden ægtefælles positive personlige  

 indkomst.
Et herefter resterende underskud modregnes i ægtefællernes samlede  

 positive nettokapitalindkomst.
Denne modregning har alene virkning for  

 opgørelsen af beregningsgrundlagene for mellem-, top- og »6  

 pct.«-skatterne.
 Herefter modregnes negativ personlig indkomst fra tidligere indkomstår med  

 virkning alene for opgørelsen af beregningsgrundlagene for mellem,- top- og  

 »6 pct.«-skatterne, jf. også personskattelovens § 25 a om negativ  

 personlig indkomst fra indkomstårene 1989-93.
12.6.3. Negativ skattepligtig indkomst og negativ særlig indkomst Dernæst modregnes indkomstårets negative skattepligtige indkomst med  

 tillæg af eventuel negativ særlig indkomst efter reglerne i  

 personskattelovens § 13, stk. 1 og 2.
 Til sidst modregnes negativ skattepligtig indkomst fra tidligere  

 indkomstår.
12.7. Underskud ved tvangsakkord, frivillig akkord og  

 gældssanering Hvis en person opnår tvangsakkord, frivillig akkord eller gældssanering,  

 omfattes underskud af de særlige regler i personskattelovens § 13 a.
Om  

 definitionen på en frivillig akkord henvises der til cirkulære nr. 68 af 20.  

 maj 1992 til konkursskatteloven, pkt. 29.
 En akkord eller en gældssanering indebærer, at uudnyttede,  

 fradragsberettigede underskud nedsættes med det beløb, hvormed gælden er  

 nedsat.
Nedsættelse kan ske, såvel af underskud, der stammer fra det år, hvori  

 tvangsakkord stadfæstes, frivillig akkord aftales, eller kendelse om  

 gældssanering er afsagt (gældsnedsættelsesåret) som af underskud fra  

 tidligere år, der ikke er udnyttet ved begyndelsen af gældsnedsættelsesåret.  

 Nedsættelsen af underskud fra gældsnedsættelsesåret har virkning for de  

 følgende år.
Nedsættelse af underskud fra år forud for gældsnedsættelsesåret  

 har virkning for gældsnedsættelsesåret og de efterfølgende år.
 Det afgørende år ved tvangsakkord og gældssanering er som anført det  

 indkomstår, hvori tvangsakkord stadfæstes eller kendelse om gældssanering er  

 afsagt, dvs., hvis der ikke kæres før fristen for kære efter konkurslovens §  

 183 og §§ 202, 205, 212 og 216 er udløbet.
 Gældens nedsættelse opgøres fuldt ud som forskellen mellem gældens  

 pålydende og det modtagnes værdi.
 Underskuddet begrænses med gældseftergivelsen både i den skattepligtige  

 indkomst og i den personlige indkomst.
Gevinst på gæld som følge af tvangsakkord eller frivillig akkord er efter  

 kursgevinstlovens § 6 A ikke skattepligtig, medmindre gælden nedsættes til et  

 lavere beløb end fordringens værdi for kreditor på tidspunktet for  

 gældseftergivelsen.
Hvis gældsfrigørelsen herefter medfører, at skyldneren  

 beskattes efter kursgevinstlovens regler, formindsker dette nedsættelsen af  

 underskuddet.
Nedsættelsesbeløbet formindskes med den del af skyldnerens  

 skattepligtige indkomst, der stammer fra gældsfrigørelsen.
 Hvis underskud fra flere indkomstår skal nedsættes, nedsættes underskud  

 fra et tidligere år før underskud fra et senere år.
Hvis der er negativ skat fra aktieindkomst, nedsættes denne efter  

 tilsvarende regler.
Gældseftergivelsen har i denne forbindelse en skatteværdi  

 på 40 pct.
Hvis der er både negativ skat og underskud, nedsættes underskuddet  

 før den negative skat.
Der anses kun så stor en del af  

 underskudsbegrænsningen for brugt, som svarer til underskuddet.
Det gælder,  

 selv om underskudsbegrænsningen har virkning for både den skattepligtige  

 indkomst og den personlige indkomst.
12.7.1. Samlevende ægtefæller Hvis den skattepligtige er gift, og ægtefællerne er samlevende ved  

 indkomstårets udløb, sker nedsættelsen af underskud i den skattepligtige  

 indkomst med virkning for det år, hvori akkorden opnås, inden underskuddet  

 overføres til fradrag i den anden ægtefælles indkomst.
 Ved begrænsning af overførsel af negativ personlig indkomst til den anden  

 ægtefælle sker begrænsningen inden fradrag efter § 13, stk. 4, 1. pkt., i den  

 anden ægtefælles personlige indkomst.
 I tilfælde hvor en virksomhed ejes af den ene ægtefælle, mens underskuddet  

 fratrækkes hos den anden ægtefælle, der driver virksomheden, følger det af §  

 13 a, stk. 2, at gældseftergivelse, der ikke er anvendt til  

 underskudsnedsættelse hos ejerægtefællen, skal anvendes til  

 underskudsnedsættelse hos den anden ægtefælle.
 For personer, der er omfattet af virksomhedsordningen, gælder  

 underskudsreglerne i virksomhedsskatteloven.
 Herom henvises til punkt 118-129 i cirkulære nr. 21 af 9. december 1986 om  

 virksomhedsskatteloven og til pkt. 36 i cirkulære nr. 68 af 20. maj 1992 til  

 konkursskatteloven.
F.
Formueskat (§§ 18 og 19a) 13. Beregning af formueskat Formueskat betales efter personskattelovens § 18 af fuldt skattepligtige  

 personer og personer, der er begrænset skattepligtige efter kildeskattelovens  

 § 2, stk. 1, litra d og e (har indkomst med tilknytning til fast driftssted  

 her i landet eller fast ejendom her i landet). Derudover betaler dødsboer  

 efter de ovenfor nævnte personer formueskat, jf. om særregler for dødsboers  

 formueskat punkt 21.3.
For personer med kalenderårsregnskab beregnes formueskatten på grundlag af  

 den opgjorte skattepligtige formue pr. 31. december i indkomståret.
Om  

 formueopgørelsen henvises til cirkulære nr. 96 af 22. juni 1993 om  

 ligningsloven, afsnit C.
 Om forskudt indkomstår henvises til kildeskattelovens kapitel X.
 Den skattepligtige formue opgøres i hele kroner.
 Formueskatten udgør 1 pct. af den del af formuen, der overstiger et  

 bundfradrag på 1.580.500 kr. (1994).
13.1. Samlevende ægtefæller For ægtefæller, der har været samlevende i hele indkomståret, og hvis  

 indkomstår har varet et helt år, beregnes formueskatten af den del af hver  

 ægtefælles skattepligtige formue, der overstiger bundfradraget.
 Hvis den ene ægtefælles formue er mindre end bundfradraget, kan den  

 uudnyttede del af bundfradraget overføres til den anden ægtefælle.
 Hvis den ene ægtefælles formue er negativ, kan den negative formue  

 modregnes i den anden ægtefælles positive formue.
 Eksempel 13.1. Beregning af formueskat for ægtefæller.  

 Helårssamlevende. 1994.
14. Nedslag i formueskat for hovedaktionæraktier Efter personskattelovens § 19 a nedsættes formueskatten beregnet efter  

 skatteloftsnedslag med 60 pct. af den del, der kan henføres til  

 hovedaktionæraktier.
Formueskatten på hovedaktionæraktier beregnes som den del af den samlede  

 formueskat efter skatteloftsnedslag, der efter forholdet mellem den  

 skattemæssige værdi af aktierne og den skattepligtige formue kan henføres til  

 aktierne.
Overstiger den skattemæssige værdi af aktierne den skattepligtige  

 formue, henføres hele formueskatten til aktierne.
Nedslaget kan således ikke  

 overstige 60 pct. af formueskatten efter skatteloftsnedslaget.
Nedslag i  

 statsindkomstskatten modregnes også i formueskatten før  

 hovedaktionærnedslaget.
Eksempel 14. Formueskattenedslag for hovedaktionæraktier.
Enlig  

 skatteyder. 1994.
(Formueskat samt nedslag efter formueskatteloftet er beregnet i eksempel  

 16.1.) 14.1. Hovedaktionæraktier Det er en betingelse, at der er tale om hovedaktionæraktier.
Dette er  

 tilfældet, hvis den skattepligtige på noget tidspunkt inden for de sidste 5  

 år har ejet 25 pct. eller mere af aktiekapitalen i selskabet eller rådet over  

 mere end 50 pct. af stemmerne i selskabet.
 Hvis aktierne er erhvervet i forbindelse med omdannelse af en personligt  

 ejet virksomhed til virksomhed i selskabsform, jf. lov om skattefri  

 virksomhedsomdannelse, er 5-årsfristen dog udvidet til en 10-årsfrist.
 Ved afgørelsen af, om en skattepligtig har ejet 25 pct. eller mere af  

 aktiekapitalen i et selskab eller rådet over mere end halvdelen af  

 stemmeværdien i det pågældende selskab, skal der ses bort fra selskabets  

 beholdning af egne aktier, jf. eksempel 14.1. nedenfor.
 Eksempel 14.1. Beregning af aktieandel for hovedaktionær.
14.1.1. Frister for aktiebesiddelse 5/10-års fristen regnes tilbage fra den 31. december i vedkommende  

 indkomstår (formueopgørelsestidspunktet). Ved forskudt indkomstår regnes med  

 det til den 31. december svarende opgørelsestidspunkt.
Er der på  

 opgørelsestidspunktet gået mere end 5/10 år, siden en tidligere hovedaktionær  

 - eventuelt sammen med visse pårørende m.v., jf. nedenfor - rådede over  

 mindst 25 pct. af aktiekapitalen eller mere end 50 pct. af stemmeværdien,  

 gives der ikke længere nedslag i formueskatten for de resterende aktier.
 Har den skattepligtige inden for de seneste 5/10 år før  

 opgørelsestidspunktet haft 25 pct. af aktiekapitalen eller mere end 50 pct.  

 af stemmeværdien, er det uden betydning, om der kun kortvarigt var tale om en  

 aktiebesiddelse af denne størrelse.
14.1.2. Pårørendes aktiebesiddelse Selv om den skattepligtige ikke selv inden for de seneste 5/10 år har ejet  

 25 pct. eller mere af aktiekapitalen eller rådet over mere end 50 pct. af  

 stemmerne, vil den skattepligtige i en række tilfælde kunne opnå nedslag som  

 hovedaktionær.
Ved afgørelsen af, om reglerne for hovedaktionærer skal  

 anvendes, skal nemlig aktiebesiddelse inden for de seneste 5/10 år hos en  

 række af den skattepligtiges pårørende medregnes.
Hvis den skattepligtige og  

 de pårørende på noget tidspunkt inden for fristen samtidig tilsammen besad  

 aktier i selskabet i det angivne omfang, vil aktierne være  

 hovedaktionæraktier.
 Kredsen af pårørende, der kommer i betragtning, er:
 Den skattepligtiges ægtefælle, forældre, bedsteforældre, børn og børnebørn  

 samt disse personers ægtefæller eller dødsboer efter de nævnte personer.  

 Stedbarns- og adoptivforhold sidestilles med ægte slægtskabsforhold.  

 Endvidere medregnes aktier, som tilhørte selskaber, fonde m.v., hvori den  

 nævnte personkreds på grund af aktiebesiddelse, vedtægtsbestemmelse, aftale  

 eller fælles ledelse har haft en bestemmende indflydelse.
 Ved afgørelsen af, om en ægtefælles aktiebesiddelse inden for de sidste  

 5/10 år kan udløse nedslag, lægges der alene vægt på aktier, som ejes eller  

 har været ejet under ægteskabet.
Aktier, der har tilhørt den skattepligtiges nuværende ægtefælle inden for  

 de seneste 5 år, men som er solgt inden ægteskabets indgåelse, medregnes  

 således ikke ved afgørelsen af, om den skattepligtige er omfattet af reglen.  

 Tilsvarende gælder for ægtefæller til den øvrige personkreds.
Aktier, som  

 tilhører en tidligere ægtefælle, tillægges ikke betydning, dersom ægteskabet  

 er ophørt på formueopgørelsestidspunktet.
Også aktier tilhørende fonde (og andre selvejende institutioner) skal  

 medregnes ved anvendelsen af hovedaktionærreglen, såfremt den skattepligtige  

 og eventuelt den nævnte personkreds har haft en bestemmende indflydelse over  

 fonden.
Det må bero på en konkret vurdering af de objektive omstændigheder,  

 om der foreligger en sådan bestemmende indflydelse.
Det kan f.eks. være  

 tilfældet, fordi den skattepligtige og hans nærmeste pårørende har flertallet  

 af bestyrelsesposterne i fonden.
Det kan også være tilfældet, hvor stifteren  

 eller dennes nærmeste pårørende gennem fundatsen eller vedtægterne har  

 forbeholdt sig eller sine nært pårørende en bestemmende indflydelse på  

 fondens forhold.
 Opregningen af personkredsen er udtømmende, således at aktier tilhørende  

 personer m.v., til hvem der ikke er den angivne tilknytning, ikke kan  

 medregnes.
 Der kan kun opnås nedslag i forbindelse med aktier i selskaber omfattet af  

 selskabsskattelovens § 1, stk. 1, nr. 1-2, dvs. her i landet hjemmehørende  

 registrerede aktie- og anpartsselskaber samt aktieselskabslignende selskaber.
14.2. Samlevende ægtefæller For ægtefæller, der er samlevende ved indkomstårets udløb, gælder  

 nedenstående for afgørelse af, hvorvidt en ægtefælles aktier er omfattet af  

 hovedaktionærreglen.
 Ved afgørelsen af, om en gift person er omfattet af hovedaktionærreglen,  

 må der som hovedregel lægges vægt på den pågældendes egen aktiebesiddelse  

 sammen med aktiebesiddelsen hos pårørende til den pågældende.
 En skattepligtig, som får aktier overdraget fra ægtefællen, vil imidlertid  

 indtræde i ægtefællens stilling ved afgørelsen af, hvorvidt der foreligger et  

 hovedaktionærforhold.
 Hvis f.eks. manden, der er omfattet af hovedaktionærdefinitionen som følge  

 af sin fars aktiebesiddelse, overdrager aktier til hustruen, vil hun overtage  

 mandens hovedaktionærstilling.
 En skattepligtig kan dog kun anses som hovedaktionær som følge af  

 svigerfamiliens aktiebesiddelse, for så vidt angår de aktier, den pågældende  

 har fået overdraget fra ægtefællen, og denne hovedaktionærstilling som følge  

 af svigerfamiliens aktiebesiddelse ophører straks ved separation eller  

 skilsmisse.
 Hvis ægtefællerne har været samlevende i hele indkomståret, og dette har  

 varet et helt år, foretages nedslag i formueskatten efter formueskatteloftet  

 i ægtefællernes samlede formueskat, inden nedsættelsen fordeles mellem  

 ægtefællerne.
14.3. Hovedaktionærbegrebet generelt Nedslagsreglen i § 19 a er indført ved lov nr. 386 af 7. juni 1989. Det  

 hovedaktionærbegreb, der anvendes, er sammenfaldende med det  

 hovedaktionærbegreb, der tidligere blev anvendt i  

 aktieavancebeskatningslovens § 4, stk. 2 og 3.
 Ved lov nr. 421 af 25. juni 1993 er hovedaktionærbegrebet som hovedregel  

 afskaffet i aktieavancebeskatningssammenhæng (cfr. derimod kursgevinstlovens  

 § 6 B, stk. 3). De materielle regler om begrebet er derfor overført til  

 personskattelovens § 19 a, uden at der i øvrigt er foretaget ændringer heri.
 Ved afgørelsen af konkrete sager vil således den hidtidige praksis  

 vedrørende aktieavancebeskatningslovens § 4, stk. 2 og 3, kunne anvendes, jf.  

 dog om fristen punkt 14.2.1. ovenfor.
G.
Skattelofter (§ 19) 15. Det skrå skatteloft Reglerne om nedslag efter det skrå skatteloft, § 19, stk. 1, i  

 personskatteloven er væsentligt forenklet fra og med indkomståret 1994.
 Såfremt summen af indkomstskattesatserne til staten, den kommunale og den  

 amtskommunale indkomstskattesats udgør mere end 65 pct. i 1994, nedsættes  

 satsen for beregning af topskatten med forskellen mellem summen af  

 skatteprocenterne og 65 pct.
 Den beregnede forskel udgør nedslagsprocenten, som opgøres med een  

 decimal.
 De kirkelige afgifter holdes som hidtil uden for skatteloftet og skal for  

 medlemmer af folkekirken svares ud over de 65 pct.
 Et eksempel på nedslagsberegningen for en enlig skatteyder er vist i  

 eksempel 15.1.
Eksempel 15.1. Nedslagsberegning for det skrå skatteloft.
Enlig  

 skatteyder. 1994.
 Der beregnes også nedslag i tilfælde, hvor der for den skattepligtige  

 beregnes topskat, men ikke en eller flere af de øvrige indkomstskatter.
 I eksempel 15.2. er vist, hvorledes nedslaget efter det skrå skatteloft  

 beregnes for et ægtepar, der tilsammen har positiv kapitalindkomst i  

 topskattegrundlaget.
Eksempel 15.2. Nedslagsberegning for det skrå skatteloft for  

 ægtefæller.
Helårssamlevende. 1994.
 I takt med sænkningen af indkomstskatten sænkes skatteloftet yderligere i  

 de følgende år frem til 1998, hvor loftet udgør 58 pct.
For indkomståret 1994 omfattes 208 kommuner med en samlet kommunal og  

 amtskommunal beskatningsprocent på over 28,5 pct. af skatteloftet.
Der er  

 således sket en skærpelse af skatteloftet i forhold til 1993, hvor 228  

 kommuner med en samlet beskatningsprocent på over 28,0 pct. omfattedes af  

 skatteloftet.
Fra og med 1995 sker en yderligere skærpelse, således at kun  

 kommuner med en samlet beskatningsprocent på over 29,0 pct. omfattes af  

 skatteloftet.
16. Formueskatteloftet Reglerne om formueskatteloftet findes i § 19, stk. 2-8. § 19, stk. 2,  

 omhandler reglerne for enlige skattepligtige, mens stk. 3-5 indeholder  

 reglerne for ægtefæller, der er samlevende i hele indkomståret, og  

 indkomståret omfatter et helt år.
Stk. 6 angiver procenten for  

 formueskatteloftet i perioden 1994-98. Endelig indeholder stk. 7 regler om,  

 hvorledes virksomhedsopsparing og virksomhedsskat efter virksomhedsordningen  

 skal behandles i forbindelse med skatteloftsberegningen.
16.1. Formueskatteloftet for enlige For en skattepligtig, der ikke er gift eller ikke har levet sammen med sin  

 ægtefælle i hele indkomståret, går skatteloftsbestemmelsen ud på følgende:
Såfremt summen af personens bundskat, mellemskat, topskat og »6  

 pct.-skat«, den kommunale indkomstskat og amtskommunale indkomstskat med  

 nedslag for personfradrag og skråt skatteloft samt personens formueskat  

 overstiger 75 pct. (1994) af den skattepligtige indkomst, skal der ske  

 nedsættelse af skatten.
Først nedsættes formueskatten og herefter  

 indkomstskatten til staten, således at det samlede skattebeløb så vidt muligt  

 udgør 75 pct. (1994) af den skattepligtige indkomst.
Formueskatten kan dog  

 højst nedsættes med 60 pct., og det samlede nedslag i formueskatten og i  

 indkomstskatten til staten kan højst udgøre et beløb svarende til den samlede  

 formueskat.
Aktieindkomst og skat af aktieindkomst indgår ikke i beregningen.  

 Kirkeskat indgår heller ikke i beregningen.
Eksempel 16.1. Nedslagsberegning for formueskatteloftet.
Enlig  

 skatteyder. 1994.
16.2. Formueskatteloftet for samlevende ægtefæller 16.2.1. Skatteloftsindkomst For ægtefæller, der er samlevende ved indkomstårets udløb, og hvis  

 indkomstår har varet et helt år, skal der foretages en særlig beregning af  

 skatteloftsindkomsten efter reglerne i § 19, stk. 3 og 4.
 Beregningen foretages som udgangspunkt hos den ægtefælle, der har den  

 højeste personlige indkomst (den beregningsmæssige hovedperson). I tilfælde  

 af, at ægtefællerne har lige store personlige indkomster, foretages  

 beregningen som udgangspunkt hos den ægtefælle, der har de største  

 ligningsmæssige fradrag.
 Skatteloftsindkomsten består af hovedpersonens skattepligtige indkomst  

 uden regulering for underskud overført fra ægtefællen eller fra tidligere  

 indkomstår med tillæg eller fradrag af den anden ægtefælles kapitalindkomst  

 (afhængig af om denne er positiv eller negativ).
 Skatteloftsindkomsten kan dog ikke overstige ægtefællernes samlede  

 skattepligtige indkomst.
 Det skattebeløb, der danner grundlag for en eventuel nedslagsberegning,  

 fremkommer efter nedenstående beregning.
 Først beregnes summen af litra a-e nedenfor:
16.2.2. Nedslagsberegning Der gives nedslag for formueskatteloftet, hvis summen af de ovennævnte  

 regulerede indkomstskatter og ægtefællernes samlede formueskat udgør mere end  

 skatteloftsprocenten af skatteloftsindkomsten.
 Nedslagsbeløbet udgøres af det overskydende beløb, men kan dog ikke  

 overstige den samlede formueskat.
Nedslagsbeløbet nedsætter først formueskatten, dog højst med 60 pct. af  

 formueskattebeløbet.
Et eventuelt resterende nedslagsbeløb nedsætter  

 ægtefællernes samlede indkomstskat til staten, dog ikke aktieindkomstskat  

 efter § 8 a, stk. 2. Nedslag i såvel formueskat som indkomstskat fordeles  

 mellem ægtefællerne efter forholdet mellem deres skattepligtige formuer.
 Eksempel 16.2.2. Nedslagsberegning for formueskatteloftet.  

 Helårssamlevende ægtepar. 1994.
16.3. Virksomhedsoverskud 16.3.1. Virksomhedsordningen I det indkomstår, hvor der i virksomhedsordningen opspares et overskud,  

 påvirker det opsparede overskud ikke den skattepligtiges personlige indkomst  

 eller kapitalindkomst.
Derfor skal det opsparede beløb og den deraf betalte  

 virksomhedsskat ikke medregnes i skatteloftsberegningen.
I det indkomstår, hvor det opsparede overskud hæves, indgår det hævede  

 overskud med tillæg af den hertil svarende virksomhedsskat i den personlige  

 indkomst.
Beløbet indgår således i skatteloftsberegningen i det indkomstår,  

 hvor det opsparede overskud overføres fra virksomheden til den  

 skattepligtige.
Virksomhedsskatten nedsætter ikke de skattebeløb, der indgår i  

 skatteloftsberegningen.
Virksomhedsskatten af det hævede opsparede overskud  

 modregnes i slutskatten efter evt. nedslag ifølge formueskatteloftet.
Dette  

 er præciseret i personskattelovens § 19, stk. 7.
16.3.2. Kapitalafkastordningen De regler, der er omtalt ovenfor vedrørende opsparing i  

 virksomhedsordningen, virksomhedsskat og skatteloftsberegningen, gælder  

 tilsvarende for skattepligtige, der foretager henlæggelser til  

 konjunkturudligning i kapitalafkastordningen.
Konjunkturudligningsskatten  

 behandles således på samme måde som virksomhedskatten.
 Det fremgår af personskattelovens § 19, stk. 1, at hverken  

 virksomhedsskatten eller konjunkturudligningsskatten har betydning for  

 skatteloftsberegningen.
H.
Regulering (§ 20) 17.1. Regulering Hvert år reguleres en række beløbsgrænser i skattelovgivningen m.v. efter  

 et reguleringstal, der fastsættes efter § 20.
 Reguleringstallet beregnes som det foregående års reguleringstal forhøjet  

 med summen af 2,0 pct. og en tilpasningsprocent, som hvert år bekendtgøres af  

 finansministeren for det pågældende finansår i forbindelse med fremsættelsen  

 af finanslovforslaget.
 Tilpasningsprocenten beregnes efter lov om en satsreguleringsprocent.
 For hvert finansår beregnes en tilpasningsprocent som afvigelsen mellem  

 den procentvise årslønsudvikling og 2,0 pct. Årslønsudviklingen beregnes som  

 den konstaterede udvikling i arbejderes og funktionærers bruttolønninger  

 (ekskl. bidrag til arbejdsmarkedspensioner) to år forud for det pågældende  

 finansår fratrukket en procentandel svarende til procentstørrelsen af  

 lønmodtagerens egne arbejdsmarkedsbidrag i det pågældende finansår.  

 Tilpasningsprocenten beregnes med en decimal.
I forbindelse med 1994-skatteomlægningen blev det vedtaget, at bidragene  

 til arbejdsmarkedsfondene for 1994 ikke skulle påvirke reguleringen af  

 beløbsgrænserne i skattelovgivningen.
For at undgå en ændring af alle  

 grundbeløbene fra 1987-niveau til 1994-niveau blev der derfor rent teknisk  

 fastsat et nyt reguleringstal for 1993 på 125,7 med virkning for beregningen  

 af reguleringstallet for 1994.
 For indkomståret 1994 udgør reguleringstallet således 123,6, jf. eks.  

 17.1.1.
 Eksempel 17.1.1. Beregning af reguleringstallet for indkomståret 1994  

 sker således:
 Efter regulering oprundes beløbsgrænserne til hele hundrede kroner, jf.  

 eks. 17.1.2.
Eksempel 17.1.2. Reguleringen af beløbsgrænser Reguleringstallet for indkomståret 1995 beregnes med udgangspunkt i  

 1994-reguleringstallet på 123,6.
17.2. Oversigt over beløbsgrænser 1994 I den følgende oversigt er vist de beløbsgrænser, der for indkomståret  

 1994 er reguleret efter § 20.
 Oversigt 17.2. Beløbsgrænser i skattelovgivningen m.v. der i 1994  

 reguleres efter personskattelovens § 20.
I.
Omregning (§ 14) 18. Omregning af delårsindkomst m.v.
 Reglerne om beregning af skat, når indkomstansættelsen ikke vedrører et  

 helt indkomstår, findes i personskattelovens § 14.
Hvis indkomstansættelsen for en person omfatter en periode, der er kortere  

 end et år (delårsperiode), skal indkomsten omregnes til helårsindkomst.  

 Omregningen omfatter skattepligtig indkomst, personlig indkomst og  

 kapitalindkomst, der omregnes hver for sig.
Indkomstskatten beregnes af  

 helårsindkomsten og nedsættes med skatteværdien af personfradrag.
Aktieindkomst omfattes ikke af omregningsreglerne.
Det skyldes, at  

 aktieindkomsten er sammensat af en række indtægter og udgifter, der i givet  

 fald skulle have været medregnet med samme beløb i delårsindkomsten som i  

 helårsindkomsten.
 Den endelige skat, opgjort for hver skat for sig, nedsættes efter  

 forholdet mellem indkomsten i delårsperioden og helårsperioden.
 Eksempel 18. Beregning af indkomstskat for en delårsskattepligtig.  

 1994.
--------------------------------------------------------------------- Beregningen er foretaget for en ugift person, der dør eller fraflytter til  

 udlandet den 31. maj 1994. For perioden 1. januar til 31. maj 1994 har  

 skatteyderen haft en skattepligtig lønindkomst på 20.000 kr. om måneden, en  

 renteindtægt på 21.500 kr. og befordringsfradrag og kontingenter på 9.000 kr.  

 Herudover skal der medregnes særlig feriegodtgørelse på 3.800 kr.  

 (Engangsindtægt).
J.
Udenlandsk indkomst 19.1. Lempelse af dobbeltbeskatning Dobbeltbeskatning opstår typisk ved, at en person, som er fuldt skattepligtig i sin bopælsstat, tillige er begrænset skattepligtig i en anden stat.
Dobbeltbeskatning kan ligeledes opstå, hvis en person er fuldt skattepligtig i to stater, f.eks.
fordi personen har bopæl i begge stater eller har bopæl i den ene stat samtidig med, at der tages længerevarende ophold (længere end 6 måneder) i den anden stat.
 Dobbeltbeskatning for en person hjemmehørende her i landet kan løses ved  

 hjælp af de dobbeltbeskatningsaftaler, som Danmark har indgået.  

 Lempelsesreglerne i ligningslovens § 33 og § 33 A løser endvidere  

 dobbeltbeskatningen.
 Når man skal beregne størrelsen af den lempelse, som den skattepligtige  

 har krav på, må man tage udgangspunkt i den lempelsesmetode, som skal finde  

 anvendelse.
 I dobbeltbeskatningsaftalerne kan der være tale om, at metoden er  

 exemption med progressionsforbehold efter gammel metode, exemption med  

 progressionsforbehold efter ny metode eller creditlempelse.
 Efter ligningslovens § 33 er metoden credit og efter § 33 A er der tale om  

 exemption med progressionsforbehold efter ny metode.
 Ligningslovens § 33 kan også anvendes i tilfælde af begrænset skattepligt  

 her til landet.
19.1.1. Exemptionsmetoden Metoderne til lempelsen af dobbeltbeskatning kan nærmere beskrives  

 således:
De to exemptionsmetoder giver samme størrelse lempelse.
Forskellen ligger  

 alene i den betydning, det har i forskellige sammenhænge, at den  

 skattepligtige indkomst efter den gamle metode er mindre.
 Størrelsen af den udenlandske skat er uden betydning, da størrelsen af  

 lempelsen alene er afhængig af den danske skat, som forholdsmæssigt falder på  

 den udenlandske indkomst.
19.1.2. Creditmetoden Den udenlandske indkomst medregnes efter creditmetoden ved opgørelsen af  

 den skattepligtige indkomst.
Herefter ophæves dobbeltbeskatningen ved, at  

 Danmark i de beregnede skatter giver nedslag med det mindste af følgende to  

 beløb:
 Denne creditmetode benævnes almindelig credit.
Metoden medfører, at der indrømmes credit for hele den i udlandet betalte  

 skat, når den udenlandske skat er mindre end den danske skat af den  

 udenlandske indkomst.
Der indrømmes derimod kun credit for et beløb svarende  

 til den danske skat af den udenlandske indkomst, når den udenlandske skat er  

 højere end den danske skat.
19.2. Lempelsesberegninger Lempelserne beregnes efter alle metoderne med udgangspunkt i en brøk, der  

 ved credit og nyexemption ser således ud:
 Ved exemptionslempelse efter gammel metode tillægges den skattepligtige  

 indkomst i brøkens nævner den udenlandske indkomst.
Når lempelsen er beregnet, må man i credittilfældene herefter se, om den  

 udenlandske skat eventuelt er mindre end den lempelse, der er beregnet efter  

 ovenstående brøk.
Det er det mindste af de to beløb, den danske skat skal  

 lempes med.
 Lempelse efter personskatteloven skal beregnes særskilt for hver af de  

 skatteberegninger, som er angivet i personskattelovens §§ 6-8a.
Hvis der er flere indkomster fra samme land, skal lempelsesberegningen ske  

 samlet.
Lempelsesberegningen skal dog ske særskilt for hver indkomst, hvis  

 der skal lempes efter forskellige metoder eller - i tilfælde af  

 creditlempelse - hvis indkomsten i det pågældende land er blevet særskilt  

 (kilde-)beskattet.
 Hvis der er indkomst fra forskellige lande, skal lempelsesberegningerne  

 foretages for hvert enkelt land for sig.
 Det er alene de udenlandske indkomstsarter, som indgår i  

 beregningsgrundlaget for den pågældende skat, som medtages ved  

 lempelsesberegningen.
 Den udenlandske skattepligtige indkomst, personlige indkomst,  

 kapitalindkomst og aktieindkomsten opgøres efter danske regler.
Fradrag i forbindelse med den udenlandske indkomsterhvervelse skal fragå i  

 den udenlandske indkomst.
Det er altså den udenlandske nettoindkomst der  

 indgår i brøkens tæller.
 Når der udelukkende er tale om udenlandske indkomster fra samme land, er  

 udgangspunktet for lempelsesberegningerne de i punkt 19.2.1-4. angivne  

 brøker.
19.2.1. Beregning af nedslag i bundskat og kommunale skatter Nedslag i bundskat beregnes således:
 Den udenlandske indkomst, der indgår i brøkens tæller, er den udenlandske  

 indkomst, der indgår i den skattepligtige almindelige indkomst.
Såfremt der skal foretages særskilt beregning af lempelsen for de  

 indkomstarter, der indgår i den skattepligtige indkomst, jf. ovenfor, indgår  

 hver del af den udenlandske indkomst, der skal foretages lempelsesberegning  

 for, som udenlandsk indkomst i brøkens tæller.
Har den skattepligtige f.eks.  

 en udenlandsk lønindkomst og en særskilt beskattet renteindkomst, beregnes  

 den maksimale creditlempelse herefter som Lempelsesberegningerne vedrørende de kommunale og amtskommunale  

 indkomstskatter foretages på samme måde som for bundskatten.
19.2.2. Beregning af nedslag i mellemskat Nedslaget beregnes således:
 Den mellemskat, der indgår i tælleren, er mellemskatten efter modregning  

 af evt. resterende skatteværdi af personfradraget.
 Den udenlandske indkomst, der indgår i brøkens tæller, er den udenlandske  

 indkomst, der indgår i den personlige indkomst eller i kapitalindkomsten.
 Såfremt der skal foretages særskilt beregning af lempelsen, indgår hver  

 del af den udenlandske indkomst, der skal foretages lempelsesberegning for,  

 som udenlandsk indkomst i brøkens tæller, jf. det anførte ovenfor under  

 19.2.1.
19.2.3. Beregning af nedslag i topskat Nedslaget beregnes således:
 Den topskat, der indgår i tælleren, er topskatten efter modregning af evt.  

 resterende skatteværdi af personfradraget.
 Kapitalindkomst indgår kun i beregningen af topskatten med den del, der  

 overstiger en bundgrænse på 20.000 kr. (1994).
 Den udenlandske kapitalindkomst, der indgår i brøkens tæller, skal  

 fastsættes under hensyntagen til denne bundgrænse.
 Såfremt både den udenlandske og den danske kapitalindkomst er positiv,  

 indgår den udenlandske kapitalindkomst i brøkens tæller med den del, der  

 kommer til beskatning, når der tages hensyn til den del af bundgrænsen på  

 20.000 kr. (1994), der falder på den udenlandske kapitalindkomst.
Den udenlandske kapitalindkomst i tælleren nedsættes således i 1994 med Den kapitalindkomst, der indgår i lempelsesbrøkens nævner, er den samlede  

 kapitalindkomst - 20.000 kr.
Såfremt den danske kapitalindkomst er negativ, mens den udenlandske er  

 positiv, fragår den negative danske kapitalindkomst først i den positive  

 udenlandske kapitalindkomst.
I brøkens tæller indgår herefter den samlede  

 positive kapitalindkomst, der overstiger 20.000 kr.
 Skal der foretages samlet lempelsesberegning i topskatten for den  

 udenlandske indkomst, indgår udenlandsk indkomst i brøkens tæller med summen  

 af udenlandsk personlig indkomst og udenlandsk kapitalindkomst reguleret som  

 anført ovenfor.
 Skal der foretages særskilt beregning af lempelsen for henholdsvis  

 udenlandsk personlig indkomst og udenlandsk kapitalindkomst, er den  

 udenlandske indkomst i brøkens tæller henholdsvis udenlandsk personlig  

 indkomst og udenlandsk kapitalindkomst reguleret som anført ovenfor.
 Lempelsen kan illustreres ved følgende eksempel:
 Eksempel 19.2.3. Lempelsesberegning ved topskat for udenlandsk  

 kapitalindkomst, der er en kildebeskattet renteindkomst. 1994.
 19.2.4. Beregning af nedslag i »6 pct. -skat«.
»6 pct.-skat« x udenlandsk indkomst personlig indkomst Den »6 pct.-skat«, der indgår i tælleren, er skatten efter  

 modregning af evt. resterende skatteværdi af personfradraget.
 Den udenlandske indkomst, der indgår i brøkens tæller, er den udenlandske  

 personlige indkomst.
 19.2.5. Hovedprincipperne i lempelsesberegningerne.
 Nedenfor gives et eksempel på hovedprincipperne i lempelsesberegningerne:
Eksempel 19.2.5. Hovedprincipperne i lempelsesberegningerne.
Enlig  

 skatteyder. 1994.
--------------------------------------------------------------------- Der indgår separat kildebeskattet udenlandsk kapitalindkomst for hvilken,  

 der skal foretages særskilt lempelsesberegning.
Er der tale om en creditoverenskomst, angiver beregningerne den maksimale  

 creditlempelse.
Da der lempes med det mindste af de to beløb, enten den i  

 udlandet betalte skat eller den del af den danske skat, der falder på den  

 udenlandske indkomst, skal der i eksemplet gives creditlempelse for 45.000  

 kr., der er betalt i udlandet af den udenlandske personlige indkomst, og  

 1.500 kr., der er betalt i udlandet af den udenlandske kapitalindkomst.
 Er der tale om en exemptionsaftale, er lempelsen lig med den danske skat,  

 der falder på den udenlandske indkomst.
 Lempelsen i skatten for den danske skat, der falder på den udenlandske  

 indkomst (der ikke er separat kildestatsbeskattet) er 49.215,63 kr.
 Beskatningsretten til kapitalindkomsten er delt mellem kildestaten og  

 Danmark, og efter dobbeltbeskatningsoverenskomsten skal der gives credit for  

 den udenlandske kildeskat (uanset, at lempelsesmetoden i øvrigt er  

 exemption).
 Der gives credit med 1.500 kr. i den danske skat af kapitalindkomsten.
19.3. Overførsel af underskud mellem ægtefæller Ved overførsel af underskud mellem ægtefæller ses der ved opgørelsen af  

 ægtefællernes skattepligtige indkomst og personlige indkomst bort fra  

 personlig indkomst, der beskattes i udlandet og ikke her i landet, jf.  

 personskattelovens § 13, stk. 5. Kapital- og aktieindkomst, der beskattes i  

 udlandet, indgår derimod på normal vis ved beregningen af det underskud, der  

 overføres til ægtefællen.
 Reglen bestemmer, hvorledes det underskud, der kan overføres til  

 ægtefællen efter § 13, stk. 2 eller 4, og § 6 a, stk. 4, skal beregnes, idet  

 det fastslås, at der skal ses bort fra udenlandsk personlig indkomst.
 Reglen bevirker endvidere, at en ægtefælles underskud ikke skal modregnes  

 i den anden ægtefælles udenlandske indkomst.
 Ved underskudsopgørelsen ses der bort fra udenlandsk personlig indkomst,  

 for hvilken der kan opnås skattefritagelse eller skattelempelse i henhold til  

 en dobbeltbeskatningsoverenskomst eller ligningslovens § 33. Det er uden  

 betydning, om en skattefritagelse i en dobbeltbeskatningsoverenskomst beror  

 på en exemptions- eller creditlempelse.
Det er en betingelse for, at der kan bortses fra udenlandsk personlig  

 indkomst, at udlandet kan beskatte indkomsten i sin helhed.
Er  

 beskatningsretten f.eks. delt mellem Danmark og udlandet, er denne betingelse  

 ikke opfyldt.
Bestemmelsen finder ikke anvendelse, hvor skatten af den udenlandske  

 indkomst er nedsat i henhold til ligningslovens § 33 A eller § 33 C.
I disse  

 tilfælde medregnes indkomsten således ved beregningen af underskuddet.
 Den udenlandske personlige indkomst, der kan bortses fra, er  

 nettoindtægten, dvs. bruttoindtægten i vedkommende land reduceret med f.eks.  

 fradrag for arbejde i udlandet.
 Eksempel 19.3.1. Underskudsregler og udenlandsk indkomst. 1994.
 Negativ skattepligtig eller personlig indkomst overføres efter de  

 almindelige regler i § 13, stk. 2 eller 4, og § 6 a, stk. 4, om overførsel af  

 underskud mellem ægtefæller.
Der har været rejst tvivl om, hvorvidt og i hvilket omfang underskud,  

 overført mellem ægtefæller efter personskattelovens § 13, stk. 5, kan  

 fremføres.
Følgende skal derfor præciseres:
Det er alene ved overførsel af underskud mellem ægtefæller, at der kan ses  

 bort fra udenlandsk indkomst efter § 13, stk. 5, og ikke ved fremførsel af  

 underskud hverken for den ægtefælle, der har den udenlandske indkomst eller  

 for den anden ægtefælle.
Dette kan illustreres med følgende forenklede  

 eksempel:
 Eksempel 19.3.2. Overførsel af underskud mellem ægtefæller, når den  

 ene ægtefælle har udenlansk indkomst.
 I dette tilfælde kan der ved overførsel af underskud mellem ægtefællerne  

 ses bort fra ægtefælle 1's udenlandske indkomst på 300.000 kr., hvorefter  

 75.000 kr. kan overføres til ægtefælle 2. Det resterende underskud for  

 ægtefælle 1 kan ikke fremføres, hverken af ægtefælle 1 eller ægtefælle 2.
Hvis ægtefælle 1's renteudgift i eksemplet havde været 400.000 kr., ville  

 den skattepligtige indkomst være negativ med 100.000 kr.
Af den negative  

 indkomst på 100.000 kr. ville 75.000 kr. kunne overføres til ægtefælle 2,  

 mens 25.000 kr. ville kunne fremføres af ægtefælle 1 til modregning i dansk  

 indkomst.
K.
Anpartsregler 20. Anpartsvirksomhed Efter personskattelovens § 4, stk. 1, nr. 10, 12 og 13, samt § 13, stk. 6,  

 er visse former for selvstændig erhvervsvirksomhed undergivet særlige  

 beskatningsregler, de såkaldte anpartsregler.
 I det følgende beskrives i punkt 20.1. hvilke virksomheder, der pr. 1.  

 januar 1994 omfattes af anpartsreglerne, i punkt 20.2 ikrafttrædelses- og  

 overgangsregler og i punkt 20.3. indholdet af anpartsreglerne.
20.1. Anvendelsesområde 20.1.1. Virksomheder omfattet af reglerne pr. 1. januar 1994 20.1.1.1. Selvstændig erhvervsvirksomhed (§ 4, stk. 1, nr. 10) Selvstændig erhvervsvirksomhed med mere end 10 ejere er omfattet af  

 anpartsreglerne, hvis den skattepligtige ikke deltager i virksomhedens drift  

 i væsentligt omfang, jf. § 4, stk. 1, nr. 10.
 Såvel betingelserne om at der foreligger selvstændig erhvervsvirksomhed,  

 antallet af ejere og ejerens deltagelse i virksomhedens drift skal være  

 opfyldt, for at indkomsten fra virksomheden er omfattet af bestemmelsen.
 I det følgende gennemgås, hvornår der foreligger selvstændig  

 erhvervsvirksomhed, hvorledes antallet af ejere skal opgøres, samt hvornår  

 den skattepligtiges arbejdsindsats i forbindelse med virksomhedens drift  

 anses at være af væsentlig omfang.
20.1.1.1.1. Selvstændig erhvervsvirksomhed Indkomst omfattes af bestemmelsen, når der foreligger selvstændig  

 erhvervsvirksomhed efter gældende praksis herom, jf. foran under punkt 3.1.
Efter praksis indtil 1989 vedrørende afskrivningsloven anses besiddelsen  

 af anparter i flere kommanditselskaber, interessentskaber m.v. i visse  

 tilfælde for een virksomhed.
Denne praksis finder ikke anvendelse for  

 skattepligtige, som anskaffer en virksomhed, der omfattes af anpartsreglerne.  

 Har en skattepligtig eksempelvis anparter omfattet af reglerne i to  

 forskellige anpartsprojekter, betragtes anparterne som to forskellige  

 virksomheder uden fælles afskrivningssaldo.
20.1.1.1.2. Antallet af ejere Ved afgørelsen af, hvor mange ejere en virksomhed har, indgår alle ejere,  

 herunder også selskaber, institutioner, fonde o.lign.
Et kommanditselskab,  

 der har 10 kommanditister som ejere, og hvori komplementaren ikke har andel i  

 kommanditselskabets indkomst og formue samt likvidationsprovenu, anses for at  

 have 10 ejere.
I en virksomhed, der ejes af f.eks. 10 selskaber og een skattepligtig  

 person, er personen omfattet af anpartsreglerne, idet virksomheden har flere  

 end 10 ejere.
Selskaberne og de personer, som ejer selskaberne, berøres  

 derimod ikke af anpartsreglerne.
 Koncernforbundne selskaber anses i de almindelige tilfælde for forskellige  

 ejere.
Reglerne finder herefter anvendelse, hvis virksomheden i hele indkomståret  

 eller i en del af dette har haft flere end 10 ejere.
Har der imidlertid  

 forbigående, tilfældigt eller utilsigtet i kun en kortvarig periode af  

 indkomståret været flere end 10 ejere af virksomheden, anses virksomheden for  

 at have haft 10 ejere eller derunder i hele indkomståret.
20.1.1.1.3. Deltagelse i driften Bestemmelsen finder som nævnt kun anvendelse, hvis den skattepligtige ikke  

 deltager i virksomhedens drift i væsentligt omfang.
 Ved afgørelsen af, om arbejdsindsatsen er væsentlig, gælder en praksis  

 svarende til den, der anvendes ved afgørelsen af, om  

 investeringsfondshenlæggelser og etableringskontoindskud kan anvendes til  

 forlods afskrivning.
Som en vejledende norm for en væsentlig arbejdsindsats kræves der en  

 personlig arbejdsindsats på mindst 50 timer månedligt.
Der henvises nærmere  

 til cirkulære nr. 166 af 29. oktober 1984 til investeringsfondsloven, pkt.  

 33.
Betingelsen om arbejdsindsats gælder den enkelte skattepligtige.
Der kan  

 således forekomme tilfælde, hvor nogle ejere af en virksomhed beskattes efter  

 anpartsreglerne, mens andre beskattes efter reglerne om selvstændig  

 erhvervsvirksomhed i øvrigt.
Hvis en virksomhed med 10 skattepligtige personer som ejere, der alle  

 deltager i kun uvæsentligt omfang eller slet ikke deltager i virksomhedens  

 drift, optager en 11. ejer af virksomheden, der ligeledes deltager i  

 uvæsentligt omfang eller slet ikke deltager i virksomhedens drift, bliver  

 alle ejere omfattet af bestemmelsen.
Deltager de 10 ejere af virksomheden  

 derimod i væsentligt omfang i virksomhedens drift, medens den nye 11. ejer  

 deltager i uvæsentligt omfang eller slet ikke deltager i virksomhedens drift,  

 omfattes kun den 11. ejer af bestemmelsen.
20.1.1.2. Udlejning af afskrivningsberettiget fast ejendom og inventar  

 heri (§ 4, stk. 1, nr. 12) Udlejning af afskrivningsberettiget fast ejendom og inventar heri anses  

 for omfattet af anpartsreglerne, uanset antal ejere, når formidling eller  

 administration af udlejningen varetages af en anden virksomhed for mere end  

 10 personer, og når den skattepligtige ikke deltager i virksomhedens drift i  

 væsentligt omfang, jf. § 4, stk. 1, nr. 12, 1. pkt.
Tilsvarende gælder, hvis  

 flere end 10 personer udlejer afskrivningsberettiget fast ejendom til samme  

 lejer, når der er tale om fælles udlejning, og når den skattepligtige ikke  

 deltager i virksomhedens drift i væsentligt omfang, jf. § 4, stk. 1, nr. 12,  

 2. pkt.
Såfremt det udlejede aktiv har mere end 10 personer som ejere, er  

 indkomsten allerede af den grund omfattet af hovedreglen i § 4, stk. 1, nr.  

 10, om indkomst ved selvstændig erhvervsvirksomhed.
Reglen i nr. 12 gælder  

 således kun for afskrivningsberettiget fast ejendom, der ejes af 10 personer  

 eller derunder.
 Indtægt ved udlejning af afskrivningsberettiget fast ejendom omfattes  

 herefter af § 4, stk. 1, nr. 12, hvis der enten er tale om, at  

 formidlingen og/eller administrationen af udlejningen varetages af en  

 anden virksomhed for mere end 10 personer, der er skattepligtige til  

 Danmark, eller at mere end 10 personer udlejer ejendom til samme lejer  

 som led i fælles udlejning.
 I det følgende gennemgås i punkt 20.1.1.2.1. begrebet  

 afskrivningsberettiget fast ejendom, dvs. hvilke ejendomme, der er omfattet  

 af reglerne, i punkt 20.1.1.2.2. hvad der forstås ved formidling og  

 administration af udlejning, i punkt 20.1.1.2.3. bestemmelsen om udlejning  

 til flere end 10 personer, i punkt 20.1.1.2.4. begreberne fælles udlejning og  

 udlejning til samme lejer, og i punkt 20.1.1.2.5. omtales reglen i § 4, stk.  

 6, hvorefter Ligningsrådet i konkrete tilfælde kan fastslå, at der ikke  

 foreligger fælles udlejning.
 For så vidt angår spørgsmålet om, hvornår den skattepligtige ikke anses  

 for at deltage i virksomhedens drift i væsentligt omfang henvises til det  

 under punkt 20.1.1.1.3. anførte.
 20.1.1.2.1. Afskrivningsberettiget fast ejendom m.v.
 Ved afgørelsen af, om en fast ejendom er afskrivningsberettiget, jf. § 4,  

 stk. 1, nr. 12, finder afskrivningslovens og statsskattelovens bestemmelser  

 anvendelse.
 Eksempelvis er kontorbygninger som hovedregel ikke afskrivningsberettigede  

 efter afskrivningslovens § 18, stk. 3, og de er derfor som hovedregel ikke  

 omfattet af § 4, stk. 1, nr. 12.
 Ved samlet udlejning af en ejendom, hvoraf kun en del er  

 afskrivningsberettiget, f.eks. forretningslokaler, mens den resterende del  

 ikke er afskrivningsberettiget, f.eks. lejligheder til beboelse, er det kun  

 indtægten fra den afskrivningsberettigede del, der er omfattet af § 4, stk.  

 1, nr. 12. Fordelingen mellem den afskrivningsberettigede og den ikke  

 afskrivningsberettigede del af ejendommen kan foretages ud fra en fordeling  

 af ejendommens etageareal, jf. afskrivningslovens § 20.
 Udlejning af parcelhuse og sommerhuse gennem en anden virksomhed er ikke  

 omfattet af disse regler.
20.1.1.2.2. Formidling og administration af udlejning § 4,  stk. 1, nr. 12, 1. pkt., omfatter indkomst fra  

 udlejning, når udlejningen varetages af en anden virksomhed.
Udlejning  

 omfatter både etablering (formidling) af udlejningen og den efterfølgende  

 drift (administration) af udlejning.
Også formidling og/ eller administration  

 af fremleje er omfattet af begrebet udlejning.
 Formidling af udlejning kan bestå i, at f.eks. en ejendomsmægler, en  

 advokat eller et udlejningsbureau formidler udlejning af en ejendom for  

 ejeren ved annoncering efter lejere, udfærdigelse af lejekontrakt eller  

 lignende.
Administration af udlejning kan f.eks. bestå i opkrævning af leje,  

 udarbejdelse af budget og regnskab for udlejningsvirksomheden samt anden  

 administration.
En virksomhed, der alene udarbejder et regnskab for en  

 udlejningsvirksomhed, kan normalt ikke anses for en virksomhed, der varetager  

 administration ved udlejning.
 Rådgivning eller lignende i forbindelse med enkelte punkter i lejeaftalen  

 f.eks. om varsling af lejeforhøjelse eller bistand ved generalforsamling, der  

 ydes ejeren af en virksomhed, f.eks. en advokat- eller revisionsvirksomhed,  

 kan ikke i sig selv anses for hverken formidling eller administration af  

 udlejning.
 Sædvanlig hoteldrift er derimod normalt ikke udlejningsvirksomhed.
Betingelserne om formidling eller administration er alternative  

 betingelser.
Er blot een af dem opfyldt, gælder anpartsreglerne.
 Det vil sige, at anpartsreglerne også omfatter tilfælde, hvor ejeren selv  

 finder en lejer til ejendommen m.v. og indgår en lejekontrakt direkte med  

 lejeren, når en anden virksomhed herefter administrerer udlejningen for flere  

 end 10 personer.
Ligeledes er de tilfælde omfattet, hvor indgåelse af lejemålet sker gennem  

 formidler, selv om den løbende administration af udlejningen herefter  

 varetages af ejeren selv.
Indkomsten fra udlejningen er i disse tilfælde kun  

 omfattet af anpartsreglerne for det indkomstår, hvori formidlingen finder  

 sted.
En virksomhed, der forestår formidling af salg af ejendomme m.v., anses  

 for en virksomhed, der formidler udlejning af ejendomme, såfremt der til  

 salget er knyttet en ny lejeaftale, hvis virkning er afhængig af salget.
Hvis  

 der til salget af ejendommen er knyttet en lejeaftale med den tidligere ejer,  

 vil der normalt altid foreligge aftale om såvel salgsformidling som  

 formidling af udlejning.
Ejerne bliver derimod ikke omfattet af  

 anpartsreglerne, når eksempelvis en ejendomsmægler kun formidler salget af  

 ejendommen, og ejeren selv finder lejere til ejendommen og endvidere selv  

 varetager administrationen af udlejningen.
 Det er afgørende for anvendelsen af anpartsreglerne i nr. 12, 1. pkt., at  

 der er tale om en virksomhed, der formidler og/eller administrerer  

 udlejningen for flere end 10 personer.
 Afgørelsen af, hvorvidt der er tale om een eller flere virksomheder, som  

 varetager formidling eller administration af udlejningen, må træffes konkret.
 Ved afgørelsen kan bl.a. indgå, om de respektive virksomheder helt eller  

 delvis gør brug af fælles ansatte, om en virksomhed bor til leje hos en anden  

 virksomhed, og om en virksomheds formidlings- eller administrationsopgaver  

 reelt gives videre til udførelse i en anden virksomhed.
 Der kan endvidere lægges vægt på, om der foreligger forsikringsmæssig  

 adskillelse, hvorledes virksomhederne tilkendegiver sig udadtil, samt under  

 hvilke forhold der rettes henvendelse til virksomhederne.
Et advokatinteressentskab, der driver ejendomsadministration, anses  

 almindeligvis for een virksomhed efter bestemmelsen.
Selvstændige advokater,  

 der driver ejendomsadministration uafhængigt af hinanden, og som alene har  

 fælles kontorfaciliteter m.v., anses almindeligvis for forskellige  

 virksomheder efter bestemmelsen.
20.1.1.2.3. Udlejning for flere end 10 personer Afgørende for, om indkomsten fra udlejningen er omfattet, er kun antallet  

 af skattepligtige personer, der udlejer gennem den virksomhed, der formidler  

 udlejning.
Det er ikke en betingelse, at de enkelte ejere samarbejder om  

 deres udlejning, jf. dog personskattelovens § 4, stk. 6.
Udlejning af ikke afskrivningsberettiget fast ejendom f.eks. bygninger til  

 beboelse er undtaget fra bestemmelsen.
Den faste ejendom omfatter både selve  

 bygningen, inventaret og installationerne heri.
20.1.1.2.4. Fælles udlejning til samme lejer Når flere end 10 som led i fælles udlejning udlejer afskrivningsberettiget  

 fast ejendom m.v. til samme lejer, anvendes anpartsreglerne i nr. 12, 2. pkt.
 Såfremt det udlejede aktiv har flere end 10 personer som ejere, er  

 indkomsten allerede omfattet af hovedreglen i § 4, stk. 1, nr. 10.
Afgørelsen af, hvem der er lejer, beror som udgangspunkt på, hvem der i  

 den individuelt oprettede lejekontrakt er angivet som lejer af den pågældende  

 ejendom.
Dette gælder også, når der skal tages stilling til, om der er tale  

 om udlejning til forskellige lejere eller samme lejer.
Det bør derfor klart  

 fremgå af kontrakten, hvilken lejer der disponerer over og bærer risikoen for  

 det lejede, og at denne skal anvende det lejede i sin virksomheds drift.
Den  

 lejer, der i henhold til lejekontrakten er eneste ansvarlige over for ejeren,  

 anses for lejer.
 Lejeren kan være en personligt drevet virksomhed eller et selskab m.v.  

 Staten kan normalt ikke anses for een lejer, men lejeren kan være en  

 statsinstitution eller lignende.
 Udlejning til koncernforbundne selskaber anses som hovedregel for  

 udlejning til forskellige lejere, jf. dog nedenfor.
 At en lejer (A) i henhold til lejekontrakten overdrager sine rettigheder  

 og forpligtelser til såvel uafhængige som interesseforbundne parter (f.eks.  

 et moderselskab eller søsterselskab), fører i almindelighed ikke til, at  

 disse skal anses for lejere, når fremleje indgår i lejerens (A's) almindelige  

 virksomhedsdrift.
Udlejning omfatter også fremleje.
Sker udlejning til en virksomhed alene  

 med henblik på, at denne skal foretage den videre udlejning til den endelige  

 lejer, anses sidstnævnte for lejer efter bestemmelsen.
 Hvis en lejer, f.eks. et datterselskab, ikke anvender det lejede i driften  

 af virksomheden, og der er aftalt ret til fremleje til en anden lejer, f.eks.  

 moderselskabet, der administrerer de individuelle lejekontrakter med ejerne,  

 anses sidstnævnte lejer (moderselskabet) for lejer efter bestemmelsen.
 Ved fremleje, der sker i overensstemmelse med lejekontrakten, men hvor  

 fremlejeren og den endelige lejer anvender fælles ansatte, fælles lokaler  

 m.v. til udførelse af administrationen af såvel de individuelle  

 lejekontrakter med ejerne som driften af den endelige lejers egentlige  

 erhvervsvirksomhed, anses den endelige lejer for lejer.
 Selv om flere udlejer ejendomme m.v. til samme lejer, er det ikke givet,  

 at der dermed er tale om fælles udlejning.
Der foreligger som hovedregel ikke fælles udlejning, blot fordi en  

 virksomhed på samme tid formidler udlejningen af fast ejendom m.v. for flere  

 end 10 af hinanden uafhængige personer, der eksempelvis er ejer af en  

 ejendom.
Der foreligger som hovedregel heller ikke fælles udlejning, blot  

 fordi en virksomhed administrerer udlejning for flere end 10 af hinanden  

 uafhængige personer, der eksempelvis hver ejer en ejendom.
Der vil derimod normalt foreligge fælles udlejning for ejerne, når der til  

 en bred kreds af investorer på samme tid udbydes anparter i fast ejendom til  

 salg med henblik på udlejning, der skal formidles eller administreres samlet.  

 Annoncering i dagblade, fagblade og lignende om konkrete  

 investeringsprojekter med udlejning af fast ejendom m.v. taler for, at der  

 foreligger fælles udlejning for ejerne.
Fælles udlejning kan også foreligge  

 uden forudgående annoncering, når f.eks. udbydere af konkrete  

 investeringsprojekter henvender sig personligt til en række potentielle  

 investorer, eller disse henvender sig til f.eks. et investeringsselskab, en  

 advokat eller et udlejningsbureau, der sørger for anskaffelse af fast ejendom  

 og formidler og administrerer udlejningen.
Der foreligger som udgangspunkt ikke fælles udlejning, når flere end 10  

 personer uafhængigt af hinanden og uden kendskab til de andres udlejning  

 udlejer fast ejendom m.v. til samme lejer.
At flere end 10 personer  

 uafhængigt af hinanden indgår lejekontrakter med samme lejer, udelukker på  

 den anden side ikke, at der i konkrete tilfælde kan foreligge fælles  

 udlejning til samme lejer, selv om lejemålene indgås på forskellige  

 tidspunkter.
Er lejebetingelserne for aktiverne ensartede, eller er vilkårene for  

 formidling eller administration af udlejningen ensartede, peger dette i  

 retning af, at der er tale om fælles udlejning.
Det samme er tilfældet, når  

 aktiverne er identiske eller har samme værdi.
Der kan foreligge fælles udlejning, selv om ejendommene m.v. ikke er  

 identiske, ikke har samme værdi eller har uensartede lejebetingelser.
Hvis  

 udlejningen f.eks. gælder forskellige slags ejendomme af forskellig værdi og  

 med forskellige lejeperioder, foreligger der fælles udlejning, når der er  

 tale om et investeringsprojekt om køb af ejendomme, der samlet formidles  

 udlejet, eller udlejningen administreres fælles.
 Ved afgørelsen af, om der foreligger fælles udlejning for ejerne, kan  

 endvidere indgå, om vilkår for formidling eller administration af udlejningen  

 er ensartede.
20.1.1.2.5. Afgørelser fra Ligningsrådet Efter § 4, stk. 6, kan Ligningsrådet tillade, at reglen i § 4, stk. 1, nr.  

 12, 1. pkt., om udlejning gennem en anden virksomhed for flere end 10  

 personer ikke skal anvendes, når det efter rådets skøn må anses for  

 godtgjort, at udlejningen ikke udgør en del af en fælles udlejning for  

 ejerne, og omstændighederne i øvrigt taler derfor.
 Retningslinierne i punkt 20.1.1.2.4. kan give en vejledning om, hvilke  

 elementer Ligningsrådet lægger vægt på ved afgørelsen af, om der foreligger  

 fælles udlejning.
 Med de ovenfor nævnte omstændigheder sigtes der til, at ejernes udlejning  

 efter Ligningsrådets skøn ud fra en samlet helhedsbedømmelse af de faktiske  

 omstændigheder ikke har karakter af at være et investeringsprojekt for  

 passive investorer, hvor skattemæssige overvejelser må antages at have en  

 væsentlig betydning for anskaffelsen.
Ligningsrådet kan i denne vurdering lade indgå, om projektet er udformet  

 som et sale and lease back arrangement, der eventuelt kan tale imod  

 dispensation.
Ved et sale and lease back arrangement sælger ejeren ejendommen  

 m.v. til en anden, der herefter lejer ejendommen tilbage til sælgeren.
Den  

 faktiske anvendelse af ejendommen er uændret, medens afskrivningsretten er  

 overført til den nye ejer.
Er der ikke tale om et sale and lease back  

 projekt, vil Ligningsrådet kunne lægge vægt på, om udlejningen sker til en  

 lejer, hvor ejeren (udlejeren) har en bestemmende indflydelse på lejerens  

 handlemåde.
I hvert enkelt tilfælde afhænger det af en dispensation fra Ligningsrådet,  

 om en udlejningsvirksomhed kan undtages fra nr. 12, 1. pkt.
Det vil sige, at  

 udlejningen gennem en anden virksomhed for flere end 10 personer er omfattet  

 af nr. 12, 1. pkt., med mindre Ligningsrådet dispenserer fra bestemmelsen.
 Ligningsrådets afgørelse træffes konkret på grundlag af en samlet  

 vurdering af de konkrete forhold.
 Ligningsrådets afgørelse kan ikke påklages til anden administrativ  

 myndighed.
20.1.1.3. Udlejning af afskrivningsberettigede driftsmidler og skibe  

 (§ 4, stk. 1, nr. 13) Udlejning af afskrivningsberettigede driftsmidler og skibe omfattes af  

 anpartsreglerne i tilfælde, hvor den skattepligtige ikke deltager i  

 virksomhedens drift i væsentligt omfang, jf. § 4, stk. 1, nr. 13.
 Anpartsreglerne finder anvendelse på alle indtægter og udgifter vedrørende  

 udlejning af afskrivningsberettigede driftsmidler og skibe uanset antal ejere  

 og uanset formålet med udlejningen, når den skattepligtige ikke deltager i  

 virksomhedens drift i væsentligt omfang.
 Hvis der er flere end 10 ejere gælder hovedreglen i nr. 10. Nr. 13  

 omfatter derfor udlejning af aktiver, hvor der er 10 ejere eller derunder.
 Nedenfor i punkt 20.1.1.3.1. omtales, hvornår et driftsmiddel m.v. skal  

 anses for afskrivningsberettiget.
For så vidt angår spørgsmålet om, hvornår den skattepligtige ikke anses  

 for at deltage i virksomhedens drift i væsentligt omfang, henvises til det  

 under punkt 20.1.1.1.3. anførte.
Ved afgørelsen af hvem der er lejer efter  

 bestemmelsen i nr. 13 lægges tilsvarende retningslinier, som nævnt under  

 punkt 20.1.1.2.4., til grund.
20.1.1.3.1. Afskrivningsberettigede driftsmidler og skibe Ved afgørelsen af, om et driftsmiddel eller et skib er  

 afskrivningsberettiget, finder afskrivningslovens og statsskattelovens  

 bestemmelser anvendelse.
Er aktivet afskrivningsberettiget for udlejeren, er det uden betydning, om  

 det af lejeren benyttes privat eller erhvervsmæssigt.
Udlejning af biler,  

 lystbåde, husholdningsmaskiner o.lign. til privat benyttelse er således  

 omfattet af reglerne.
Anpartsreglerne gælder eksempelvis for bareboat-befragtningsaftaler, dvs.  

 aftaler om leje af skib, hvor skibet stilles til rådighed for en lejer  

 (befragter), der skal bemande og slutte fragtaftaler for skibet.
Reglerne  

 gælder derimod normalt ikke f.eks. for befragtningsaftaler på  

 timecharterbasis.
20.1.1.3.2. Afgørelser fra Ligningsrådet Efter § 4, stk. 7, kan Ligningsrådet tillade, at reglen i § 4, stk. 1, nr.  

 13, ikke skal finde anvendelse på indkomst fra udlejning af  

 afskrivningsberettigede driftsmidler og skibe.
Ligningsrådet kan, når særlige  

 omstændigheder taler derfor, bortse fra kravet om, at den skattepligtige skal  

 have deltaget i virksomhedens drift i væsentligt omfang.
Dispensation kan dog  

 kun gives for indkomst fra selvstændig erhvervsvirksomhed, som er anskaffet  

 inden den 19. maj 1993, når det efter Ligningsrådets skøn må anses for  

 godtgjort, at udlejningen indgår i et generationsskifte, eller særlige  

 omstændigheder i øvrigt taler derfor.
Dispensationsbestemmelsen har til formål at sikre, at der kan ske  

 fritagelse for de nye regler for udlejningsvirksomhed, der allerede er  

 etableret.
Det kan dreje sig om en allerede etableret udlejningsvirksomhed  

 vedrørende skibe, der anvendes erhvervsmæssigt.
Derimod kan der ikke  

 forventes dispensation for udlejning af f.eks. lystfartøjer.
Det kan tillades, at reglen i stk. 1, nr. 13, ikke skal anvendes, hvis  

 virksomheden indgår i et generationsskifte.
Ved generationsskifte forstås  

 normalt erhvervsvirksomheders videreførelse på nye, typisk yngre, hænder  

 efter de hidtidige ejeres død, pensionering eller tilbagetræden af andre  

 årsager.
Det vil sige, at der i visse tilfælde kan opnås dispensation, hvis  

 den skattepligtige tidligere har udøvet aktiv erhvervsmæssig virksomhed i det  

 selskab eller i den virksomhed, som aktivet udlejes til.
 Der kan derimod ikke gives dispensation, hvis ejeren har anskaffet aktivet  

 fra en investeringspakke, hvor udbyder f.eks. har tilbudt samtidig  

 finansiering, sådan at ejerens udlejning ud fra en samlet helhedsbedømmelse  

 af de faktiske omstændigheder har karakter af at være et investeringsprojekt  

 for passive investorer, hvor skattemæssige overvejelser må antages at have en  

 væsentlig betydning for anskaffelsen.
 Der kan heller ikke gives dispensation, hvis aktivet indgår i et  

 »sale and lease back« arrangement, eller hvis det anvendes til  

 videreudlejning.
 Ligningsrådets afgørelse træffes konkret på grundlag af en samlet  

 vurdering af de konkrete forhold.
 Ligningsrådets afgørelse kan ikke påklages til anden administrativ  

 myndighed.
20.2. Ikrafttrædelses- og overgangsbestemmelser 20.2.1. Indledning Ved lov nr. 388 af 7. juni 1989 blev der gennemført nye regler for  

 beskatning af personer, der ejer anparter (anpartshavere). Reglerne blev  

 indsat i personskattelovens § 4, stk. 1, nr. 10, 12 og 13.
 Affattelsen af nr. 10, der vedrører selvstændig erhvervsvirksomhed med  

 over 10 ejere, er ikke ændret siden gennemførelsen af den nævnte lov.
 Derimod er der sket væsentlige ændringer i nr. 12 og 13 om udlejning af  

 forskellige aktiver, og reglerne er ændret i flere omgange.
 Dels er det materielle indhold af bestemmelserne ændret, dels er der  

 gennemført den redaktionelle ændring, at reglerne vedrørende udlejning af  

 afskrivningsberettiget fast ejendom og inventar heri er indeholdt i nr. 12,  

 mens reglerne vedrørende udlejning af afskrivningsberettigede driftsmidler og  

 skibe er indeholdt i nr. 13.
 Reglerne i lov nr. 388 af 7. juni 1989 er ændret ved lov nr. 364 af 6.  

 juni 1991, lov nr. 492 af 24. juni 1992 og lov nr. 425 af 25. juni 1993.
 I det følgende gennemgås ikrafttrædelses- og overgangsbestemmelser i  

 forbindelse med de gennemførte lovændringer.
20.2.2. Selvstændig erhvervsvirksomhed (§ 4, stk. 1, nr. 10) Som nævnt ovenfor, er reglerne i nr. 10 ikke ændret siden 1989.
 Hvis en selvstændig erhvervsvirksomhed er anskaffet den 12. maj 1989 eller  

 senere, omfattes indkomst fra virksomheden af anpartsreglerne (§ 4, stk. 1,  

 nr. 10), når antallet af ejere af virksomheden er større end 10, og den  

 skattepligtige ikke deltager i væsentligt omfang i virksomhedens drift, jf. §  

 1 og § 8, stk. 2, i lov nr. 388 af 7. juni 1989.
Efter den hidtidige affattelse af bestemmelsen var kun indkomst fra  

 selvstændig skibsvirksomhed, der var den skattepligtiges bierhverv, omfattet  

 af bestemmelsen.
Indkomst fra sådanne skibsvirksomheder, der er anskaffet før  

 den 12. maj 1989, er fortsat omfattet af bestemmelsen, uanset antal ejere.  

 Hvis en skibsvirksomhed er anskaffet den 12. maj 1989 eller senere, og der er  

 10 ejere eller derunder, er skibsvirksomheden derimod ikke omfattet af nr.  

 10, men den kan være omfattet af nr. 12 eller 13.
 Reglerne om hvornår en virksomhed anses for anskaffet gennemgås nedenfor i  

 punkt 20.2.2.1. Derefter gennemgås i punkt 20.2.2.2. virkningerne af, at en  

 virksomhed, der er anskaffet før den 12. maj 1989, anskaffer nye aktiver.  

 Endvidere gennemgås i punkt 20.2.2.3. virkningerne af, at virksomheden  

 overdrages i forbindelse med ejerens død m.v.
20.2.2.1. Anskaffelsestidspunktet Ved afgørelse af, om en virksomhed er anskaffet før eller efter den 12.  

 maj 1989, skal der lægges vægt på, hvornår der er indgået en bindende aftale.  

 Dette gælder, selv om der efter gældende praksis ikke altid er fradragsret  

 for driftsomkostninger i virksomheden fra det tidspunkt, hvor den bindende  

 aftale er indgået.
 Foreligger der en bindende aftale mellem anpartshaveren og den fælles  

 anpartsvirksomhed om etablering af en konkret erhvervsmæssig aktivitet,  

 f.eks. ved kommanditistens underskrift på en tegningsaftale og  

 kommanditselskabets accept af tegningsaftalen, anses virksomheden som  

 hovedregel for anskaffet af anpartshaveren.
 Det er ikke et krav, at virksomhedens aktiver tillige er anskaffet  

 (leveret), og at virksomheden er i drift på dette tidspunkt.
 Foreligger der en bindende aftale mellem en køber og en sælger om  

 overdragelse af en virksomhed eller anpart i en virksomhed f.eks. ved en  

 kontrakt, slutseddel eller lignende, foreligger der som hovedregel  

 anskaffelse af en virksomhed efter loven.
 Hvis en skattepligtig efter ovenstående retningslinier anses for at have  

 anskaffet virksomheden den 12. maj 1989 eller senere, er det uden betydning,  

 hvis der findes medejere, der har anskaffet deres virksomhed før den 12. maj  

 1989. Der kan således forekomme tilfælde, hvor nogle medejere eller  

 -deltagere i en virksomhed beskattes efter anpartsreglerne, mens andre  

 beskattes efter reglerne om selvstændig erhvervsvirksomhed i øvrigt.
Tilsvarende gælder, hvis en anpartshaver, der har anskaffet en anpart før  

 den 12. maj 1989, anskaffer en yderligere anpart i samme virksomhed efter  

 denne dato.
I så fald anvendes de regler, der gjaldt indtil 12. maj 1989, på  

 den først anskaffede anpart, og de nye regler på den nye anpart.
20.2.2.2. Nye aktiver Hvis en virksomhed, der er anskaffet før den 12. maj 1989, på denne dato  

 eller senere anskaffer aktiver eller overtager anden virksomhed, uden at  

 dette er nødvendigt for virksomhedens fortsatte drift, bliver hele  

 virksomheden omfattet af anpartsreglerne, jf. § 8, stk. 2, i lov nr. 388 af  

 7. juni 1989.
Udgangspunktet for vurderingen af, hvorvidt anskaffelsen har været  

 nødvendig for virksomhedens fortsatte drift, kan være, om virksomheden har  

 fradragsret for udgiften til anskaffelse af aktivet ud fra en  

 driftsomkostningsbetragtning.
Er det tilfældet, vil aktivet normalt også være  

 nødvendigt for virksomhedens fortsatte drift.
Hvis der sker aktivering af  

 anskaffelsen, vil der dog i visse tilfælde ikke foreligge en anskaffelse, der  

 kan anses for nødvendig for den fortsatte drift.
Finansielle aktiver er ikke omfattet af reglen.
Kapitalomplaceringer og  

 anskaffelse af finansielle aktiver ved disposition over en midlertidig  

 likviditetsreserve kan således foretages, uden at virksomheden bliver  

 omfattet af anpartsreglerne, jf. § 2 i lov nr. 364 af 6. juni 1991.
Anskaffer en virksomhed et eller flere aktiver til erstatning for et eller  

 flere afhændede aktiver, vil anskaffelsen som hovedregel kunne anses for  

 nødvendig for virksomhedens fortsatte drift.
Udskifter en virksomhed derimod  

 hovedaktivet af andre grunde end f.eks. nedslidning eller teknisk/økonomisk  

 forældelse, vil der som udgangspunkt foreligge en anskaffelse, der ikke er  

 nødvendig for virksomhedens fortsatte drift.
 Udvidelse af en virksomheds aktiviteter ved anskaffelse af et eller flere  

 aktiver kan i visse tilfælde anses for nødvendig for virksomhedens fortsatte  

 drift, hvis udvidelsen ligger inden for den eksisterende virksomheds  

 naturlige rammer.
Mindre udvidelser kan som hovedregel anses for nødvendige for den  

 fortsatte drift.
Det gælder eksempelvis mindre om- og tilbygninger af fast  

 ejendom.
 Større udvidelser kan derimod normalt ikke anses for nødvendige for den  

 eksisterende virksomheds fortsatte drift.
Ved vurderingen af, om en udvidelse af en virksomhed er større eller  

 mindre, kan der tages udgangspunkt i den forøgelse af omsætningen, som  

 udvidelsen har medført.
Har udvidelsen medført en væsentlig forøgelse af  

 omsætningen i løbet af indkomstårene efter, at udvidelsen har fundet sted,  

 taler dette imod, at udvidelsen alene har været begrundet i virksomhedens  

 fortsatte drift.
Det samme gælder, hvis udvidelsen har medført, at  

 virksomhedens balance er steget kraftigt.
 Anskaffer en virksomhed flere gange over et kortere tidsrum aktiver, hvis  

 anskaffelse hver gang anses for nødvendig for den fortsatte drift, kan  

 anskaffelsen af de samlede aktiver vurderes under eet, selv om udgangspunktet  

 er, at hver anskaffelse vurderes for sig.
 Overtagelse af anden virksomhed kan som hovedregel ikke anses for  

 nødvendig for den fortsatte drift af den overtagende virksomhed.
 Det beror på en konkret vurdering, hvorvidt en driftsomlægning, f.eks. et  

 ejendomsinteressentskabs anskaffelse af et skib, er nødvendig for den  

 fortsatte drift af en eksisterende virksomhed.
 20.2.2.3. Overdragelse af virksomheden i forbindelse med ejerens død  

 m.v.
 Når ejeren af en virksomhed afgår ved døden, er det afgørende for, om  

 anpartsreglerne skal finde anvendelse, hvornår afdøde anskaffede  

 virksomheden.
Overgang af virksomheden til dødsboet efter ejeren eller dennes ægtefælle,  

 udlæg til en arving, ægtefælle eller legatar fra et dødsbo eller udlevering  

 af dødsboet til den efterlevende ægtefælle til hensidden i uskiftet bo  

 betragtes således ikke som anskaffelse.
Udlæg betragtes heller ikke som  

 anskaffelse, når det sker i forbindelse med skifte af et uskiftet bo, jf. §  

 8, stk. 2, i lov nr. 388 af 7. juni 1989.
Overdragelse mellem samlevende ægtefæller anses heller ikke for  

 anskaffelse.
Det samme gælder overdragelse mellem ægtefæller ved separation  

 eller skilsmisse.
 Overdragelse mellem nært beslægtede anses derimod for anskaffelse, selv om  

 overdragelsen er omfattet af reglerne om succession ved familieoverdragelse i  

 levende live, jf. kildeskattelovens § 33 C.
20.2.3. Udlejningsvirksomhed (§ 4, stk. 1, nr. 12 og 13) Udlejningsvirksomhed, omfattet af anpartsreglerne, omfatter dels tilfælde,  

 hvor udlejningen sker gennem en anden virksomhed dels tilfælde, hvor  

 udlejningen ikke sker gennem en anden virksomhed men derimod direkte  

 mellem ejer og lejer (direkte udlejning).
 Udlejning af aktiver til en lejer, der som eneste formål har at foretage  

 den videre udlejning (fremleje) anses som hovedregel for udlejning til den  

 endelige lejer.
20.2.3.1. Udlejning gennem en anden virksomhed (§ 4, stk. 1, nr.  

 12) Hvis en virksomhed med udlejning af andre aktiver end ikke  

 afskrivningsberettiget fast ejendom eller inventar heri, uanset antal ejere,  

 foretager udlejningen gennem en virksomhed, som formidler udlejning for mere  

 end 10 personer, vil virksomheden være omfattet af anpartsreglerne, (§ 4,  

 stk. 1, nr. 12, som affattet ved lov nr. 388 af 7. juni 1989), hvis  

 virksomheden er anskaffet den 12. maj 1989 eller senere, jf. § 1 og § 8, stk.  

 2, i lov nr. 388 af 7 juni 1989.
 Der henvises til punkt 20.2.2.1. ovenfor, om hvornår virksomheden anses  

 for anskaffet, til punkt 20.2.2.2. om betydningen af anskaffelse af nye  

 aktiver og til punkt 20.2.2.3. om virkningerne af overdragelse af  

 virksomheden ved ejerens død m.v.
 Disse regler gælder også ved udlejning af afskrivningsberettiget fast  

 ejendom m.v.
Ved § 1 i lov nr. 364 af 6. juni 1991 blev anvendelsesområdet for  

 bestemmelsen indsnævret.
Reglerne blev herefter begrænset til at omfatte  

 tilfælde, hvor en persons anskaffelse og udlejning af aktiver udgør en del af  

 et samlet udlejningsprojekt for flere end 10 personer.
Kun udlejning af  

 aktiver, der indgår i en organiseret eller fælles udlejning er omfattet af  

 reglerne.
Både etablering (formidling) og den efterfølgende drift  

 (administration) af udlejningen omfattes nu af nr. 12. Samtidig skulle reglen  

 kun finde anvendelse, hvis den skattepligtige ikke deltager i væsentligt  

 omfang i virksomhedens drift.
Der blev endvidere givet mulighed for, at  

 Ligningsrådet kan dispensere fra reglen om udlejning for flere end 10  

 personer, når det efter rådets skøn anses for godtgjort, at udlejningen ikke  

 udgør en del af en fælles udlejning for ejerne.
Den ændrede formulering af bestemmelsen har virkning for indkomst fra  

 selvstændig erhvervsvirksomhed, som den skattepligtige anskaffer den 12. maj  

 1989 eller senere.
Hvis virksomheden er anskaffet i perioden fra den 12. maj  

 1989 - 8. juni 1991, finder de hidtil gældende regler - som fastsat ved lov  

 nr. 388 af 7. juni 1989 - anvendelse, såfremt de fører til en lempeligere  

 beskatning, jf. § 3, stk. 2, i lov nr. 364 af 6. juni 1991.
Efter § 1 i lov nr. 492 af 24. juni 1992 blev Ligningsrådets  

 dispensationsadgang begrænset.
Med virkning for aktiver, der er anskaffet den  

 30. april 1992 eller senere, jf. § 2, stk. 2, kan rådet alene give  

 dispensation ved udlejning af afskrivningsberettiget fast ejendom og inventar  

 heri, når det efter rådets skøn må anses for godtgjort, at udlejning ikke  

 udgør en del af en fælles udlejning for ejerne, og omstændighederne i øvrigt  

 taler herfor.
Der blev herved tillagt Ligningsrådet et friere skøn ved  

 afgørelsen af anmodning om dispensation.
Ligningsrådet er ikke længere bundet  

 til at give dispensation i tilfælde, hvor rådet alene finder, at der ikke  

 foreligger fælles udlejning.
For udlejning af driftsmidler og skibe, herunder lystbåde, der er  

 anskaffet den 30. april 1992 eller senere, kan Ligningsrådet således ikke  

 længere give dispensation fra anpartsreglerne.
Det betyder, at i tilfælde  

 hvor den skattepligtige får en anden virksomhed til at formidle eller  

 administrere udlejning af sådanne driftsmidler og skibe for i alt flere end  

 10 personer, vil den skattepligtige være omfattet af anpartsreglerne.
 For udlejningsvirksomheder anskaffet før den 30. april 1992 gælder  

 ikrafttrædelsesbestemmelserne i lov nr. 364 af 6. juni 1991 fortsat.
 Det betyder, at skattepligtige, der har anskaffet en udlejningsvirksomhed,  

 hvis formidling eller administration varetages af en virksomhed for flere end  

 10 personer, i perioden 12. maj 1989 - 29. april 1992 derfor fortsat skal  

 have dispensation fra Ligningsrådet for at undgå at blive omfattet af  

 anpartsreglerne efter de regler, der er fastsat ved lov nr. 364 af 6. juni  

 1991.
Ved § 1 i lov nr. 425 af 25. juni 1993 ændredes anpartsreglerne.
De hidtil  

 gældende regler i nr. 12 og 13 vedrørende udlejning af afskrivningsberettiget  

 fast ejendom og inventar heri videreføres alene i nr. 12, mens udlejning af  

 afskrivningsberettigede driftsmidler og skibe overføres til nr. 13, jf.  

 nedenfor.
Ligningsrådets hidtil gældende dispensationsbeføjelse for indkomst ved  

 udlejning af afskrivningsberettiget fast ejendom og inventar heri videreføres  

 i § 4, stk. 5, (nu stk. 6) 20.2.3.2. Direkte udlejningsvirksomhed (§ 4, stk. 1, nr. 13) Efter § 1 i lov nr. 388 af 7. juni 1989 omfatter anpartsreglerne i  

 personskattelovens § 4, stk. 1, nr. 13, virksomhed ved udlejning af aktiver  

 uanset antal ejere, når flere end 10 personer lejer aktiver ud til samme  

 lejer.
Bestemmelsen gælder ikke for udlejning af aktiver til privat  

 benyttelse.
Bestemmelsen gælder heller ikke, hvis udlejeren deltager i  

 udlejningens drift i væsentligt omfang.
Bestemmelsen gælder, når virksomheden  

 er anskaffet den 12. maj 1989 eller senere, jf. § 8, stk. 2, i lov nr. 388 af  

 7. juni 1989.
 Der henvises til punkt 20.2.2.1. ovenfor, om hvornår virksomheden anses  

 for anskaffet, til punkt 20.2.2.2. om betydningen af anskaffelse af nye  

 aktiver og til punkt 20.2.2.3. om virkningerne af overdragelse af virsomheden  

 ved ejerens død m.v.
 Har aktivet flere end 10 personer som ejere, er disse omfattet af  

 hovedreglen i § 4, stk. 1, nr. 10.
Ved lov nr. 364 af 6. juni 1991 blev anvendelsesområdet for bestemmelsen  

 indskrænket.
Herefter finder reglerne kun anvendelse, når der er tale om en  

 fælles udlejning af andre aktiver end ikke afskrivningsberettiget fast  

 ejendom og inventar heri for flere end 10 personer til samme lejer, og den  

 skattepligtige ikke deltager i virksomhedens drift i væsentligt omfang.
Bestemmelsen har virkning for indkomst ved selvstændig erhvervsvirksomhed,  

 som den skattepligtige anskaffer den 12. maj 1989 eller senere.
Har den  

 skattepligtige anskaffet en virksomhed i perioden fra 12. maj 1989 og indtil  

 8. juni 1991, finder de hidtil gældende regler anvendelse, såfremt disse  

 fører til en lempeligere beskatning end de nye regler.
Ved § 1 i lov nr. 425 af 25. juni 1993 ændredes indholdet i nr. 13 ganske  

 afgørende.
Bestemmelsen omfatter efter den ændrede affattelse alle indtægter  

 og udgifter vedrørende udlejning af afskrivningsberettigede driftsmidler og  

 skibe omfattet af anpartsreglerne, uanset antal ejere og uanset formålet med  

 udlejningen, når den skattepligtige ikke deltager i virksomhedens drift i  

 væsentligt omfang.
 Regler om udlejning af afskrivningsberettiget fast ejendom og inventar  

 heri blev samtidig flyttet til nr. 12, jf. ovenfor.
 I § 4, stk. 6 (nu stk. 7) blev der indsat en bestemmelse om, at  

 Ligningsrådet kan tillade, at reglen i stk. 1, nr. 13, ikke skal anvendes for  

 indkomst ved udlejning af aktiver, som er anskaffet inden den 19. maj 1993,  

 når det efter rådets skøn anses for godtgjort, at udlejningen indgår i et  

 generationskrifte, eller særlige omstændigheder i øvrigt taler derfor.
 De ændrede regler i nr. 13 gælder fra og med den 19. maj 1993 for indkomst  

 ved udlejning af aktiver, der er anskaffet den 19. maj 1993 eller senere, jf.  

 § 5, stk. 2, i lov nr. 425 af 25. juni 1993. Hvis aktiverne er anskaffet i  

 perioden fra den 12. maj 1989 og inden den 19. maj 1993, har de ændrede  

 regler dog først virkning fra og med indkomståret 1994, jf. § 5, stk. 3, i  

 lov nr. 425 af 25. juni 1993.
 20.3. Anpartsbeskatning.
 Indkomst fra selvstændig erhvervsvirksomhed, der omfattes af  

 anpartsreglerne, skal beskattes som kapitalindkomst, jf. personskattelovens §  

 4, stk. 1, nr. 10, 12 og 13. Se om indkomstopgørelsen i punkt 20.3.1.  

 nedenfor.
 Endvidere kan underskud i almindelig eller særlig indkomst fra sådan  

 virksomhed, herunder forskudsafskrivninger efter afskrivningsloven på  

 aktiver, der efter færdiggørelsen benyttes i virksomheden, ikke fratrækkes i  

 den skattepligtiges øvrige skattepligtige indkomst, men skal i stedet  

 fremføres til modregning i et senere indkomstår i positiv almindelig eller  

 særlig indkomst fra samme virksomhed, jf. personskattelovens § 13, stk. 6, og  

 punkt 20.3.2. nedenfor.
 Virksomhedsordningen og kapitalafkastordningen kan ikke anvendes på  

 virksomhed, omfattet af anpartsreglerne, jf. punkt 20.3.3. nedenfor.
 20.3.1. Indkomstopgørelse.
Virksomhedens skattepligtige indkomst opgøres som virksomhedens  

 bruttoindkomst med fradrag af udgifter, herunder afskrivninger, efter  

 skattelovgivningens almindelige regler herom, jf. dog cirkulære nr. 96 af 22.  

 juni 1993 til ligningsloven, afsnit D.21.1., om fælles skatteregnskab.
Er  

 virksomheden kun omfattet af reglerne i en del af året, skal virksomhedens  

 indkomst i sin helhed behandles efter anpartsreglerne i hele indkomståret.
 Enkelte dele af indkomsten kan om nødvendigt opgøres forholdsmæssigt, jf.  

 punkt 20.1.1.2.4.
 Virksomhedens indkomst omfatter også anparts- eller  

 udlejningsvirksomhedens renteindtægter og renteudgifter.
Ved afgørelse af, om der for en virksomhed med flere ejere er tale om  

 virksomhedens renteudgifter eller de enkelte ejeres private renteudgifter,  

 lægges vægt på, om der for renteudgifternes vedkommende foreligger fælles  

 hæftelse i virksomheden.
Såfremt en kreditor ved misligholdelse kan søge sig  

 fyldestgjort i den fælles virksomheds formue eller en del heraf, er der tale  

 om renter, der vedrører virksomheden.
Det samme gælder, hvis ejerne i øvrigt  

 hæfter solidarisk for gæld.
Er der i en virksomhed med flere ejere ikke solidarisk hæftelse for  

 renteudgifter, eller er der tale om en udlejningsvirksomhed med kun een ejer,  

 kan der lægges vægt på, om der f.eks. er ydet lån med pant i virksomhedens  

 aktiver.
Er det tilfældet, anses renteudgifter på lånet som udgangspunkt at  

 vedrøre virksomhedens indkomst.
Det gælder renter af lån ydet af f.eks.  

 realkreditinstitutter.
For renteindtægternes vedkommende vedrører disse virksomheden, når de  

 f.eks. opføres i virksomhedens regnskab.
I andre tilfælde må afgørelse heraf  

 foretages konkret.
20.3.2. Underskud De almindelige bestemmelser om underskud efter personskattelovens § 13,  

 stk. 1-5, finder ikke anvendelse for underskud ved anparts- og  

 udlejningsvirksomhed.
I det omfang, der efter modregning af et underskud i almindelig indkomst i  

 samme indkomstårs positive særlige indkomst fra virksomheden fremkommer en  

 resterende negativ indkomst, kan denne ikke modregnes i anden indkomst hos  

 anpartshaveren, men kan kun modregnes i positiv indkomst fra samme virksomhed  

 i et senere indkomstår, uanset om den positive indkomst er almindelig eller  

 særlig indkomst.
Tilsvarende gælder, såfremt der for det pågældende  

 indkomstår er en negativ særlig indkomst fra virksomheden.
Efter modregning  

 af et underskud i særlig indkomst i samme indkomstårs positive almindelige  

 indkomst kan en resterende negativ indkomst således kun modregnes i senere  

 positiv almindelig eller særlig indkomst fra samme virksomhed.
 Et underskud fra en virksomhed kan ikke fremføres til modregning i senere  

 positiv indkomst fra en anden virksomhed tilhørende den skattepligtige.
 Modregning af et underskud i positiv indkomst i et senere indkomstår fra  

 samme virksomhed kan ske, selv om virksomheden i modregningsåret ikke er  

 omfattet af anpartsreglerne.
Adgangen til at fremføre underskud efter § 13, stk. 6, gælder uden  

 tidsbegrænsning, men begrænses, såfremt den skattepligtige erklæres konkurs  

 eller opnår tvangsakkord, frivillig akkord eller gældssanering.
Der henvises  

 til punkt 12.7 og til cirkulære nr. 68 af 20. maj 1992 til  

 konkursskatteloven, afsnit B.14.
Bestemmelsen gælder også ved ophør af den fælles anpartsvirksomhed eller  

 ved ophør af udlejningsvirksomheden og ved anpartshaverens eller udlejerens  

 afståelse af en anpart eller et aktiv.
Herefter kan tidligere års opsamlede  

 underskud modregnes i positiv indkomst i form af avance ved afståelse af  

 virksomhedens aktiver.
Efter personskattelovens § 13, stk. 6, sidste pkt., gælder bestemmelserne  

 om underskudsbegrænsning, jf. § 13, stk. 6, 1. og 2. pkt., ikke, når  

 industriministeren har godkendt skibsprojektet.
Industriministerens  

 godkendelse er ophørt med udgangen af 1993.
 Godkendte skibsprojekter offentliggøres løbende i Tidsskrift for Skatter  

 og Afgifter (til og med 1993 Told Skat Nyt). En liste over projekter godkendt  

 i 1989 findes i cirkulære nr. 15 af 22. januar 1990, punkt 31. En liste over  

 godkendte skibsprojekter i 1990 og 1991 findes i henholdsvis Told Skat Nyt  

 1991, nr. 2 og Told Skat Nyt 1992, nr. 4. Godkendte skibsprojekter i 1992 og  

 1993 er offentliggjort i Tidsskrift for Skatter og Afgifter 1994, nr. 25.
20.3.3. Virksomhedsordningen og kapitalafkastordningen Hverken virksomhedsordningen eller kapitalafkastordningen kan anvendes på  

 indkomst fra en virksomhed, der er omfattet af personskattelovens § 4, stk.  

 1, nr. 10, 12 eller 13.
 For virksomheder, der i løbet af et indkomstår bliver omfattet af  

 anpartsreglerne, gælder, at virksomhedsordningen ikke kan anvendes for det  

 pågældende indkomstår, jf. virksomhedsskattelovens § 2, stk. 2.
 I de tilfælde, hvor den skattepligtige kun har en sådan virksomhed, finder  

 reglerne i virksomhedsskattelovens § 15 b anvendelse, når  

 virksomhedsordningen ikke længere kan anvendes.
 I tilfælde, hvor den skattepligtige fortsætter med at anvende  

 virksomhedsordningen på sin øvrige erhvervsmæssige virksomhed, kan den  

 skattepligtige efter de gældende regler kun overføre aktiver fra  

 virksomhedsordningen til privatøkonomien ved en hævning i hæverækkefølgen.  

 Det betyder bl.a., at hele opsparingskontoen i virksomhedsordningen skal være  

 hævet og beskattet som personlig indkomst, før aktiverne tages ud af  

 indskudskontoen.
 For virksomhed med udlejning af aktiver, der er anskaffet den 12. maj 1989  

 eller senere og inden den 19. maj 1993, og som fra og med indkomståret 1994  

 er omfattet af personskattelovens § 4, stk. 1, nr. 13, der ophører med at  

 være omfattet af virksomhedsordningen, uden at virksomheden afstås, gælder en  

 særregel, jf. i øvrigt § 8 i lov nr. 1115 af 22. december 1993.
 Efter denne bestemmelse finder virksomhedsskattelovens § 15 a, stk. 1 og  

 2, tilsvarende anvendelse, når den nævnte virksomhed ophører med at være  

 omfattet af virksomhedsordningen.
 Aktiver fra en virksomhed, hvor indkomsten beskattes efter  

 anpartsreglerne, indgår ikke ved opgørelsen af kapitalafkastgrundlaget i  

 kapitalafkastordningen, jf. virksomhedsskattelovens § 22 a.
1. Beskatning ved dødsfald 21. Dødsbobeskatning 21.1. Dødsboindkomst Reglerne om dødsboers skattepligt findes i kildeskattelovens § 16 ff. samt  

 i personskattelovens § 15 ff.
Der henvises til Skatteministeriets vejledning  

 i reglerne om dødsbobeskatning, august 1989. Dødsboer, som ikke er skattefri,  

 opgør en skattepligtig indkomst, der ikke opdeles i personlig indkomst og  

 kapitalindkomst.
 Om dødsboers aktieindkomst henvises til punkt 21.1.2.
21.1.1. Skattepligtig indkomst og dødsboskat Dødsboers skattepligtige indkomst opgøres som udgangspunkt som for  

 personer, jf. dog punkt 21.1.2. om aktieindkomst over  

 progressionsbundbeløbet.
 Af den skattepligtige indkomst beregnes en skat på 50 pct., jf. § 15, stk.  

 1, i personskatteloven.
 I den beregnede dødsboskat gives et bofradrag på 4.400 kr. (1994) pr.  

 påbegyndt måned, hvori skattepligt har foreligget, jf. § 15, stk. 7, 1. pkt.
Hvis afdøde var gift og havde både fælleseje og særeje, opstår der ved  

 dødsfaldet to boer: et dødsbo omfattende særejet og et fællesbo.
Hvis begge  

 boer skiftes, og begge er skattepligtige, deles bofradraget lige mellem dem,  

 jf. § 15, stk. 7, 2. pkt.
Et uudnyttet bofradrag i det ene bo kan ikke  

 overføres til det andet bo.
21.1.2. Aktieindkomst og skat af aktieindkomst Skattepligtige dødsboer beskattes efter § 15, stk. 2-5, af aktieindkomst i  

 princippet på samme måde som personer.
Såfremt den samlede aktieindkomst, der  

 tilfalder dødsboet, ikke overstiger progressionsbundbeløbet, beskattes  

 aktieindkomsten endeligt med 30/25 pct.
Overstiger aktieindkomsten progressionsbundbeløbet, skal den del af  

 aktieindkomsten, der overstiger progressionsbundbeløbet, efter  

 personskattelovens § 15, stk. 3, medregnes ved opgørelsen af boets  

 skattepligtige indkomst med et beløb svarende til 75 pct. af det overskydende  

 beløb.
Den udbytteskat, der er indeholdt i beløbet, modregnes i boets  

 slutskat efter kildeskattelovens § 67.
 Negativ aktieindkomst skal fradrages i boets skattepligtige indkomst med  

 50 pct. af beløb, der ikke overstiger grundbeløbet og 75 pct. af beløb, der  

 overstiger grundbeløbet, jf. § 15, stk. 5.
 På tilsvarende måde kan for meget erlagt udbytteskat modregnes i beregnet  

 dødsboskat, jf. § 15, stk. 4.
Hvis dødsboet er fritaget for skattepligten efter kildeskattelovens § 16,  

 omfatter fritagelsen også aktieindkomsten.
Indeholdt udbytteskat  

 tilbagebetales dog ikke til boet.
21.2. Underskud 21.2.1. Dødsboets underskud Reglerne i personskattelovens § 13 om underskud gælder ikke for dødsboer.  

 Et underskud i dødsboets skattepligtige indkomst fremføres til fradrag i  

 indkomst i dødsboets senere indkomstår efter reglerne i ligningslovens § 15.  

 Der henvises herom til cirkulære nr. 96 af 22. juni 1993 om ligningsloven,  

 afsnit B.18.
21.2.2. Afdødes underskud Afdødes underskud kan fremføres til fradrag i dødsboets skattepligtige  

 indkomst.
Dødsboet er ikke omfattet af personskattelovens almindelige regler om  

 opdeling af den skattepligtige indkomst i personlig indkomst og  

 kapitalindkomst.
Det er derfor alene et underskud vedrørende den  

 skattepligtige almindelige indkomst, der kan fremføres til fradrag i  

 dødsboets skattepligtige indkomst.
Underskud i den personlige indkomst kan  

 ikke fremføres til fradrag i dødsboets skattepligtige indkomst.
Eksempel 21.2.2. belyser, hvorledes et underskud overføres til dødsboet.  

 En ugift skattepligtig dør den 1. januar 1995. Anvendte afdøde kalenderåret  

 som regnskabsår, omfatter mellemperioden (perioden fra årets begyndelse til  

 dødsfaldet) i eksemplet kun 1. januar.
Der foretages afsluttende ansættelse  

 for mellemperioden, således at underskuddet kan fremføres til dødsboet.  

 Indkomsten i mellemperioden er 0 kr. Året før (1994) havde afdøde  

 nedenstående indkomstforhold m.v.:
 Eksempel 21.2.2. Overførsel af underskud til dødsbo. 1994.
Den negative skattepligtige indkomst kan fradrages i dødsboets indkomst i  

 op til 5 indkomstår efter underskudsåret.
Mellemperioden og dødsboets 1.  

 indkomstår regnes i denne sammenhæng som eet indkomstår.
21.2.2.1. Ægtefæller - skifte Hvis afdøde var gift, og der skiftes ved dødsfaldet, kan underskud i  

 afdødes skattepligtige indkomst fremføres til fradrag i dødsboets indkomst.  

 Længstlevendes underskud kan derimod ikke fradrages i dødsboets indkomst.
Hverken underskud i afdødes skattepligtige eller personlige indkomst kan  

 overføres eller fremføres til den efterlevende ægtefælle.
Dette gælder,  

 uanset hvilken formueordning der har været under ægteskabet.
 Hvis afdøde har haft en formueordning med både fælleseje og særeje, opstår  

 der ved dødsfaldet to boer: et dødsbo omfattende særejet og et fællesbo.
 I denne situation kan de to boer frit vælge, hvordan et fremført underskud  

 i afdødes skattepligtige indkomst skal fordeles imellem dem.
 21.2.2.2. Ægtefæller - samtidigt skifte og uskiftet bo m.v.
 Når den efterlevende ægtefælle beskattes efter kildeskattelovens § 13  

 eller § 20 C, stk. 1, 2. pkt., (overtagelse af fællesboet uden skifte til  

 hensidden i uskiftet bo m.v.), kan såvel afdødes underskud i den  

 skattepligtige indkomst som afdødes underskud i den personlige indkomst  

 fremføres til ægtefællen efter personskattelovens almindelige regler inden  

 for 5 indkomstår efter underskudsåret.
 Hvis der foruden fællesboet, som den efterlevende ægtefælle har overtaget  

 uden skifte, også findes et dødsbo omfattende afdødes særeje, kan underskud i  

 afdødes indkomst fordeles mellem særejeboet og ægtefællen på samme måde som  

 beskrevet ovenfor i punkt 21.2.2.1., hvor begge boer skiftes.
21.2.3. Skifte af uskiftet bo m.v. i levende live Ved skifte af et uskiftet bo i den efterlevende ægtefælles levende live  

 kan underskud i den efterlevendes skattepligtige indkomst undertiden  

 fradrages i boets skattepligtige indkomst, jf. herom kildeskattelovens § 32.  

 På samme måde som anført under punkt 21.2.2. omregnes underskuddet til  

 underskud i boets skattepligtige indkomst under hensyntagen til skat af  

 personlig indkomst og kapitalindkomst.
Underskud i den efterlevendes  

 personlige indkomst kan ikke fradrages i boets indkomst, men fremføres uden  

 om boet til fradrag i den efterlevendes indkomst for senere indkomstår.
 Underskud i boets skattepligtige indkomst fradrages i den efterlevendes  

 skattepligtige indkomst i det omfang, det overføres fra boet til den  

 efterlevende.
21.3. Dødsboets formue Dødsboer, der er formueskattepligtige i et helt år, har ligesom personer  

 et bundfradrag i den skattepligtige formue på 1.580.500 kr. (1994).
Hvis dødsboet har kalenderårsregnskab, opgøres formuen på grundlag af de  

 af boets aktiver, der ikke er udlagt senest den 31. december.
De udlagte  

 aktiver, der på denne måde ikke indgår i boets formue, indgår i  

 udlægsmodtagerens formue for samme år (når denne også har  

 kalenderårsregnskab).
 Ægtefæller har efter personskattelovens § 18, stk. 5, hver et bundfradrag  

 på 1.580.500 kr. (1994).
I tilfælde af den ene ægtefælles død overføres den afdøde ægtefælles  

 bundfradrag i dødsåret til den efterlevende ægtefælle.
Den efterlevende  

 ægtefælle får endvidere dobbelt bundfradrag i de efterfølgende 4 indkomstår.  

 Adgangen til dobbelt bundfradrag ophører dog fra og med det år, hvor den  

 efterlevende ægtefælle indgår nyt ægteskab.
Reglen om dobbelt bundfradrag finder anvendelse for alle ægtefæller, der  

 ikke er separeret ved dødsfaldet.
Der er således intet samlivskrav.
Reglen er  

 endvidere uafhængig af, hvordan boet efter den førstafdøde ægtefælle sluttes.
 Formueskatteloftet gælder ikke for dødsboer.
21.4. Personfradrag i dødsåret Dør en enlig person, skal der ved beregning af skatten for perioden fra  

 indkomstårets begyndelse til dødsfaldet, mellemperioden, gives eet  

 personfradrag, jf. personskattelovens § 10, stk. 6. Fradraget gives ved  

 beregning af skatten af helårsindkomsten, og der sker herefter nedsættelse af  

 skatten efter forholdet mellem indkomsten indtil dødsfaldet og  

 helårsindkomsten.
21.4.1. Samlevende ægtefæller Dør en gift person, der var samlevende med ægtefællen ved dødsfaldet,  

 afhænger personfradragsreglerne af boets behandlingsmåde.
 Såfremt skatteansættelse for perioden fra indkomstårets begyndelse til  

 dødsfaldet (mellemperioden) foretages efter reglerne i kildeskattelovens §  

 14, stk. 1-8, (skifte m.v.) eller kildeskattelovens § 14, stk. 9,  

 (begravelsesudlæg) gælder følgende:
 Ved beregning af afdødes skat nedsættes skatten af helårsindkomsten med  

 skatteværdien af to personfradrag.
Ved beregningen af afdødes mellemskat nedsættes mellemskatten af  

 helårsindkomsten med to bundfradrag.
Tilsvarende gælder ved beregningen af  

 afdødes »6 pct.skat«.
Ved beregning af den efterlevendes skat i dødsåret gives ligeledes to  

 personfradrag.
Ved beregning af topskat for den efterlevende gives derimod  

 altid kun et bundfradrag og et grundbeløb (20.000 kr. i 1994) i  

 nettokapitalindkomsten.
Endvidere gives der to bundfradrag ved beregningen af  

 den efterlevende ægtefælles mellemskat og »6 pct.-skat«.
 Personfradrag og bundfradrag, som eventuelt ikke kan udnyttes ved  

 beregningen af afdødes eller længstlevendes skat, kan ikke overføres mellem  

 de to ansættelser.
 Hvis den efterlevende ægtefælle har indgået nyt ægteskab i dødsåret, har  

 efterlevende aldrig to af personfradragene og bundfradragene, som omtalt  

 foran, men kun et.
21.4.2. Ikke samlevende ægtefæller For gifte personer, der ikke var samlevende med ægtefællen ved dødsfaldet,  

 gælder samme personfradragsregler som for andre enlige, jf. punkt 21.4.
 Den efterlevende ægtefælle får ligeledes eet personfradrag.
 Personfradrag, som ikke kan udnyttes ved beregningen af afdødes eller den  

 efterlevendes skat, kan ikke overføres til den efterlevende eller til  

 dødsboet.
 22. Beskatning ved uskiftet bo m.v.
 Reglerne om skatteberegningen ved uskiftet bo m.v. findes i bekendtgørelse  

 nr. 874 af 17. november 1993. Bekendtgørelsen gælder, når afdødes  

 skatteansættelse for dødsåret sker efter kildeskattelovens § 13, forudsat at  

 ægtefællerne var samlevende ved dødsfaldet, og at den efterlevende ægtefælle  

 ikke har indgået nyt ægteskab inden udgangen af dødsåret.
Efter reglerne i bekendtgørelsen beregnes skat af den efterlevende  

 ægtefælles indkomst uden personfradrag.
Hvis bundfradraget ved beregning af  

 mellemskatten overstiger mellemskattegrundlaget, overføres det overskydende  

 beløb til den anden ansættelse til fradrag i mellemskatten.
Ved overførsel  

 omregnes det til skatteværdi, idet det ganges med mellemskatteprocenten.  

 Skatteværdien af det overskydende beløb kan ikke fradrages i andre skatter  

 end mellemskatten.
 Hvis bundfradraget ved beregning af »6 pct.-skatten« overstiger  

 det tilsvarende skattegrundlag, overføres skatteværdien af det overstigende  

 beløb på tilsvarende måde til fradrag i »6 pct.-skatten« vedrørende  

 den anden ansættelse.
Uudnyttet bundfradrag i topskatten eller uudnyttet bundgrænse for  

 kapitalindkomst på 20.000 kr. (1994) kan ikke overføres til den anden  

 ansættelse.
Om personfradrag se nedenfor.
Efter reglerne i bekendtgørelsen omregnes afdødes indkomst  

 endvidere til helårsindkomst, og der beregnes skat af helårsindkomsten uden  

 personfradrag, uden bundfradrag ved mellemskatteberegningen og uden fradrag  

 ved beregningen af »6 pct.-skatten«.
Derimod foretages såvel  

 bundfradrag som fradrag i kapitalindkomsten ved topskatteberegningen allerede  

 ved beregningen af skatten af helårsindkomsten.
 De beregnede skatter nedsættes efter forholdet mellem helårs-og  

 delårsindkomst.
I de nedsatte skatter fradrages derefter de forskellige bundfradrag, der  

 ikke allerede har skullet indgå i helårsskatteberegningen.
Skatteværdien af  

 bundfradraget ved mellemskatteberegningen (med evt. tillæg overført fra  

 ægtefælle) fradrages i mellemskatten.
Skatteværdien af bundfradraget ved  

 beregning af »6 pct.-skatten« fradrages i »6  

 pct.-skatten«.
Også her forhøjes der evt. med tillæg overført fra  

 ægtefælle.
De beregnede skatter fra begge ansættelser nedsættes med  

 skatteværdien af to personfradrag.
 Eksempel 22. Skatteberegning ved hensidden i uskiftet bo m.v.  

 1994.
M.
Bemyndigelse (§ 24 A) 23. Personskattelovens § 24 A Ved lov nr. 59 af 7. februar 1990 om ændring af forskellige skatte- og  

 afgiftslove m.v. (Klageafkortning) er indsat en ny § 24 A i  

 personskatteloven.
 Efter § 24 A kan skatteministeren bemyndige de statslige eller kommunale  

 skattemyndigheder til at træffe afgørelser efter personskatteloven.  

 Ministeren kan fastsætte regler om adgang til at klage over afgørelserne,  

 herunder om, at afgørelserne ikke kan indbringes for højere administrativ  

 myndighed.
Bestemmelsen vedrører kun de situationer, hvor skatteministeren efter  

 loven eller efter bekendtgørelser, fastsat efter loven, kan træffe afgørelse  

 i konkrete sager.
Tilfælde, hvor kompetencen til at træffe afgørelse i  

 lovgivningen er henlagt til anden myndighed, berøres ikke af bestemmelsen.
Bestemmelsen i § 24 A berører således ikke afgørelser, der henføres under  

 de skatteansættende myndigheder.
Reglerne om, hvilken myndighed der træffer  

 afgørelse i sådanne sager, og om adgangen til at klage over disse afgørelser  

 findes i skattestyrelsesloven.
 Kompetencefordelingen i de enkelte typer af sager er nærmere beskrevet i  

 bekendtgørelse nr. 417 af 6. juni 1991 om henlæggelse af visse beføjelser til  

 de kommunale skattemyndigheder, told- og skatteregionerne, Told- og  

 Skattestyrelsen m.fl.
N.
Særlige overgangsregler 24.1. 1987-skattereformens overgangsregler.
 Samtlige 1987-skattereformens overgangsordninger er nu ophævet, senest med  

 virkning fra indkomståret 1994.
 Af de overgangsregler, der har været gældende siden skattereformen i 1987,  

 var alene overgangsordningen for positiv kapitalindkomst fortsat af betydning  

 i indkomståret 1993.
 Fra og med indkomståret 1994 inddrages positiv kapitalindkomst over  

 20.000/40.000 kr. (1994) i beregningsgrundlaget for topskatten på linie med  

 personlig indkomst.
24.2. Overgangsordning for underholdsbidrag Ved personskattelovens § 27 a er der indført en overgangsordning for  

 underholdsbidrag, der kan fratrækkes i den bidragspligtiges skattepligtige  

 indkomst efter ligningslovens § 10 eller § 11. Overgangsordningen omfatter  

 kun indkomstårene 1994 og 1995.
 Betalte underholdsbidrag er som hidtil fradragsberettigede i skattepligtig  

 indkomst efter ligningslovens §§ 10 og 11.
 Derudover kan underholdsbidrag, der overstiger 40.000 kr. i 1994 og 80.000  

 kr. i 1995, også fradrages i beregningsgrundlaget for mellemskatten.  

 Beløbsgrænserne reguleres ikke.
 Ved delårsskatteberegninger gælder de anførte beløbsgrænser uden reduktion  

 ved opgørelsen af delsårsindkomsten.
O.
Ophævelse af cirkulærer Følgende cirkulærer ophæves:
