 Afvisning af for sent modtaget ansøgning.
Statsaut. revisor Palle Søby Revisionsfirmaet Behrens A/S Vestergade 75 5000 Odense Ved brev af 23. marts 1990 har De på vegne af Kirsten Bergmann Rasmussen  

 anmodet om genbehandling af hendes ansøgning om støtte efter ordningen for  

 støtte til mindre kornproducenter for høståret 1988/89.
Baggrunden er, at De i ansøgningen har angivet det dyrkede areal som 70,3  

 ha, hvilket imidlertid er ejendommens samlede areal.
Heri indgår et skovareal  

 på 10,3 ha, og det dyrkede areal udgør således efter Deres oplysninger 60 ha.
 Landbrugsministeriet skal bemærke følgende:
Det fremgår af Landbrugsministeriets bekendtgørelse nr. 442 af 22. juni  

 1989 om ydelse af en særlig støtte til mindre kornproducenter for markedsåret  

 1988/89, § 3, stk. 2, at ansøgninger om ydelse af støtte i henhold til  

 bekendtgørelsen kun imødekommes i det omfang, ansøgningerne kan finansieres  

 af det beløb, som stilles til rådighed af De Europæiske Fællesskaber.
Ifølge  

 bekendtgørelsen § 3, stk. 1, har mindre producenter prioritet forud for de  

 større opgjort efter det samlede dyrkede areal.
For høståret 1988/89 udgjorde  

 det af EF til rådighed stillede beløb kr. 57.594.950,11.
På grundlag af de ved udløbet af ansøgningsfristen d. 2. oktober 1989  

 indkomne ansøgninger og de heri oplyste bedriftsarealer beregnede  

 EF-direktoratet, at ansøgninger vedr. bedrifter med arealer på op til 66,5 ha  

 ville kunne imødekommes.
Arealet skal oplyses af ansøgeren i en rubrik i  

 ansøgningsskemaet, hvortil teksten lyder: »Jeg erklærer...at mit samlede  

 dyrkede areal (jf. vejl. pkt.
C) d. 1. juli 1988 udgjorde (1  

 decimal.):».
I vejledningen, som er optrykt bag på ansøgningsskemaet,  

 hedder det i pkt.
C bl.a.: »Ved samlet dyrket areal forstås den del af  

 de samlede arealer, som er i omdrift.« Et mindre beløb blev af EF-direktoratet tilbageholdt med henblik på  

 udbetalinger til ansøgere, der fik afslag, men som efter påklage til  

 Landbrugsministeriet måtte blive anerkendt som støtteberettigede.
Dette beløb  

 anvendes til dækning i tilfælde, hvor der ud fra de inden for  

 ansøgningsfristen på korrekt måde afgivne oplysninger er grundlag for at  

 omgøre den oprindelige afgørelse og imødekomme ansøgningen.
 Landbrugsministeriet må derimod fastholde, at støtte ikke kan udbetales på  

 grundlag af klager, der har karakter af korrektioner til indgivne  

 ansøgninger, som meddeles efter ansøgningsfristen.
 Landbrugsministeriet stadfæster således EF-direktoratets afgørelse,  

 hvorefter der ikke for høståret 1988/89 kan udbetales Deres  

 klient Kirsten Bergmann Rasmussen støtte efter ordningen for støtte til  

 mindre kornproducenter.
 P.M.V.
 e.b.
Tage Siboni Nugældende lov er nr. 414 af 13. juni 1990.
