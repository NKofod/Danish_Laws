 Told- og Skattestyrelsen har i en klagesag truffet afgørelse om, at  

 fradrag for erlagt stempelafgift i forbindelse med overdragelse af fast  

 ejendom med løsøre ved beregning af gaveafgift, skal fordeles med stempel for  

 henholdsvis den faste ejendom og løsøret uden mulighed for overførsel af  

 overskydende stempelafgift, fra en aktivtype til gaveafgiften vedrørende den  

 anden aktivtype.
Ejeren af en landbrugsejendom solgte medio 1996 sin ejendom til sin  

 svigersøn indbefattet de på ejendommen værende bygninger med disses jord,  

 mur- og nagelfast tilbehør.
Under overdragelsen medfulgte desuden det på  

 ejendommen værende driftsinventar og driftsmateriel, avl på rod og afgrøder  

 samt den på ejendommen stående besætning.
 Købesummen udgjorde kr. 722.000 fordelt og stemplet efter nedenstående.
 Købesummen blev berigtiget ved overtagelse af Realkredit Danmark pantegæld  

 på kr. 461.542,13, kontant betaling på kr. 208.457,87 og restkøbesummen på  

 52.000,00 berigtigedes ved gave.
 Bundfradraget ved gave udgjorde kr. 14.400,00 og gaveafgiftsgrundlaget  

 dermed kr. 37.600 der blev afgiftsberigtiget med 15% = kr. 5.640,00.
I den indsendte gaveanmeldelse var den endelige gaveafgift således  

 beregnet til kr. 0, idet parterne havde fratrukket den fulde stempelafgift,  

 jf. ovenfor, i den samlede gaveafgift.
Told- og Skatteregionen forhøjede  

 gaveafgiften til kr. 477,00 fordi der efter regionens opfattelse skulle  

 foretages en fordeling af gaver på de enkelte aktivtyper og en tilsvarende  

 fordeling af stempelafgiftsfradraget.
 Løsøredelen af den samlede købesum udgjorde 9,7% hvorfor den tilsvarende  

 gaveafgiftsandel blev beregnet til 9,7% af kr. 5.640,00 = kr. 547,00.  

 Gaveafgiften på ejendomsdelen udgjorde herefter kr. 5.093,00.
 Da der på fast ejendom blev betalt stempel på kr. 6.315,00 udligndes  

 gaveafgiften på ejendomsdelen fuldt ud, mens der for løsøredelen kun var  

 stemplet med kr. 70,00. Den på løsøredelen beregnede gaveafgift udgjorde  

 dermed kr. 547,00 - 70,00 = kr. 477,00.
Styrelsen tilsluttede sig, at der skulle ske en fordeling som skitiseret  

 ovenfor, hvilket også støttes på en afgørelse fra Departementet, TfS 1989.291  

 (SKD 550-3829-717), i hvilken det blev fastslået, at såfremt der et år er  

 givet både ejendomsgave og kontantgave, skal der i forbindelse med fradraget  

 for stempelafgift ske en forholdsmæssig fordeling af gaveafgiften mellem på  

 den ene side ejendomsgaven og på den anden side kontantgaven.
Skødestemplet  

 kunne herefter fradrages i den forholdsmæssige gaveafgift af ejendomsgaven.
