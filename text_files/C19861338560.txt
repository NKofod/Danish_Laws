 Retsgrundlaget for Det europæiske økonomiske Fællesskabs ordning om ydelse  

 af støtte til forarbejdning af olieholdige frø er angivet i bilag 1.
1.  Definitioner I denne vejledning forstås ved:
A. »Virksomhed«: En oliemølle eller en  

 foderfremstillingsvirksomhed samt 1. ethvert lokale eller anden plads inden for  

 produktionsvirksomhedens område, 2. ethvert lokale uden for virksomheden, der befinder  

 sig på den medlemsstats toldområde, hvor produktionsvirksomheden ligger, og  

 som giver tilstrækkelig sikkerhed i kontrolmæssig henseende og på forhånd er  

 godkendt af toldvæsenet.
 B. »Forarbejdning«:
1. Formaling af de olieholdige frø for at udvinde al  

 olien eller en del af denne, eller 2. iblanding af raps- og rybsfrø i foderstoffer.
 C. »Iblanding«: Blanding med andre produkter i foderet af  

 raps og rybsfrø, der knuses eller males før eller efter denne proces, uden  

 udvinding af olie.
 D. »Raps- og rybsfrø af dobbeltlave sorter«: Raps- eller  

 rybsfrø i ensartede partier med indhold af glukosinolater på højst 35  

 mikromol pr. gram frø beregnet efter Thies-metoden eller højst 30 mikromol  

 efter HPLC-metoden.
 E. »Parti«: En mængde frø, som den pågældende virksomhed  

 har bestemt og nummereret ved ankomsten til virksomheden, og som underkastes  

 en analyse hos Statsfrøkontrollen.
 F. »Identificering«: En handling hvorved EF-direktoratet  

 på anmodning af den pågældende virksomhed attesterer, at støttebeløbet for en  

 mængde raps-, rybs- eller solsikkefrø, som er ankommet til virksomheden, men  

 ikke er anvendt, er det beløb, som gælder på dagen for indgivelse af  

 anmodningen, jf. pkt. 16.1.
2.  Registrering og fremstillingsbevilling 2.1. De virksomheder, som forarbejder oliefrø, og som ønsker at opnå  

 støtte, skal forud registreres hos EF-direktoratet, Frederiksborggade 18,  

 1360 København K.
 2.2. Forinden forarbejdningen påbegyndes, skal virksomheden have meddelt  

 bevilling til fremstilling under toldkontrol, jf. § 7 og §§ 34 - 36 i  

 bekendtgørelse nr. 520 af 9. oktober 1974 om administration af Det europæiske  

 økonomiske Fællesskabs markedsordninger for landbrugsvarer, frugt og  

 gartneriprodukter mv., senest ændret ved bekendtgørelse nr. 692 af 21.  

 december 1982. Ansøgning herom indsendes til det lokale distriktstoldkammer.
3.  Støtteberettigede produkter 3.1. Genstand for støtte i henhold til bestemmelserne i denne vejledning  

 er raps-, rybs- og solsikkefrø, der er høstet inden for Det europæiske  

 økonomiske Fællesskabs område, og som enten forarbejdes med henblik på  

 oliefremstilling eller, for så vidt angår raps- og rybsfrø, iblandes  

 foderstoffer.
3.2. Der ydes kun støtte til frø af sund, sædvanlig handelskvalitet.
For  

 solsikkefrø skal endvidere indholdet af hvide og rillede frø være under 1%.
4.  Vejning og prøvetagning 4.1. Hvert enkelt parti frø skal ved tilførslen til virksomhedens lager  

 vejes af en aut. vejer og måler.
Udgifterne til vejning betales af  

 virksomheden.
4.2. Til brug ved konstatering af frøenes indhold af urenheder og vand  

 samt, efter anmodning fra virksomheden, for frø af dobbeltlave sorter tillige  

 indholdet af glukosinolater skal der udtages prøver af frøene i forbindelse  

 med, at frøene tages under toldkontrol.
Prøvetagning skal foretages af en af  

 Statsfrøkontrollens prøvetagere, der indsender prøverne til  

 Statsfrøkontrollen.
Ved henvendelse til Statsfrøkontrollen, Skovbrynet 20,  

 2800 Lyngby, tlf. 02-883366, oplyses navn og adresse på en prøvetager, som  

 kan udtage prøverne.
Udgifterne ved udtagning, forsendelse og undersøgelse af  

 prøverne betales af virksomheden til Statsfrøkontrollen efter påkrav.
4.3. Frø, der er høstet i Fællesskabet, og som er taget under toldkontrol  

 på virksomheden, kan kun forlade denne efter tilladelse fra toldvæsenet, og  

 kun såfremt der ikke (bortset fra force majeure) er fremsat anmodning om  

 I.D.attest for de pågældende produkter.
Toldvæsenet kontrollerer, at raps- og  

 rybsfrø af andre sorter end dobbeltlave, der forlader virksomheden, ikke er  

 raps- og rybsfrø af dobbeltlave sorter.
5.  Ansøgning om identificering (I.D.-attest) 5.1. Forinden forarbejdningen påbegyndes, skal virksomheden på en  

 formular, der kan rekvireres i EF-direktoratet, indsende en anmodning om  

 udstedelse af I.D.-attest (identificering). Ansøgningen kan også indgives pr.  

 telex, telefax eller som telegram.
5.2. Såfremt ansøgning indgives ved telex, telefax eller telegram, skal  

 den indeholde alle de angivelser, som fremgår af ansøgningsskemaet, men såvel  

 telexmeddelelse som telefax eller telegram skal efterfølges af et  

 ansøgningsskema.
Dette krav anfægter ikke gyldigheden af den pr. telex,  

 telefax eller telegram fremsendte ansøgning.
Ansøgninger der indeholder  

 betingelser, som ikke er indeholdt i forordningens bestemmelser, afvises.
 5.3. I.D.-attesten anses som udstedt på dagen for indgivelse af  

 ansøgningen.
 5.4. Såfremt der ansøges om identificering af raps- og rybsfrø af  

 dobbeltlave sorter, anføres i rubrik 3 i den under 5.1 nævnte formular:  

 »raps- eller rybsfrø af dobbeltlave sorter«.
6.  Tidsfrister i forbindelse med ansøgning om I.D.-attest 6.1. En ansøgning om udstedelse af I.D.-attest i form af en  

 ansøgningsformular eller telex eller telefax skal for at få virkning fra  

 indgivelsesdagen være modtaget i direktoratet inden kl. 16.00. En telegrafisk  

 anmodning skal være registreret hos telegrafvæsenet senest kl. 16.00 og være  

 kommet frem til EF-direktoratet inden kl. 17.30 samme dag.
Såfremt en  

 overskridelse af de anførte frister ikke bevirker en ændring af  

 støttebeløbet, forlænges fristen til kl. 24.00.
 6.2. Såfremt en anmodning om udstedelse af I.D.-attest i form af  

 ansøgningsskema, telexmeddelelse eller telefax ankommer på en dag, der for  

 EF-direktoratet ikke er en arbejdsdag, eller ankommer efter kl. 16.00 på en  

 arbejdsdag, betragtes ansøgningen som indgivet den første arbejdsdag efter  

 modtagelsen, sammenhold dog pkt. 6.1., sidste punktum.
6.3. Såfremt en anmodning om udstedelse af I.D.-attest fremsendes  

 telegrafisk og er registreret som indleveret til telegrafkontoret inden kl.  

 16.00, men telegrammet først er direktoratet i hænde efter kl. 17.30, vil  

 ansøgningen bortset fra tilfælde som det i pkt. 6.1, sidste punktum, anførte  

 ikke blive taget i betragtning, med mindre virksomheden i telegrammet har  

 anført »uden forbehold«, hvilket betyder, at der ansøges om den  

 støtte, der gælder den første arbejdsdag efter anmodningens modtagelse i  

 direktoratet.
I tilfælde af force majeure kan direktoratet dog bestemme, at  

 telegrammet betragtes som modtaget inden for den fastsatte frist.
En  

 telegrafisk ansøgning, der af modtagertelegrafkontoret er blevet registreret  

 efter kl. 16.00, anses som indgivet den følgende arbejdsdag, uanset om  

 ansøgningen først modtages i direktoratet en anden dag end dagen for den  

 telegrafiske registrering.
7.  Betingelser for udstedelse af I.D.-attest 7.1. En ansøgning om udstedelse af I.D.-attest vil kun komme i  

 betragtning, såfremt de olieholdige frø er ankommet til virksomheden senest  

 på den dag, hvor ansøgningen er direktoratet i hænde.
Ansøgningen vil dog  

 komme i betragtning, såfremt frøene er ankommet til virksomheden på den/de  

 dag(e), som følger efter dagen for indgivelse af ansøgningen, såfremt den/de  

 pågældende dag(e) ikke er arbejdsdage.
 7.2. Udstedelse af I.D.-attest er betinget af, at der fremlægges et  

 kontroleksemplar T nr. 5, hvoraf fremgår, at det eller de pågældende  

 parti(er) er undergivet toldvæsenets kontrol.
7.3. I tilfælde, hvor en forudfastsættelsesattest (A.P.attest) ønskes  

 benyttet ved ansøgning om udstedelse af I.D.-attest, skal A.P.- attesten  

 vedlægges ansøgningen.
Efter afskrivning af den identificerede mængde  

 returneres A.P.attesten.
Såfremt ansøgningen er indgivet pr. telex, telefax  

 eller telegram, skal A.P.-attesten være direktoratet i hænde senest i løbet  

 af den 2. arbejdsdag efter indgivelse af ansøgningen.
7.4. Sammen med ansøgningen om identificering skal der til EF-  

 direktoratet indsendes kopi af vægtattest(er) samt resultatet af  

 Statsfrøkontrollens undersøgelse af den/de fremsendte prøver.
Såfremt  

 resultatet af Statsfrøkontrollens undersøgelse ikke er modtaget af  

 virksomheden på tidspunktet for indsendelse af anmodning om I.D.- attest,  

 skal analysebeviset/-beviserne eftersendes hurtigst muligt.
 7.5. I.D.-attesten anses som udstedt på dagen for indgivelse af  

 ansøgningen.
 7.6. Rettigheder og pligter i henhold til en I.D.-attest kan ikke  

 overdrages.
8.  Bestemmelser om forarbejdning af identificeret frø 8.1. Bortset fra force majeure skal de produkter, der i henhold til pkt.  

 7.2 er taget under toldkontrol, være forarbejdet eller iblandet foderstoffer  

 inden for en frist på 150 dage efter dagen for identificering af de  

 olieholdige frø.
 8.2. Den i pkt. 8.1 anførte forpligtelse anses for opfyldt, når den  

 mængde, der er forarbejdet, beregnet efter metoden i bilag 3 ikke er mindre  

 end 98% af den identificerede mængde.
 8.3. Hvis den forarbejdede mængde udgør under 98% af den identificerede  

 mængde, nedsættes den støtte, der skal betales i kontrolperioden, med  

 forskellen mellem den identificerede og den forarbejdede mængde multipliceret  

 med den højeste støtte i denne periode.
 8.4. Forarbejdningen anses for nøjagtigt at følge rækkefølgen for  

 identifikationen, bortset fra tilfælde hvor det for hele produktionsåret er  

 muligt at følge samtlige partier frø, fra de indgår til virksomheden, til de  

 forarbejdes.
 8.5. Retten til støtte fortabes for de mængder, der forarbejdes før  

 identifikation.
 8.6. I tilfælde af force majeure betragtes forpligtelsen som opfyldt pro  

 rata for de forarbejdede mængder.
9.  Ansøgning om forudfastsættelse (A.P.-attest) 9.1. Anmodning om forudfastsættelse af støtten (udstedelse af A.P.-  

 attest) skal ske skriftligt ved anvendelse af en ansøgningsformular, der kan  

 rekvireres i EF-direktoratet.
Ansøgningen kan også indgives pr. telex,  

 telefax eller telegram.
9.2. Såfremt ansøgning indgives ved telex, telefax eller telegram, skal  

 den indeholde alle de angivelser, som fremgår af ansøgningsskemaet og  

 derudover efterfølges af et ansøgningsskema.
Dette krav anfægter ikke  

 gyldigheden af den pr. telex, telefax eller telegram fremsendte ansøgning.  

 Ansøgninger, der indeholder betingelser, som ikke er indeholdt i  

 forordningens bestemmelser, afvises.
 9.3. A.P.-attesten anses som udstedt om eftermiddagen på den første  

 hverdag efter dagen for indgivelse af ansøgningen.
10.  Sikkerhedsstillelse ved ansøgning om udstedelse af  

  A.P.-attest 10.1. Ansøgningen afvises, såfremt der ikke inden kl. 16.00 på den dag,  

 hvor ansøgningen indgives, er stillet en sikkerhed til opfyldelse af de  

 forpligtelser, der er nævnt i pkt. 12. Sikkerheden andrager 6 ECU pr. 100 kg  

 (p.t. kr. 51,24/100 kg). Sikkerheden kan stilles i rede penge eller i form af  

 en bank- eller forsikringsgaranti.
En garanti skal affattes som angivet i  

 bilag 2.
 10.2. Kommissionen kan om nødvendigt for en periode på højst 30 dage  

 beslutte ikke at anvende det beløb, der er nævnt i pkt. 10.1.
 11.  Tidsfrister i forbindelse med ansøgning om A.P.-attest.
 11.1. En ansøgning om udstedelse af A.P.-attest i form af  

 ansøgningsformular, telex eller telefax, skal for at få virkning fra  

 indgivelsesdagen være modtaget i direktoratet inden kl. 16.00. En telegrafisk  

 ansøgning skal være registreret hos telegrafvæsenet senest kl. 16.00 og være  

 direktoratet i hænde inden kl. 17.30 samme dag.
 11.2. Såfremt en anmodning om udstedelse af A.P.-attest i form af  

 ansøgningsformular, telex eller telefax ankommer på en dag, der for  

 EF-direktoratet ikke er en arbejdsdag eller ankommer efter kl. 16.00 på en  

 arbejdsdag, betragtes ansøgningen som indgivet den første arbejdsdag efter  

 modtagelsen.
11.3. En anmodning om udstedelse af A.P.-attest, som er fremsendt  

 telegrafisk og registreret som indleveret til telegrafkontoret inden kl.  

 16.00, men som først er direktoratet i hænde efter kl. 17.30, vil ikke blive  

 taget i betragtning, med mindre virksomheden i telegrammet har anført  

 bemærkningen »uden forbehold«, hvilket betyder, at der ansøges om  

 den støtte, der gælder på den første arbejdsdag efter telegrammets ankomst.
I  

 tilfælde af force majeure kan direktoratet dog bestemme, at telegrammet  

 betragtes som indgivet inden for den fastsatte frist.
En telegrafisk  

 anmodning, der er blevet registreret af modtagertelegrafkontoret efter kl.  

 16.00, anses som indgivet den følgende arbejdsdag, uanset om den først  

 modtages i direktoratet en anden dag end dagen for telegrafkontorets  

 registrering.
12.  Forpligtelser der er knyttet til A.P.-attesten 12.1. Udstedelse af en A.P.-attest medfører en forpligtelse for  

 virksomheden til inden for attestens gyldighedsperiode at anbringe de i  

 attesten anførte mængder olieholdige frø under toldkontrol og anmode om  

 udstedelse af I.D.-attest.
 12.2. Forpligtelsen til at ansøge om identificering anses for opfyldt,  

 når den mængde olieholdige frø, der er identificeret i I.D.- attesten, udgør  

 højst 107% eller mindst 93% af mængden ifølge A.P.- attesten beregnet efter  

 metoden i bilag 3.
13.  A.P.-attestens gyldighed 13.1. A.P.-attestens gyldighedsperiode varer for raps- og rybsfrø indtil  

 slutningen af den femte måned efter den måned, hvori ansøgningen er indgivet.  

 Gyldighedsperioden for solsikkefrø varer indtil slutningen af den fjerde  

 måned efter den måned, hvori ansøgningen er indgivet.
 13.3. Såfremt de i pkt. 12.1 nævnte forpligtelser ikke kan opfyldes inden  

 for attestens gyldighedsperiode på grund af force majeure, kan forpligtelsen  

 ophæves og sikkerheden frigives, eller attestens gyldighed kan forlænges i  

 fornødent omfang.
 13.3. Kommissionen kan forlænge A.P.-attestens gyldighedsperiode med 2  

 måneder for raps- og rybsfrø og med 1 måned for solsikkefrø.
 13.4. Såfremt A.P.-attestens gyldighedsperiode strækker sig ud over det  

 produktionsår, hvori attesten er udstedt, kan ansøgeren samtidig med  

 anmodning om udstedelse af A.P.-attest anmode om, at attesten kun får  

 gyldighed indtil udløbet af produktionsåret.
 13.5. A.P.-attesten er gyldig i hele Fællesskabet.
14.  Overdragelse af A.P.-attest 14.1. De rettigheder, som følger af en A.P.-attest eller en  

 partialattest, jf. pkt. 15, kan inden for gyldighedsperioden overdrages til  

 en enkelt anden person for de mængder, der endnu ikke er afskrevet på  

 attesten.
Overdragelsen gælder fra det tidspunkt, hvor EF-direktoratet  

 forsyner attesten med modtagerens navn og adresse.
Overdragelse kan kun finde  

 sted en gang, og rettighederne kan ikke tilbageføres til attestens  

 oprindelige indehaver.
 14.2. De forpligtelser, der er knyttet til en A.P.-attest, kan ikke  

 overdrages.
15.  A.P.-partialattester 15.1. EF-direktoratet kan efter skriftlig anmodning fra indehaveren af en  

 A.P.-attest udstede en eller flere partialattester.
 15.2. Ved fremsendelse af anmodning om udstedelse af partialattest(er)  

 skal ansøgningen være bilagt A.P.-attesten.
 15.3. En partialattest kan ikke opdeles yderligere.
15.4. Partialattesterne udfærdiges i 2 eksemplarer, hvoraf det første,  

 som benævnes eksemplar nr. 1, udleveres til ansøgeren, og det andet, som  

 benævnes eksemplar nr. 2, beholdes af EF-direktoratet.
Partialattestens  

 mængde afskrives på A.P.-attesten.
 15.5. Reglen i pkt. 16.4 finder tilsvarende anvendelse for  

 partialattester.
 15.6. Der må ikke foretages ændringer i attesternes eller  

 partialattesternes angivelser efter udstedelsen.
 15.7. Hvis der opstår tvivl om rigtigheden af angivelserne i en A.P.-  

 attest eller en partialattest, skal indehaveren på direktoratets forlangende  

 tilbagelevere denne til direktoratet.
 15.8. Såfremt en indehaver af en A.P.-attest eller partialattest, der er  

 udstedt i et andet medlemsland, ønsker at benytte denne ved identificering af  

 frø i Danmark, kan EF-direktoratet forlange attesten oversat til dansk.
 15.9. I tilfælde af bortkomst af en A.P.-attest eller en partialattest  

 kan EF-direktoratet efter anmodning udstede et duplikat af attesten til  

 erstatning af det bortkomne dokument.
16.  Støttebeløb 16.1. Fællesskabsmyndighederne fastsætter normalt støttebeløbet en gang  

 om ugen.
Støttebeløbet offentliggøres løbende i EF-Tidende, og oplysning om  

 dets størrelse kan fås i EF-direktoratet.
16.2. Støttebeløbet er det beløb, der gælder den dag, hvor virksomheden  

 anmoder om identificering af frøene, jf. pkt. 5. Såfremt støttebeløbet er  

 forudfastsat, jf. pkt. 9, anvendes den forudfastsatte støtte for den måned,  

 hvor ansøgningen om identificering er indgivet.
I tilfælde hvor den  

 indikativpris, der gælder i måneden for ansøgningen om I.D.-attest, er højere  

 eller lavere end den indikativpris, der gjaldt på  

 forudfastsættelsestidspunktet, forhøjes hhv. nedsættes støttebeløbet dog med  

 forskellen mellem de to indikativpriser.
Endvidere reguleres i sidstnævnte  

 tilfælde det forudfastsatte støttebeløb med et korrektionsbeløb, der er  

 fastsat af fællesskabsmyndighederne.
 16.3. Såfremt den dag, hvor anmodningen om at få frøene identificeret,  

 ligger umiddelbart forud for en eller flere arbejdsfrie dage, der inkluderer  

 den 1. i en måned, er støttebeløbet for frø, der skal forarbejdes i løbet af  

 de arbejdsfri dage efter månedsskiftet, det beløb, der gælder på  

 forarbejdningsdagen, forudsat at anmodning herom fremsættes ved ansøgningens  

 indgivelse.
 16.4. Såfremt den mængde, der er identificeret i I.D.-attesten efter  

 metoden, som er beskrevet i bilag 3, overskrider 107% af mængden ifølge  

 A.P.-attesten, betales for den overskydende mængde den støtte, der gælder på  

 dagen for identificering.
 16.5. Såfremt A.P.-attestens gyldighedsperiode forlænges, jf. pkt. 13.2,  

 udgør det forudfastsatte støttebeløb i forlængelsesperioden det beløb, som er  

 fastsat for den sidste gyldighedsperiode i den oprindelige A.P.-attest.
17.  Udbetaling af støtte 17.1. Støtten udbetales mod fremlæggelse af attestens I.D.-del, efter at  

 toldvæsenet ved indsendelse af originalt kontroleksemplar T nr. 5 har  

 bekræftet, at forarbejdning har fundet sted inden for den i pkt. 8.1. anførte  

 frist.
 17.2. Såfremt attestens I.D.-del vedrører en støtteansøgning for raps-  

 eller rybsfrø af dobbeltlave sorter, udbetales det af Kommissionen fastsatte  

 tillæg, når EF-direktoratet har kontrolleret, at den pågældende mængde raps-  

 eller rybsfrø faktisk er af dobbeltlave sorter og svarer til definitionen i  

 pkt. 1, D.
 17.3. Støtten udbetales senest 120 dage efter modtagelse af  

 kontroleksemplar T nr. 5 fra toldvæsenet.
18.  Forudbetaling af støtte Støtten kan forudbetales, når anmodning herom fremsættes samtidig med  

 anmodning om udstedelse af I.D.-attest, jf. pkt. 5.1. Der skal i så fald  

 stilles en sikkerhed som garanti for opfyldelse af de forpligtelser, som er  

 nævnt i pkt. 8. Sikkerheden, der skal stilles som anført i pkt. 10.1, skal  

 være af samme størrelse som støttebeløbet beregnet på grundlag af varens vægt  

 ved dens ankomst til virksomheden, jf. pkt. 4.1.
19.  Frigivelse af sikkerhed 19.1. Den i henhold til pkt. 10. stillede sikkerhed frigives, når EF-  

 direktoratet har konstateret, at betingelserne for identificering er opfyldt,  

 jf. pkt. 12.1. Udgør den identificerede mængde under 93% men dog mindst 7% af  

 den nettomængde, der er anført i A.P.-attesten, fortabes sikkerheden for en  

 mængde svarende til forskellen mellem 93% af den anførte mængde og den  

 mængde, der faktisk er identificeret.
Hele sikkerheden fortabes, hvis den  

 identificerede mængde udgør mindre end 7%, og den tabte sikkerhed udgør  

 mindst 5 ECU.
 19.2. Den i henhold til pkt. 18 stillede sikkerhed frigives når EF-  

 direktoratet modtager underretning fra toldvæsenet om, at den mængde, der er  

 anbragt under kontrol, faktisk er anvendt og berettiget til støtte, jf. pkt.  

 17.1. Sikkerheden fortabes for de mængder, der ikke opfylder betingelserne  

 for at opnå støtte i overensstemmelse med pkt. 8.
20.  Kontrolbestemmelser Den kontrollerende myndighed har mod behørig legitimation adgang til de  

 registrerede virksomheder og er berettiget til uden erstatning at udtage  

 prøver af produkterne i det omfang, det er nødvendigt for at undersøge deres  

 beskaffenhed.
Kontrolmyndigheden er endvidere berettiget til at efterse de  

 pågældende virksomheders varebeholdning, forretningsbøger, øvrige  

 regnskabsmateriale samt korrespondance mv.
Det påhviler virksomheden at yde  

 den bistand, der er nødvendig for kontrollen.
21.  Anke De afgørelser, som EF-direktoratet træffer i henhold til denne vejledning,  

 kan indankes for landbrugsministeriet.
22.  Ikrafttrædelsesbestemmelser Denne vejledning erstatter med virkning fra 1. juli 1986 direktoratets  

 vejledning nr.
I-19/84 af 21. august 1984 med senere ændringer.
Bilag 1 Retsgrundlag Rådsforordning nr. 136/66 af 22. september 1966 om oprettelse af en fælles  

 markedsordning for fedtstoffer, senest ændret ved forordning nr. 1454/86.
 Rådsforordning nr. 1594/83 af 14. juni 1983 om støtte til olieholdige frø,  

 senest ændret ved forordning nr. 935/86.
 Kommissionsforordning nr. 2681/83 af 21. september 1983 om  

 gennemførelsesbestemmelser til støtteordningen for olieholdige frø, senest  

 ændret ved forordning nr. 2527/86.
 Rådsforordning nr. 1569/72 af 20. juli 1972 om indførelse af særlige  

 foranstaltninger for raps-, rybs- og solsikkefrø, senest ændret ved  

 forordning nr. 1474/84.
 Kommissionsforordning nr. 1813/84 af 28. juni 1984 om  

 gennemførelsesbestemmelser for differencebeløbene for raps-, rybs- og  

 solsikkefrø.
Bilag 3 Metode til beregning af vægten af olieholdige frø i = indhold af urenheder i de frø, hvis vægt skal bestemmes.
h = indhold af vand i de frø, hvis vægt skal bestemmes.
Hvis det  

 konstaterede vandindhold i de frø, der er høstet i Fællesskabet, er mindre  

 end:
- 6 vægtprocent for raps- og rybsfrø, er h = 6, - 5 vægtprocent for solsikkefrø, er h = 5.
 i1 = urenheder i standardkvaliteten.
 h1 = vandindhold i standardkvaliteten.
 q = mængde af leverede frø i kg, hvis vægt skal bestemmes.
 x = korrigeret vægt i kg.
 BEMÆRK:
 Hvad angår vandindhold og indhold af urenheder anføres kun de første 2  

 decimaler.
Bilag 2 Til EF-direktoratet Indre Marked (korn) Underskrevne (bankens navn) Indestår herved EF-direktoratet Frederiksborggade 18 1360 København K som selvskyldnerkautionist for betaling af indtil kr.
skriver ............................................ kroner, som (selskabets navn og adresse) bliver Ef-direktoratet skyldig ved forretninger omfattet af de i § 1, stk.  

 1 og 2, i lov nr. 595 af 22. december 1972 (lov om administration af Det  

 europæiske økonomiske Fællesskabs forordninger om markedsordninger for  

 landbrugsvarer mv.) og § 1, stk. 1 og 2, i lov nr. 596 af 22. december 1972  

 (lov om administration af Det europæiske Fællesskabs forordninger og  

 markedsordninger for frugt og gartneriprodukter mv.) nævnte ordninger og  

 bestemmelser.
 Erklæringen kan bringes til ophør med et opsigelsesvarsel på 3 dage  

 (lørdage, søn- og helligdage ikke indbefattet), således at ansøgninger, der  

 herefter fremkommer til EF-direktoratet fra vedkommende, ikke er omfattet af  

 erklæringen.
 ..............., den...........
