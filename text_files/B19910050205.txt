I medfør af § 4, stk. 2 og 3, § 5, stk. 4, § 6 a, stk. 4, § 6 b, stk. 4,  § 8, stk. 5, § 10, stk. 2, § 14, stk. 2, og §  

 29 i arbejdsmarkedsbidragsloven, jf. lovbekendtgørelse nr. 795 af 15.
december 1988, som senest ændret ved lov nr. 889 af 29. december 1989, og § 20 i lov nr. 830 af 19. december 1989 om lønsumsafgift for virksomheder inden for den finansielle sektor Bidragsfritagelse efter  

 arbejdsmarkedsbidragsloven § 1.  Trossamfund anerkendt i henhold til kongelig  

 resolution er fritaget for at betale bidrag.
Det samme gælder trossamfund,  

 som Kirkeministeriet har meddelt vielsesbemyndigelse, samt folke- og  

 frikirkelige organisationer og missionsselskaber, frie kirkelige  

 organisationer, private og selvejende kirkelige institutioner, frimenigheder  

 og frikirker.
 Stk. 2.  Institutioner m.v., som efter § 2, stk. 1, jf.  

 stk. 3, i lov om Arbejdsgivernes Elevrefusion ikke er omfattet af retten til  

 refusion og tilskud, er fritaget for at betale bidrag.
 Stk. 3.  Fritagelse efter stk. 1 og 2 omfatter ikke  

 virksomhed, der er bidragspligtig efter arbejdsmarkedsbidragslovens § 2, stk.  

 1, nr. 1.
 § 2.  Genbrugsbutikker, som i medfør af  

 merværdiafgiftsloven er fritaget for at betale moms, er fritaget for at  

 betale bidrag.
 § 3.  Blinde, der driver bidragspligtig virksomhed,  

 kan efter anmodning fritages for at betale bidrag, såfremt den årlige  

 omsætning ikke overstiger 110.000 kr.
§ 4.  Arrangementer, hvis overskud fuldt ud anvendes  

 til velgørende eller på anden måde almennyttige formål, kan efter anmodning  

 fritages for registrering.
Er arrangementet omfattet af bidragspligten efter  

 arbejdsmarkedsbidragslovens § 2, stk. 1, nr. 1, er det en betingelse, at det  

 er eller vil kunne fritages for afgiftspligten efter merværdiafgiftsloven.
Registrering § 5.  Bidragspligtige virksomheder, der har samme  

 ejer, registreres under eet.
Såfremt der føres særskilt regnskab for de  

 enkelte virksomheder, kan virksomhederne dog efter anmodning registreres hver  

 for sig.
Stk. 2.  Bidragspligtige virksomheder, der ikke har  

 samme ejer, kan efter anmodning registreres under eet, hvis virksomhederne  

 hver for sig opgør bidragsgrundlaget efter arbejdsmarkedsbidragslovens §§ 7-9  

 på samme måde.
Virksomheder, der er registreret under eet, betragtes som een  

 virksomhed.
 Stk. 3.  Virksomheder, der er registreret efter  

 merværdiafgiftslovens § 5, stk. 2, 2. pkt., eller § 5, stk. 3, skal være  

 registreret efter stk. 1, 2. pkt., respektive stk. 2.
 Stk. 4.  Ændringer, der indebærer, at en virksomhed helt  

 eller delvis selv skal angive eller kan undlade at angive bidraget eller  

 bidraget og afgiften, skal anmeldes overfor told- og skattevæsenet senest 8  

 dage efter, at ændringen er sket.
Angivelse § 6.  Virksomheder, der enten er omfattet af  

 arbejdsmarkedsbidragslovens § 10, stk. 4, § 11a, stk. 1, eller  

 lønsumsafgiftsloven, skal indgive angivelse på en blanket udsendt af told- og  

 skattevæsenet.
For virksomheder, der både er bidrags- og afgiftspligtige,  

 foretages angivelsen på samme blanket.
Stk. 2.  Efter udløbet af hver opgørelsesperiode nævnt i  

 arbejdsmarkedsbidragslovens § 10, stk. 1, § 11, stk. 1, og § 11 a, stk. 1,  

 tilsender told- og skattevæsenet virksomhederne en foreløbig opgørelse af et  

 eventuelt fradrag i bidraget, jf. arbejdsmarkedsbidragslovens § 6 a, stk.  

 1-3, og § 8 nedenfor.
For virksomheder, som told- og skattevæsenet beregner  

 bidraget for, skal fradraget fremgå af opgørelsen af bidraget, jf.  

 arbejdsmarkedsbidragslovens § 10, stk. 3, og § 11, stk. 2.
Stk. 3.  Virksomheden anfører bidrag eller bidrag og  

 afgift til indbetaling i de rubrikker, der fremgår af angivelsen.
Det samme  

 gælder for bidragsgodtgørelse.
Beløbet skal angives i hele kroner.
 Stk. 4.  Hvis angivelsen sendes med post, anses den for  

 rettidigt indsendt, når den modtages af told- og skattevæsenet dagen efter  

 sidste rettidige angivelsesdag.
 § 7.  Virksomheder, som told- og skattevæsenet  

 beregner bidrag for, skal oplyse told- og skattevæsenet om:
 Stk. 2.  Oplysningerne efter stk. 1, nr. 1, 2. pkt., og  

 nr. 3, skal afgives efter opgørelsesperiodens udløb indenfor fristerne efter  

 merværdiafgiftslovens § 20, stk. 1, og § 28, stk. 1.
 § 8.  Antallet af fuldtidsbeskæftigede ansatte i en  

 opgørelsesperiode, jf. arbejdsmarkedsbidragslovens § 6 a, stk. 1 og 2,  

 beregnes ved at dividere virksomhedens samlede bidrag til Arbejdsmarkedets  

 Tillægspension med et beløb, der svarer til fuldt bidrag efter § 15, stk. 1,  

 1. pkt., og stk. 2, 1. pkt, i lov om Arbejdsmarkedets Tillægspension.
Stk. 2.  Fradrag efter arbejdsmarkedsbidragslovens § 6  

 a, der ikke kan udnyttes i en opgørelsesperiode, overføres til den sidste  

 opgørelsesperiode vedrørende året.
Hvis det fradrag, virksomheden er  

 berettiget til efter udløbet af året, er mindre end det foreløbige fradrag  

 vedrørende året, reguleres det overskydende beløb i forbindelse med bidraget  

 for den sidste opgørelsesperiode vedrørende året.
 Stk. 3.  Hvis en virksomhed kun har været registreret i  

 en del af året, foretager told- og skattevæsenet en forholdsmæssig beregning  

 af fradraget.
Stk. 4.  For virksomheder omfattet af  

 arbejdsmarkedsbidragslovens § 11 b sker fradraget i den del af bidraget, der  

 opgøres efter reglerne i § 11 b, 1. pkt.
En eventuel uudnyttet del af  

 fradraget overføres til brug ved opgørelsen af bidraget efter reglerne i § 11  

 b, 2. pkt.
§ 9.  Personligt ejede virksomheder med et årligt  

 bidragsgrundlag på mellem 0 og 240.000 kr. kan afgive en erklæring herom til  

 told- og skattevæsenet.
Erklæringen skal også indeholde oplysning om, at  

 virksomheden ikke beskæftiger lønnet arbejdskraft, for hvilken der skal  

 indbetales ATP-bidrag.
Sådanne virksomheder er fritaget for at angive og  

 betale bidrag.
Stk. 2.  Hvis bidragsgrundlaget i en virksomhed, som har  

 afgivet erklæring efter stk. 1, i et år overstiger 240.000 kr., skal  

 virksomheden underrette told- og skattevæsenet herom.
Det samme gælder, hvis  

 der antages lønnet arbejdskraft, for hvilken der skal betales ATP-bidrag.
 § 10.  Til virksomheder, der efter  

 arbejdsmarkedsbidragslovens § 6 b ikke skal indbetale bidrag i et år,  

 tilbagebetales allerede indbetalte bidragsbeløb efter følgende regler:
 Stk. 2.  Tilbagebetaling efter stk. 1, nr. 1, er  

 betinget af, at told- og skattevæsenet har modtaget alle momsangivelser for  

 opgørelsesperioder vedrørende året.
Opgørelse § 11.  For virksomheder, der efter  

 merværdiafgiftsloven anvender en kortere afgiftsperiode end måneden, anvender  

 told- og skattevæsenet ved beregning af bidraget en opgørelsesperiode, der  

 går fra mandag i den første hele uge i kvartalet til søndag i den sidste uge,  

 der er påbegyndt i det pågældende kvartal.
 § 12.  Til virksomhedens samlede lønsum efter  

 arbejdsmarkedsbidragslovens § 8, stk. 1, nr. 2, og § 9, stk. 1, nr. 2, og  

 efter lønsumsafgiftslovens § 5, stk. 1, medregnes enhver form for løn, som  

 virksomhedens ansatte har erhvervet inkl. alle tillæg, uanset om de indgår i  

 lønnen eller ydes særskilt, jf. dog arbejdsmarkedsbidragslovens § 8, stk. 3,  

 og lønsumsafgiftslovens § 5, stk. 2. Løn til ansatte, der er beskæftiget i  

 filialer m.v. i udlandet, og for hvilke virksomheden betaler ATP-bidrag, skal  

 medregnes i lønsummen.
 Stk. 2.  Lønnen medregnes på det tidspunkt, hvor  

 virksomheden skal udgiftsføre lønudgiften.
Regnskabsføring Almindelige bestemmelser § 13.  Virksomheder, der er registreret efter dels  

 arbejdsmarkedsbidragslovens § 2, stk. 1, nr. 2, dels lønsumsafgiftsloven skal  

 føre et regnskab, således at de beløb, der lægges til grund for beregningen  

 af bidraget og afgiften for hver opgørelsesperiode, fremgår af regnskabet.
 Stk. 2.  Regnskabet skal føres på en klar og overskuelig  

 måde, og det skal indeholde sådanne specifikationer, at det kan danne  

 grundlag for told- og skattevæsenets kontrol med beregningen af bidraget og  

 afgiften.
 Stk. 3.  Regnskabet skal være tilrettelagt således, at  

 told- og skattevæsenet kan sammenholde posteringer i regnskabet med købs-,  

 salgs- eller lønbilag m.v.
 Stk. 4.  Regnskabet skal i øvrigt indeholde sådanne  

 oplysninger, at virksomhederne kan opfylde deres forpligtelse til på  

 anmodning at give told- og skattevæsenet oplysninger om deres indkøb eller  

 leverancer af varer og ydelser.
 Stk. 5.  De opgjorte bidrags- og afgiftsbeløb for hver  

 opgørelsesperiode skal fremgå af regnskabet.
Køb og salg § 14.  Virksomheder, der beregner bidragsgrundlaget  

 efter arbejdsmarkedsbidragslovens § 8, stk. 1, nr. 1, eller § 9, stk. 1, nr.  

 1, skal føre regnskabet efter § 13 i det almindelige forretningsregnskab.
 § 15.  Regnskabet over indkøb m.v. skal for hver  

 opgørelsesperiode omfatte køb af varer og ydelser til brug i virksomheden  

 eller til videresalg.
 Stk. 2.  Indkøb m.v., som ikke kan fradrages i  

 bidragsgrundlaget, skal fremgå særskilt af regnskabet.
 Stk. 3.  Bogføringen af indkøb m.v. skal foretages på  

 grundlag af købsbilag, jf. dog stk. 4.
Stk. 4.  Bogføringen af indkøb m.v. kan ske på grundlag  

 af de betalinger, der er foretaget i opgørelsesperioden.
Virksomheden kan da  

 gennem specificerede opstillinger over gæld til leverandører ved  

 opgørelsesperiodens begyndelse og slutning foretage regulering af indkøbet,  

 således at dette svarer til de leverancer, som leverandørerne har faktureret  

 i perioden.
 § 16.  Regnskabet over salg m.v. skal for hver  

 opgørelsesperiode omfatte salg af varer og ydelser, salg af driftsmidler og  

 udtagelser til indehaverens private brug.
 Stk. 2.  Salg m.v., som ikke skal medregnes til  

 bidragsgrundlaget, skal fremgå særskilt af regnskabet.
 Stk. 3.  Bogføringen skal foretages på grundlag af  

 kopier af udstedte salgsbilag, jf. dog stk. 4.
 Stk. 4.  Bogføringen kan ske på grundlag af modtagne  

 betalinger (kasseregnskab). Virksomheden skal da på grundlag af udestående  

 fordringer ved opgørelsesperiodens begyndelse og slutning foretage korrektion  

 for kreditsalg, der endnu ikke er betalt, og for indbetalinger vedrørende  

 tidligere kreditsalg.
Lønsum § 17.  Virksomheder omfattet af lønsumsafgiftsloven og  

 virksomheder, der beregner bidragsgrundlaget efter  

 arbejdsmarkedsbidragslovens § 8, stk. 1, nr. 2, eller § 9, stk. 1, nr. 2,  

 skal føre regnskabet efter § 13 i det almindelige forretningsregnskab.
Disse  

 virksomheder skal føre et regnskab over virksomhedens samlede lønsum.
 Stk. 2.  Dele af lønsummen, som ikke skal medregnes til  

 bidrags- og afgiftsgrundlaget, skal fremgå særskilt af regnskabet eller af en  

 opgørelse for den enkelte periode.
 Stk. 3.  Bogføringen for en opgørelsesperiode skal  

 omfatte beløb, som skal medregnes til lønsummen i den pågældende periode.
Andre bestemmelser § 18.  Virksomhedens regnskab efter § 13 for en  

 opgørelsesperiode skal være ført, inden angivelsen indsendes.
 Stk. 2.  Told- og skattevæsenet kan kræve, at  

 virksomhedens bogføring efter en frist på mindst 14 dage skal være ajourført  

 for opgørelsesperioder, for hvilke fristen for indsendelse af angivelse er  

 overskredet.
 § 19.  Virksomhederne skal opbevare regnskabet,  

 regnskabsbilag og andet regnskabsmateriale (herunder bestillingsbøger,  

 fabrikationssedler, kassestrimler, lageroptællingslister, kørebøger m.v.) i 5  

 år efter udløbet af det pågældende regnskabsår.
Stk. 2.  Virksomhederne kan opbevare købs-, salgs- eller  

 lønbilag i form af mikrofilm.
Anvendes edb ved fakturering eller  

 lønanvisning, kan samlelister med oplysning om indholdet af hver enkelt  

 faktura, afregningsbilag eller lønbilag træde i stedet for kopier af de  

 nævnte bilag.
 Stk. 3.  Bestemmelserne om bogføring ved hjælp af edb og  

 om mikrofilm i bekendtgørelse nr. 226 af 18. juni 1959 om bogføringspligtens  

 omfang og indhold finder anvendelse på virksomhedernes regnskabsførelse m.v.  

 efter denne bekendtgørelse.
 Straffe- og ikrafttrædelsesbestemmelser  

 m.v.
 § 20.  Den, der forsætligt eller groft uagtsomt  

 overtræder § 5, stk. 4, § 7, stk. 1, nr. 1, 2. pkt., og nr. 3, samt stk. 2, §  

 9, stk. 1, 2. pkt., og stk. 2, § 12, stk. 1, 2. pkt., § 13, stk. 2-5, § 14, §  

 15, stk. 1-3, § 16, stk. 1-3, og stk. 4, 2. pkt., § 17, § 18, stk. 1, eller §  

 19, stk. 1, eller undlader at efterkomme et påkrav meddelt efter § 18, stk.  

 2, straffes med bøde, medmindre højere straf er forskyldt efter  

 arbejdsmarkedsbidragslovens § 26, stk. 3, eller lønsumsafgiftslovens § 18,  

 stk. 3. Bestemmelserne i arbejdsmarkedsbidragslovens § 26, stk. 4, og § 27  

 samt lønsumsafgiftslovens § 18, stk. 4, og § 19 finder tilsvarende  

 anvendelse.
 § 21.  Bekendtgørelsen træder i kraft den 10. juli  

 1991 og har virkning fra den 1. juni 1991. Samtidig ophæves bekendtgørelse  

 nr. 448 af 11. juni 1990 om arbejdsmarkedsbidrag og lønsumsafgift.
