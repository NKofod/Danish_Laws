Betænkning afgivet af Forskningsudvalget  

 den 17. maj 2000 Betænkning over Forslag til lov om konkurrence- og  

 forbrugerforhold på telemarkedet Udvalget har behandlet lovforslaget i nogle møder  

 og har herunder stillet spørgsmål til forskningsministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Dansk Dataforening, Dansk Handel & Service, Forbrugerrådet, Mobilix A/S, Ritzaus Bureau I/S, Sonofon Holding A/S, Tele Danmark A/S, Tele1 Europe A/S og Telia A/S Der er af forskningsministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (udvalget med  

 undtagelse af Enhedslistens medlem) lovforslaget til vedtagelse med de  

 af forskningsministeren stillede ændringsforslag.
 Et mindretal (Enhedslistens medlem af udvalget)  

 indstiller lovforslaget til forkastelse ved 3. behandling, men vil  

 stemme for de af forskningsministeren stillede ændringsforslag.
Enhedslisten bemærker, at dette lovforslag er endnu  

 et resultat af aftalen mellem de forenede partier om total liberalisering af  

 telemarkedet.
En aftale, som Enhedslisten ikke har og ikke ønsker at  

 have lod eller del i.
Enhedslisten ser tendensen i dette lovforslag som endnu  

 en række skridt mod totalliberaliseringen af teleområdet.
En  

 udvikling, Enhedslisten grundlæggende er imod.
Eksempelvis forestiller  

 man sig, at et offentligt klagenævn nu kan overgå til enten nogle  

 private branchekodeks og/eller et privat forbrugerankenævn.
Ikke  

 nødvendigvis fordi Enhedslisten vil påstå, at det  

 eksisterende nævn er eksemplarisk, men hvorfor i alverden skulle man  

 deraf drage den konklusion eller den kortslutning, at der så skal  

 oprettes et privat forbrugerankenævn? Dette er blot endnu et eksempel  

 på, at markedet sætter sig igennem.
Ændringsforslag Af	forskningsministeren, tiltrådt af  

udvalget:
Til § 8 1) I stk. 3 udgår ordene »tilknyttet et hjemmenet«.
 2) Stk. 4 udgår.
Til § 26 3) I stk. 1, nr. 3, udgår ordene », der kan sidestilles med forsyningspligtudbyderens  

 nummeroplysningstjenester«.
Bemærkninger Til nr. 1 og 2 Definitionen af national roaming i lovforslagets § 8 kan  

 give anledning til uheldige misforståelser, idet der i denne  

 bestemmelses stk. 4 er indeholdt en definition på et hjemmenet: »Ved et hjemmenet forstås det offentlige  

 mobilkommunikationsnet, hvortil en mobilterminal eller et isat  

 identifikationsmodul (SIM-kort) er knyttet via et abonnement eller et  

 lignende tilhørsforhold.« Formuleringen af denne definition kan forstås  

 således, at national roaming forudsætter, at de  

 pågældende terminaler/brugere er tilknyttet et fysisk  

 eksisterende normalt mobilkommunikationsnet, hvilket netop ikke er  

 tilfældet for virtuelle operatører.
 Som det fremgår af bemærkningerne til  

 lovforslagets § 43, er sigtet netop en markant udvidelse af kredsen af  

 parter, der kan påberåbe sig adgang til at indgå aftaler om  

 national roaming, således at blandt andet også virtuelle  

 netoperatører, der ønsker at etablere virtuelle mobilnet,  

 tilgodeses.
 Med det sigte at gøre det helt klart, at der ikke  

 er tale om, at en teleudbyder skal have et net for at påberåbe  

 sig adgang til at indgå aftaler om national roaming, ændres  

 lovforslagets definition af national roaming med disse  

 ændringsforslag.
Til nr. 3 Sigtet med denne ændring er at åbne op for, at  

 landsdækkende, bredt informerende og jævnligt anvendte  

 nyhedstjenester i visse tilfælde kan tildeles 4-cifrede kortnumre.
Det  

 skal dog fremhæves, at det er en stærkt begrænset brug af  

 kortnumre, der lægges op til, da et 4-cifret kortnummer fylder for  

 10.000 8-cifrede numre.
Det er således ikke nyhedstjenester, der  

 opfylder en snæver kreds af interessenters behov, eller tjenester, der  

 alene dækker et nicheområde, der er tale om.
Lise Hækkerup (S) nfmd.  

  Helen Beim (S)  Niels Bloch Jespersen (S)  

  Ole Hækkerup (S)  Susanne Clemensen (CD)  

  Thorstein Theilgaard (SF) Knud Erik Hansen (SF)  

  Elisabeth Arnold (RV)  Søren Kolstrup (EL)  

  Hanne Severinsen (V) fmd.  Tove Fergo (V)  

  Preben Rudiengaard (V)  Jens Rohde (V)  

 Brian Mikkelsen (KF)  Henriette Kjær (KF)  

  Klaus Kjær (DF)  Tove Videbæk (KRF) Frihed 2000 havde ikke medlemmer i udvalget.
