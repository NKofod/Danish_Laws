 Ligningsrådet har vedtaget, at regnskabs- og bogføringspligtige fra og med  

 1. januar 1987 kan anvende de af ligningsrådet fastsatte takster for  

 erhvervsmæssig kørsel i egen bil.
 Herefter er reglerne for skattepligtige, der anvender egen bil såvel  

 erhvervsmæssigt som privat, følgende:
 Lønmodtagere kan - som hidtil - enten mod dokumentation fratrækkede  

 faktiske afholdte udgifter, eller uden dokumentation for udgifternes  

 størrelse fratrække udgiften til erhvervsmæssig kørsel med ligningsrådets  

 takster (se SD-cirkulære 1986-28 af 2. september 1986).
Regnskabs- og bogføringspligtige kan efter 1. januar 1987 vælge at lade  

 sig beskatte efter virksomhedsskatteloven.
Hvis den skattepligtige vælger  

 denne ordning, kan vedkommende endvidere vælge at holde bilen udenfor  

 ordningen eller lade bilen indgå i ordningen.
Hvis bilen indgår i ordningen,  

 skal de gældende regler for fri bil anvendes (se SD-cirkulære 1986-48 af 17.  

 december 1986.).
 Hvis bilen holdes uden for ordningen, kan reglerne om erhvervsmæssig  

 kørsel i egen bil anvendes - se overfor under lønmodtagere.
 Regnskabs- og bogføringspligtige, der ikke lader sig beskatte efter  

 virksomhedsskatteordningen, kan vælge at fratrække de faktiske udgifter eller  

 fratrække udgifterne efter ligningsrådets satser - som overfor omtalt under  

 lønmodtagere.
 Hidtil har visse grupper af regnskabs- og bogføringspligtige kunnet  

 anvende en procentfordelingsregel, således at en vis procentdel af den  

 samlede årlige kørselsudgift - ude dokumentation - har kunnet fratrækkes som  

 erhvervsmæssig kørsel.
 Denne fremgangsmåde kan fortsat vælges anvendt.
Ligningsrådets vedtagelse af, at regnskabs- og bogføringspligtige kan  

 anvende statens takster for erhvervsmæssig kørsel, indebærer, at den  

 skattepligtige skal angive et årligt kilometerantal, der er anvendt til  

 erhvervsmæssig kørsel.
Som dokumentation herfor kræves - som tidligere - at  

 der er ført kørebog.
Den private andel af årets samlede kilometerantal kan  

 dog anføres efter principperne ved værdiansættelse af forskellige skønsposter  

 (SD-cirkulære 1986-16 af 19. maj 1986, pkt. 5).
 Konsekvenser af overgang til anden opgørelsesmetode.
 Den skattepligtige kan kun skifte opgørelsesprincip een gang vedrørende  

 samme bil.
 I øvrigt henvises til SD-cirkulære 1980-6 af 24. januar 1980.
