Fremsat den 9. december 1999 af justitsministeren (Frank  

 Jensen) Forslag til Lov om ændring af lov om dansk  

 indfødsret (Ændring af reglerne om erhvervelse af dansk  

 indfødsret ved erklæring) § 1 I Lov om dansk indfødsret, jf. lovbekendtgørelse nr. 28 af  

 15. januar 1999, foretages følgende ændringer:
 1. § 3 affattes således:
 »§ 3. En udlænding, som er ustraffet og  

 ikke er idømt foranstaltninger efter straffelovens kapitel 9, og som  

 har haft bopæl her i riget i sammenlagt mindst 10 år, heraf  

 sammenlagt mindst 5 år inden for de sidste 6 år, erhverver dansk  

 indfødsret ved efter det fyldte 18. år, men inden det fyldte 23.  

 år, over for et statsamt, Københavns Overpræsidium,  

 Rigsombudsmanden på Færøerne eller Rigsombudsmanden i  

 Grønland at afgive erklæring herom.
 Stk. 2. En person, der er sigtet for en lovovertrædelse,  

 kan ikke erhverve dansk indfødsret ved erklæring efter  

 stk. 1. Hvis den pågældende ikke findes skyldig i  

 lovovertrædelsen, kan ny erklæring afgives inden for 1 år  

 efter, at der er truffet endelig afgørelse i sagen, selv om den  

 pågældende forinden er fyldt 23 år.
Stk. 3. Er riget i krig, kan borger i en fjendtlig stat ikke  

 erhverve indfødsret i medfør af denne paragraf.
Det samme  

 gælder den, der ikke har statsborgerret i nogen stat, men senest har  

 været statsborger i en fjendtlig stat.« 2. I § 4 indsættes som stk. 2:
»Stk. 2. En person, som er udvist ved dom, kan ikke erhverve  

 dansk indfødsret ved erklæring efter stk. 1. Det samme  

 gælder, hvis der verserer en sag mod den pågældende, hvor  

 der af anklagemyndigheden er nedlagt påstand om udvisning.« 3. § 10 B, 2. pkt., affattes således:
»Bestemmelserne i § 4, stk. 2, og § 5  

 finder tilsvarende anvendelse.« 4. § 10 C, 2. pkt., affattes således:
»Bestemmelserne i § 4, stk. 2, og § 5  

 finder tilsvarende anvendelse.« 5. I § 12 indsættes efter stk. 3 som nyt  

 stykke:
»Stk. 4. Til brug for konstateringen af, om en person kan  

 erhverve dansk indfødsret ved erklæring efter §§ 3, 4, 10 B  

 og 10 C, kan den myndighed, der modtager erklæringen, indhente  

 oplysninger, også i elektronisk form, fra Det Centrale  

 Kriminalregister.« Stk. 4 bliver herefter stk. 5.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger 1. Lovforslagets formål og baggrund Formålet med lovforslaget er at ændre reglerne  

 om erhvervelse af dansk indfødsret ved erklæring, således  

 at unge udlændinge, der har begået kriminalitet, ikke  

 længere får adgang til at opnå dansk indfødsret ved  

 at afgive erklæring over for statsamtet.
Baggrunden for lovforslaget er, at der i den senere tid  

 har været megen debat om det forhold, at unge udlændinge, der er  

 sigtet eller dømt for kriminalitet, har mulighed for at få dansk  

 statsborgerskab ved erklæring.
Dette skyldes, at der efter  

 erklæringsreglerne ikke stilles krav med hensyn til kriminalitet.
Det findes ikke rigtigt, at unge udlændinge, der har  

 begået kriminalitet, herunder eventuelt grov kriminalitet, kan få  

 dansk indfødsret ved erklæring.
Disse unge må ligesom  

 andre udlændinge henvises til at søge om dansk indfødsret  

 ved naturalisation.
I retningslinierne vedrørende naturalisation  

 stilles en række krav til ansøgerne, bl.a. med hensyn til  

 kriminalitet.
 De øvrige erklæringsregler i  

 indfødsretsloven (om adgangen for tidligere danske statsborgere og for  

 nordiske statsborgere til at erhverve dansk indfødsret ved  

 erklæring) ændres ikke, men det præciseres i lovteksten, at  

 en person, der er dømt til udvisning, ikke kan få dansk  

 statsborgerskab ved afgivelse af erklæring.
2. Gældende ret Efter den gældende bestemmelse i  

 indfødsretslovens § 3 kan en udlænding, som har haft ophold  

 her i riget i sammenlagt mindst 10 år, heraf sammenlagt mindst 5  

 år inden for de sidste 6 år, erhverve dansk indfødsret ved  

 at afgive erklæring herom over for statsamtet.
Erklæringen skal  

 afgives mellem det fyldte 18. år og det fyldte 23. år.
 Udover alderskravet stilles der således kun krav  

 vedrørende den periode, den erklærende skal have opholdt sig i  

 Danmark.
 Bestemmelsen fik sin nuværende affattelse ved lov  

 nr. 1018 af 23. december 1998. I den forbindelse blev den alder, hvorfra  

 indfødsret kan erhverves ved erklæring, generelt nedsat til 18  

 år fra 21 år.
Der findes også andre erklæringsregler i  

 indfødsretsloven.
Således kan tidligere danske statsborgere samt  

 personer, der har statsborgerskab i et af de andre nordiske lande, få  

 dansk indfødsret ved afgivelse af erklæring.
 Efter § 4 kan en tidligere dansk statsborger, der har  

 boet her i riget indtil det fyldte 18. år, få dansk  

 statsborgerskab ved erklæring efter at have boet her i 2 år.  

 Dette gælder dog kun, såfremt den pågældende mister  

 sit fremmede statsborgerskab ved erhvervelsen af dansk indfødsret.
Efter § 10 B kan en nordisk statsborger erhverve  

 dansk indfødsret ved afgivelse af erklæring.
Det er bl.a. en  

 betingelse, at den pågældende har haft fast bopæl her i  

 riget i de sidste 7 år og ikke i løbet af denne periode er  

 idømt frihedsstraf eller foranstaltning, der kan ligestilles  

 hermed.
Endelig kan en person, der tidligere har haft dansk  

 statsborgerskab, og som derefter vedblivende har været statsborger i et  

 andet nordisk land, erhverve dansk indfødsret ved at afgive  

 erklæring efter indfødsretslovens § 10 C.
Det er alene en  

 forudsætning, at den pågældende har taget fast bopæl  

 i Danmark.
 Bestemmelserne i § 10 B og § 10 C fremgår  

 direkte af en overenskomst om statsborgerret, som Danmark har indgået  

 med de øvrige nordiske lande.
 3. Økonomiske og administrative konsekvenser m.v.
 Lovforslaget skønnes ikke at medføre  

 økonomiske eller administrative konsekvenser for det offentlige af  

 betydning.
 Lovforslaget har ingen økonomiske eller  

 administrative konsekvenser for erhvervslivet.
 De personer, der efter forslaget ikke kan afgive  

 erklæring, men som er henvist til at indgive ansøgning om  

 naturalisation, skal betale et gebyr på 1.000 kr. for behandlingen af  

 naturalisationsansøgningen, jf. herved indfødsretslovens  

 § 12, stk. 1, og bekendtgørelse nr. 162 af 7. marts 1995.  

 Erhvervelse af dansk indfødsret ved erklæring skal fortsat  

 være gebyrfri.
 Lovforslaget har ingen miljømæsige  

 konsekvenser og indeholder ikke EU-retlige aspekter.
Vurdering af lovforslagets konsekvenser Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Nej Nej Administrative konsekvenser for stat, kommuner og  

 amtskommuner Nej Nej Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Nej Nej Bemærkninger til lovforslagets  

 enkelte bestemmelser Til § 1 Til nr. 1 Det foreslås, at kun personer, der er  

ustraffede og ikke er idømt foranstaltninger efter  

 straffelovens kapitel 9, skal kunne erhverve dansk indfødsret ved at  

 afgive erklæring efter § 3.
Dette skal forstås sådan, at der ikke i Det  

 Centrale Kriminalregister må være anført afgørelser  

 om strafbare forhold, som betyder, at den pågældende er fundet  

 skyldig i en lovovertrædelse eller idømt foranstaltninger efter  

 straffelovens kapitel 9. De afgørelser, der er til hinder for  

 erhvervelse af dansk indfødsret ved erklæring, er således  

 navnlig bødestraf, betinget eller ubetinget frihedsstraf,  

 tiltalefrafald, advarsler samt domme, hvor den pågældende er  

 fundet skyldig, men hvor straffen er bortfaldet.
Foranstaltninger efter  

 straffelovens kapitel 9 vedrører psykisk afvigende  

 lovovertrædere.
Typisk idømmes sådanne  

 lovovertrædere ikke straf, men i stedet en foranstaltning (f.eks. om  

 behandling eller anbringelse på psykiatrisk hospital) efter  

 straffelovens § 68 og § 69, hvis en sådan foranstaltning er  

 formålstjenlig for at forebygge yderligere lovovertrædelser.  

 Under visse betingelser kan farlige kriminelle endvidere idømmes  

 forvaring (dvs. en tidsubestemt frihedsberøvelse) efter straffelovens  

 § 70.
Afgørelser vedrørende overtrædelse af  

 bl.a. straffeloven, våbenloven og lov om euforiserende stoffer  

 registreres altid i Kriminalregisteret.
Bøder for f.eks.  

 overtrædelse af færdselslovens regler om vigepligt og  

 hastighedsbestemmelser, spiritus- og promillekørsel, kørsel  

 uden førerret m.v. registreres også altid uanset  

 bødestørrelsen.
Der er imidlertid også afgørelser, der ikke  

 indberettes til registeret.
De afgørelser, som ikke indberettes, skal  

 ikke være til hinder for erhvervelse af dansk indfødsret ved  

 erklæring efter § 3.
 De afgørelser, der ikke indberettes, er  

 bøder på under 1.000 kr. for forskellige  

 særlovsovertrædelser, herunder bøder for visse  

 overtrædelser af færdselsloven, f.eks. undladelse af at anvende  

 sikkerhedssele eller styrthjelm eller kørsel uden cykellygte.  

 Bøder på under 1.000 kr. vil dog blive registreret, hvis der er  

 tale om et nedsat bødebeløb, og normalbøden udgør  

 1.000 kr. eller derover.
Oplysningerne i Kriminalregisteret opbevares normalt i  

 mindst 10 år.
Advarsler samt visse bøder for f.eks.  

 overtrædelser af færdselsloven slettes dog efter 5 år.
 Det betyder, at f.eks. en person, der som 17-årig  

 har fået en advarsel for overtrædelse af lov om euforiserende  

 stoffer, vil kunne få dansk indfødsret ved erklæring som  

 22-årig, når oplysningerne om advarslen er slettet fra  

 Kriminalregisteret.
Som nævnt skal en person, der er fundet skyldig i en  

 lovovertrædelse og registreret med én af de ovenfor nævnte  

 afgørelser i Kriminalregisteret, ikke kunne erhverve dansk  

 indfødsret ved at afgive erklæring over for statsamtet.
Kravet  

 om, at den erklærende skal være ustraffet, henviser således  

 til Kriminalregisterets registreringer om den pågældende.
Der er  

 ikke overladt noget skøn til myndighederne, idet det alene ud fra  

 oplysningerne fra Kriminalregisteret kan konstateres, om den  

 pågældende opfylder betingelserne for at opnå dansk  

 indfødsret ved erklæring.
 Kan den pågældende ikke erhverve dansk  

 indfødsret ved erklæring, må vedkommende i stedet henvises  

 til at indgive ansøgning om naturalisation.
Særligt for så vidt angår  

 statsløse personer kan oplyses, at Danmark har tiltrådt  

 FN-konventionen af 30. august 1961 om begrænsning af  

 statsløshed, hvorefter der i visse tilfælde skal meddeles  

 statsborgerskab til statsløse personer.
Det gælder for personer,  

 som er født her i riget og altid har været statsløse.  

 Hvis ansøgning om statsborgerskab indgives mellem det fyldte 18. og  

 det 21. år, har en sådan person krav på at opnå dansk  

 statsborgerskab, hvis vedkommende har haft fast bopæl her i riget i  

 sammenlagt mindst 10 år, herunder 5 år umiddelbart forud for  

 ansøgningens indgivelse.
Det kan dog stilles som betingelse, at den  

 pågældende ikke er fundet skyldig i nogen forbrydelse mod statens  

 sikkerhed eller er blevet idømt fængselsstraf på 5  

 år eller derover for en strafbar handling.
Såfremt en statsløs person, der efter  

 FN-konventionen har krav på at opnå statsborgerskab, ikke  

 opfylder betingelserne i indfødsretslovens § 3, vil den  

 pågældende i stedet blive medtaget på lovforslag om  

 indfødsrets meddelelse.
Der kan i den forbindelse bl.a. henvises til,  

 at en tilsvarende ordning allerede i dag er etableret for så vidt  

 angår børn, der er født som statsløse i Danmark,  

 idet disse børn efter retningslinierne for naturalisation altid kan  

 optages på lovforslag om indfødsrets meddelelse.
Denne ordning  

 et etableret for at opfylde kravene i FN-konventionen fra 1989 om barnets  

 rettigheder.
En person, som er sigtet for en lovovertrædelse, der  

 er indberettet til Kriminalregisteret, kan efter forslaget ikke erhverve  

 dansk statsborgerskab, før det er godtgjort, at den  

 pågældende ikke er fundet skyldig.
Den erklærende kan  

 først erhverve indfødsret, når en ankefrist (typisk 14  

 dage) eller en frist for omgørelse ved en højere instans af en  

 afgørelse om påtaleopgivelse (2 måneder, jf.  

 retsplejelovens § 724, stk. 2) er udløbet, og  

 afgørelsen er endelig.
 Hvis det viser sig, at en person, der afgiver  

 erklæring, på erklæringstidspunktet er sigtet for en  

 lovovertrædelse, skal statsamtet derfor afvise erklæringen.  

 Samtidig skal statsamtet vejlede den pågældende om, at der kan  

 afgives en ny erklæring, hvis den pågældende frifindes,  

 eller påtale opgives, jf. retsplejelovens § 721.
Når ankefristen efter en frifindelse eller fristen  

 for at indbringe en påtaleopgivelse for højere instans er  

 udløbet, kan den erklærende således afgive en ny  

 erklæring om erhvervelse af dansk statsborgerskab.
Erklæring kan  

 afgives, indtil den erklærende fylder 23 år.
Efter den almindelige regel i § 3, stk. 1, kan  

 erklæring ikke afgives efter det fyldte 23. år.
Der kan  

 imidlertid opstå den situation, at en person bliver frifundet eller  

 sagen opgivet kort tid før den pågældende fylder 23  

 år, eller efter at vedkommende er fyldt 23 år.
Det foreslås  

 på den baggrund, at det altid skal være muligt at afgive ny  

 erklæring inden for 1 år efter, at der er truffet endelig  

 afgørelse i sagen, også selv om den erklærende i  

 mellemtiden er fyldt 23 år (forslaget til § 3, stk. 2, 2.  

 pkt.). 1-års fristen regnes fra det tidspunkt, hvor der bliver afsagt  

 frifindende dom eller truffet afgørelse om opgivelse af påtale.  

 Statsamtet skal, når en erklæring afvises på grund af en  

 sigtelse, vejlede den pågældende om 1-årsfristen.
Endelig foreslås en sproglig ændring af  

 formuleringen af opholdskravet i § 3, således at det nu  

 udtrykkeligt kommer til at fremgå, at den erklærende skal have  

 haft bopæl i Danmark i 10 år for at kunne få dansk  

 indfødsret ved erklæring.
Hermed er ikke tilsigtet nogen  

 indholdsmæssig ændring af bestemmelsen, men blot en  

 præcisering af, at opholdskravet anses for opfyldt, når den  

 pågældende har haft bopæl her i riget i 10 år,  

 også selv om den pågældende i perioden jævnligt har  

 været på ferieophold og andre kortvarige ophold i udlandet.  

 Derimod medtages ved beregningen af, om den erklærende har været  

 ude af landet i sammenlagt mere end 1 år inden for de sidste 6  

 år, også almindelige ferieophold, idet alle udlandsrejser   med  

 undtagelse af f.eks. weekendophold   medtages ved beregningen.
 Stk. 3 svarer til det gældende stk. 2.
Til nr. 2-4 Det er Justitsministeriets opfattelse, at en person, der  

 ved dom er udvist af Danmark, ikke længere har ophold her i landet af  

 en sådan karakter, at forudsætningerne for erhvervelse af dansk  

 statsborgerskab ved afgivelse af erklæring er opfyldt.
Det foreslås, at dette nu kommer til at fremgå  

 udtrykkeligt af erklæringsreglerne i §§ 4, 10 B og 10 C.
Da  

 straffede personer efter lovforslagets § 1, nr. 1, ikke længere  

 skal kunne erhverve dansk indfødsret ved erklæring efter  

 § 3, er det ikke nødvendigt at indsætte reglen om  

 betydningen af udvisningsdomme i denne bestemmelse.
 Det bemærkes, at en udvisningsdom er til hinder for  

 erhvervelse af indfødsret, uanset om dommen f.eks. er under anke.
Hvis der verserer en straffesag mod den  

 pågældende, hvor der er nedlagt påstand om udvisning, kan  

 erklæring ikke afgives.
Dette gælder også, hvis den  

 erklærende ved sagens behandling i 1. instans er blevet frifundet for  

 en påstand om udvisning, men sagen er under anke.
Erklæring kan  

 først afgives, når den pågældende ved endelig dom er  

 frifundet for udvisningspåstanden.
Til nr. 5 Det foreslås, at der indføres hjemmel til, at  

 statsamterne kan indhente de oplysninger fra Kriminalregisteret, som er  

 nødvendige for at afgøre, om en person kan erhverve dansk  

 indfødsret ved erklæring.
For at statsamtet kan konstatere, om  

 en person kan erhverve dansk indfødsret ved erklæring, vil det  

 være nødvendigt at indhente en fuldstændig udskrift fra  

 Kriminalregisteret.
 Den foreslåede bestemmelse indebærer, at det  

 ikke er en forudsætning for at indhente oplysninger fra  

 Kriminalregisteret, at den erklærende har givet sit samtykke hertil.  

 For at forebygge misforståelser vil den erklærende dog i praksis  

 blive anmodet om ved sin underskrift at tilkendegive sin accept af, at  

 oplysningerne indhentes.
Til § 2 Der har været rejst spørgsmål om,  

 hvorvidt der eventuelt kunne fastsættes en ikrafttrædelsesdato  

 fra f.eks. lovforslagets fremsættelse.
Efter den gældende bestemmelse i  

 indfødsretslovens § 3 vil personer, der afgiver erklæring  

 til statsamtet, erhverve dansk statsborgerskab fra det tidspunkt, hvor  

 statsamtet modtager erklæringen.
Statsamtet kontrollerer sagens  

 oplysninger, men der er ikke overladt noget administrativt skøn til  

 statsamtet.
Konstateres det, at den erklærende opfylder betingelserne i  

 § 3 med hensyn til alder og ophold i Danmark, har den  

 pågældende erhvervet dansk indfødsret med virkning fra  

 erklæringens modtagelse i statsamtet.
Hvis en ændringslov skal have virkning fra  

 fremsættelsen, vil det herefter ved lov blive vedtaget, at de personer,  

 der i overensstemmelse med den nu gældende lov har erhvervet dansk  

 statsborgerskab, alligevel ikke er blevet danske statsborgere.
Man fratager  

 således ved lov en række personer deres statsborgerskab.
 I en række lande, herunder Danmark, er  

 statsborgerretslovgivningen indrettet således, at landets borgere  

 automatisk mister deres statsborgerskab, hvis de erhverver statsborgerskab i  

 et andet land.
Det vil sige, at der vil være et antal af de  

 personer, der erhverver dansk statsborgerskab i perioden fra lovforslagets  

 fremsættelse og indtil lovens ikrafttræden, der har mistet deres  

 oprindelige statsborgerskab.
Hvis det senere ved lov bestemmes, at de  

 alligevel ikke har fået dansk statsborgerskab, vil det betyde, at de  

 pågældende bliver statsløse.
 Fastsættelse af en virkningsdato forud for lovens  

 vedtagelse vil således have karakter af lovgivning med tilbagevirkende  

 kraft og kan medføre, at nogle personer bliver gjort statsløse.  

 Det vil stride mod Danmarks internationale forpligtelser, hvis personer  

 vilkårligt fratages deres statsborgerret.
Det foreslås derfor, at loven træder i kraft  

 dagen efter bekendtgørelsen i Lovtidende.
Det indebærer, at  

 erklæringer i medfør af § 3, som fra og med denne dag  

 modtages af statsamterne, skal behandles efter de nye regler.
Bilag Lovforslaget sammenholdt med den gældende lov Gældende formulering Lovforslaget 1.
 1. § 3 affattes således:
 § 3. En udlænding, som har haft ophold her i riget i  

 sammenlagt mindst 10 år, heraf sammenlagt mindst 5 år inden for  

 de sidste 6 år, erhverver dansk indfødsret ved efter det fyldte  

 18. år, men inden det fyldte 23. år, over for et statsamt,  

 Københavns Overpræsidium, Rigsombudsmanden på  

 Færøerne eller Rigsombudsmanden i Grønland at afgive  

 skriftlig erklæring herom.
 »§ 3. En udlænding, som er ustraffet og ikke er  

 idømt foranstaltninger efter straffelovens kapitel 9, og som har haft  

 bopæl her i riget i sammenlagt mindst 10 år, heraf sammenlagt  

 mindst 5 år inden for de sidste 6 år, erhverver dansk  

 indfødsret ved efter det fyldte 18. år, men inden det fyldte 23.  

 år, over for et statsamt, Københavns Overpræsidium,  

 Rigsombudsmanden på Færøerne eller Rigsombudsmanden i  

 Grønland at afgive erklæring herom.
Stk. 2. Er riget i krig, kan borger i en fjendtlig stat ikke  

 erhverve indfødsret i medfør af denne paragraf.
Det samme  

 gælder den, der ikke har statsborgerret i nogen stat, men senest har  

 været statsborger i en fjendtlig stat.
 Stk. 2. En person, der er sigtet for en lovovertrædelse,  

 kan ikke erhverve dansk indfødsret ved erklæring efter  

 stk. 1. Hvis den pågældende ikke findes skyldig i  

 lovovertrædelsen, kan ny erklæring afgives inden for 1 år  

 efter, at der er truffet endelig afgørelse i sagen, selv om den  

 pågældende forinden er fyldt 23 år.
Stk 3. Er riget i krig, kan borger i en fjendtlig stat ikke  

 erhverve indfødsret i medfør af denne paragraf.
Det samme  

 gælder den, der ikke har statsborgerret i nogen stat, men senest har  

 været statsborger i en fjendtlig stat.« 2.
 2. I § 4 indsættes som stk. 2:
§ 4. Har nogen, som ved fødslen har erhvervet dansk  

 indfødsret, og som har boet her i riget indtil det fyldte 18.  

 år, mistet indfødsretten, generhverver han, såfremt han  

 har boet her i de sidste 2 år, indfødsretten ved over for  

 Statsamtet, Overpræsidiet, Rigsombudsmanden på  

 Færøerne eller Rigsombudsmanden i Grønland at afgive  

 skriftlig erklæring herom.
Er han statsborger i et andet land, kan  

 erklæringen dog kun afgives, såfremt han godtgør, at han  

 derved mister den fremmede statsborgerret.
»Stk. 2.En person, som er udvist ved dom, kan ikke erhverve  

 dansk indfødsret ved erklæring efter stk.1. Det samme  

 gælder, hvis der verserer en sag mod den pågældende, hvor  

 der af anklagemyndigheden er nedlagt påstand om udvisning.« 3.
 3. § 10 B, 2. pkt., affattes således:
§ 10 B.
En statsborger i et nordisk land, som »Bestemmelserne i § 4, stk. 2, og § 5  

 finder tilsvarende anvendelse.« 1)	har erhvervet statsborgerret dér på anden måde  

 end ved naturalisation, 2)	er fyldt 18 år, 3)	har haft fast bopæl her i riget i de sidste 7 år  

 og 4)	ikke i løbet af denne tid er idømt frihedsstraf eller  

 foranstaltning, der kan ligestilles med frihedsstraf, erhverver dansk indfødsret ved over for et  

 statsamt, Københavns Overpræsidium, Rigsombudsmanden på  

 Færøerne eller Rigsombudsmanden i Grønland at afgive  

 skriftlig erklæring herom.
Bestemmelsen i § 5 finder tilsvarende  

 anvendelse.
 4.
 4. § 10 C, 2. pkt. affattes således:
§ 10 C.
Den, der har mistet dansk indfødsret og  

 derefter vedblivende har været statsborger i et nordisk land,  

 generhverver indfødsretten, når han efter at have taget fast  

 bopæl her i riget over for et statsamt, Københavns  

 Overpræsidium, Rigsombudsmanden på Færøerne eller  

 Rigsombudsmanden i Grønland afgiver skriftlig erklæring herom.  

 Bestemmelsen i § 5 finder tilsvarende anvendelse.
»Bestemmelserne i § 4, stk. 2, og § 5  

 finder tilsvarende anvendelse.« 5.
 5. I § 12 indsættes efter stk. 3 som nyt  

 stykke:
 § 12. Ved indgivelse af ansøgning om dansk  

 indfødsret ved naturalisation betales et gebyr på 1.000 kr.  

 Justitsministeren fastsætter nærmere regler om gebyrets betaling  

 og undtagelser herfra.
 Stk. 2. Justitsministeren kan fastsætte nærmere  

 regler om gennemførelsen af denne lov.
 Stk. 3. Justitsministeren kan hos skattemyndigheder og andre  

 myndigheder indhente de oplysninger, også i elektronisk form, om  

 ansøgere om dansk indfødsret og disses børn, som er  

 nødvendige for at behandle ansøgningerne.
»Stk. 4. Til brug for konstateringen af, om en person kan  

 erhverve dansk indfødsret ved erklæring efter §§ 3, 4, 10 B  

 og 10 C, kan den myndighed, der modtager erklæringen, indhente  

 oplysninger, også i elektronisk form, fra Det Centrale  

 Kriminalregister.« Stk. 4 bliver herefter stk. 5.
 Stk. 4. Erklæringer om forhold, der omfattes af denne  

 lov eller de i henhold til loven fastsatte forskrifter, herunder  

 erklæringer afgivet til brug ved ansøgninger om  

 indfødsret eller om bevis for indfødsret, kan kræves  

 afgivet på tro og love.
