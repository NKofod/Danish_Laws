(Til alle amtsråd og Frederiksberg  

 kommunalbestyrelse) Hermed følger et eksemplar af aftale af 4. december 1987 mellem  

 Undervisningsministeriet og Dansk Aften- og Ungdomsskoleforening om  

 timetillæg for tilsyn med dataudstyr til tjenestemænd ved de amtskommunale  

 enkeltfagskurser.
 Aftalen finder tilsvarende anvendelse for timelærere, der som ansatte ved  

 de amtskommunale enkeltfagskurser (fsa/fsu-undervisningen), fører tilsyn med  

 kursets dataudstyr.
 Aftalen træder i kraft den 1. januar 1988. Ved årsopgørelsen for  

 kursusåret 1987/88 indregnes således halvdelen af de i henhold til aftalens §  

 2 beregnede timetillæg.
 P.m.v.
 e.b.
Susanne Boe fm.
Bilag Aftale mellem Undervisningsministeriet og Dansk Aften- og Ungdomsskole  

 Forening om timetillæg for tilsyn med dataudstyr til tjenestemænd ved  

 amtskommunale enkeltfagskurser.
 I henhold til § 45, stk. 2, i lov nr. 291 om tjenestemænd i staten,  

 folkeskolen og folkekirken aftales følgende:
OMRÅDE § 1 Aftalen omfatter tjenestemænd ansat ved de amtskommunale enkeltfagskurser  

 for voksne (bortset fra tjenestemandsansatte adjunkter/lektorer).
TIMETILLÆG § 2 For udførelsen af de i § 3 nævnte opgaver ydes et årligt timetillæg, der  

 er beregnes således:
ARBEJDSOPGAVER § 3 Arbejdsopgaverne omfatter tilsyn med dataudstyret, udarbejdelse af planer  

 for datasystemets anvendelse samt udførelse af visse driftsopgaver, herunder  

 bl.a. oprydning på baggrundslager, afprøvning og fornøden fejlmelding.
§ 4 Det er ved aftalens indgåelse forudsat, at der kun ydes timetillæg til een  

 person for tilsyn med kursets dataudstyr.
IKRAFTTRÆDEN § 5 Aftalen træder i kraft 1. januar 1988 og kan af hver af parterne opsiges  

 med 3 måneders varsel til en 31. marts, dog tidligst 31. marts 1989.
