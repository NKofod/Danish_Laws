 I medfør af §§ 12 og 24, stk. 4, i lov nr. 218 af 23. april 1986 om  

 bestyrelse og brug af folkekirkens kirker m.m. fastsættes:
I.
Folkekirkelig brug af kirkerne § 1.  Anmodning om brug af en kirke i henhold til  

 lovens §§ 8, 9 og 11 fremsættes skriftligt over for menighedsrådet tidligst 6  

 uger og senest 3 dage forinden.
§ 2.  Anmodningen skal foruden om tidspunktet  

 indeholde oplysning om navnet på den medvirkende præst.
Endvidere må det  

 oplyses, om der ønskes medvirken af kirkebetjeningen.
 § 3.  Kirkebetjeningen er forpligtet til at medvirke,  

 når dette ønskes.
 Stk. 2.  Ønskes kirken stillet til rådighed uden  

 medvirken af kirkebetjeningen, må kirkens orgel og klokker ikke benyttes,  

 jfr. dog stk. 3 og 4.
 Stk. 3.  Ønskes medvirken af en anden organist end den  

 ved kirken ansatte, kan menighedsrådet tillade dette efter indhentet  

 erklæring fra kirkens organist.
 Stk. 4.  Menighedsrådet kan tillade, at en anden  

 kirketjener (ringer) end den ved kirken ansatte medvirker.
§ 4.  En rettidigt fremsat anmodning skal imødekommes,  

 såfremt lovens betingelser er opfyldt, og kirken ikke allerede er bestemt til  

 anden brug.
Såfremt der meddeles afslag, må dette begrundes.
 Stk. 2.  Den eller de ved kirken ansatte præster  

 underrettes om menighedsrådets afgørelse.
II.
Særlige overtilsyn § 5.  De hidtil gældende regler, hvorefter Holmens  

 kirke står under overtilsyn af forsvarsministeriet, og Garnisons kirke og  

 Kastelskirken står under overtilsyn af inspektøren for hæren, opretholdes.
 § 6.  Bekendtgørelsen træder i kraft den 1. juli 1986.
