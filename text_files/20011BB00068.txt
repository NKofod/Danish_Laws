Fremsat den 25. oktober 2001 af  

 Jens Rohde (V), Kim Andersen (V),  

 Kristian Jensen (V), Ester Larsen (V),  

 Flemming Hansen (KF), Brian Mikkelsen (KF),  

 Poul Nødgaard (DF) og Kim Behnke (UP) Forslag til folketingsbeslutning om at skabe bedre sendeforhold for lokalradioer og etablere  

 to fuldt landsdækkende 5. og 6. radiokanaler Med det formål at skabe frekvensmæssig  

 mulighed for at styrke lokalradioernes sendeforhold i Danmark samt åbne  

 mulighed for to landsdækkende radiokanaler pålægges  

 regeringen til at tage følgende initiativer i indeværende  

 kalenderår:
 Der gennemføres en uafhængig (gerne med bistand fra  

 udlandet) undersøgelse af frekvensallokeringen i Danmark.
 Frekvenskortlægningen skal have som mål at skabe plads  

 for to nye landsdækkende radiokanaler (en 5. og en 6. radiokanal) samt  

 åbne op for, at flest mulige lokalradioer kan sende med mindst 160 W,  

 men også med større styrke, hvor det er muligt.
 Der gennemføres en undersøgelse af, hvilke muligheder  

 det vil give, og hvilke konsekvenser det vil få, hvis princippet om  

 separate frekvensmuligheder i den enkelte kommune (på alle frekvenser,  

 der sender med 160 W eller derover) opgives.
 Kommercielle lokalradioer gives tilladelse til at samsende alle  

 programtyper med det formål at styrke sende- og programforholdene for  

 lokalradioer samt åbne for en 5. og en 6. landsdækkende  

 radiokanal.
Bemærkninger til forslaget Beslutningsforslaget er en revideret  

 genfremsættelse af B 189 fra folketingsåret 2000-01, jf.  

 Folketingstidende, forhandlingerne side 8422 og 9281, tillæg A side  

 6998 og 6996 og tillæg B side 1774.
 Beslutningsforslaget genfremsættes, da  

 forslagsstillerne er af den opfattelse, at der fortsat er behov for en  

 undersøgelse af mulighederne for ny frekvensfordeling på det  

 danske FM-bånd.
For det første har tildelingen af den fjerde  

 landsdækkende radiokanal til Danmarks Radio cementeret statens monopol  

 på landsdækkende radio, idet der med det nuværende  

 frekvenslandkort ikke kan etableres en fuldt ud landsdækkende femte  

 kanal.
Forslagsstillerne ønsker dette monopol brudt.
Det er meget  

 vigtigt, at den danske frekvensallokering bliver udsat for et kritisk  

 eftersyn.
Derfor må uafhængige folk gennemgå det danske  

 frekvensnet og komme med forslag til en helt ny fordeling.
Det er sket i en  

 række andre lande, f.eks.
Sverige og Holland, med nye radiomuligheder  

 til følge.
En udenlandsk undersøgelse kan blive en vigtig  

 inspiration for vores egen Telestyrelse.
For det andet har strukturerne på  

 lokalradioområdet ændret sig drastisk siden 1980 erne, hvor  

 kriterierne for frekvensallokeringen blev fastlagt.
Der er ingen kommercielle  

 lokalradioer, der kan klare sig i konkurrencen ved kun at sende i en enkelt  

 kommune.
I dag sender næsten alle lokalradioer over langt større  

 geografiske områder til glæde for mange lyttere.
På grund af  princippet om separate  

 frekvensmuligheder i hver kommune i Danmark tvinges disse radiostationer til  

 at benytte sig af mange frekvenser med en beskeden sendestyrke på 160  

 W.
Hvis frekvensfordelingen tillader, at en lokalradio kan sende med 3 kW  

 eller 10 kW, så skal det naturligvis tillades.
Danmarks Radio sender  

 til sammenligning med 60.000 W, så der er ingen risiko for, at  

 lokalradioerne vil »overdøve« DR.
Det er uhensigtsmæssigt for  

 radiostationerne, der dels må markedsføre en lang række  

 frekvenser, dels må leve med stærkt svingende sendekvalitet.
Det  

 er ligeledes uhensigtsmæssigt for lytterne, at de skal skifte frekvens  

 flere gange, når de flytter sig i f.eks. bil over større  

 områder.
Moderne bilradioer med RDS-system kan selv finde det bedste  

 signal og dermed frekvens på den radiostation, som modtageren er  

 indstillet på, men da de fleste biler kører på  

 motorvejene, og da lokalradioerne typisk er i byområderne, så kan  

 selv RDS-radioer have problemer med at fastholde andre radiostationer end DR.  

 Vejdirektoratet har altid afvist at tillade opstilling af skilte med  

 lokalradioernes frekvenser, som det ellers kendes fra Tyskland, og nu er  

 Vejdirektoratet begyndt at nedtage skiltene med DR-frekvenser.
Radiolytterne  

 er derfor henvist til selv at lede efter radiostationerne.
Med svage  

 sendestyrker bliver dette meget besværligt.
Derfor er der grund til at  

 tillade så høj sendestyrke, som frekvensfordelingen  

 tillader.
Når forslaget indeholder ønske om tilladelse  

 for kommercielle stationer til samsending af alle programtyper, skal dette  

 ses i en konkurrencesammenhæng.
Et stærkt programsamarbejde  

 mellem radiostationerne er vigtigt for at kunne klare sig i konkurrencen med  

 flere landsdækkende kanaler.
I dag må lokalradioer samsende  

 nyheder, men ikke musik.
Det er ulogisk, da musik lyder ens, uafhængigt  

 af om den sendes fra Frederikshavn eller Viborg.
De lokale nyheder er derimod  

 vigtige for en lokalradios identitet.
Adgangen til at samsende f.eks.  

 koncerter, hitlister og andre populære programmer kan være med  

 til at styrke lokalradioerne, både gennem øgede  

 reklameindtægter og ved at begrænse udgifterne.
Skal det  

 gøres muligt med en 5. og en 6. landsdækkende radiokanal, vil  

 kravet om samsending også være nødvendigt.
Det er forslagsstillernes opfattelse, at udgangspunktet  

 for en ny frekvensallokering skal være fastholdelse af  

 kommuneprincippet på alle frekvenser på under 160 W til sikring  

 af bl.a. lokale græsrodsstationer.
Herudover bør  

 frekvensstyrkerne justeres i forhold til de eksisterende radiostationers  

 naturlige sendeområde i dag.
Dette vil rydde op i frekvenslandkortet og  

 give plads til nye frekvenser, der skal sammenstykkes til nye  

 landsdækkende kanaler.
I forbindelse med en ny frekvensallokering  

 bør teknikker som SFN (single frequency networking) samt  

 retningsbestemt sendeafskærmning indgå og afprøves.
SFN,  

 som muliggør, at man sender på samme frekvens over et  

 større område fra flere sendere, vil kunne medføre  

 interferens (forstyrrelse i radiobølger) i de områder, hvor to  

 senderes signaler møder hinanden, men med hensigtsmæssige  

 senderplaceringer vil man kunne »placere« disse interferensområder i  

 tyndt eller ubefolkede områder som f.eks. på store markarealer  

 eller over vand.
Både i Sverige og i Norge har man opdelt  

 frekvensbåndet, således at lokalradioer ligger i den  

 øverste del af båndet, og statsradiofonierne ligger i den  

 nederste del af frekvensbåndet.
Det giver en nemmere adgang til radioen  

 for lytterne, men er ikke nødvendigvis løsningen i Danmark, da  

 vi også skal tage hensyn til frekvensoverlapning i forhold til  

 nabolande.
I USA har en typisk større by op imod 50  

 forskellige FM-stereoradiostationer fordelt på det samme FM-bånd,  

 som vi kender.
Når det er muligt i USA, så er det også  

 muligt at få plads til langt mere radio i den danske anvendelse af  

 FM-båndet.
Undersøgelser i andre europæiske lande har  

 sandsynliggjort, at det er muligt at udnytte frekvensbåndet bedre end  

 det sker i dag, og det tilmed i lande, hvor frekvensbåndet er langt  

 mere tætpakket end i Danmark.
Som følge af disse  

 undersøgelser pågår der i øjeblikket intense  

 nabolandsforhandlinger om frekvensressourcer.
Det er forslagsstillernes  

 opfattelse, at Danmark skal sætte sig nogle klare mål om flere  

 ressourcer og indgå aktivt i disse forhandlinger, således at  

 Danmark ikke bliver sat tilbage i det internationale spil om frekvenser.
Det  

 kræver, at Danmark går offensivt til værks, og forslaget  

 skal således også ses i dette lys.
Skriftlig fremsættelse Jens Rohde (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at skabe bedre  

 sendeforhold for lokalradioer og etablere to fuldt landsdækkende 5. og  

 6. radiokanaler .
(Beslutningsforslag nr.
B 68).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
