Kendelse fra Pressenævnet i sag nr.  

 117/2002 Alkowmain Friskole har ved skoleleder  Abdul  Wahid  

  Pedersen klaget til Pressenævnet over en artikel og en leder bragt i  

 Information den 15. og 18. november 2002, idet man mener, at god presseskik  

 er tilsidesat.
Der er endvidere klaget over, at bladet ikke har bragt et  

 genmæle.
 Artiklen den 15. november 2002 havde overskriften  

 "Somalisk skole priser omskæring". I  

 underoversskriften hed det: "Den somaliske friskole Al-Kownain opfatter  

 pigeomskæring som en "ærefuld handling", der er tilladt  

 ifølge islam".
 I artiklen hed det:
"Den nystartede somaliske friskole Al-Kownain, der  

 har til huse på Hejrevej i Københavns nordvestkvarter, går  

 ind for omskæring.
I vejledningen til skolens lærere, som  

 Information er kommet i besiddelse af, hedder det bl.a., at "kvindelig  

 omskæring falder inden for kategorien "det tilladte"" og  

 er at betragte som "prisværdig handling for mænd og en  

 ærefuld handling for kvinder." Kun den lille Den tre sider lange vejledning, som den danske imam og  

 skoleleder  Abdul  Wahid  Pedersen har udleveret til skolens lærerstab,  

 fastslår, at pigeomskæring kun "i visse tilfælde er i  

 uoverensstemmelse med islam." Herefter gennemgåes tre former for omskæring.  

 Om den første form, der omfatter "bortskæring af forhuden  

 over klitoris", hedder det: "Gjort ordentligt vil dette indgreb  

 stort set ikke give nogen "ægteskabelige"  

 problemer." Den anden form, hvor "hele klitoris fjernes sammen  

 med de ydre skamlæber" samt den tredje form, hvor "hele  

 klitoris samt de ydre og indre skamlæber fjernes og hele  

 kønsorganet syes sammen, sådan at der kun efterlades et  

 lillebitte hul", betegnes som "lemlæstelse".
Vejledningen fremhæver, at den anden og tredje form  

 for omskæring "hverken er påbudt, opmuntret eller tilladt af  

 Profeten" og beskriver begge fremgangsmåder som "brutale og  

 imod islams egne love." Men vejledningen tager på intet tidspunkt afstand  

 fra den første og mildeste udgave af omskæring, selv om  

 indgrebet omtales som problematisk, fordi det "ofte foregår under  

 uhygiejniske forhold" eller foretages af "læger uden den  

 fornødne erfaring og håndelag".
 Information har spurgt skoleleder  Abdul  Wahid  Pedersen,  

 hvordan hans vejledning skal forståes.
 "Jeg mener, den er meget klar," siger han og  

 henviser til vejledningens konklusion, hvor der står, at islam ikke  

 indeholder noget "påbud" om kvindelig omskæring.
- Det betyder, at det ikke er en religiøs pligt  

 at få sin datter omskåret? "Ja." - Men er det tilladt? "Ifølge Profetens tradition er det tilladt at  

 fjerne forhuden omkring clitoris, men det er absolut ikke noget, jeg vil  

 anbefale eller tilskynde til," siger  Abdul  Wahid  Pedersen. "Jeg  

 mener, at omskæring på ingen måde er noget, man kan  

 acceptere." - Men det står der jo ikke noget om i  

 vejledningen? Der står tværtimod, at den mildeste form for  

 omskæring er tilladt og en ærefuld handling for kvinder? "Profeten har ikke eksplicit forbudt omskæring,  

 men af den måde, Profeten omtaler omskæring på, betyder  

 det: "prøv at lade være"." - Hvorfor står der ikke, at I tager afstand fra  

 alle former for omskæring? Eller at alle former for omskæring er  

 forbudt i Danmark? "Står det der ikke? Så er der muligvis  

 grund til at indskærpe yderligere, hvad vores holdning er," siger  

  Abdul  Wahid  Pedersen, der som skoleleder har ansvar for 152 hovedsagelig  

 somaliske skolebørn mellem seks og 14 år.
Må få konsekvenser Det var desværre ikke været muligt at få  

 en kommentar fra undervisningsminister  Ulla  Tørnæs, men  

 Socialdemokratiets retspolitiske ordfører,  Sandy  Brink, mener, at en  

 sådan politik bør få konsekvenser for skolen, der for  

 indeværende år har modtaget 1.250.000 kr. i  

 statsstøtte.
"Det er dybt kritisabelt, at skolen præsenterer  

 omskæring som tilladt i Danmark.
Det er forbudt og strafbart efter  

 lovens hårdeste voldsparagraf.
Der er altså tale om helt  

 fejlagtige oplysninger," siger hun.
"Undervisningsministeren må nøje  

 overveje, som Al-Kownain Friskole har overholdt gældende regler og  

 undersøge, om der kan gøres et ansvar gældende i denne  

 sag," siger  Sandy  Brink." Lederen den 18. november 2002 havde overskriften  

 "To tunger".
 I lederen hed det bl.a.:
 "Op til weekenden kunne man høre, hvordan den  

 kontroversielle danske imam  Abdul  Wahid  Pedersen fik viklet sig ud af en  

 situation, der kunne have kostet ham både en politianmeldelse og en  

 skolelukning.
Den danske imam og leder af den somaliske privatskole  

 Al-Kownain i København havde uddelt et papir om omskæring til  

 skolens lærerstab, som ifølge ham selv redegjorde for skolens  

 politik.
Vejledningen til lærerne, som Information valgte at  

 offentliggøre, omtalte bl.a. omskæring som "en  

 ærefuld" handling for kvinder og redegjorde for, hvordan den  

 mildeste form for omskæring var "tilladt" ifølge islam  

 og "stort set ikke var skadelig for kvindens ægteskabelige"  

 liv.
To andre og mere vidtgående former for omskæring blev  

 fordømt som "lemlæstelse", men på intet  

 tidspunkt tog  Abdul  Wahid  Pedersens vejledningspapir generelt afstand fra  

 omskæring eller gjorde det klart, at omskæring er forbudt  

 ifølge dansk lov.
 I et interview med Information bekræftede han  

 tværtimod, at omskæring i den milde form er "tilladt"  

 ifølge islam, men kundgjorde dog, at "det ikke var noget, han  

 ville anbefale eller tilskynde til".
 Undervisningsminister  Ulla  Tørnæs (V)  

 modtog senere på dagen en redegørelse fra imamen, hvori han  

 lagde den ønskede afstand til "enhver form for  

 omskæring", og ministeren erklærede sig tilfreds.
Og det er alt i alt en glædelig udgang på  

 affæren.
For det første, fordi den danske imam, der før  

 har gjort sig bemærket med manglende afstandtagen til såvel  

 dødsstraf som stening af utro kvinder, nu har været nødt  

 til offentligt og uden religiøse omsvøb at fordømme  

 omskæring i alle dens afskyelige former.
Og det er jo ikke mindst  

 vigtigt, når man er skoleleder på en privatskole med somaliske  

 børn, der netop trods al lovgivning og oplysning stadig risikerer at  

 blive udsat for denne form for børnemishandling.
For det andet er det positivt, at undervisningsministeren  

 reagerede så prompte.
Det er trygt, at den ansvarlige minister holder  

 øje med sit ressortområde, ikke mindst friskolerne, der utroligt  

 nok ikke er underlagt uvildigt pædagogisk tilsyn.
Under alle  

 omstændigheder er affæren en advarsel til  Abdul  Wahid  Pedersen  

 og andre imamer, der som han har haft svært ved offentligt at tage  

 afstand fra skikke og straffemetoder, der er uforenelige med demokrati og  

 menneskerettigheder.
Og en advarsel til politikerne om, at der er grund til  

 at holde et vågent øje med, hvad der foregår internt i  

 visse indvandrermiljøer.
ERFARINGER fra Norge og Sverige viser, at netop i  

 spørgsmålet om omskæring har en lang række imaner  

 haft for vane at sige ét offentligt og noget helt andet til deres  

 egne.
Når fjernsynskameraet snurrer har de fordømt alle former  

 for omskæring og forsvoret, at de nogen sinde vil råde en familie  

 til at anvende denne form for børnemishandling over for deres  

 døtre.
Men når en ung somalisk pige med skjult kamera i tasken  

 kommer og spørger de samme imamer til råds, lyder der en helt  

 anden sang.
Så er omskæring tilladt ifølge islam, og pigen  

 rådes til at lade sig omskære, hvis hendes forældre  

 ønsker det.
At Danmark netop på dette område skulle  

 være helt markant anderledes end vore nordiske nabolande er svært  

 at tro.
Især når man ved, at oplysningsindsatsen mod  

 omskæringer herhjemme er strandet, hver gang den er nået til  

 imamerne.
" Ved brev af 19. november 2002 anmodede klager om  

 følgende genmæle:
"I en artikel fra den 15.11.2002 skriver Information,  

 at den somaliske friskole Al Kownain går ind for omskæring.  

 Information fremkommer i artiklen med påstanden, at den somaliske skole  

 priser omskæring.
Information skriver, at den somaliske friskole  

 Al-Kownain opfatter pigeomskæring som en "ærefuld  

 handling", der er tilladt i islam.
 Derudover skriver Information i en leder-artikel den  

 18.11. 2002, at skoleleder  Abdul  Wahid  Pedersen har uddelt et stykke  

 papir, som ifølge ham selv skulle redegøre for skolens politik  

 for omskæring af piger.
 Over for disse oplysninger meddeles det, at der ikke er  

 dokumentation for Informations påstand om skolens politik for  

 omskæring af piger, idet der ingen steder i skolens vedtægter  

 eller forretningsplan findes en sådan politik på  

 området.
 Desuden har Information ingen dokumentation for, at  

 AlKownain Friskole som juridisk entitet går ind for omskæring af  

 piger.
Endeligt findes der ingen dokumentation for, at det stykke  

 papir, som skoleleder  Abdul  Wahid  Pedersen uddelte til lærerstaben,  

 skulle indeholde nogen redegørelse for skolens politik over for  

 omskæring af piger." Den 20. november 2002 bragte bladet en artikel med  

 overskriften "En hedensk tradition" og underoverskriften  

 "Jeg er uden forbehold imod enhver form for kvindelig  

 omskæring".
 Artiklen var sålydende:
"Omskæring Af  Abdul  Wahid  Pedersen Skoleleder, Alkownain Friskole Nu har Information gennem flere dage kørt en  

 regulær hetz på min person samt på den skole jeg driver,  

 hvor man end ikke har set sig for god til at bringe direkte løgnagtige  

 oplysninger som overskrift på avisens forside.
Avisen har gentagne gange påstået, at  

 undertegnede ikke har nogen klar holdning til kvindelig omskæring,  

 eller at jeg taler med to tunger.
Det må stå for avisens egen  

 regning.
Jeg har en meget klar og ufravigelig holdning til  

 spørgsmålet, og den har jeg for øvrigt haft længe -  

 også før debatten startede i offentligt forum for små 14  

 dage siden.
Jeg er uden forbehold mod enhver form for kvindelig  

 omskæring.
Som formand for MLO og som leder af Alkownain Friskole har  

 jeg allerede før sommerferien drøftet med bestyrelserne de to  

 steder, hvordan vi i fællesskab kan lave en kampagne imod kvindelig  

 omskæring.
På lærerværelset på skolen har vi  

 haft spørgsmålet til debat og en af vores lærere har  

 arrangeret at samle de somaliske kvinder til en debat om emnet - igen for at  

 forsøge at være med til at forhindre omskæring i at finde  

 sted.
Jeg har meget klart opfordret skolens sundhedsplejerske til at lade mig  

 vide omgående, dersom hun skulle blive opmærksom på  

 problemet i hendes kontakt med skolens elever.
Løgnagtige påstande Og jeg har klart overfor skolens lærere - inklusive  

 de somaliske - gjort klart, at skolens og min holdning til kvindelig  

 omskæring er en uforbeholden modstand imod fænomenet.
Som  

 skoleleder på en skole med hovedsageligt somaliske børn, er jeg  

 naturligvis opmærksom på den skærpede forpligtelse  

 både jeg og skolen har i dette forhold, og jeg er derfor både  

 rystet og skuffet over Informations løgnagtige påstande om vores  

 holdning.
At Information vil gøre løsrevne citater fra  

 et islamisk kildemateriale, jeg har uddelt til mine lærere på  

 skolen for at ruste dem til en eventuel debat med forældrene, til min  

 eller skolens holdning, kan jeg kun antage skyldes, enten at avisens  

 journalister er ude af stand til at læse og forstå en tekst,  

 eller at man bevidst har forsøgt at skade skolen og min person.
Det  

 uddelte materiale er udformet som en afstandtagen til kvindelig  

 omskæring.
Sådan har jeg forstået det, sådan har  

 mine lærere forstået det, sådan har  

 Undervisningsministeriet forstået det og sådan har  

 Københavns Skoleborgmester forstået det.
Der er derfor grund til  

 at antage, at et af de to ovennævnte forhold har gjort sig  

 gældende i Informations behandling af materialet.
Forbud findes ikke Når materialet ikke udtrykker et eksplicit forbud  

 mod kvindelig omskæring, er det fordi der ikke findes et sådant i  

 det islamiske grundmateriale.
Der findes heller ikke et eksplicit forbud mod  

 hård narko, cigaretter eller f.eks. mod at man spiser savsmuld.
Men  

 selv om Information givetvis gerne så, at imamer ikke har andre  

 holdning end den, man kan finde i det islamiske kildemateriale, så  

 forholder det sig nu engang sådan, at der faktisk også findes  

 imamer, som kan tænke, hvor utroligt det end måtte lyde.
 Og måske endnu mere utroligt - så tillader  

 Islam faktisk også at mennesker tænker selv.
Kvindelig omskæring er en hedensk skik, som nogle  

 kristne og muslimske samfund har taget til sig, og har bibeholdt frem til i  

 dag.
Det er ikke en islamisk tradition, har aldrig været det og bliver  

 det aldrig.
Når jeg har taget Islam til mig, har jeg ikke taget de  

 hedenske traditioner til mig, som visse muslimer måtte praktisere.
Savner berigtigelse Informations højt intellektuelle medarbejdere har  

 fundet frem til, at for at blive imam skal man "kunne citere Koranen,  

 kunne lidt arabisk og have langt skæg og ligne en mullah!"  

 Niveauet er lige så højt, som det er, når Information med  

 citatfusk og løgn hænger undertegnede og min skole ud for noget,  

 som er stik modsat af, hvad der er vores holdning, hvilket jeg også  

 redegjorde for til avisens journalist, da jeg talte med hende.
Jeg savner fortsat en berigtigelse og en undskyldning fra  

 Information bragt på avisens forside for den bagvaskelse, avisen har  

 udsat mig og min skole for." Den 22. november 2002 bragte bladet følgende:
"Berigtigelse Af  DAVID  TRADS Ansv. chefredaktør Imam  Abdul  Wahid  Pedersen, som også er skoleleder  

 på den nye Al-Kownain friskole i København, har krævet, at  

 Information berigtiger påstanden om, at han og hans skole går ind  

 for omskæring, som avisen skrev den 15. november.
 I et brev har  Wahid  Pedersen understreget, at avisen  

 ingen dokumentation har for, at der i skolens vedtægter eller  

 forretningsplaner eller noget andet sted skulle stå, at den går  

 ind for omskæring.
 Vi anerkender de forhold, som  Abdul  Wahid  Pedersen her  

 er refereret for, hvorfor avisen beklager og undskylder at have skrevet, at  

 han og skolen gik ind for omskæring.
 Imanen afviser ligeledes, at det stykke papir, han som  

 skoleleder uddelte til skolens lærere   nemlig en diskussion om  

 kvindelig omskæring skrevet af dr.  Jamal  Badawi   på nogen  

 måde kan læses som en anbefaling af omskæring.
Information finder det fortsat betænkeligt, at det  

 pågældende stykke papir er udleveret uden en medfølgende  

 skriftlig afstandtagen af enhver form for omskæring.
Men vi noterer  

 hermed, at  Abdul  Wahid  Pedersen ikke finder dette problematisk." Klageren har anført, at der ikke er belæg for  

 overskriften i artiklen den 15. november 2002, og at overskriften i sig selv  

 er urigtig.
Derudover er artiklens indhold i strid med de faktiske forhold og  

 med den viden, som journalisten har haft, idet hun lå inde med en kopi  

 af det omdelte materiale.
Det omdelte materiale tager afstand fra  

 omskæring af piger og konkluderer, at der ikke indenfor islamisk lov  

 findes belæg for omskæring af piger.
Bladets artikel kommer til  

 det stik modsatte resultat.
I øvrigt har bladet ikke bragt  

 dokumentation for, at skolen som juridisk person "går ind"  

 for omskæring eller opfordrer dertil.
Klageren har videre anført, at overskriften og  

 artiklen indeholder urigtige, strafbare sigtelser i forhold til skolelederen  

  Abdul  Wahid  Pedersen og Alkownain Friskole og søger i øvrigt  

 på tendentiøs og uretmæssig måde at sværte ham  

 og skolen til, på trods af at skolelederen og skolen har  

 præsenteret journalisten for det nævnte dokument.
Eventuelle  

 læsere af artiklen vil få det indtryk, at skolelederen og skolen  

 som juridisk person lovpriser en ulovlig handling samt opfordrer skolens  

 ansatte til at udøve ulovlige handlinger.
Klageren har i forhold til lederen den 18. november 2002  

 anført, at bladet også her har bragt urigtige oplysninger, idet  

 det omtalte uddelte papir ikke er forfattet af  Abdul  Wahid  Pedersen, men  

 er et uddrag fra en afhandling af en canadisk islam-forsker.
Det er heller  

 ikke dokumenteret, at det uddelte papir var et udtryk for "skolens  

 politik på området omskæring". Endvidere  

 redegøres der i lederen for, at imamer lyver over for medierne, uden  

 dog at skolelederens navn direkte bliver nævnt undervejs.
Generelt vil  

 læseren dog få det indtryk, at også skolelederen lyver og  

 taler "med to tunger". Skolelederens berigtigelse af de falske  

 oplysninger i bragt i artiklen den 15. november 2003 kaldes for "viklet  

 ud af"   med andre ord en negativ fremstilling af begivenheden,  

 således at læseren skal få det indtryk, at skolelederen er  

 en tvivlsom person.
 Klageren har endelig anført, at bladet   uanset  

 artiklen den 20. november 2002, hvor skolelederen fremkom med sine  

 synspunkter, og bladets berigtigelse den 22. november 2002   ikke har trykt  

 genmælet, ligesom bladet heller ikke i henhold til medieansvarslovens §  

 40, stk. 1, har sendt et formelt afslag på genmæle til klager  

 eller skolelederen.
Bladet har indledningsvis oplyst, at journalisten inden  

 artiklen talte med skoleleder  Abdul  Wahid  Pedersen, som uopfordret spurgte  

 journalisten, om hun var interesseret i at kende skolens holdning til  

 omskæring af mindreårige piger.
Journalisten modtog herefter det  

 notat, som danner baggrund for artiklen   "Diskussion om  

 omskæring", skrevet af dr.  Jamal  Badawi.
Da bladet fandt det  

 problematisk og mærkværdigt, at skolen og skolelederen midt i en  

 ophedet offentlig debat udsendte et notat om omskæring, der afstod fra  

 at tage afstand fra omskæring, besluttede man at skrive artiklen, men  

 lod naturligvis skolelederen selv komme til orde i artiklen.
Det er i  

 øvrigt relevant at fremhæve, at skolelederen på  

 spørgsmålet "Hvorfor står der ikke, at I tager  

 afstand fra alle former for omskæring? Eller at alle former for  

 omskæring er forbudt i Danmark?" svarer "Står der ikke  

 det? Så er der muligvis grund til at indskærpe yderligere, hvad  

 vores holdning er". Passagen er relevant, fordi den viser, at han  

 angiveligt ikke selv har læst det papir, han har uddelt.
Bladet har i forhold til klagen over, at artiklen og dens  

 overskrift ikke er dækkende, anført, at den ansvarshavende  

 redaktør under overskriften "Berigtigelse" den 22. november  

 2002 har beklaget såvel rubrik som indledning til artiklen.
Bladet har  

 ligeledes i forhold til klagen over, at overskriften er urigtig og indeholder  

 sigtelser mod skolelederen, henvist til berigtigelsen.
Bladet har i forhold til lederen den 18. november 2002  

 anført, at der ikke er belæg for klagers påstand om, at  

 bladet skulle antyde, at skolelederen lyver.
Påstanden om, at bladet  

 skulle antyde, at skolelederen selv havde skrevet det omtalte notat, har ikke  

 hold i teksten.
Fortolkningen af, at bladet har fremstillet skolelederen som  

 en "tvivlsom karakter", må stå for skolelederens egen  

 regning.
Med hensyn til spørgsmålet om genmæle  

 har bladet bemærket, at skolelederen som en række andre kritikere  

 af artiklen fik masser af plads på bladets opinionsopslag i de  

 pågældende dage, herunder fik skolelederen selv et indlæg i  

 bladet den 20. november 2002. Der er således ikke tale om, at bladet  

 har forsøgt at undgå, at skolelederen kunne fremkomme med sin  

 udlægning af sagen.
Bladet skal i øvrigt beklage, at der ikke er  

 fremsendt et formelt afslag til på genmæle til skolelederen.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Kirsten Dyregaard.
 Pressenævnet udtaler:
Pressenævnet finder, at der ikke er dækning  

 for udsagnene i overskriften, rubrikken og indledningen til artiklen den 15.  

 november 2002 om, at den somaliske friskole Alkownain priser omskæring,  

 opfatter omskæring "som en ærefuld handling" og  

 går ind for omskæring af piger.
Ved at bringe disse udsagn har  

 bladet handlet i strid med god presseskik, og nævnet udtaler sin  

 kritik.
I lederen den 18. november 2002 fremstår det, som om  

 skolelederen stod bag den omtalte vejledning om omskæring, og at denne  

 vejledning skulle redegøre for skolens holdning på  

 området.
Pressenævnet finder, at der ikke er dækning for  

 denne fremstilling.
Uanset at en lederartikel i sagens natur altid vil  

 bestå af mere vurderende, kommenterende og subjektive betragtninger end  

 almindelige artikler, og der derfor må indrømmes en høj  

 grad af frisprog i ledere, har bladet ved at bringe den urigtige fremstilling  

 handlet i strid med god presseskik, og nævnet udtaler sin kritik.
 Det fremgår af medieansvarslovens § 36, stk. 1, at  

 en anmodning om genmæle over for oplysninger af faktisk karakter, som  

 er egnet til at påføre nogen økonomisk eller anden skade  

 af betydning, og som er bragt i et massemedie, skal tages til følge,  

 medmindre oplysningernes rigtighed er utvivlsom.
Pressenævnet finder, at bladet har været  

 forpligtet til at bringe det ønskede genmæle af 19. november  

 2002, idet berigtigelsen ikke er dækkende for indholdet af det  

 ønskede genmæle.
Klager er herefter berettiget til efter  

 påkrav at få optaget følgende genmæle, jf.  

 medieansvarslovens § 39:
"Genmæle I en artikel den 15. november 2002 skriver Information, at  

 den somaliske friskole Alkownain går ind for omskæring.  

 Information fremkommer i artiklen med en påstand om, at den somaliske  

 skole priser omskæring.
Information skriver videre, at den somaliske  

 skole opfatter pigeomskæring som en "ærefuld handling",  

 der er tilladt i islam.
 Derudover skriver Information i en lederartikel den 18.  

 november 2002, at skoleleder  Abdul  Wahid  Pedersen har uddelt et stykke  

 papir, som ifølge ham selv skulle redegøre for skolens politik  

 for omskæring af piger.
 Over for disse oplysninger meddeles det, at der ikke er  

 dokumentation for Informations påstand om skolens politik for  

 omskæring af piger, idet der ingen steder i skolens vedtægter  

 eller forretningsplan findes en sådan politik på  

 området.
 Desuden har Information ingen dokumentation for, at  

 Alkownain Friskole som juridisk entitet går ind for omskæring af  

 piger.
 Endeligt findes der ingen dokumentation for, at det stykke  

 papir, som skoleleder  Abdul  Wahid  Pedersen uddelte til lærerstaben,  

 skulle indeholde nogen redegørelse for skolens politik over for  

 omskæring af piger.
Alkownain Friskole ved skoleleder Abdul  Wahid  Pedersen." Nævnet skal samtidig udtale sin kritik af, at bladet  

 ikke har meddelt klager et afslag på deres anmodning om genmæle,  

 således som det er foreskrevet i medieansvarslovens § 40, stk. 1.
 I medfør af medieansvarslovens § 49  

 pålægges det herefter den ansvarshavende redaktør af  

 Information at offentliggøre følgende:
 "Kendelse fra Pressenævnet:
 Den 15. og 18. november 2002 bragte Information i en  

 artikel og en leder en omtale af den somaliske friskole Alkownains holdning  

 til spørgsmålet om omskæring af piger.
 Alkownain Friskole har klaget til Pressenævnet, idet  

 man finder, at god presseskik er tilsidesat.
 Pressenævnet udtaler:
Pressenævnet finder, at der ikke er  

 dækning for udsagnene i overskriften, rubrikken og indledningen til  

 artiklen den 15. november 2002 om, at den somaliske friskole Alkownain priser  

 omskæring, opfatter omskæring "som en ærefuld  

 handling" og går ind for omskæring af piger.
Ved at bringe  

 disse udsagn har bladet handlet i strid med god presseskik, og nævnet  

 udtaler sin kritik.
I lederen den 18. november 2002 fremstår det, som om  

 skolelederen stod bag den omtalte vejledning om omskæring, og at denne  

 vejledning skulle redegøre for skolens holdning på  

 området.
Pressenævnet finder, at der ikke er dækning for  

 denne fremstilling.
Uanset at en lederartikel i sagens natur altid vil  

 bestå af mere vurderende, kommenterende og subjektive betragtninger end  

 almindelige artikler, og der derfor må indrømmes en høj  

 grad af frisprog i ledere, har bladet ved at bringe den urigtige fremstilling  

 handlet i strid med god presseskik, og nævnet udtaler sin kritik.
 Nævnet skal samtidig udtale sin kritik af, at bladet  

 ikke har meddelt klager et afslag på deres anmodning om genmæle,  

 således som det er foreskrevet i medieansvarslovens § 40, stk. 1.
 København den 12. februar 2003.
