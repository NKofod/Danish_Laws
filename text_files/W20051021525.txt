Klage over strækbehandling hos fysioterapeut Nævnet fandt ikke grundlag for at kritisere  

 fysioterapeuten, idet det var nævnets opfattelse, at fysioterapeuten havde  

 foretaget en relevant behandling af patienten.
Nævnet oplyste i den  

 forbindelse, at det er normal praksis at forsøge strækbehandling ved  

 føleforstyrrelser, og når der foreligger en positiv strakt benløftstest.  

 Nævnet  

 oplyste videre, at strækbehandling teoretisk må forventes at have en  

 lindrende  

 effekt på muskelsmerter og at kunne lette et eventuelt tryk på en nerve i  

 lænden.
Strækbehandling med 15-20 kilos belastning anses for at være en let  

 til  

 moderat belastning, der ikke normalt vil kunne beskadige strukturer i hverken  

 muskler, led eller knogler.
Nævnet lagde endvidere vægt på, at den henvisende læge  

 ikke havde ordineret nogen speciel behandlingsform, ligesom han ikke havde  

 angivet, at strækbehandling ikke kunne tilrådes.
Nævnet oplyste i den  

 forbindelse, at fysioterapeutisk behandling altid iværksættes efter  

 forudgående  

 lægeordination.
I den forbindelse lader den henvisende læge det normalt være  

 op  

 til fysioterapeuten at bestemme, hvilken behandling der skal anvendes.
Ved  

 enkelte sygdomstilstande vil strækbehandling dog ikke være tilrådeligt  

 (kontraindiceret), og i så fald vil det være normal praksis, at den  

 henvisende  

 læge oplyser fysioterapeuten om dette på henvisningssedlen, såfremt lægen  

 ikke  

 har ordineret en specifik behandling.
