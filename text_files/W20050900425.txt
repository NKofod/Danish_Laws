Pressenævnet  

 fandt ikke grundlag for at udtale kritik af, at bladet havde omtalt kendelsen  

 fra disiplinærnævnet og nævnt klager ved navn.
I kraft af klagers arbejde som  

 registreret revisor havde offentligheden interesse i oplysningen om, at han  

 var  

 ikendt en bøde for pligtforsømmelse.
Nævnet fandt endvidere, at der   

 også på  

 baggrund af den tidligere medieomtale af en konkurssag  var knyttet en  

 almen  

 interesse til oplysningen om, at en navngiven bank overvejede at anlægge en  

 erstatningssag.
 Klager  

 var i artiklerne kommet til orde i forhold til oplysningerne om  

 disciplinærnævnskendelsen  

 og bankens eventuelle sagsanlæg, og nævnet fandt, at bladet herved i  

 tilstrækkelig grad havde efterprøvet oplysningerne og udvist den fornødne  

 kildekritik.
Pressenævnet  

 bemærkede, at læserbreve i sagens natur ofte indeholder mere vurderende og  

 kommenterende  

 bemærkninger end redaktionelle artikler, og nævnet fandt, at  

 læserbrevsdebatten  

 må have vide rammer.
Selv om læserbrevet var holdt i en skarp tone, havde  

 indholdet ikke en sådan krænkende karakter, at bladet ved offentliggørelsen  

 af  

 læserbrevet havde handlet i strid med god presseskik.
Kendelse  

 fra Pressenævnet i sag 2004-6-28 [K] har klaget til Pressenævnet over en artikel og et læserbrev  

 i JydskeVestkysten den 24. og 27. januar 2004, idet han finder, at god  

 presseskik er tilsidesat.
I artiklen den 24. januar 2004 hed det i en overskrift   

  

 Revisor dømt for pligtforsømmelse  

  

  og i  

 en underrubrik SLØREDE TAL: I forlængelse af en opsigtsvækkende  

 konkurssag med  

 Citroën-forhandler Kurt Hansen, Bylderup, i centrum, har Tønder Bank fået  

 medhold i, at en lokal revisor tilsidesatte sine pligter.
Revisoren er ikendt  

 en bøde på 20.000 kroner.
 I artiklen hed det:
TØNDER  

  

 : En  

 opsigtsvækkende lokal konkurssag, der ligger godt to år tilbage, har nu fået  

 et  

 efterspil og en (foreløbig) afslutning i Disciplinærnævnet for Registrerede  

 Revisorer.
Her er revisor [K], Revisionsfirmaet [firmanavn], Tønder, ikendt  

 en  

 bøde på 20.000 kroner for pligtforsømmelse.
Bøden går tilbage til regnskabsåret 1999/2000, hvor [K] var  

 revisor for automobilforhandlerne Kurt og Henning Hansen i Bylderup, der  

 blandt  

 andet var specialiseret i Citroën-biler.
Den 19. oktober 2001 blev brødrene  

 erklæret konkurs.
Det var Tønder Bank, der havde begæret konkursen, og i  

 kølvandet af skifterettens afgørelse rettede Kurt Hansen i offentligheden  

 massive  

 angreb mod pengeinstituttet.
Efter hans opfattelse, havde Tønder Bank  

 slagtet  

 ham og virksomheden for at fremme egne forretningsmæssige interesser, der gik  

 ud på at hjælpe en Citroën-forhandler i gang i Tønder.
Misvisende tal I forlængelse af konkurssagen indklagede banken revisionsfirmaet  

 til Disciplinærnævnet.
Ifølge banken havde revisor uden forbehold og  

 påtegning  

 sagt god for regnskaber, på trods af, at ingen af disse regnskaber gav et  

 retvisende billede af de økonomiske forhold i de to selskaber, der stod bag  

 automobil- forhandlingen.
I Disciplinærnævnet har banken fået medhold.  

 Nævnet  

 finder, at revisoren i forhold omkring værdisætningen af varelager og  

 imødegåelse af tab har sløret koncernens forhold og derved muliggjort  

 en  

 overbelåning af kassekreditten i Tønder Bank.
 Ved at undlade at tage forbehold i revisionspåtegningen har  

 revisionsfirmaet tilsidesat sine pligter som registret revisor,  

 konkluderer  

 Disciplinærnævnet.
Kompliceret sag [K], der har været selvstændig revisor siden 1970, erkender, at  

 han har begået en fejl.
Han peger på, at automobil- forretningen var  

 kompliceret opbygget med et moder- og datterselskab, og at en af de  

 kritiserede  

 dispositioner blev truffet, fordi hans klient udtrykkeligt forlangte det.
- Jeg er ikke enig i, at jeg har sløret nogle forhold, men  

 isoleret set og i bagklogskabens skarpe lys har jeg begået en fejl.
Det er  

 jeg  

 ked af, siger [K].
Disciplinærnævnets afgørelse kan ikke ankes, men i givet fald  

 indbringes for en domstol.
Den mulighed ser [K] bort fra.
- Det kan denne sag ikke bære, siger han. I en anden artikel samme dag hed det i en overskrift   

  

 Tønder Bank overvejer erstatningssag  

  

   

 og i en underrubrik REAKTION: Disciplinærnævnets afgørelse kan udmønte  

 sig i,  

 at Tønder Bank rejser erstatningssag mod revisoren.
 I artiklen hed det:
TØNDER: Konkurssagen med automobilforhandlerne Kurt og Henning  

 Hansen i Bylderup-Bov er endnu ikke afgjort.
Men skulle det ende med, at  

 Tønder  

 Bank lider et økonomisk tab, kan det resultere i et erstatningskrav fra  

 pengeinstituttets side.
 - Hvis vi på baggrund af den meget forkerte værdiansættelse må  

 konstatere et tab, så vil vi overveje yderligere skridt, siger bankdirektør  

 Mogens Mortensen, Tønder.
 Om baggrunden for henvendelsen til Disciplinærnævnet siger han:
- Det er rimeligt, at vi klager, når en registreret revisor ikke  

 udfører sit arbejde korrekt.
Da konkurssagen starter, finder vi ud af, at de  

 biler, som er ude på det pågældende firma, ikke er de penge værd, som de stod  

 bogført til.
Den første, der skal registrere, er direktøren, dernæst er det  

 revisoren, der skal efterkontrollere.
Det er ikke sket, siger Mogens  

 Mortensen.
Konkurssagen Om og i givet fald hvor stort et tab banken lider, er endnu ikke  

 opgjort.
 Konkurssagen bliver tidligst afsluttet til efteråret, oplyser  

 kurator, advokat Erik Dreyer, Tønder.
De biler, sagen handler om, er for længst solgt.
De indbragte  

 langtfra det beløb, de var værdisat til.
- Det er ikke usædvanligt.
Tværtimod viser det sig ofte i  

 forbindelse med et konkursbo, at de realiserede aktiver langt fra indbringer  

 de  

 bogførte værdier, siger Erik Dreyer.
 [K] tager udsigten til en eventuel erstatningssag med sindsro.
- Hvis Mogens Mortensen vil anlægge sag, kommer han selv til at  

 fremstå som dårlig bankmand, mener revisoren. I et læserbrev med overskriften   

  

 Stor forbavselse  

  

  forfattet af kirkegårdsleder Martin Skov og bragt  

 samme dag hed det:
TØNDER: Her gik jeg og troede, at når man var formand for et  

 menighedsråd i Tønder, at så var man en hæderlig mand.
Den tanke har aldrig  

 strejfet mig, at personlige problemer i Revisionsfirmaet [firmanavn] kunne  

 have  

 indflydelse på, hvordan man lod indestængt vrede over egne evner gå ud over  

 andre mennesker.
Til min store forbavselse må jeg konstatere, at der er en,  

 der  

 er kommet i vildfarelse, og det endda om noget, man kunne formode, at han  

 havde  

 et vist kendskab til, endda så meget, at det har udløst en bøde på 20.000 kr.  

 for pligt- forsømmelse.
Nu bliver der for alvor brug for de 1000 kroner om  

 måneden, det kaster af sig at være formand for menighedsrådet, hvis han ikke  

 mener, at det er uforeneligt at bruge løs af skattekronerne som formand for  

 Tønder menighedsråd, samtidig med at være idømt en så alvorlig bøde for  

 pligtforsømmelse. [K] har anført, at JydskeVestkysten har handlet i strid med god  

 presseskik ved at omtale ham ved navns nævnelse.
Bladet har sat ham i en  

 gabestok og er gået Tønder Banks ærinde.
Omtalen af hans navn kan ikke  

 berettiges ud fra, at der er tale om information af væsentlig betydning for  

 offentligheden.
Bladet har samtidig undladt at udvise den fornødne  

 kildekritik.
 [K] har videre anført, at JydskeVestkysten ved offentliggørelsen  

 af læserbrevet har medvirket til at udbrede krænkende, skadelige og  

 agtelsesforringende oplysninger om ham og hans firma.
JydskeVestkysten har anført, at samtlige oplysninger i artiklen  

 er efterprøvede og korrekte samt af indlysende interesse for offentlig-  

 heden. [K],  

 der som revisor rådgiver personer og virksomheder i forhold til lovgivningen,  

 må påregne ekstra offentlig opmærksom omkring sin person, når han selv  

 overtræder reglerne.
Det er af interesse for borgere med behov for at  

 konsultere en revisor at vide, hvem der har været i konflikt med reglerne.
 Bladet har videre anført,  

  

 at  

 der er udvist den fornødne kilde- kritik,  

  

 at  

 de bragte  

 oplysninger er forelagt [K] med henblik på en kommentar,  

  

 og at  

 hans  

 synspunkter er gengivet i artiklerne.
 JydskeVestkysten har endelig anført, at læserbrevet, der vel er  

 holdt i en skarp tone, holder sig inden for de juridiske og moralske rammer  

 for  

 en fri meningsudveksling på avisens debatsider.
 I sagens behandling har følgende nævnsmedlemmer deltaget:
Niels Grubbe, David Trads, Kaare R.
Skou og Kirsten Dyregaard.
 Pressenævnet udtaler:
Pressenævnet finder ikke grundlag for at udtale kritik af, at  

 JydskeVestkysten har omtalt kendelsen fra Disiplinærnævnet for Registrerede  

 Revisorer og nævnt [K] ved navn.
I kraft af [K]s arbejde som registreret  

 revisor har offentligheden interesse i oplysningen om, at han er ikendt en  

 bøde  

 for pligtforsømmelse.
Nævnet finder endvidere, at der  også på baggrund  

 af den  

 tidligere medieomtale af konkurssagen  er knyttet en almen interesse  

 til  

 oplysningen om, at Tønder Bank overvejer at anlægge en erstatningssag.
 [K] er i artiklerne kommet til orde i forhold til oplysningerne  

 om disciplinærnævnskendelsen og bankens eventuelle sagsanlæg, og nævnet  

 finder,  

 at JydskeVestkysten herved i tilstrækkelig grad har efterprøvet  

 oplysningerne,  

 og udvist den fornødne kildekritik.
Læserbreve indeholder i sagens natur ofte mere vurderende og  

 kommenterende bemærkninger end redaktionelle artikler, og Pressenævnet  

 finder,  

 at læserbrevsdebatten må have vide rammer.
Selv om læserbrevet er holdt i en  

 skarp tone, har indholdet ikke en sådan krænkende karakter, at  

 JydskeVestkysten  

 ved offentliggørelsen af læserbrevet har handlet i strid med god presseskik.
 Afgjort den 18. maj 2004.
