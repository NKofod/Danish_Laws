 Denne At-meddelelse oplyser om værnefodtøj, og om hvor det skal bruges.
 Værnefodtøj kan være sko, træsko, sandaler, støvler, gummistøvler eller  

 støvletter med en eller flere værneegenskaber.
BRUG Værnefodtøj skal bruges, hvis arbejdet ikke kan tilrettelægges og udføres  

 forsvarligt ved brug af almindeligt, hensigtsmæssigt fodtøj.
Arbejdsgiveren skal afholde udgifterne til anskaffelse, vedligeholdelse og  

 renholdelse af værnefodtøjet, som er dennes ejendom.
Der er dog mulighed for,  

 at der mellem vedkommende arbejdsgiverpart og arbejdstagerorganisation kan  

 indgås aftale om fordeling af udgifterne til anskaffelse, vedligeholdelse og  

 renholdelse af værnefodtøjet.
Arbejdsgiveren skal sørge for - at værnefodtøjet er egnet, at det ikke medfører unødige gener, og at det  

 bliver brugt under arbejdet, - at instruere de ansatte i brugen og oplyse om faren ved ikke at bruge  

 værnefodtøjet.
Instruktionen skal omfatte almindelig vedligeholdelse og  

 renholdelse af værnefodtøjet, - at forurenet værnefodtøj bliver rengjort.
 Den ansatte skal bruge værnefodtøj, hvor det er påkrævet.
Værnefodtøj med tåhætte og værnesål Værnefodtøj med beskyttelseståhætte skal bruges, hvor der er risiko for  

 klemning, eller hvor der er risiko for fodskade fra faldende genstande, fx  

 hvor der håndteres eller arbejdes med tunge og uhåndterlige genstande, d.v.s.  

 over 16-20 kg.
Jo mere skarpkantet og hård genstanden er, jo større er  

 risikoen for skader - derfor lavere vægt.
Værnefodtøj med beskyttelseståhætte bruges således eksempelvis inden for Bygge- og anlægsbranchen ved:
- anhugning, - montagearbejde og demontagearbejde med betonelementer,  

 forskallingsflager og kassetter, gipsplader og eltavler, - håndtering af kloakgods, brønde, fjernvarmerør, leca-blokke, tagplader,  

 døre, vinduer, køkkenelementer, hårde hvidevarer, håndvaske, wc-kummer,  

 badekar, radiatorer, kedler til oliefyr og varmtvandsbeholdere, - opsætning og nedtagning af stillads, - nedrivning, og -afsætning af kantsten og fortovsfliser, Jernindustrien ved:
- anhugning, - montering og demontering af tunge værktøjer i maskiner, bilmotorer og  

 gearkasser, og - brug af tunge værktøjer.
 Værnefodtøj med værnesål bruges, hvor der er risiko for at træde spidse  

 eller skarpe emner, fx søm og glasskår, op i foden gennem en almindelig sål.
 Det vil blandt andet kunne være tilfældet inden for bygge- og  

 anlægsområdet.
Andre typer værnefodtøj Værnefodtøj med skridsikre såler bruges, hvor man er udsat for skridfare.  

 Skridfaren er bestemt både af gulvets overflade og af fodtøjets såler.
 Værnefodtøj med skridsikre såler bør have en profilsål med mere end 4 mm  

 dybe riller og afskåret hæl for at give en rimelig modstand på en glat flade.
 Værnefodtøj med skridsikre såler kan fx være nødvendige i  

 fødevareindustrien, i køkkener og på sygehuse.
 Fodværn med ankelpuder (støvle eller støvlet) bruges, hvor der er risiko  

 for stød og slag mod anklerne, fx i støberier og på jernlagerpladser.
 Kemikaliebestandigt værnefodtøj bruges, hvor der er risiko for at træde i  

 kemikalier, fx olier, syrer eller baser.
 Antistatisk gnistsikkert værnefodtøj bruges, hvor der kan være eksplosive  

 gasser, dampe eller støv i luften, fx ved arbejde på skibe med olietanke, på  

 olieraffinaderier samt på operationsstuer.
Antistatisk værnefodtøj hindrer gnistdannelse fra elektrostatisk opladning  

 af personer.
Det bør derfor have en elektrisk modstand af en størrelse, der  

 sikrer en tilstrækkelig hurtig afladning af statisk elektricitet og beskytter  

 mod stød op til 250 V.
Modstanden bør kontrolmåles med jævne mellemrum.
Varme-/kuldeisolerende værnefodtøj bruges ved arbejde i særlig varme eller særlig kolde omgivelser, fx i støberier  

 eller køle- og frostrum.
 Varmeisolerende værnefodtøj bør i særlig grad kunne absorbere eller  

 tillade fordampning af sved.
 Kuldeisolerende værnefodtøj bør være så rummeligt, at der er plads til  

 termosokker og/eller andre kuldebeskyttende lag.
 Værnefodtøj med brandhæmmende egenskaber bruges, hvor man er udsat for  

 stærk strålevarme, gløder, stænk af flydende metal eller lignende, fx i  

 støberier.
 Værnefodtøj med brandhæmmende egenskaber skal være fremstillet af  

 materiale, der er svært antændeligt, og som ikke smelter eller deformeres ved  

 kontakt med glødende materiale eller gnister.
 Kombinationer af værneegenskaber kan være nødvendige en række steder, fx  

 beskyttelseståhætte og værnesål i byggebranchen, beskyttelseståhætte samt  

 varmeisolerende og brandhæmmende egenskaber i støberier, og skridsikre og  

 kuldeisolerende egenskaber i fiskeindustrien.
VALG OG TILPASNING Ved valg af værnefodtøj skal der tages hensyn til, at fodtøjet har de  

 rette værneegenskaber.
Herudover skal fodtøjet vælges ud fra de forhold, der i øvrigt arbejdes  

 under, fx temperatur, fugtighed, »underlagets« beskaffenhed  

 (ujævnt, hårdt, glat m.v.), gående eller stående arbejde.
Det betyder  

 eksempelvis, at det er bedre at bruge fodtøj med en sål, der absorberer  

 »stød«, hvis man går meget på hårde gulve, og at det er bedre at  

 bruge fodtøj, som sidder ordentlig fast, hvis man arbejder på ujævnt  

 underlag, fx på byggepladser el. lign.
Værnefodtøjet skal desuden være tilpasset den enkelte bruger og dennes  

 behov.
Det skal sidde fast og have en god pasform.
Dette er særlig vigtigt  

 for værnefodtøj med beskyttelseståhætte, som ikke kan forme sig efter foden.
Sålen skal sikre et godt fodfæste.
Ved arbejde på stiger, trapper,  

 armering og lignende underlag eller ved arbejde, hvor man går meget, bør der  

 bruges værnefodtøj med en smidig sål og separat hæl.
 Forurenet værnefodtøj skal rengøres, tørres og desinficeres i nødvendigt  

 omfang.
BRUGSANVISNING OG MÆRKNING Ved levering skal der fra leverandøren i nødvendigt omfang medfølge en  

 brugsanvisning på dansk med oplysninger om beskyttende egenskaber,  

 tilpasning, brug, vedligeholdelse og opbevaring.
 For følgende 2 typer af værnefodtøj gælder en godkendelses- og  

 mærkningsordning:
 Værnefodtøj med beskyttelseståhætte skal af leverandøren være mærket med  

 Dansk Standards mærke (eller andet nordisk standardmærke) og med  

 klassebetegnelse 1, 2 eller 3. Klassebetegnelsen angiver, hvor meget  

 beskyttelseståhætten kan holde til.
Et klasse 1-værnefodtøj beskytter ved tab af en genstand på 15 kg fra 1  

 meters højde.
Klasse 2 beskytter mod 20 kg og klasse 3 mod 25 kg's fald fra 1  

 meters højde.
 Værnefodtøj med værnesål skal af leverandøren være mærket med Dansk  

 Standards mærke (eller andet nordisk standardmærke) og med »S«  

 efter klassebetegnelse (1S, 2S eller 3S). Tallet henviser til  

 klassebetegnelsen for værnefodtøj med tåhætte, da værnefodtøj med værnesål  

 også har tåhætte, og »S« står for værnesål.
Undtaget er værnefodtøj til særlige formål, hvor direktøren for  

 Arbejdstilsynet har tilladt, at dette sælges uden Dansk Standards mærke på  

 fodtøjet.
Denne tilladelse fremgår af et mærke på værnefodtøjet.
 Opmærksomheden henledes på, at værnefodtøj efter 1992/93 skal være mærket  

 med EF-mærke (CE årstal). Dette hænger sammen med indførelsen af EF's indre  

 marked.
SIKKERHEDSSKILTNING Arbejdsgiveren skal sørge for, at arbejdsområder, hvor værnefodtøj skal  

 bruges, afmærkes med skiltning.
Fodværn påbudt Skiltet er blåt med hvidt symbol og kan være forsynet med et supplerende  

 skilt, som angiver typen af værnefodtøj.
 Der kan imidlertid være tilfælde, hvor arbejde, som gør værnefodtøj  

 nødvendigt, foregår så spredt, at skiltning ikke er praktisk mulig.
