Pressenævnet  

 fandt, at der var en klar samfundsmæssig interesse i en omtale af, hvorvidt  

 det  

 er muligt for uvedkommende at få adgang til andre personers fortrolige  

 oplysninger i de kommunale forvaltninger ved blot at oplyse navn og  

 personnummer.  

 Det var nævnets opfattelse, at den fornødne dokumentation for, at de  

 kommunale  

 forvaltninger udleverer fortrolige oplysninger til uvedkommende, kun  

 vanskeligt  

 kunne fremskaffes uden anvendelse af skjult mikrofon.
Nævnet fandt derfor, at  

 tv-stationen  

 ikke havde tilsidesat god presseskik på dette punkt.
Nævnet fandt  

 ej heller anledning til at udtale kritik af, at der ved udleveringen af de  

 fortrolige oplysninger af journalisten blev anvendt cpr.numre, der ikke  

 tilhørte ham, idet dette var nødvendigt for at kunne dokumentere, at  

 oplysningerne  

 blev udleveret til en uvedkommende.
Nævnet lagde endvidere vægt på, at der  

 forelå samtykke fra indehaverne af cpr.numrene til journalistens anvendelse  

 af  

 dem.
 Nævnet  

 bemærkede i øvrigt, at de to kommuner efterfølgende havde fået optagelserne  

 forelagt med henblik på en kommentar, og at kommunerne i indslaget havde  

 beklaget, at udleveringen af oplysningerne fandt sted.
Kendelse  

 fra Pressenævnet i sag 2004-6-56 Næstved og Vordingborg Kommuner har klaget til Pressenævnet over  

 et indslag i TV 2 ØST den 27. februar 2004, idet man mener, at god presseskik  

 er tilsidesat.
 Af indslaget fremgik blandt andet følgende:
 Studievært  

  

 : Flere  

 kommuner sløser med sikkerheden, når det handler om fortrolige oplysninger.  

 TV2  

 ØST kan i dag afsløre, hvor nemt vores personoplysninger kan havne i de  

 forkerte hænder.
Speak  

  

 : De 10 cifre i  

 et cpr-nummer er for alle danskere adgangsnøglen til de personlige  

 oplysninger,  

 der er registreret om dem selv i de kommunale forvaltninger. Speak  

  

 : Det såkaldte  

 R-75-skema er en skatteattest, der indeholder personlige oplysninger om bl.a.  

 ejendom, gæld, lønindkomst, bank og biler.
For at undersøge kommunernes  

 omgang  

 med borgernes personlige oplysninger forsøgte vi med tilladelse fra kolleger  

 at  

 benytte deres personnumre til at tjekke sikkerheden på fem tilfældige  

 kommuner  

 i regionen. Herefter høres en samtale mellem en journalist og en kommunal  

 medarbejder:
 Journalist  

  

 : Jeg skal  

 bruge sådan en R-75.
Kommunal medarbejder  

  

 :  

 Ja, dit personnummer? Journalist  

  

 : 7. juni  

 ´68.
Speak  

  

 : Kun i Slagelse  

 bad medarbejderen om legitimation, mens man i Kalundborg oplyste, at de ikke  

 længere  

 udleverede R-75-skemaet.
Men i Vordingborg, Næstved og Fakse kommuner fik vi  

 uden problemer udleveret personlige oplysninger, der ikke tilhørte os. Herefter vises blandt andet et klip med skattechef i Næstved  

 Kommune, Kaj Koefoed:
Kaj Koefoed  

  

 :  

 Hovedreglen er jo  og det er jo den instruks, der er givet, og  

 som bør være  

 givet alle steder  at man skal dokumentere, hvem man er, for at kunne  

 få  

 udleveret oplysninger om sig selv.
Det har noget med den digitale signatur at  

 gøre.
Journalist  

  

 : Hvordan  

 kan det her så overhovedet lade sig gøre? Kaj Koefoed  

  

 : Altså,  

 hvor der er mennesker, der sker der fejl. Speak  

  

 : I Vordingborg  

 kalder man sagen dybt beklagelig, og i Næstved har det allerede fået  

 konsekvenser,  

 ved at ledelsen har indskærpet over for medarbejderne, at de skal kræve  

 legitimation.
Men i Fakse ser man ikke nogen grund til at stramme proceduren  

 og  

 kræve legitimation. Studievært  

  

 :  

 Kommunerne burde ikke være i tvivl om, hvordan personoplysningerne skal  

 håndteres;  

 Datatilsynet har nemlig udsendt en sikkerhedsvejledning til dem.
Og selv om  

 Næstved og Vordingborg Kommune så beklager deres fremgangsmåde, så er sagen  

 ikke overstået af den grund  vi har i dag fået denne reaktion fra  

 Datatilsynet.
... Vordingborg og Næstved Kommune har anført, at man finder det  

 meget betænkeligt, at der i forbindelse med indslaget er anvendt en  

 båndoptager, uden at dette var oplyst, og at henvendelserne til kommunerne  

 skete under dække af et falsk navn og personnummer.
Klagerne  

 ønsker nævnets  

 vurdering af, hvorvidt TV 2 ØSTs handlemåde er i overensstemmelse med god  

 presseskik.
TV 2 ØST har afvist at have handlet i strid med god presseskik.  

 Det er en væsentlig historie, at uvedkommende kan få adgang til personlige,  

 fortrolige oplysninger i de kommunale forvaltninger blot ved at opgive navn  

 og  

 personnummer, uden at forvaltningerne forlanger behørig legitimation.
TV 2  

 ØST  

 kunne ikke dokumentere den manglende kontrol af identitet på anden måde end  

 ved  

 at bruge navne og personnumre på tv-stationens medarbejdere.
Der er alene  

 benyttet navne og personnumre fra medarbejdere på TV 2 ØST, som alle har  

 givet  

 tilladelse til anvendelsen.
TV 2 ØST har anført, at det er inden for rammerne af god  

 presseskik at kontrollere de systemer, som offentlige forvaltninger har sat i  

 værk til at beskytte borgernes personlige, fortrolige oplysninger.
Som  

 public-service tv-station anser TV 2 ØST det for sin pligt at kontrollere  

 offentlige myndigheders systemer generelt.
TV 2 ØST har endelig oplyst, at man efter udleveringen af de fortrolige  

 oplysninger henvendte sig til de to kommuner, som derved fik mulighed for at  

 forklare sig i indslaget.
Det er udelukkende cheferne i kommunerne, som er  

 blevet foreholdt forholdene, idet formålet med indslaget ikke har været at  

 hænge de enkelte medarbejdere ud.
 I sagens behandling har følgende nævnsmedlemmer deltaget:  

 Lene Pagter Kristensen, Bo  

 Maltesen, Ulrik Holmstrup og Kirsten Dyregaard.
 Pressenævnet udtaler:
Der er en klar samfundsmæssig interesse i en omtale af, hvorvidt  

 det er muligt for uvedkommende at få adgang til andre personers fortrolige  

 oplysninger i de kommunale forvaltninger ved blot at oplyse navn og  

 personnummer.
Det er nævnets opfattelse, at den fornødne dokumentation for,  

 at  

 de kommunale forvaltninger udleverer fortrolige oplysninger til uvedkommende,  

 kun vanskeligt kunne fremskaffes uden anvendelse af skjult mikrofon.
Nævnet  

 finder derfor, at TV 2 ØST ikke har tilsidesat god presseskik på dette punkt.
Nævnet finder ej heller anledning til at udtale kritik af, at  

 der ved udleveringen af de fortrolige oplysninger af journalisten blev  

 anvendt  

 cpr.numre, der ikke tilhørte ham, idet dette var nødvendigt for at kunne  

 dokumentere, at oplysningerne blev udleveret til en uvedkommende.
Nævnet har  

 endvidere  

 lagt vægt, at der forelå samtykke fra indehaverne af cpr.numrene til  

 journalistens anvendelse af dem.
 Nævnet skal i øvrigt bemærke, at de to kommuner efterfølgende  

 har fået optagelserne forelagt med henblik på en kommentar, og at kommunerne  

 i  

 indslaget har beklaget, at udleveringen af oplysningerne fandt sted.
 Afgjort den 18. august 2004.
