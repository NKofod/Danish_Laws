 Den 12. december 1994 undertegnedes i Paris en overenskomst imellem  

 Danmark og Congo om konsolidering af Congos gæld til den danske stat.  

 Overenskomsten er i overensstemmelse med de retningslinier for omlægning af  

 Congos gæld, som der blev opnået enighed om under multilaterale forhandlinger  

 i Paris den 30. juni 1994.
 Aftalen omfatter det danske statslån af 19. juli 1973 til Congo samt  

 garanterede danske eksportkreditter på mere end et år ydet før 1. januar  

 1986.
 For statslånet omlægges restancerne pr. 30. juni 1994, på ca 9,3 mio. kr.  

 og afdrag på ca 0,8 mio. kr. som ville forfalde imellem 1. juli 1994 og 31.  

 maj 1995, til betaling i 20 lige store halvårlige rater fra 2005 til 2014.  

 Det svares ikke rente af beløbene.
For eksportkreditterne omlægges restancerne pr. 30. juni 1994 på ca 0,6  

 mio. kr. til betaling i 20 lige store halvårlige afdrag fra år 2000 til 2009.  

 Renten indtil 30. juni 1994 er fastsat til 10 pct. p.a. og fra 1. juli 1994  

 til 8 pct. p.a.
Såfremt restancen betales inden 1. marts 1995 vil Danmark dog  

 give afkald på renter.
