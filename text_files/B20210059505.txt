Bekendtgørelse om ændring af bekendtgørelse om lukning og genåbning samt andre særlige restriktioner for dagtilbud, skoler og uddannelsesinstitutioner m.v. på Børne- og Undervisningsministeriets område i forbindelse med håndtering af covid-19 § 1 I bekendtgørelse nr. 535 af 27. marts 2021 om lukning og genåbning samt andre særlige restriktioner for dagtilbud, skoler og uddannelsesinstitutioner m.v. på Børne- og Undervisningsministeriets område i forbindelse med håndtering af covid-19 foretages følgende ændringer:
 1. I indledningen ændres »§ 33, stk. 7, og § 34« til: »§ 3, stk. 3, § 33, stk. 7, § 34 og § 64«.
 2. I § 2, stk. 1, ændres »jf. dog stk. 2-3 og § 6« til: »jf. dog § 6«.
 3. § 2, stk. 2 og 3, ophæves.
 Stk. 4 bliver herefter stk. 2.
 4. I § 4, stk. 1, ændres »jf. dog stk. 2-4 og § 6« til: »jf. dog stk. 2 og § 6«.
 5. § 4, stk. 2 og 3, ophæves.
 Stk. 4 bliver herefter stk. 2.
 6. Efter § 5 indsættes i kapitel 1:
»§ 5 a.
Kommunalbestyrelsen kan meddele midlertidigt påbud om lukning af skoler og institutioner m.v. omfattet af stk. 4, nr. 1-3, hvis den testkorrigerede incidens i kommunen er på mindst 100 smittede med covid-19 pr. 100.000 indbyggere, smitteforebyggende hensyn gør påbuddet nødvendigt, og kommunen ikke kan afvente påbud fra Styrelsen for Patientsikkerhed efter epidemilovens § 33, jf. dog stk. 7. Kommunalbestyrelsen etablerer nødpasning efter § 15.
Stk. 2. Kommunalbestyrelsen skal meddele midlertidigt påbud om lukning af skoler og institutioner m.v. omfattet af stk. 4, nr. 2 og 3, når skoler og institutioner m.v. er beliggende i en kommune, hvor den testkorrigerede incidens er på mindst 200 smittede med covid-19 pr. 100.000 indbyggere, jf. dog stk. 7. Påbud efter 1. pkt. skal gælde fra førstkommende hverdag fra det tidspunkt, hvor betingelsen i 1. pkt. er opfyldt.
Kommunalbestyrelsen etablerer nødpasning efter § 15.
Stk. 3. Kommunalbestyrelsen skal meddele midlertidigt påbud om lukning af skoler og institutioner m.v. omfattet af stk. 4, nr. 2 og 3, når skoler og institutioner m.v. er beliggende i et sogn, hvor der i de seneste syv dage er en incidens på mindst 400 smittede med covid-19 pr. 100.000 indbyggere, mindst 20 smittetilfælde med covid-19 og en positivprocent på testresultater for covid-19 på mindst 2, jf. dog stk. 7. Påbud efter 1. pkt. skal gælde fra førstkommende hverdag fra det tidspunkt, hvor betingelserne i 1. pkt. er opfyldt.
Kommunalbestyrelsen etablerer nødpasning efter § 15.
 Stk. 4. Påbud efter stk. 1-3 omfatter følgende skoler og institutioner m.v., jf. dog stk. 5:
 1) Offentlige og private dagtilbud m.v.
 2) Offentlige og private grundskoler, 10.-klasseskoler og fritidstilbud m.v., der modtager elever indskrevet i grundskoler og 10.-klasseskoler, bortset fra efterskoler og frie fagskoler.
 3) Offentlige og private institutioner for forberedende grunduddannelse, ungdoms- og voksenuddannelser.
 Stk. 5. Kommunalbestyrelsens påbud i medfør af stk. 1-3 omfatter ikke de i § 2, stk. 1, nr. 2-3 og 8-16, opregnede elever, kursister og deltagere, samt:
 1) Børn, der modtager sprogstimulering og obligatorisk læringstilbud efter dagtilbudsloven.
 2) Børn, elever, kursister og deltagere, hvis dette er begrundet i særlige sociale, pædagogiske eller behandlingsmæssige behov hos barnet, eleven, kursisten eller deltageren, herunder begrundet i forholdene i hjemmet.
 3) Elever, kursister og deltagere, som er indskrevet på en kostafdeling, for så vidt angår deres ophold på kostafdelingen.
 Stk. 6. Kommunalbestyrelsens påbud i medfør af stk. 1 skal inden for 48 timer forelægges for Styrelsen for Patientsikkerhed, der vurderer, om der er grundlag for at udstede et påbud i medfør af epidemilovens § 33. Har kommunalbestyrelsen udstedt et påbud, der omfatter skoler og institutioner m.v., der ligger uden for Styrelsen for Patientsikkerheds kompetence efter epidemilovens § 33, skal Styrelsen for Patientsikkerhed indstille til kommunalbestyrelsen, i hvilket omfang det kommunalt udstedte påbud bør opretholdes.
 Stk. 7. Har Styrelsen for Patientsikkerhed udstedt et påbud efter epidemilovens § 33, omfatter kommunalbestyrelsens påbud efter stk. 1-3 ikke de skoler og institutioner m.v., der er omfattet af styrelsens påbud.
 Stk. 8. Kommunalbestyrelsen skal ophæve et påbud efter stk. 1, når Styrelsen for Patientsikkerhed vurderer, at der ikke er grundlag for at opretholde nedlukningen, eller når kommunen i de seneste syv dage har været under den i stk. 1 nævnte incidensgrænse.
 Stk. 9. Kommunalbestyrelsen skal ophæve et påbud efter stk. 2, når der i den pågældende kommune i de seneste syv dage er en testkorrigeret incidens på færre end 200 smittede med covid-19 pr. 100.000 indbyggere.
 Stk. 10. Kommunalbestyrelsen skal ophæve et påbud efter stk. 3, når der i det pågældende sogn i de seneste syv dage er en incidens på færre end 400 smittede med covid-19 pr. 100.000 indbyggere, mindre end 20 smittetilfælde med covid-19 eller en positivprocent for testresultater for covid-19 på mindre end 2.
 Stk. 11. Kommunalbestyrelsen offentliggør påbud efter stk. 1-3.
Stk. 12. Kommunalbestyrelsens påbud efter stk. 1-3 kan ikke indbringes for anden administrativ myndighed.« 7. I § 9, stk. 2, 1. pkt., udgår »men ikke som led i undervisningen,«.
 8. Overskriften til kapitel 5 affattes således:
»Kapitel 5 Ikrafttræden« 9. § 16 ophæves.
 10. I § 17, stk. 2, ændres »12. april« til: »10. maj«.
 11. Bilag 3 ophæves.
 § 2.
 Bekendtgørelsen træder i kraft den 12. april 2021.
