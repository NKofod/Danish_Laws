Erstatningsansvarslovens § 2  tabt arbejdsfortjeneste, nævnets j.nr. 11-520-20952 Ansøger var ansat som sygeplejerske på et hjem for misbrugere og blev i den forbindelse overfaldet af en af beboerne.
Hun søgte i den forbindelse blandt andet om erstatning for tabt arbejdsfortjeneste, idet hun som følge af skaden måtte gå ned i tid fra 37 til 35 timer om ugen, svarende til en nedgang i løn på ca. 1.500 kr. om måneden.
Nævnet besluttede at afslå ansøgningen om erstatning for tabt arbejdsfortjeneste, idet nævnet fandt, at ansøger  ved at gå 2 timer ned i arbejdstid om ugen  havde genoptaget sit arbejde i stort set samme omfang som inden skaden.
Nævnet henviste i den forbindelse til erstatningsansvarslovens § 2, hvorefter retten til erstatning for tabt arbejdsfortjeneste ophører, når skadelidte er i stand til at genoptage sit arbejde i væsentligt samme omfang som før skaden.
