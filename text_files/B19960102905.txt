 I medfør af § 64 a, stk. 1, § 64 b, stk. 2, og § 70 i sømandsloven, jf.  

 lovbekendtgørelse nr. 766 af 19. september 1995, og efter bemyndigelse i  

 bekendtgørelse nr. 694 af 17. august 1995, fastsættes:
Anvendelsesområde § 1.  Ved udtrykket søfarende forstås enhver person,  

 bortset fra skibsføreren, som udfører tjeneste i dansk skib i søen.
 § 2.  Bekendtgørelsen finder ikke anvendelse på:
 Stk. 2.  For passagerskibe og skibe til særlige formål  

 kan Søfartsstyrelsen efter anmodning tillade afvigelser fra bekendtgørelsen.
På- eller afmønstring § 3.  Mønstring skal finde sted, når en søfarende  

 tiltræder eller fratræder tjenesten i et dansk skib.
 Stk. 2.  Skibsføreren skal ved mønstringen sikre, at  

 lovgivningens forskrifter for den pågældende søfarende er opfyldt, herunder  

 navnlig de aldersmæssige, helbredsmæssige og uddannelsesmæssige krav.
Besætningsskema § 4.  Som besætningsskema skal anvendes en af  

 Søfartsstyrelsen godkendt formular, som skal udfyldes, indsendes og opbevares  

 i overensstemmelse med den af Søfartsstyrelsen udsendte »Vejledning i  

 brugen af hyrekontrakt/besætningsskema«, jf. dog § 7.
 Stk. 2.  Skibsføreren skal ved på- eller afmønstring  

 sikre sig, at besætningsskemaet er udfyldt og indsendt i overensstemmelse med  

 den i stk. 1 nævnte vejledning.
 Stk. 3.  For unge i familiepleje anbragt af offentlige  

 myndigheder efter Socialministeriets vejledning om bistandslovens  

 bestemmelser om særlige støtte til børn og unge anvendes besætningsskemaet i  

 overensstemmelse med den i stk. 1 nævnte vejledning.
 Stk. 4.  For personer, der følger med skibet uden at  

 udføre tjeneste om bord, kan besætningsskema anvendes i overensstemmelse med  

 den i stk. 1 nævnte vejledning.
§ 5.  Et eksemplar af samtlige besætningsskemaer skal  

 opbevares om bord i skibet.
Skemaerne skal samles i en mappe, der benævnes  

 skibsbesætningsliste.
 § 6.  Rederiet skal udfylde og indsende  

 besætningsskema i overensstemmelse med den i § 4, stk. 1, nævnte vejledning,  

 når en skibsfører tiltræder eller fratræder tjenesten om bord i et dansk  

 skib, jf. dog § 7.
 § 7.  Søfartsstyrelsen kan uanset bestemmelserne i §§  

 4-6 efter anmodning fra reder eller skibsfører tillade, at  

 mønstringsoplysninger om bord opbevares på elektronisk medie, og at  

 indberetningen af mønstringsoplysninger sker elektronisk.
Søfartsbog § 8.  En dansk søfarende, der påmønstrer i en stilling  

 omfattet af skibets besætningsfastsættelse, skal være i besiddelse af en  

 søfartsbog.
 Stk. 2.  For udenlandske søfarende, der påmønstrer i en  

 stilling omfattet af skibets besætningsfastsættelse, benyttes  

 besætningsskemaet i stedet for søfartsbog.
Stk. 3.  Er en dansk søfarende som nævnt i stk. 1 ikke i  

 besiddelse af søfartsbog ved påmønstring, finder stk. 2 tilsvarende  

 anvendelse.
Den pågældende skal dog snarest muligt sørge for at erhverve en  

 søfartsbog, og de nødvendige påtegninger om tjenesteforholdet skal herefter  

 af rederen eller skibsføreren indføres i søfartsbogen.
 Stk. 4.  Søfartsstyrelsen kan tillade, at søfartsbøger  

 udstedt af Færøernes Landsstyre benyttes i danske skibe.
 § 9.  Skibets fører skal ved på- og afmønstring  

 udfylde og underskrive de i § 8, stk. 1, nævnte søfarendes søfartsbøger.
Stk. 2.  Udfyldelse af søfartsbog skal ske på tydelig  

 måde.
Navne på skibe og byer må ikke forkortes.
 Stk. 3.  Som stillingsbetegnelser må for stillinger  

 omfattet af skibets besætningsfastsættelse kun benyttes de i  

 besætningsfastsættelsen anførte.
 Stk. 4.  For danske søfarende, som ikke er omfattet af §  

 8, stk. 1, skal skibsføreren på anmodning indføre påtegninger om  

 tjenesteforholdet i vedkommendes søfartsbog.
Stk. 5.  I tilfælde, hvor en søfarende ikke befinder sig  

 om bord ved skibets afsejling, skal afmønstringsrubrikken i søfartsbogen,  

 uanset udeblivelsesårsagen, forsynes med datoen for udeblivelsen som ved en  

 normal afmønstring.
Anden påtegning må ikke benyttes.
Udstedelse af søfartsbog § 10.  Søfartsbøger udstedes af Søfartsstyrelsen eller  

 myndigheder, som bemyndiges hertil.
§ 11.  Søfartsbøger må kun udstedes til personer, som Stk. 2.  Til personer under 18 år, der ikke har indgået  

 ægteskab, må søfartsbøger kun udstedes, når vedkommende foreviser skriftlig  

 tilladelse fra forældremyndighedens indehaver til at tage beskæftigelse til  

 søs.
 § 12.  Anmodning om udstedelse af søfartsbog  

 fremsættes på en særlig blanket, der fås ved henvendelse til  

 Søfartsstyrelsen.
 Stk. 2.  Søfartsbogen skal være forsynet med et  

 vellignende pasbillede.
Stk. 3.  Ansøgeren skal godtgøre sin identitet ved  

 forevisning eller indsendelse af både § 13.  Prisen for erhvervelse af en søfartsbog er  

 150,00 kr.
Skal søfartsbogen tilsendes, kan Søfartsstyrelsen udover bogens  

 pris kræve omkostningerne ved forsendelsen dækket.
Straffebestemmelse § 14.  Overtrædelse af bekendtgørelsen straffes med  

 bøde.
 Ikrafttræden m.v.
 § 15.  Bekendtgørelsen træder i kraft den 1. januar  

 1997.
 Stk. 2.  Samtidig ophæves bekendtgørelse nr. 406 af 21.  

 juni 1993 om på- og afmønstring af søfarende, om besætningsskemaer og om  

 søfartsbøger.
