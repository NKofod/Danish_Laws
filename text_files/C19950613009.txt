 § 1.  I forhold til Budgetvejledning 1992 er der i  

 Budgetvejledning 1995 foretaget følgende reelle ændringer:
A. Ændrede disponeringsregler Leasingbestemmelsen er udbygget med omtale af begreberne finansiel leasing  

 og operationel leasing (BV 92 pkt. 21.31.8 er ændret).
 Det er præciseret, at udsvingsmarginen skal ses i henhold til det endelige  

 regnskabstal (BV 92 pkt. 21.61 er ændret).
 Finansministeriets cirkulære nr. 110 af 18. juni 1992 om, at der kan  

 overføres midler fra øvrig drift til løn i forbindelse med visse udsendelser  

 af danske embedsmænd, er indarbejdet (BV 92 pkt. 21.31.1 er ændret).
 De hidtidige regler om indtægtsdækket virksomhed er udbygget med et  

 regelsæt om tilskudsfinansierede aktivteter, der skal sikre, at de tilskud  

 fra fonde o.lign., som nogle statsinstitutioner modtager, kan omsættes i  

 tilhørende udgifter i institutionen til opfyldelse af tilskudsformålet (BV 92  

 pkt. 21.2, 21.32.5, 21.34, 61.71 (nyt nr. 66) og 61.10.2 (nyt nr. 69.2) er  

 ændret).
 BV 92's bemærkning om, at gebyrhjemler kan være »forudsat i  

 forbindelse med bevillingen«, er præciseret således, at gebyrer skal  

 have hjemmel i lov eller tekstanmærkning (BV 92 pkt. 21.32.2 er ændret).
Det hidtidige krav om angivelse af et opsparingsformål er ophævet som  

 reelt betydningsløs, og der er for at nedbringe den i øjeblikket for store  

 opsparing indført en provisionsbetaling til »statskassen« på 10  

 pct. af den del af opsparingssaldiene, for øvrig drift dog kun den del, der  

 overstiger 5 mill. kr.
Samtidig er 2-pct. begræsningen vedrørende  

 lønopsparing ophævet (BV 92 pkt. 31.22, 41.19 og 52.1, 7. pind, er ændret).
 Der hjemles adgang til direkte optagelse på tillægsbevillingslovforslaget  

 af EU-tilskud, der medfører tilsvarende udgifter (BV 92 pkt. 12.2 er ændret).
B. Ændringer på personaleområdet Det er præciseret, at bevillingslønrammeplaceringen i  

 personaleoversigterne i alle tilfælde bestemmes af klassifikationen og ikke  

 af lønstørrelsen (BV 92 pkt. 41.22. er ændret).
 De oplysninger, der skal medsendes til Finansministeriet ved oprettelse og  

 klassificering af stillinger i bevillingslønramme 37 og derover, er udbygget  

 (BV 92 pkt. 47.1. er ændret).
 Der er etableret adgang til at overføre midler fra øvrig drift til løn,  

 hvis der i en institution aftales udlodning af rationaliseringsgevinster til  

 medarbejderne som led i rammeaftalen om effektivisering og udvikling (BV 92  

 pkt. 21.31.1 er ændret).
 Der er etableret mulighed for, at der efter en institutions konkrete skøn  

 kan ydes krisehjælp til medarbejdere f.eks. i form af betaling for behandling  

 for alkoholmisbrug (BV 92 pkt. 21.31.3 er ændret).
 Indførelsen af taxameterordninger, bl.a. på Undervisningsministeriets  

 område, har teknisk medført behov for ændring i LIF-systemet (BV 92 pkt.  

 61.10.2., litra 5, er ændret).
C.
Allerede gennemført ved cirkulærer el.lign.
 Obligatoriske indkøbsaftaler er afskaffet i forbindelse med ændring af  

 status for Statens Indkøb (BV 92 pkt. 21.31.6 er ændret).
 Finansministeriets cirkulære nr. 33 af 10. februar 1994 om ændring af  

 Budgetvejledning 1992 (Ændring af ordningen om selvstændig likviditet) er  

 indarbejdet (BV 92 pkt. 21.32.3 er ændret).
 Der er indarbejdet nødvendige tekniske ændringer som følge af ny  

 regnskabsbekendtgørelse (BV 92 kap. 6 er omskrevet om omnummereret).
Refusionsordninger for medarbejdere i jobtræning og særligt tilrettelagte  

 jobtræningsforløb er indarbejdet i de bestemmelser, der iøvrigt omhandler  

 refusion på personaleområdet.
De pågældende bestemmelser er iøvrigt  

 redaktionelt gennemskrevne (BV 92 pkt. 41.15.3., 41.23., 41.24. og 61.10.  

 (nyt nr. 69.2.) er ændret).
 Finansministeriets cirkulære nr. 42 af 1. marts 1994 om udbud og  

 udlicitering af statslige drifts- og anlægsopgaver er indarbejdet (BV 92 pkt.  

 20.4 er ændret).
 Finansministeriets cirkulære nr. 21. december 1992 om ændring af  

 Budgetvejledning 1992 (afskaffelse af pris- og lønregulering af opsparings-,  

 genbevillings- og øvrige overførselsbeløb, samt om omlægning af bidrag til  

 tjenestemandspensioner) er indarbejdet. (BV 92 pkt. 13.7., 21.33.1., afsnit  

 3, 21.33.13., 21.34., 21.62. og 51.1., afsnit 1, er ændret).
D.
Tekniske ændringer, opstilling el.lign.
 Ekstraordinær afskrivning skal foretages, når et anlægsaktiv udgår af  

 driften (BV 92 pkt. 21.64. er ændret).
 Salgsindtægter vedr. fast ejendom optages med fradrag af salgsomkostninger  

 (BV 92 pkt. 14.2., 21.32.6., 21.42.3., 31.27. og 32.22 er ændret).
 Bilaget om kalkulationsregler er overflyttet til Budgethåndbogen, hvor det  

 efter sin karakter mere naturligt hører hjemme, men eksistensen af  

 kalkulationsreglerne er omtalt i budgetvejledningen under reglerne for  

 indtægtsdækket virksomhed (BV 92 bilag 1 er udgået og pkt. 21.33.6 er  

 ændret).
 Det er præciseret, at det på tillægsbevillingslovforslaget er  

 uhensigtsmæssigt at udvise samtlige bevægelser mellem standardkonti på  

 driften (BV 92 pkt. 53.2 er ændret).
 Bestemmelsen om, at depositum og forudbetalt husleje skal afholdes som  

 driftsbevilling i det år, hvori lejemålet indgås, er slettet. (BV 92 pkt.  

 21.31.4., 7. afsnit, er slettet).
 Statsvirksomhederne skal (ligesom indtægtsdækkede virksomheder) fremtidigt  

 kunne afløfte købsmoms. Ændringen er nødvendiggjort p.g.a. ændringer i  

 momsreglerne således, at statsvirksomheder ikke længere beregner moms ved  

 salg til institutioner under eget ministerområde og derfor ikke længere vil  

 have fuld købsmoms at fratrække i regnskabet overfor toldvæsenet (BV 92 pkt.  

 21.31.11 er indsat og pkt. 21.33. 9 er ændret).
 Fortegnelsen over de p.t. værende fonde, for hvilket der skal aflægges  

 særskilt regnskab, er ajourført (BV 92 bilag 3 er ajourført).
 § 2.  Budgetvejledning 1995 gælder fra finansåret  

 1995. Samtidig ophæves følgende cirkulærer:
 Cirkulære af 17. august 1984 om ændring af reglerne for  

 statsinstitutioners budgettering af ikke-fradragsberettiget købsmoms.
 Cirkulære af 25. juni 1985 om statsinstitutioners adgang til at føre  

 lagerbeholdningskonti.
 Cirkulære af 28. december 1988 om forbud mod anvendelse af statsmidler til  

 indkøb af tobaksvarer.
 Cirkulære af 21. februar 1992 om Finansministeriets Budgetvejledning 1992.
 Cirkulære nr. 33 af 10. februar 1994 om ændring af Budgetvejledning 1992  

 (ændring af ordningen om selvstændig likviditet).
