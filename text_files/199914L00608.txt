Betænkning afgivet af Erhvervsudvalget  

 den 11. maj 2000 Betænkning over Forslag til lov om ændring af lov om  

 VækstFonden og lov om påligningen af indkomstskat til staten  

 (ligningsloven) (Garantier for udlån til udviklingsaktiviteter i  

 mindre virksomheder, supplerende instrumenter til at finansiere meget  

 risikobetonede projekter og adgang til, at VækstFonden kan formidle  

 kontakt mellem virksomheder og private investorer) Udvalget har behandlet lovforslaget i nogle møder  

 og har herunder stillet spørgsmål til erhvervsministeren, som  

 denne har besvaret skriftligt og mundtligt.
 En oversigt over lovforslagets bilag er optrykt som bilag  

 til denne betænkning.
 Et mindretal har stillet  

 ændringsforslag om deling af lovforslaget, hvorom henvises til de  

 ledsagende bemærkninger.
 Herefter indstiller et mindretal  

 (Socialdemokratiets og Det Radikale Venstres medlemmer af udvalget)  

 lovforslaget til vedtagelse uændret.
 Et andet mindretal (Venstres medlemmer af udvalget)  

 har foreslået delingen af lovforslaget og indstiller det under A  

 nævnte lovforslag til vedtagelse med de af mindretallet hertil  

 stillede ændringsforslag og det under B nævnte lovforslag til  

forkastelse ved 3. behandling.
 Et tredje mindretal (Det Konservative Folkepartis  

 medlem af udvalget) der har tiltrådt delingen af lovforslaget, vil  

 stemme hverken for eller imod det under A nævnte lovforslag ved. 3.  

 behandling og indstiller det under B nævnte lovforslag til  

forkastelse ved 3. behandling.
 Mindretallet finder det under A nævnte lovforslag  

 særdeles problematisk, idet lovforslaget med sine vide rammer og  

 bemyndigelsesbestemmelser reelt åbner mulighed for, at  

 pengeinstitutterne kan bevilge sig selv garantier.
 Et fjerde mindretal (Dansk Folkepartis og Frihed  

 2000 s medlemmer af udvalget) har tiltrådt delingen af lovforslaget og  

 indstiller de under A og B nævnte lovforslag til forkastelse ved  

 3. behandling.
 En del af mindretallet (Dansk Folkepartis medlem af  

 udvalget) ønsker ikke en statslig støttet  

 lånegarantiordning for udvalgte virksomheder.
 De professionelle långivere må medvirke i  

 kapitalfremskaffelse på hensigtsmæssige vilkår.
 For at lette nye virksomheders vækst vil en eventuel  

 skattefrihed i de første leveår være en mulighed.
 Et femte mindretal (Socialistisk Folkepartis medlem  

 af udvalget) vil redegøre for sin stilling til lovforslaget og de  

 stillede ændringsforslag ved 2. behandling.
 Et sjette mindretal (Centrum-Demokraternes medlem  

 af udvalget) vil redegøre for sin stilling til lovforslaget og de  

 stillede ændringsforslag ved 2. behandling.
 Et syvende mindretal (Enhedslistens medlem af  

 udvalget) vil redegøre for sin stilling til lovforslaget og de  

 stillede ændringsforslag ved 2. behandling.
 Et ottende mindretal (Kristeligt Folkepartis medlem  

 af udvalget) har tiltrådt delingen af lovforslaget og indstiller de  

 under A og B nævnte lovforslag til vedtagelse med de stillede  

 ændringsforslag.
Ændringsforslag Af	et mindretal (V), tiltrådt af et mindretal (KF,  

 DF, KRF og FRI):
a 1) Lovforslaget deles i to lovforslag med følgende  

 titler og indhold:
A. » B. »Forslag til lov om  

 ændring af lov om VækstFonden. (Jobskabelse på  

 særlige vilkår)«  

 omfattende § 1, nr. 2, 8 og 9, og § 3.
b Ændringsforslag til det under A nævnte  

 lovforslag Af	et mindretal (V), tiltrådt af et mindretal  

 (KRF):
Til § 1 2) I det under nr. 5 foreslåede § 3, stk. 6, 2.  

 pkt., udgår »og 5«.
 3) I det under nr. 6 foreslåede § 3, stk. 7, 3.  

 pkt., udgår »og 5«.
 4) I det under nr. 7 foreslåede § 4, stk. 2, 1.  

 pkt., udgår »og 5«.
 5) I det under nr. 10 foreslåede § 5, stk. 2,  

 1. pkt., udgår »og  

 5«.
 6) I det under nr. 11 foreslåede § 12 B,  

 stk. 1, udgår »og  

 5« (2 steder).
Til § 2 7) Nr. 1 affattes således:
» Til § 3 8) Datoen »1.  

 maj« ændres til: »1. juli«.
Ændringsforslag til det under B nævnte  

 lovforslag Til § 3 9) Paragraffen affattes således:
» Erhvervsministeren fastsætter tidspunktet for lovens  

 ikrafttræden.« Bemærkninger Til nr. 1-7 Da jobskabelse på særlige vilkår ikke  

 efter Venstres opfattelse hører ind under Vækstfondens virke og  

 regi ifølge § 1 i lov om Vækstfonden, kan Venstre ikke  

 støtte denne del af lovforslaget.
 Venstre kan helt klart støtte garantiordningerne.  

 Venstre mener, det vil være til stor gavn for det danske erhvervsliv.  

 Det er derfor Venstres opfattelse, at jobskabelse på særlige  

 vilkår bør udskilles i et selvstændigt lovforslag.  

 Samtlige de under nr. 2-7 stillede ændringsforslag er tekniske  

 konsekvensændringer som følge af delingen af lovforslaget.
Til nr. 8 Da det foreslåede ikrafttrædelsestidspunkt for  

 § 1, nr. 4, er passeret, foreslås det i stedet, at 1. juli  

 indsættes om ikrafttrædelsestidspunkt.
Til nr. 9 Det bemærkes, at vedtagelsen af en deling af  

 lovforslaget vil medføre, at der til 3. behandling af lovforslag B  

 stilles ændringsforslag, som indeholder de nødvendige tekniske  

 konsekvensændringer.
Frode Sørensen (S) nfmd.  

  Ole Vagn Christensen (S)  Claus Larsen-Jensen (S)  

  René Skau Björnsson (S)  

  Bjarne Laustsen (S) Ole Sohn (SF)  

  Sonja Albrink (CD)  Morten Helveg Petersen (RV)  

  Frank Aaen (EL)  Svend Erik Hovmand (V)  

  Pia Larsen (V)  Kim Andersen (V)  

  Peter Brixtofte (V)  fmd.  Pernille Sams (KF)  

  Kirsten Jacobsen (FRI)  Egil Møller (DF)  

  Ole M.
Nielsen (KRF) Bilag Bilagsoversigt vedrørende L 194 i ERU Bilagsnr.
