Bekendtgørelse om ændring af bekendtgørelse om midlertidig kompensation til særligt nødlidende kulturinstitutioner m.v. der modtager driftstilskud m.v. fra Kulturministeriet eller visse driftslignende tilskud fra Børne- og Undervisningsministeriet, og som følge af COVID-19 foranstaltninger er i risiko for at gå konkurs § 1 I bekendtgørelse nr. 2423 af 13. december 2021 om midlertidig kompensation til særligt nødlidende kulturinstitutioner m.v. der modtager driftstilskud m.v. fra Kulturministeriet eller visse driftslignende tilskud fra Børne- og Undervisningsministeriet, og som følge af COVID-19 foranstaltninger er i risiko for at gå konkurs, som ændret ved bekendtgørelse nr. 1029 af 25. juni 2022, foretages følgende ændringer:
 1. § 1, stk. 1, affattes således:
»§ 1. Efter denne bekendtgørelse ydes kompensation til særligt nødlidende kulturinstitutioner m.v., der modtager årligt driftstilskud fra Kulturministeriet, som har forventede kompensationsberettigede omkostninger på mindst  100.000 kr. for de i stk. 2, nr. 1, litra a og b nævnte perioder, 135.000 kr. eller mere for de i stk. 2, nr. 1, litra c og d nævnte perioder, 250.000 kr. eller mere for den i stk. 2, nr. 2, litra a nævnte periode, 400.000 kr. eller mere for den i stk. 2, nr. 2, litra b nævnte periode, eller 150.000 kr. eller mere for den i stk. 2, nr. 2, litra c nævnte periode, og som følge af COVID-19 foranstaltninger er i risiko for at gå konkurs.« 2. § 1, stk. 2, affattes således:
 »Stk. 2. Der kan ansøges kompensation, jf. stk. 1 og § 3, for en af følgende kompensationsperioder:
 1) For ansøgninger modtaget til og med den 18. maj 2021 kan følgende kompensationsperioder anvendes:
 a) Fra og med 9. marts 2020 til og med 8. juli 2020.
 b) Fra og med den 9. marts til og med den 31. august 2020.
 c) Fra og med den 9. marts til og med den 31. oktober 2020.
 d) Fra og med den 9. marts 2020 til og med den 31. december 2020.
 2) For ansøgninger modtager fra og med den 19. maj 2021 kan følgende kompensationsperioder anvendes:
 a) Fra og med den 9. marts 2020 til og med den 31. december 2020.
 b) Fra og med den 9. marts 2020 til og med den 30. juni 2021.
c) Fra og med den 1. januar 2021 og med den 30. juni 2021.« 3. I § 1, stk. 3, ændres »nr. 1-3« til: »nr. 1-2«.
 4. § 11 affattes således:
»§ 11. Slots- og Kulturstyrelsens afgørelser i henhold til denne bekendtgørelse kan påklages til Kulturministeriet.« 5. § 12, stk. 2, affattes således:
»Stk. 2. Bekendtgørelsens § 3, stk. 1-3 og § 4, stk. 2, finder anvendelse på ansøgninger indgivet efter den 18. maj 2021.« 6. I § 12, stk. 3, ændres »2023« til: »2024«.
§ 2 Bekendtgørelsen træder i kraft den 17. oktober 2022.
