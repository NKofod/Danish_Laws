 I medfør af § 6, § 43, § 48, stk. 2 og § 83 stk. 3 i lov om  

 miljøbeskyttelse, jf. lovbekendtgørelse nr. 68 af 24. januar 1989,  

 fastsættes:
Område § 1.  Denne bekendtgørelse omfatter § 2.  Ved overfladebehandling forstås i denne  

 bekendtgørelse følgende former for behandling af et skibs udvendige  

 overflader: Højtryksspuling med eller uden tilsætning af blæsemiddel med  

 henblik på fjernelse af gammel maling, sandblæsning med eller uden  

 vandtilsætning samt metallisering og sprøjtemaling.
Skibe på vandet udenfor værftsområder § 3.  Udvendig overfladebehandling af skibe beliggende  

 på vandet udenfor værftsområder er forbudt.
 Stk. 2.  Amtsrådet fører tilsyn med overholdelsen af  

 forbudet i stk. 1.
Skibe i dokke, på beddinger eller indenfor  

 værftsområder § 4.  Fra 1. oktober 1991 skal der ved  

 overfladebehandling af skibe i dokke, på beddinger eller indenfor  

 værftsområder foretages effektiv forebyggelse, herunder nødvendig afskærmning  

 i forbindelse med arbejdets udførelse, imod væsentlig forurening.
 Stk. 2.  Tilsynsmyndigheden meddeler påbud eller forbud,  

 såfremt de i stk. 1 nævnte foranstaltninger ikke findes tilstrækkelige.
§ 5.  Inden uddokning eller søsætning af et skib skal  

 dokken / beddingen rengøres for materialer eller stoffer, som kan forurene  

 vandmiljøet, herunder brugt blæsemiddel, afblæst maling, spild, olieholdige  

 klude m.v.
Materialerne skal håndteres og bortskaffes, herunder efter de til  

 enhver tid gældende regler for håndtering og bortskaffelse af  

 kemikalieaffald, således at der ikke opstår fare for, at de tilføres  

 vandmiljøet.
 Stk. 2.  Tilsynsmyndigheden meddeler påbud eller forbud,  

 såfremt kravene i stk. 1 ikke overholdes.
Særskilt udledning af spildevand § 6.  Medmindre der stilles strengere krav i  

 planlægningen af kvaliteten af vandområderne, skal udledninger, der er  

 omfattet af denne bekendtgørelse, renses for tungmetaller ved anvendelse af  

 bedste, tilgængelige teknologi.
 Stk. 2.  Ved bedste, tilgængelige teknologi forstås den  

 teknologi, som er teknisk gennemførlig og økonomisk opnåelig for den  

 pågældende virksomhedstype.
 Stk. 3.  Ved spildevand forstås i denne bekendtgørelse  

 vand fra våd fristråleblæsning og højtryksspuling, regnvand fra dokke og  

 beddinger samt vand fra rengøring af dokke og beddinger.
 § 7.  For eksisterende udledninger skal der indgives  

 ansøgning om tillladelse til udledning af spildevand.
 Stk. 2.  Ansøgningen skal indgives til amtsrådet.  

 Ansøgningen skal være amtsrådet i hænde senest den 1. januar 1992.
 Stk. 3.  Amtsrådet træffer inden 1. juli 1992 afgørelse  

 om tilladelse til udledning i overensstemmelse med bestemmelsen i § 6.
Tilsyn § 8.  For tilsynet gælder bestemmelserne i  

 miljøbeskyttelseslovens kapitel 7, jfr. § 48-51.
Afgørelser og klage § 9.  For tilsynsmyndighedens afgørelser efter denne  

 bekendtgørelse gælder reglerne i miljøbeskyttelseslovens kapitel 10 og 11.
Straffe- og ikrafttrædelsesbestemmelser § 10.  Medmindre højere straf er forskyldt efter den  

 øvrige lovgivning, straffes med bøde den, der Stk. 2.  Straffen kan stige til hæfte eller fængsel i  

 overensstemmelse med miljøbeskyttelseslovens § 83, stk. 2, hvis overtrædelsen  

 er begået forsætligt eller ved grov uagtsomhed, og hvis der ved overtrædelsen  

 er voldt skade på miljøet eller fremkaldt fare derfor eller opnået eller  

 tilsigtet en økonomisk fordel for den pågældende selv eller andre, herunder  

 ved besparelser.
 Stk. 3.  Begås en af de i stk. 1 og 2 nævnte  

 overtrædelser af et aktieselskab, anpartsselskab, andelsselskab eller  

 lignende, kan der pålægges selskabet som sådant bødeansvar.
 Stk. 4.  Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.
 § 11.  Denne bekendtgørelse træder i kraft den 1. juli  

 1991.
