En konsulentrapport, der er udarbejdet på en kommunalbestyrelses  

 initiativ af et privat firma til brug for kommunen, og som er afleveret til  

 kommunen, er umiddelbart undergivet aktindsigt for offentligheden.
Dette  

 gælder uanset, om rapporten vedrører visse offentligt ansattes tjenstlige  

 forhold.
Tilsagn om diskretion til de som rapporten vedrører, kan heller ikke  

 udvide adgangen til at gøre undtagelse for offentlighedslovens regler.
Efter  

 en konkret vurdering, kan der ske undtagelse helt eller delvist efter den  

 snævre undtagelsesbestemmelse i § 13, stk. 1, nr. 6. Den omstændighed, at et  

 dokument er stemplet fortroligt eller lignende, er principielt uden betydning  

 for afgørelsen af, om et dokument er undtaget for retten til aktindsigt.
I skrivelse af 18. august 1988 har Suså Kommune anmodet Justitsministeriet  

 om en udtalelse om, hvorvidt en rapport, der er udarbejdet af Lundgaard  

 Management om Social- og Sundhedsforvaltningen i Suså Kommune, er omfattet af  

 den almindelige adgang til aktindsigt efter offentlighedsloven.
Man har  

 ligeledes forespurgt om adgangen til aktindsigt i en beretning udarbejdet af  

 Kommunernes Revisionsafdeling om gennemgang af ledelsesstrukturen,  

 sagsbehandlingen og den administrative kompetence i Suså Kommunes  

 socialforvaltning.
Det fremgår af sagen, at en journalist fra Næstved Tidende den 30. juni  

 1988 anmodede Suså Kommune om aktindsigt i den ovennævnte rapport og  

 beretning.
Den 7. juni 1988 meddelte borgmesteren afslag på begæringen om  

 aktindsigt med den begrundelse, at byrådet i sit ordinære møde den 21. juni  

 1988 under henvisning til, at byrådet endnu ikke havde afsluttet sine  

 undersøgelser og overvejelser omkring socialforvaltningen, traf følgende  

 beslutning:
»Byrådet skønner, at analysen ikke er omfattet af lov om offentlighed  

 i forvaltningen endnu.« Det fremgår endvidere af sagen, at Næstved Tidende den 19. august 1988 har  

 klaget til Tilsynsrådet for Storstrøms amt.
Næstved Tidende har i den  

 forbindelse blandt andet gjort gældende, at rapporten og beretningen ikke kan  

 undtages fra aktindsigt efter bestemmelserne i offentlighedsloven.
Man har  

 særligt peget på, at bestemmelserne i offentlighedslovens § 10, nr. 5 og §  

 13, stk. 1, nr. 6, ikke finder anvendelse, ligesom man finder, at rapporten  

 og beretningen ikke er interne dokumenter, der er undtaget fra aktindsigt  

 efter § 7.
 Det fremgår endelig af sagen, at byrådet over for Tilsynsrådet har  

 begrundet afgørelsen med, at eventuelle fremtidige, lignende undersøgelser  

 vil blive betydeligt vanskeliggjort, såfremt dokumenterne er undergivet  

 aktindsigt.
 Suså Kommune har i øvrigt over for Justitsministeriet oplyst, at byrådet  

 den 16. august 1988 traf beslutning om at afskedige socialinspektøren, og at  

 hele sagen herefter må betragtes som afsluttet.
 I den anledning skal Justitsministeriet udtale følgende:
 1. Efter offentlighedslovens § 4 kan enhver med de undtagelser, der er  

 nævnt i §§ 7-14 forlange at blive gjort bekendt med dokumenter, der er  

 indgået til eller oprettet af en forvaltningsmyndighed som led i  

 administrativ sagsbehandling.
Retten til aktindsigt omfatter efter § 5 alle dokumenter, der vedrører  

 sagen.
Det er en forudsætning, at dokumentet er indgået som led i en  

 administrativ sagsbehandling, jf. offentlighedslovens § 4, stk. 1. En  

 rapport, der er udarbejdet på kommunalbestyrelsens initiativ af et privat  

 firma til brug for kommunen, og som er afleveret til kommunen, er således  

 efter § 5 umiddelbart omfattet af reglerne om aktindsigt.
Dette gælder, selv  

 om dokumentet er af foreløbig karakter eller betegnes som udkast, jf.  

 forudsætningsvis Folketingets Ombudsmands beretning 1974, side 270 ff.
Det  

 gælder også, selv om den sag, dokumenterne vedrører, er afsluttet, jf.  

 Asbjørn Jensen m.fl., Offentlighedsloven, side 72.
2. Det fremgår af Lundgaard Managements tilbud af 23. december 1987, at de  

 interviews, som firmaet ville foretage i sagen, skulle være fortrolige og  

 anonyme.
Tilsagn om diskretion kan imidlertid ikke udvide adgangen til at  

 gøre undtagelse fra offentlighedslovens regler, jf.
Asbjørn Jensen m.fl.,  

 side 147, hvor det med sigte til den offentlige forvaltning videre anføres:
»Sådanne tilsagn bør derfor kun gives, når det må anses for helt  

 utvivlsomt, at de angivne oplysninger vil være undtaget fra aktindsigt efter  

 reglerne i §§ 12-14 og efter reglerne om parters adgang til aktindsigt efter  

 forvaltningsloven.« 3. Efter offentlighedslovens § 7 omfatter retten til aktindsigt ikke en  

 myndigheds interne arbejdsdokumenter.
Bestemmelsen omfatter kun dokumenter,  

 der er udarbejdet inden for den pågældende myndighed.
Notater, sagkyndige  

 udtalelser og vurderinger eller lignende, som en myndighed indhenter f.eks.  

 fra rationaliserings eksperter, der som led i deres almindelige virksomhed  

 blandt andet virker som konsulenter for den pågældende myndighed, vil som  

 udgangspunkt ikke kunne anses som internt arbejdsmateriale, jf.
Asbjørn  

 Jensen m.fl., a.st., side 105.
4. Efter offentlighedslovens § 10, nr. 5, omfatter retten til aktindsigt  

 ikke en myndigheds interne brevveksling med sagkyndige til brug i retssager  

 eller ved overvejelse af, om en retssag bør føres.
Det følger af bestemmelsen  

 ordlyd, at den alene tager sig te på brevveksling til brug i retssager eller  

 ved overvejelse af, om retssag bør føres.
Bestemmelsen omfatter derimod ikke  

 dokumenter, der er udarbejdet i anden forbindelse, men som kan have betydning  

 for en eventuel retssag om afskedigelse af socialinspektøren, kan således  

 efter Justitsministeriets opfattelse ikke begrunde en undtagelse af  

 rapporten, der er udarbejdet i forbindelse med en generel analyse af  

 socialforvaltningens funktion.
5. Efter offentlighedslovens § 12, stk. 1, nr. 1, omfatter retten til  

 aktindsigt ikke oplysninger om enkeltpersoners private, herunder økonomiske  

 forhold.
Efter bestemmelsen kan bestemte oplysninger, men ikke uden videre  

 hele dokumenter eller sager, undtages fra aktindsigt, jf. § 12, stk. 2.  

 Bestemmelsen åbner mulighed for at undtage oplysninger om enkeltpersoners  

 private forhold.
Oplysninger i disciplinærsager mod offentligt ansatte kan  

 dog som udgangspunkt ikke undtages efter bestemmelsen om enkeltpersoners  

 private forhold, jf.
Asbjørn Jensen m.fl., a.st., side 154. Folketingets  

 Ombudsmand har i nogle sager om tjenesteforseelser haft anledning til at tage  

 stilling til anvendelsen af undtagelsesbestemmelsen i offentlighedsloven af  

 1970, § 2, stk. 1, der svarer til den nugældende lovs § 12, stk. 1, nr. 1. I  

 Folketingets Ombudsmands beretning 1976, side 130 ff, anføres således, at  

 bestemmelsen må undergives en forholdsvis snæver fortolkning.
Tjenstlige  

 forhold, der vedrører spørgsmålet om, hvorledes en offentligt ansat udfører  

 sin tjeneste, herunder hvorvidt han udfører den på en sådan måde, at han  

 opfylder sine tjenstlige forpligtelser, må i almindelighed antages at falde  

 uden for undtagelsesbestemmelsen.
Den udarbejdede rapport indeholder en bredt formuleret, almindelig  

 beskrivelse af forholdene og samarbejdsformerne i Suså Kommune.
Kun på  

 enkelte punkter er der en nærmere omtale af de enkelte ansattes faglige  

 kvalifikationer.
Det gælder navnlig omtalen af socialinspektøren og dennes  

 souschef.
Rapporten indeholder imidlertid ingen oplysninger om den pågældende  

 rent private forhold, herunder eventuelt oplysninger om helbredsforhold m.v.
 Oplysningerne om de tjenstlige forhold, herunder oplysningerne om de  

 pågældendes leder- og samarbejdsevner, kan efter Justitsministeriets  

 opfattelse ikke undtages fra aktindsigt efter § 12, stk. 1, nr. 1.
6. Efter offentlighedslovens § 13, stk. 1,nr. 6, kan retten til aktindsigt  

 begrænses i det omfang, det er nødvendigt til beskyttelse af væsentlige  

 hensyn til private og offentlige interesser, hvor hemmeligholdelse efter  

 forholdenes særlige karakter er påkrævet.
Det er i forarbejderne til den  

 tilsvarende bestemmelse i § 2, stk. 2, nr. 4, i offentlighedsloven af 1970  

 forudsat, at der kun vil blive gjort brug af bestemmelsen i tilfælde, hvor  

 hemmeligholdelse af hensyn til offentlige eller enkeltpersoners interesser er  

 klart påkrævet, jf.
Folketingstidende 1969/70, tillæg A, sp. 589. Om  

 anvendelsen af bestemmelsen i forbindelse med tjenstlige forhold anføres af  

 Asbjørn Jensen m.fl., a.st., side 178 blandt andet:
 »Spørgsmålet om anvendelse af bestemmelsen i § 2, stk. 2, nr. 4, i  

 offentlighedsloven af 1970 har også været rejst i forbindelse med de  

 undersøgelser, private rationaliserings- og konsulentvirksomheder har udført  

 i forskellige dele af den offentlige forvaltning med henblik på en nærmere  

 analyse af såvel de interne forhold i myndigheden (personaledelse,  

 effektivitet, samarbejdsklima m.v.) som forholdet til de borgere, der kommer  

 i berøring med myndigheden (serviceniveau m.v.). Som eksempel kan nævnes:
 Justitsministeriets sag L.A. 1982-543-145.
 Sagen vedrørte et spørgsmål om, hvorvidt et nærmere angivet afsnit i en  

 rapport om den overordnede politiske og administrative organisation i Nyborg  

 Kommune, der var udarbejdet til kommunen af et privat konsulentfirma, kunne  

 undtages fra aktindsigt efter bestemmelsen i § 2, stk. 2, nr. 4, i  

 1970-loven.
Indenrigsministeriet ville ikke udelukke, at hensynet til at forebygge  

 meget alvorlig uro i kommunens administration i det enkelte tilfælde vil  

 kunne være en sådan interesse, som kan beskyttes efter den nævnte regel.
I  

 det foreliggende tilfælde var det imidlertid Indenrigsministeriets  

 opfattelse, at byrådets oplysninger om for ventede skadevirkninger af at gøre  

 bilagene offentligt tilgængelige ikke var af en sådan karakter, at  

 hemmeligholdelse kunne anses for at være klart påkrævet.
Med hensyn til et spørgsmål om tilsynsrådets kompetence bemærkede  

 Indenrigsministeriet, at en afvejning som for udsat i § 2, stk. 2, i lov om  

 offentlighed i forvaltningen, klart falder inden for legalitetstilsynet i  

 medfør af § 61 i lov om kommunernes styrelse.« 7. Den omstændighed, at et dokument er påstemplet »fortroligt«  

 eller anden ligende påtegning (f.eks. hemmeligt'), er principielt uden  

 betydning for afgørelsen af, om et dokument er undtaget fra retten til  

 aktindsigt, jf.
Asbjørn Jensen m.fl., a.st., side 190. Der kan endvidere være  

 grund til at pege på, at der efter bestemmelsen i forvaltningslovens § 27,  

 stk. 2, inden for den offentlige forvaltning kun kan pålægges tavshedspligt  

 med hensyn til en oplysning, når det er nødvendigt at hemmeligholde den for  

 at varetage væsentlige hensyn til bestemte offentlige eller private  

 interesser.
På den baggrund er det efter Justitsministeriets opfattelse uden betydning  

 for spørgsmålet om aktindsigt, at sagen endnu ikke var afsluttet, da byrådet  

 traf beslutning om at undtage rapporten fra aktindsigt.
Det samme gælder det  

 forhold, at de interviewede var blevet lovet anonymitet, og at rapporten i  

 overensstemmelse her med var stemplet »fortroligt«.
Det forhold, at  

 sagen nu betragtes som værende endelig afsluttet med afskedigelsen af  

 socialinspektøren, er ligeledes uden betydning for spørgsmålet om aktindsigt.  

 Heller ikke bestemmelserne i offentlighedslovens §§ 7, 10, nr. 5 og 12, stk.  

 1, nr. 1, giver efter Justitsministeriets opfattelse grundlag for at undtage  

 rapporten og beretningen fra aktindsigt.
Justitsministeriet finder ikke at  

 burde udtale sig om, hvorvidt rapporten og beretningen kan undtages helt  

 eller delvist fra aktindsigt efter bestemmelsen i § 13, stk. 1, nr. 6, idet  

 denne af gørelse må træffes efter en konkret vurdering af de skadevirkninger,  

 som en offentliggørelse eventuelt kan medføre.
Justitsministeriet skal dog  

 henlede opmærksomheden på, at bestemmelsen i praksis antages at have et meget  

 snævert anvendelsesområde, og at Indenrigsministeriet i en tilsvarende sag  

 ikke fandt grundlag for at anvende bestemmelsen, jf. ovenfor under pkt. 6.  

 Det følger endvidere af bestemmelsen i § 13, stk. 2, at rapporten i  

 almindelighed ikke kan undtages fra aktindsigt i sin helhed.
De dele af  

 rapporten, der holder en mere generel beskrivelse af arbejdsforholdene, og  

 hvor de hensyn, der er nævnt i stk. 1, ikke gør sig gældende, skal således  

 gøres tilgængelige.
P.
M.
V.
E.
B.
