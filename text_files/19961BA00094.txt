Nr BSF 94 Forslag til folketingsbeslutning om omlægning af befordringsfradraget  

 (nedbringelse af trafikbelastningen og forbedring af mobiliteten) Fremsat af Jes Lunde (SF) Margrete Auken (SF) Anne Baastrup (SF) Tommy  

 Dinesen (SF) Steen Gade (SF) Anni Svanholt (SF) den 6. februar 1997 Folketinget opfordrer regeringen til at fremsætte lovforslag m.v., der 1. fjerner det generelle befordringsfradrag fra skattesystemet, 2. fører provenugevinsten herfra over til amtskommunerne henholdsvis  

 Hovedstadsområdets Trafikselskab og 3. giver amtskommunerne henholdsvis Hovedstadsområdets Trafikselskab  

 frihed til at sammensætte den mest hensigtsmæssige kombination af kollektiv  

 trafik og fortsatte tilskud til individuel transport med henblik på at  

 mindske den samlede trafikbelastning og at forbedre trafikbetjeningen.
Bemærkninger til forslaget Indledning Det nuværende befordringsfradrag gives alt for unuanceret helt uden hensyn  

 til lokale trafikmæssige forhold.
 I nogle områder er det oplagt, at hovedparten af arbejdsstyrkens transport  

 til arbejdspladsen må foregå i egen bil, mens det i andre områder er et  

 meningsløst ressourcespild at give støtte til privat bilkørsel, når der er et  

 velfungerende, finmasket kollektivt trafiksystem.
Sammenholdt med de store miljøproblemer i transportsektoren er der et  

 markant behov for ændringer i landets transportpolitik.
Miljø- og  

 energiminister Svend Auken sammenfatter situationen således i Det Fri Aktuelt  

 den 29. januar 1997: »Det går den gale vej.
Det bedste, man kan sige,  

 er, at det er bedre i dag end i morgen!» Miljø- og energiministeren peger på behovet for højere benzinpriser, men  

 giver samtidig denne løsning lange udsigter, fordi det skal ske  

 »gradvist og i samarbejde med vore nabolande«.
 Socialistisk Folkeparti er helt enig med miljø- og energiministeren i, at  

 der er et alarmerende behov for politisk handling, men netop den store  

 træghed på benzinområdet gør, at man ud over at lægge et pres for ændringer  

 på dette felt også må afsøge alle andre muligheder for at påvirke den  

 vildtvoksende trafikmængde.
 Det er i den forbindelse nærliggende at se på mulighederne for at holde op  

 med ligefrem at give støtte til øget biltrafik over befordringsfradraget.  

 Socialistisk Folkeparti foreslår, at Folketinget tager hul på den diskussion  

 ved at fjerne det generelle fradrag og i stedet give amterne henholdsvis  

 Hovedstadsområdets Trafikselskab muligheder for lokalt at finde den mest  

 hensigtsmæssige kombination af kollektiv trafik og tilskud til individuel  

 transport inden for en uændret provenuramme.
Den samfundsmæssige baggrund Siden 1980 er persontrafikken steget med ca. 60 pct.
Det er en udvikling,  

 der ikke må fortsætte.
Det vil gøre det umuligt at leve op til målsætningerne  

 om reduktion af CO2-udslippet.
Det vil belaste lokalområderne med NOx-,  

 partikel- og støjforurening.
Det vil skabe trafikpropper i og omkring flere  

 og flere byer.
Og det vil betyde flere trafikulykker end i dag.
En af grundene til den stigende biltrafik er, at prisen på kollektiv  

 trafik siden 1980 er steget med ca. 60 pct. mere end den almindelige  

 inflation.
Samtidig er benzinprisen faldet med omkring en tredjedel.
Udviklingen skal vendes.
Biltrafikken skal ned, og det kræver et bedre og  

 billigere udbud af kollektiv trafik.
Dyrt og uprioriteret Befordringsfradraget koster hvert år ca. 2,7 mia. kr., jf. tabel 1.
 Tabel 1. Befordringsfradragets skatteværdi m.v.
 Kilde: Transportrådet, Skatteministeriet samt egne skøn (justering fra 95  

 til 96) og beregninger.
 Pendlere, der bruger kollektiv trafik, har også ret til fradraget, men i  

 praksis går størstedelen af fradraget til pendlere, der kører i egen bil.  

 Desuden har samfundet ikke råd til at bruge 2,7 mia. kr. til et  

 transporttilskud, der ikke bidrager til at dreje trafikudviklingen i den  

 retning, der er nødvendig.
Når samfundet bruger så mange penge uden en grundig  

 prioriteringsdiskussion, hænger det sammen med, at beløbet ikke optræder i de  

 offentlige budgetter og regnskaber, men er skjult i skattesystemet som en  

 såkaldt skatteudgift.
I Danmark er der ellers tradition for grundige  

 diskussioner om langt mindre beløb, og der er f.eks. betydelig mere debat om  

 amternes tilskud til busdriften, som »kun« udgør ca. 1,7 mia. kr.  

 (inkl.
HT), se tabel 2.
 Tabel 2. Kollektiv trafik1) 1992 og befordringsfradrag, 1996.
 Noter:
1) Ekskl.
DSB og privatbaner, dog inkl.
S-tog.
2) Udgifterne overstiger indtægter fra »billet og kort« og  

 »offentlige tilskud«.
Der er også andre indtægter, vel især  

 reklame.
 3) Befordringsfradrag er fordelt på HT og provinsen på baggrund af  

 1992-tal fra Transportrådet.
 Kilde: Som tabel 1 samt Amtrådsforeningen.
Tallene viser klart, at hvis f.eks. halvdelen af de penge, der bruges til  

 befordringsfradraget, blev brugt til den kollektive trafik, ville den kunne  

 få et gigantisk løft.
Det ville næsten svare til en fordobling af de  

 amtskommunale tilskud.
Åben, decentral prioritering Ved at flytte de 2,7 mia. kr. fra skattesystemets skygge til fuld  

 synlighed i amtskommunernes budgetter opnår man, at der kommer en åben  

 prioriteringsdiskussion: Hvordan bruges disse trafikpenge bedst? Det vil  

 indgå i den årlige budgetprocedure i amtskommunerne.
En anden fordel er, at mens de nuværende regler er landsdækkende, vil  

 Socialistisk Folkepartis forslag give mulighed for forskellige løsninger fra  

 amt til amt.
For problemstillingen er forskellig fra amt til amt og løses  

 bedst lokalt - der, hvor forholdene er kendt.
 Amterne kan bruge pengene på den måde, de anser for bedst:
- i tætbefolkede områder som hovedstaden vil det naturlige valg være at  

 bruge de fleste penge på at forbedre og billiggøre den kollektive trafik og  

 kun give direkte tilskud til folk, der har særlig vanskeligt ved at komme på  

 arbejde.
Der kan være grund til særlig at satse på bedre kollektiv trafik i  

 hovedstadens yderområder og på at sætte prisen på de dyreste netkort ned, - i tyndtbefolkede amter som Ringkøbing Amt kan det f.eks. være, at man  

 vælger at yde et tilskud, der svarer til befordringsfradragets skatteværdi, - andre amter vil måske vælge mellemløsninger eller helt nye løsninger.  

 Det kan f.eks. tænkes, at nogen vil eksperimentere med tilskud til de  

 pendlere, der sørger for at fylde bilen op.
De tyndest befolkede områder af Danmark vil i øvrigt have fordel af  

 omlægningen.
Det er ikke der, befordringsfradraget bruges mest.
Tværtimod er  

 det Frederiksborg og Roskilde Amtskommuner, der er storforbrugere af  

 befordringsfradraget på trods af, at det er områder med gode muligheder for  

 at lave en virkelig god kollektiv trafikbetjening.
Faktisk bruges en meget stor del af befordringsfradraget til folk, der  

 skal ind til København for at arbejde.
Men netop her er der meget at hente på  

 en forbedring af den kollektive trafik - i visse tilfælde kombineret med en  

 kort biltur i bopælsenden af rejsen.
Større geografisk mobilitet Det er vigtigt, at folk kan komme let og rimelig billigt på arbejde.
 Hvis man afskaffer befordringsfradraget uden at foretage sig andet, ville  

 folk være mindre tilbøjelige til at tage arbejde langt fra hjemmet.
Socialistisk Folkeparti foreslår imidlertid, at man foretager sig noget  

 andet, nemlig forbedrer den kollektive trafikbetjening.
Det vil forøge  

 arbejdskraftens geografiske mobilitet, fordi mange skal bruge bus og tog for  

 at komme på arbejde, simpelt hen fordi de ikke har adgang til bil:
- næsten 30 pct. af de selvstændige er uden bil i husstanden; - 40 pct. af funktionærerne er uden bil i hustanden; - næsten 50 pct. af arbejderne er uden bil i husstanden; - det er fortsat kun en mindre del af parfamilierne, der har mere end 1  

 bil i husstanden (tallet er 11,4 pct., men det omfatter alle par, også f.eks.  

 pensionistpar), - at enlige som hovedregel ikke har bil.
 Oplysningerne stammer fra Transportstatistik 1995 fra Danmarks Statistik.
 Af dem, der har adgang til bil, er der mange, der enten ikke kan eller  

 ikke vil benytte den til arbejdstransport.
Disse tal gælder for hele landet.
Men der vil være områder i landet, hvor  

 forholdsvis mange fortsat vil være mere eller mindre nødt til at bruge bil  

 for at komme på arbejde.
Derfor åbner Socialistisk Folkepartis forslag  

 mulighed for at yde et transporttilskud til de berørte, så deres mobilitet  

 bevares.
Samlet vil Socialistisk Folkepartis forslag betyde, at den geografiske  

 mobilitet øges for en betydelig del af arbejdsstyrken og er  

uændret for langt størstedelen af resten af arbejdsstyrken.
Kun for få  

 personer vil mobiliteten blive mindsket.
Det er unuanceret og forkert at  

 påstå, at kun befordringsfradraget kan sikre den fornødne mobilitet.
Hvem bruger fradraget? Et yderligere problem ved befordringsfradraget er, at det i høj grad  

 fungerer som et tilskud til de velbjærgede. 20 pct. af fradraget går til de  

 relativt få personer med en personlig indkomst på over 300.000 kr.  

 (Transportrådets tal fra 1992). 33 pct. af fradraget tilfalder »ledende  

 funktionærer og direktører«, mens den betydelig større gruppe af  

 ufaglærte kun får 16 pct. (samme kilde).
Socialistisk Folkepartis forslag vil flytte penge fra direktør Didriksen  

 fra Nordsjælland, der kører sin benzinsluger ind ad Helsingørmotorvejen hver  

 morgen, til fabriksarbejder Frederiksen, der bander over den forsinkede og  

 overfyldte bus, mens hun tænker, at det ellers var dyrt nok at købe  

 månedskortet! Administration I dag bruger skatteforvaltningerne meget tid på at administrere  

 befordringsfradraget, selv om der er mange andre poster, der er beløbsmæssigt  

 mere interessante! Ved en omlægning til amtskommunale trafiktilskud undgås administration i  

 de amter i det omfang, pengene bruges til kollektiv trafik.
Det alene må  

 antages at reducere administrationsomkostningerne med 50 pct. eller mere.
Amter, der anvender pengene til individuelle transporttilskud, skal bruge  

 ressourcer på at administrere ordningen, men med en modgående besparelse i de  

 kommunale skatteforvaltninger.
Som en ekstragevinst vil disse amter være  

 motiverede til at fastsætte regler, der er letforståelige og simple at  

 administrere, fordi de selv skal afholde omkostningerne, hvis de gør det  

 modsatte.
Selve udbetalingen af transporttilskuddet kan koordineres med  

 skattebetalingen, så et særskilt system undgås.
Samlet vil  

 administrationsomkostningerne blive væsentlig mindre end i dag.
Til de enkelte punkter ad 1 Det »almindelige« befordringsfradrag i ligningslovens § 9 c skal  

 ophæves.
Herudover behandler ligningsloven en række andre tilfælde med  

 skiftende arbejdspladser og indeholder også regler for skattefri,  

 arbejdsgiverbetalt transport.
Hovedreglen skal være, at disse bestemmelser  

 ophæves, medmindre særlige grunde taler for det modsatte.
ad 2 Befordringsfradraget er et ligningsmæssigt fradrag.
Ophæves det, tilfalder  

 noget over halvdelen af provenuet primærkommunerne, noget over en fjerdedel  

 amtskommunerne (samt Københavns og Frederiksberg Kommuner) og ca. en femtedel  

 staten.
De penge, der tilfalder primærkommuner og stat, skal overføres til  

 amtskommunerne via bloktilskuddet.
Dette vil påvirke fordelingen mellem primærkommunerne indbyrdes og mellem  

 amtskommunerne indbyrdes.
Samtidig får amtskommunerne en ny opgave af ganske  

 stort omfang - skatteværdien af befordringsfradraget svarer til ca. 5-6 pct.  

 af de samlede amtskommunale driftsudgifter.
 Derfor kan omlægningen give behov for en justering af de mellemkommunale  

 og især de mellemamtslige udligningsordninger.
 Hovedstaden er et sammenhængende trafikområde, og her skal pengene  

 administreres af HT.
ad 3 Amtskommunerne og HT kan i dag ikke yde tilskud til enkeltpersoners  

 transport mellem hjem og arbejdsplads.
De skal have en sådan hjemmel.
Det  

 skal fremgå, at tilskuddet skal ydes uden vilkårlig forskelsbehandling.
 Det kan overvejes, om der er behov for fra statens side at fastsætte  

 maksimumsregler for tilskuddet - f.eks. svarende til skatteværdien af det  

 nuværende befordringstilskud - eller måske en minimumsregel for, hvor kort  

 transport der kan ydes tilskud til - f.eks. svarende til de nuværende 24 km  

 pr. dag.
Skriftlig fremsættelse Jes Lunde (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om omlægning af befordringsfradraget  

 (nedbringelse af trafikbelastningen og forbedring af mobiliteten).
(Beslutningsforslag nr.
B 94).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
