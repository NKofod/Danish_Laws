Fremsat den 4. december 2002 af  

 undervisningsministeren (Ulla Tørnæs) Forslag til Lov om ændring af forskellige love  

 på  

 Undervisningsministeriets område (Ændringer som følge af lov om vejledning om  

 valg af uddannelse og erhverv) § 1 I lov om folkeskolen, jf. lovbekendtgørelse nr. 730 af 21. juli  

 2000, som ændret ved § 64 i lov nr. 145 af 25. marts 2002, § 2 i lov  

 nr. 274 af 8. maj 2002 og § 2 i lov nr. 412 af 6. juni 2002, foretages  

 følgende ændringer:
 1. I § 7 indsættes som stk. 2:
 »Stk. 2. Undervisningen i uddannelses-, erhvervs- og  

 arbejdsmarkedsorientering skal tilrettelægges i samarbejde med  

 Ungdommens Uddannelsesvejledning.«.
 2. § 8, stk. 3, affattes således:
 »Stk. 3. Eleven udfærdiger en uddannelsesplan efter  

 bestemmelserne i kapitel 2 i lov om vejledning om valg af uddannelse og  

 erhverv.«.
 3. § 9, stk. 4, affattes således:
 »Stk. 4. Skolen kan i samarbejde med Ungdommens  

 Uddannelsesvejledning tilbyde eleverne i 8.-10. klasse, at de i kortere  

 perioder udsendes i praktik i virksomheder og institutioner.«.
 4. § 9, stk. 5, affattes således:
 »Stk. 5. Skolen kan desuden i samarbejde med Ungdommens  

 Uddannelsesvejledning tilbyde elever i 8.-10. klasse  

 undervisningsforløb, hvor praktisk og teoretisk indhold kombineres i  

 en undervisning, der kan finde sted på og uden for skolen, jf. §  

 33.«.
 5. § 19 a ophæves.
§ 2 I lov om friskoler og private grundskoler m.v., jf.  

 lovbekendtgørelse nr. 619 af 9. juli 2002, foretages følgende  

 ændring:
 1. I § 3 indsættes som stk. 5:
»Stk. 5. Skolen kan tilbyde sine elever vejledning om valg af  

 ungdomsuddannelse og erhverv.
Vejledningen af elever fra og med 6. klasse  

 eller tilsvarende kan gives efter bestemmelsen i § 4, stk. 1, i lov om  

 vejledning om valg af uddannelse og erhverv, jf. dog samme lovs § 16, stk.  

 3.«.
§ 3 I lov om folkehøjskoler, efterskoler, husholdningsskoler og  

 håndarbejdsskoler (frie kostskoler), jf. lovbekendtgørelse nr.  

 749 af 3. september 2002, foretages følgende ændring:
 1. I § 2 indsættes som stk. 4:
»Stk. 4. Skolen kan tilbyde sine elever vejledning om valg af  

 ungdomsuddannelse og erhverv i henhold til lov om vejledning om valg af  

 uddannelse og erhverv.
Vejledningen kan gives efter bestemmelserne i § 4,  

 stk. 2 og 3, i lov om vejledning om valg af uddannelse og erhverv.«.
§ 4 I lov om de erhvervsgymnasiale uddannelser til højere  

 handelseksamen og højere teknisk eksamen, jf. lovbekendtgørelse  

 nr. 546 af 1. juli 2002, foretages følgende ændringer:
 1. § 12, stk. 2, affattes således:
»Stk. 2. Skolen tilbyder eleverne individuel og kollektiv  

 vejledning om gennemførelse af uddannelsen.
Undervisningsministeren  

 kan fastsætte nærmere regler herom.«.
 2. I § 5, stk. 1, indsættes efter »den hidtidige  

 skole«:»eller Ungdommens Uddannelsesvejledning«.
§ 5 I lov om gymnasiet m.v., jf. lovbekendtgørelse nr. 178 af 15. marts  

 2002, som ændret ved § 65 i lov nr. 145 af 25. marts 2002, § 5 i lov  

 nr. 274 af 8. maj 2002, § 4 i lov nr. 275 af 8. maj 2002 og § 7 i lov nr. 414  

 af 6. juni 2002, foretages følgende ændringer:
 1. § 2, stk. 2, sidste pkt., ophæves.
 2. § 2, stk. 8, affattes således:
»Stk. 8. Skolen tilbyder eleverne individuel og kollektiv  

 vejledning om gennemførelse af uddannelsen.
Undervisningsministeren  

 kan fastsætte nærmere regler herom.«.
 3. I § 5, stk. 1, indsættes efter »den hidtidige  

 skole«:»eller Ungdommens Uddannelsesvejledning«.
§ 6 I lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 179 af 15. marts 2002, som ændret ved § 66  

 i lov nr. 145 af 25. marts 2002, § 4 i lov nr. 274 af 8. maj 2002, § 5 i lov  

 nr. 275 af 8. maj 2002, § 8 i lov nr. 414 af 6. juni 2002 og § 54 i lov nr.  

 418 af 6. juni 2002, foretages følgende ændringer:
 1. § 2, stk. 1, sidste pkt., ophæves.
 2. § 8 affattes således:
»§ 8. Kurset tilbyder kursisterne individuel og kollektiv  

 vejledning om gennemførelse af uddannelsen.
Undervisningsministeren kan fastsætte nærmere regler  

 herom.«.
 3. I § 11, stk. 1, indsættes efter »den  

 hidtidige skole«: »eller Ungdommens Uddannelsesvejledning«.
§ 7 I lov om erhvervsuddannelser, jf. lovbekendtgørelse nr. 870 af 23.  

 oktober 2002, foretages følgende ændringer:
 1. § 30 affattes således:
»§ 30. Skolen tilbyder eleverne individuel og kollektiv vejledning  

 om gennemførelse af uddannelsen.
Undervisningsministeren kan efter  

 indstilling fra Erhvervsuddannelsesrådet fastsætte nærmere  

 regler herom.« 2. § 35, stk. 1, nr. 13, affattes således:
»13) Regler om vejledning af elever, jf. § 30.« § 8 I lov om grundlæggende social- og sundhedsuddannelser, jf.  

 lovbekendtgørelse nr. 343 af 16. maj 2001, som ændret ved § 69 i  

 lov nr. 145 af 25. marts 2002, foretages følgende ændring:
 1. § 15 affattes således:
»§ 15. Skolen tilbyder eleverne individuel og kollektiv vejledning  

  om gennemførelse af uddannelsen.
Undervisningsministeren kan  

 fastsætte nærmere regler herom.« § 9 I lov om landbrugsuddannelser, jf. lovbekendtgørelse nr. 871 af 23.  

 oktober 2002, foretages følgende ændring:
 1. § 14 affattes således:
»§ 14. Skolen  tilbyder eleverne individuel og kollektiv  

 vejledning om gennemførelse af uddannelsen.
Undervisningsministeren  

 kan fastsætte nærmere regler herom.« § 10 I lov nr. 1115 af 29. december 1997 om korte videregående  

 uddannelser (erhvervsakademiuddannelser) foretages følgende  

 ændring:
 1. § 4 affattes således:
»§ 4. Uddannelsesinstitutionen tilbyder de studerende individuel og  

 erhvervsrelevant vejledning om gennemførelsen af uddannelsen.  

 Undervisningsministeren kan fastsætte nærmere regler herom.« § 11 I lov nr. 481 af 31. maj 2000 om mellemlange videregående  

 uddannelser, foretages følgende ændring:
 1. I § 3 indsættes som stk. 4:
 »Stk. 4. Uddannelsesinstitutionen tilbyder de studerende individuel  

 og erhvervsrelevant vejledning om gennemførelse af uddannelsen.  

 Undervisningsministeren kan fastsætte nærmere regler herom.«.
§ 12 I lov om ungdomsvejledning og brobygningsforløb til  

 ungdomsuddannelse, jf. lovbekendtgørelse nr. 786 af 14. oktober 1999,  

 som ændret ved § 53 i lov nr. 418 af 6. juni 2002, foretages  

 følgende ændringer:
 1. I lovens titel udgår:  »ungdomsvejledning og«.
 2. Kapitel 1 ophæves.
 3. I Overskriften til § 6 ændres  

 »Vejledningsplan« til: »Uddannelsesplan«, og i § 6, stk. 1,  

 ændres »vejledningsplan« til: »uddannelsesplan, jf. lov om vejledning  

 om valg af uddannelse og erhverv«.
 4. § 6, stk. 2, affattes således:
»Stk. 2. Ungdommens Uddannelsesvejledning bistår og vejleder  

 eleven ved udarbejdelsen af den i stk.1 nævnte uddannelsesplan.
En fri  

 grundskole, en efterskole, en husholdningsskole og en håndarbejdsskole  

 kan dog bistå og vejlede ved udarbejdelsen af elevens  

 uddannelsesplan.«.
 5. I § 6, stk. 3 og 4, 1. pkt. ændres  

 »Vejledningsplanen« til: »Uddannelsesplanen«.
 6. § 7 affattes således:
 »§ 7. Vejledning af unge, der søger  

 brobygningsforløb, påhviler Ungdommens Uddannelsesvejledning, de  

 frie grundskoler, efterskoler, husholdningsskoler og  

 håndarbejdsskoler.«.
 7. § 8, stk. 2, affattes således:
 »Stk. 2. Endvidere kan elementer af brobygningsforløb  

 gennemføres  på husholdningsskoler og håndarbejdsskoler,  

 på produktionsskoler samt på voksenuddannelsescentre, for  

 så vidt angår hf-enkeltfag, hvis tilrettelæggelsen sker i  

 samarbejde med en eller flere af de skoler, der er nævnt i stk. 1, nr.  

 5-7.«.
 8. § 10 affattes således:
»§ 10. Ungdommens Uddannelsesvejledning tager initiativ til,  

 at skoler og uddannelsesmyndigheder samarbejder om udbud af  

 brobygningsforløb.« § 13 Loven træder i kraft den 1. august 2004.
Bemærkninger til lovforslaget Almindelige bemærkninger 1. Baggrunden for forslaget Lovforslaget skal ses i sammenhæng med det af  

 undervisningsministeren samtidigt fremsatte forslag til lov om vejledning om  

 valg af uddannelse og erhverv.
Forslag til lov om vejledning om valg af uddannelse og  

 erhverv indebærer, at der vil blive mere klarhed og enkelthed i  

 ansvaret for og ledelsen af den del af vejledningsindsatsen, som retter sig  

 mod valg af uddannelse og erhverv.
Målsætningen er bl.a., at  

 vejledningens kvalitet skal styrkes og målrettes de unge med  

 særlige behov.
 Forslaget vil konkret indebære, at:
 Ansvaret for vejledning om ungdomsuddannelse og erhverv  

 samles i kommunalt regi i fælleskommunale "Ungdommens  

 Uddannelsesvejledning". Ansvaret for og ressourcerne til denne  

 vejledningsopgave flyttes samtidig fra folkeskolerne, de kommunale  

 ungdomsvejledninger og ungdomsuddannelsesinstitutionerne til kommunerne.
 Ansvaret for vejledning om videregående uddannelse  

 og erhverv samles i Undervisningsministeriets regi i et nyetableret  

 Landscenter for Uddannelses- og Erhvervsvejledning og flyttes sammen med  

 ressourcer fra ungdomsuddannelserne og de videregående  

 uddannelsesinstitutioner.
Ansvaret for den vejledning, som retter sig mod  

 gennemførelse af en påbegyndt uddannelse, vil ikke blive  

 berørt af reformen.
Denne del af vejledningsindsatsen foreslås  

 som nu gennemført af uddannelsesinstitutionerne og inden for rammerne  

 af de gældende uddannelseslove.
Vejledning om gennemførelse af  

 uddannelse vil fortsat være et centralt element i den samlede  

 vejledningsindsats over for elever og studerende.
Denne vejledning skal bl.a.  

 bidrage til, at eleverne i større omfang gennemfører den valgte  

 uddannelse, og unødigt frafald forebygges og begrænses.  

 Vejledningen vil i dette lys være et led i indsatsen i forhold til, at  

 de unge kommer hurtigere gennem uddannelsessystemet samt til, at udbuddet af  

 kvalificeret arbejdskraft øges.
 For en nærmere beskrivelse af baggrunden for  

 forslaget om vejledningsreformen henvises til de almindelige  

 bemærkninger i forslag til lov om vejledning om valg af uddannelse og  

 erhverv.
2. Lovforslagets indhold Med lovforslaget foreslås vejledningen om  

 gennemførelse af den valgte uddannelse fortsat gennemført af  

 uddannelsesinstitutionerne.
Baggrunden for forslaget er, at denne  

 vejledningsindsats løses bedst ved at have en tæt  

 sammenhæng til uddannelsesinstitutionens undervisningstilbud.
 Vejledningen vil kunne gives både individuelt og  

 kollektivt.
Den individuelle vejledning kan dreje sig om både  

 personlige, sociale og uddannelsesmæssige forhold, der har betydning  

 for den enkeltes mulighed for at gennemføre sin uddannelse.
Her vil  

 forankring af vejledningsindsatsen på den enkelte  

 uddannelsesinstitution understøtte en hurtig og målrettet  

 indsats over den enkelte elev gennem løbende tæt kontakt mellem  

 elev, lærer og vejleder.
 I den kollektive vejledning kan inddrages forhold, der er  

 fælles for en større elevgruppe   der kan fx være tale om  

 information om praktikpladsforhold (i erhvervsuddannelserne), orientering om  

 SU, vejledning i forhold til ændring eller forbedring af studiemetoder  

 og studievaner eller andre forhold, der vedrører en given elevgruppes  

 uddannelsesforløb.
Vejledning om gennemførelse af uddannelsen vil  

 tillige kunne sikre sammenhæng mellem de unges valg undervejs i  

 uddannelsen (valg af faglige moduler, særlige kurser, specialeretninger  

 osv.) og de efterfølgende uddannelses- og  erhvervsmuligheder.
Fx vil  

 elevers valg af niveauer og valgfag kunne have betydning for de muligheder,  

 som de efterfølgende har for at begynde på en videregående  

 uddannelse.
Vejledning om gennemførelse af den valgte  

 uddannelse kan også ses i et bredere perspektiv i sammenhæng med  

 den faglige vejledning, som primært udøves af lærere, og  

 som retter sig mod elevens læring i forhold til uddannelsens mål.  

 I takt med udvikling og ændring af undervisningsformer bl.a. med flere  

 projektarbejder med krav om større elevaktivitet og elevansvar,  

 sættes der øget fokus på begge former for  

 vejledningsindsats på skolerne.
Fx vil kravene om større  

 elevaktivitet indebære, at lærerne hurtigere bliver  

 opmærksomme på elever med læringsproblemer og/eller  

 personlige problemer, hvor løsningsforslag ofte med fordel kan blive  

 til i en dialog mellem elev, lærer og vejleder.
Lærer- og  

 vejlederrollerne vil i den sammenhæng kunne udvikle sig i retning af  

 nye og mere integrerede former for vejledning, der på samme tid  

 understøtter elevernes læring og gennemførelse af  

 uddannelserne.
Vejledning om gennemførelse af den valgte  

 uddannelse skal tillige bidrage til, at elever og studerende undervejs i  

 deres uddannelsesforløb udvikler gode studievaner og  

 refleksionspotentialer i forhold til egne uddannelsesmål og  

 erhvervsmuligheder.
Vejledningsindsatsen vil således også kunne  

 give den enkelte bedre grundlag for at udnytte mulighederne for  

 tilbagevendende uddannelse og dermed fastholde eller videreudvikle sine  

 beskæftigelsesmuligheder.
 For at sikre sammenhæng mellem den  

 vejledningsindsats, som retter sig mod valg af uddannelse og erhverv og  

 vejledningsindsatsen i forhold til gennemførelse af den valgte  

 uddannelse, skal der ifølge forslaget til lov om vejledning om valg af  

 uddannelse og erhverv etableres et tæt samarbejde mellem  

 uddannelsesinstitutionerne, Ungdommens Uddannelsesvejledning og de regionale  

 enheder under Landscenter for Uddannelses- og Erhvervsvejledning.
 Som en del af reformen af vejledningsindsatsen, hvor der  

 sondres mellem vejledning om hhv. valg af uddannelse og erhverv og om  

 gennemførelse af den valgte uddannelse, foreslås i dette  

 lovforslag vejledningsbestemmelserne i en række uddannelseslove under  

 Undervisningsministeriet ændret.
 Reglerne om den eksisterende vejledning på  

 uddannelsesinstitutionerne foreslås ændret, således at  

 disse fremover alene vedrører vejledning om gennemførelse af  

 den valgte uddannelse. Ændringerne vedrører følgende  

 love: folkeskoleloven, lov om de erhvervsgymnasiale uddannelser til  

 højere handelseksamen og højere teknisk eksamen, gymnasieloven,  

 hf-loven, erhvervsuddannelsesloven, lov om grundlæggende social- og  

 sundhedsuddannelser, lov om landbrugsuddannelser, lov om korte  

 videregående uddannelser (erhvervsakademiuddannelser), lov om  

 mellemlange videregående uddannelser og lov om ungdomsvejledning og  

 brobygningsforløb til ungdomsuddannelserne.
Lov om erhvervsgrunduddannelse og lov om produktionsskoler  

 vil ikke blive påvirket af reformen.
For så vidt angår  

 erhvervsgrunduddannelsen må det dog forventes, at flere kommuner vil  

 placere vejledningsaktiviteter inden for denne uddannelse i Ungdommens  

 Uddannelsesvejledning.
For så vidt angår produktionsskolerne vil  

 det fortsat være skolen, som har ansvaret for, at der udarbejdes en  

 plan for den unges uddannelsesforløb på skolen, og  

 produktionsskoleforløbene vil fortsat skulle indeholde uddannelses- og  

 erhvervsvejledning som en integreret del af undervisningen.
Der henvises i  

 øvrigt til bemærkningerne til § 3, stk. 1 i forslag til lov om  

 vejledning om valg af uddannelse og erhverv.
 Bestemmelsen om uddannelsesinstitutionernes vejledning af  

 deres studerende i § 22 i lov nr. 488 af 31. maj 2000 om erhvervsrettet  

 grunduddannelse og videregående uddannelse (videreuddannelsessystemet)  

 for voksne er af en særlig karakter, idet den alene omfatter vejledning  

 af institutionernes egne studerende om sammensætning og  

 gennemførelse af den enkelte VVU-, Diplom- eller Masteruddannelse.  

 Derfor medfører reformen ikke behov for at ændre i denne  

 bestemmelse.
Universiteterne har fortsat ansvaret for vejledning om  

 gennemførelse af uddannelsen og karrierevejledningen.
Rammerne for  

 denne vejledning vil blive fastsat i henhold til universitetsloven.
Denne del  

 af vejledningsindsatsen fastholdes på universiteterne i henhold til det  

 faglige selvstyre.
 Kulturministeriet, Ministeriet for Videnskab, Teknologi og  

 Udvikling, Økonomi- og Erhvervsministeriet og eventuelle andre  

 ministerier vil som konsekvens af forslag til lov om vejledning om valg af  

 uddannelse og erhverv skulle foretage de nødvendige justeringer i de  

 pågældende ministeriers uddannelsesbekendtgørelser.
3. Administrative og økonomiske konsekvenser for det  

 offentlige Der henvises til bemærkningerne til lov om  

 vejledning om valg af uddannelse og erhverv.
4. Administrative og økonomiske konsekvenser for  

 erhvervslivet Der henvises til bemærkningerne til lov om  

 vejledning om valg af uddannelse og erhverv.
5. Miljømæssige konsekvenser Lovforslaget har ingen miljømæssige  

 konsekvenser.
6. Administrative konsekvenser for borgerne Lovforslaget har ingen administrative eller  

 økonomiske konsekvenser for borgerne.
7. Forholdet til EU-retten Lovforslaget indeholder ikke EU-retlige aspekter 8. Lovforslagets konsekvenser i hovedtræk Lovforslaget skal ses i sammenhæng med Forslag til  

 lov om valg af uddannelse og erhverv.
Der henvises til bemærkningerne  

 om lovens konsekvenser i Forslag til lov om valg af uddannelse og  

 erhverv.
Positive  

 konsekvenser/mindre udgifter Negative  

 konsekvenser/merudgifter Økonomiske konsekvenser for stat, kommuner og  

 amter Administrative konsekvenser for Stat, kommuner og  

 amter Administrative og økonomiske Konsekvenser for  

 erhvervslivet Administrative konsekvenser for borgerne Miljømæssige konsekvenser Forholdet til EU-retten 9. Høring En fortegnelse over hørte myndigheder og  

 organisationer m.v. er vedlagt som bilag 1.
Bemærkninger til lovforslagets enkelte  

 bestemmelser Til § 1 Til nr. 1 Efter bestemmelsen skal undervisningen i uddannelses-,  

 erhvervs- og arbejdsmarkedsorientering i folkeskolen tilrettelægges i  

 samarbejde med Ungdommens Uddannelsesvejledning.
Det er en konsekvens af  

 vejledningsreformen, som er foreslået i forslag til lov om vejledning  

 om valg af uddannelse og erhverv.
 Det obligatoriske emne uddannelses-, erhvervs- og  

 arbejdsmarkedsorientering fastholdes således i folkeskolen, og  

 undervisningsministeren angiver efter folkeskolelovens § 10 som hidtil  

 centrale kundskabs- og færdighedsområder inden for dette emne,  

 ligesom ministeren kan udsende vejledende læseplaner, som beskriver  

 indholdet i undervisningen.
Til nr. 2 Der er tale om en konsekvensændring som følge  

 af lovforslag om vejledning om valg af uddannelse og erhverv, hvorefter  

 Ungdommens Uddannelsesvejledning skal bistå eleverne med at udarbejde  

 uddannelsesplaner, jf. § 5 i det nævnte lovforslag.
Til nr. 3 Efter de gældende regler tilbyder skolen eleverne i  

 8.-10. klasse, at de i kortere perioder udsendes i praktik i virksomheder og  

 institutioner.
 Praktikperioder for elever i 8.-10. klasse skal efter  

 lovforslaget tilrettelægges i et samarbejde med Ungdommens  

 Uddannelsesvejledning.
Til nr. 4 Efter de gældende regler kan skolen tilbyde elever i  

 8.-10. klasse undervisningsforløb, hvor praktisk og teoretisk indhold  

 kombineres i en undervisning, der kan finde sted på og uden for  

 skolen.
 Tilbud til elever i 8.-10. klasse om  

 undervisningsforløb, hvor praktisk og teoretisk indhold kombineres i  

 en undervisning, der kan finde sted på og uden for skolen, skal efter  

 lovforslaget fremover gives i samarbejde med Ungdommens  

 Uddannelsesvejledning.
Til nr. 5 Efter de gældende regler er der oprettet en  

 skolevejledningsordning på hver selvstændig folkeskole.  

 Vejledningen skal tilbyde eleverne rådgivning og vejledning til  

 forberedelse af deres uddannelses- og erhvervsvalg.
 De enkelte skolers skolevejledningsordninger ophæves  

 med lovforslaget som konsekvens af forslaget til lov om vejledning om valg af  

 uddannelse og erhverv.
 Det vil fortsat være en del af folkeskolens  

 undervisningsopgave at gennemføre vejledning om skolens tilbudsfag og  

 valgfag m.v.
Til § 2 Til nr. 1 Efter de gældende regler i lov om friskoler og  

 private grundskoler m.v. skal skolerne give vejledning til elever, der  

 følger undervisning, der kan forberede til 10. klasse-prøver.
I  

 praksis giver skolerne i vidt omfang vejledning som en del af deres samlede  

 tilbud.
Det vil efter forslaget fortsat være frivilligt for en skole,  

 om den vil have vejledning som en del af sit samlede tilbud.
Forslaget  

 indebærer imidlertid, at skolen kan anmode kommunen, hvor skolen  

 ligger, om at give vejledning om valg af uddannelse og erhverv til elever fra  

 og med 6. klasse eller tilsvarende.
Vejledningen gives i så fald af  

 Ungdommens Uddannelsesvejledning og efter reglerne i lov om vejledning om  

 valg af uddannelse og erhverv.
En skole kan beslutte, at vejledning ikke skal indgå  

 som en del af skolens samlede tilbud.
Gør den det, vil elever, der  

 hermed ikke får tilbud om vejledning, befinde sig i en  

 vejledningsmæssig situation, der ikke er tilfredsstillende.
Disse  

 elevers bopælskommuner har herefter pligt til at give vejledning, jf. §  

 3, stk. 2, 2. pkt. i lov om vejledning om valg af uddannelse og erhverv.
Til  

 brug for beregningen af den enkelte kommunes bidrag til  

 Undervisningsministeriet for elever i friskoler og private grundskoler sender  

 skolerne hvert år en liste til den enkelte kommune med angivelse af,  

 hvilke elever på skolen der har bopæl i kommunen.  

 Bopælskommunerne har hermed et grundlag for at kontakte den enkelte  

 elev og dennes forældre med henblik på tilrettelæggelse af  

 vejledning, hvis eleven ikke har fået tilbudt vejledning på  

 skolen.
Til § 3 Til nr. 1 Efter de gældende regler skal en efterskole, en  

 husholdningsskole og en håndarbejdsskole udarbejde en  

 undervisningsplan, hvori bl.a. uddannelses- og erhvervsvejledning beskrives.  

 Der er imidlertid ikke fastsat nærmere regler for indhold og omfang af  

 denne vejledning.
Herudover skal der gives vejledning til elever, der  

 følger undervisning, der kan forberede til 10. klasse-prøver.  

 Samlet set vurderes det, at hovedparten af skolerne giver en vejledning, som  

 svarer til vejledningen i folkeskolen.
Med lovforslaget får den enkelte skole mulighed for  

 at anmode kommunalbestyrelsen i den kommune, hvori skolen er beliggende, om  

 at yde vejledning om valg af ungdomsuddannelse og erhverv til skolens elever.  

 Samtidig får kommunalbestyrelsen en pligt til at give en sådan  

 vejledning, hvis skolen anmoder derom.
Vejledningen gives i så fald af  

 Ungdommens Uddannelsesvejledning.
Efter aftale opkræver kommunen  

 betaling for vejledningen.
Til § 4 Til nr. 1 I konsekvens af forslaget til lov om vejledning om valg af  

 uddannelse og erhverv foreslås  bestemmelsen om vejledning i de  

 erhvervsgymnasiale uddannelser affattet således, at vejledningen alene  

 skal omfatte vejledning om gennemførelse af den valgte uddannelse.
 Undervisningsministeren kan fastsætte nærmere  

 regler om vejledningen.
Til nr. 2 Ændringen, hvorefter både elevens hidtidige  

 skole og Ungdommens Uddannelsesvejledning kan indstille, at eleven skal til  

 optagelsesprøve, er en konsekvens af, at ansvaret for vejledningen for  

 elever i folkeskolens 9. og 10. klasse er foreslået overført fra  

 skolen til Ungdommens Uddannelsesvejledning i forslaget til lov om vejledning  

 om valg af uddannelse og erhverv.
Efter bestemmelserne i § 5 i det nævnte lovforslag  

 skal Ungdommens Uddannelsesvejledning bistå eleverne med at udarbejde  

 uddannelsesplaner.
Uddannelsesplanlægningen vil som hidtil foregå  

 i et samarbejde mellem elev, forældre og skole, men efter det  

 nævnte forslag skal Ungdommens Uddannelsesvejledning tage initiativ til  

 og bistå med planlægningen og herunder forestå de  

 tilhørende vejledningssamtaler.
Efter de hidtidige regler i bekendtgørelse om  

 uddannelsesplaner i folkeskolen og bekendtgørelse om optagelse i de  

 gymnasiale uddannelser skal folkeskolen efter indstilling fra skolevejlederen  

 indstille eleven til optagelsesprøve på den ønskede  

 gymnasiale uddannelse, hvis skolen vurderer, at elevens uddannelsesvalg efter  

 9. eller 10. klasse er truffet på et urealistisk grundlag.
I modsat  

 fald optages eleven umiddelbart i overensstemmelse med sit ønske,  

 såfremt de faglige optagelsesbetingelser er opfyldt.
 Da skolevejlederens opgaver også på dette  

 område overgår til Ungdommens Uddannelsesvejledning efter det  

 nævnte lovforslag, findes det mest hensigtsmæssigt, at både  

 den afleverende skole og Ungdommens Uddannelsesvejledning herefter får  

 kompetence til at indstille eleven til optagelsesprøve med den  

 konsekvens, at eleven ikke kan optages uden forudgående  

 optagelsesprøve, hvis blot én af disse to myndigheder  

 påtegner uddannelsesplanen med denne vurdering.
Til § 5 Til nr. 1 og 2 Bestemmelsen om, at der som led i undervisningen gives  

 eleverne uddannelses- og erhvervsorientering, ophæves med forslaget i  

 nr. 1, som konsekvens af forslag til lov om vejledning om valg af uddannelse  

 og erhverv.
Samtidig affattes gymnasielovens § 2, stk. 8, med forslaget i nr.  

 2 således, at bestemmelserne om gennemførelsesvejledning i  

 gymnasiet samles i denne bestemmelse.
Til nr. 3 Den foreslåede ændring svarer til den  

 foreslåede ændring i lov om de erhvervsgymnasiale uddannelser til  

 højere handelseksamen og højere teknisk eksamen Der henvises  

 til bemærkningerne til § 4, nr. 2.
Til § 6 Til nr. 1 og 2 De foreslåede bestemmelser i hf-loven svarer til de  

 foreslåede bestemmelser i gymnasieloven.
Der henvises til  

 bemærkningerne til § 5.
Til nr. 3 Den foreslåede ændring svarer til den  

 foreslåede ændring i lov om de erhvervsgymnasiale uddannelser til  

 højere handelseksamen og højere teknisk eksamen Der henvises  

 til bemærkningerne til § 4, nr. 2.
Til § 7 Til nr. 1 I konsekvens af forslaget til lov om vejledning om valg af  

 uddannelse og erhverv foreslås  bestemmelsen om vejledning i  

 erhvervsuddannelserne affattet således, at vejledningen alene skal  

 omfatte vejledning om gennemførelse af den valgte uddannelse.  

 Vejledning af elever i overgangen mellem grundforløb og  

 hovedforløb vil være en del af vejledningen om  

 gennemførelse af den valgte uddannelse, da valg af hovedforløb  

 ligger inden for rammerne af det at følge en erhvervsuddannelse.  

 Ansvaret for denne vejledning vil fortsat påhvile  

 uddannelsesinstitutionerne inden for erhvervsuddannelserne.
 Undervisningsministeren kan fastsætte nærmere  

 regler om vejledningen.
Til nr. 2 Ændringen er en konsekvens af ændringen i nr.  

 1.
Til § 8 Til nr. 1 I konsekvens af forslaget til lov om vejledning om valg af  

 uddannelse og erhverv foreslås bestemmelsen om vejledning i de  

 grundlæggende social- og sundhedsuddannelser affattet således, at  

 vejledningen alene skal omfatte vejledning om gennemførelse af den  

 valgte uddannelse.
 Undervisningsministeren kan fastsætte nærmere  

 regler om vejledningen.
 Den vejledning, som Rådet for de grundlæggende  

 Social- og Sundhedsuddannelser kan udtale sig om efter § 17, stk. 2, nr. 3 i  

 lov om grundlæggende social- og sundhedsuddannelser, vedrører  

 herefter alene faglig vejledning og vejledning om gennemførelse af  

 uddannelse.
Til § 9 Til nr. 1 I konsekvens af forslaget til lov om vejledning om valg af  

 uddannelse og erhverv foreslås bestemmelsen om vejledning i lov om  

 landbrugsuddannelser affattet således, at vejledningen alene skal  

 omfatte vejledning om gennemførelse af den valgte uddannelse.
 Undervisningsministeren kan fastsætte nærmere  

 regler om vejledningen.
Til § 10 Til nr. 1 I konsekvens af forslaget til lov om vejledning om valg af  

 uddannelse og erhverv foreslås bestemmelsen om vejledning i lov om  

 korte videregående uddannelser (erhvervsakademiuddannelser) affattet  

 således, at vejledningen alene skal omfatte vejledning om  

 gennemførelse af den valgte uddannelse og erhvervsmulighederne.  

 Vejledningen skal være både faglig og erhvervsrelevant, idet de  

 studerende i løbet af uddannelsen træffer en række valg  

 mellem projekter og andre undervisningstilbud.
De studerende skal have  

 vejledning om de erhvervsmæssige konsekvenser af valgene, således  

 at de på denne måde i højere grad vil få mulighed  

 for at vælge fagsammensætninger, som styrker deres  

 efterfølgende muligheder for at få fodfæste på  

 arbejdsmarkedet.
 Undervisningsministeren kan fastsætte nærmere  

 regler herom.
Til § 11 Til nr. 1 Det foreslås fastsat i lov om mellemlange  

 videregående uddannelser, at uddannelsesinstitutionerne på linje  

 med alle øvrige videregående uddannelsesinstitutioner har pligt  

 til at yde vejledning om gennemførelse af uddannelsen.
 Der henvises i øvrigt til bemærkningerne til  

 lovforslagets § 10.
Til § 12 Til nr. 1 og  2 Lovens overskrift foreslås ændret, og kapitel  

 1 foreslås ophævet.
Begge dele er en konsekvens af, at  

 ungdomsvejledning fremover varetages af Ungdommens Uddannelsesvejledning.
Det  

 betyder, at bekendtgørelse nr. 783 af 24. august 1994 om  

 ungdomsvejledning, cirkulære nr. 22321 af 28. juli 1986 om  

 uddannelsesmæssige foranstaltninger mod ungdomsarbejdsløsheden  

 og cirkulære nr. 22367 af 20. februar 1987 om ændring af  

 cirkulære om uddannelsesmæssige foranstaltninger mod  

 ungdomsarbejdsløsheden bortfalder ved lovens ikrafttræden.
Til nr. 3 og 5 Efter den gældende § 6, stk. 1, skal der for den  

 unge, der ønsker at gennemføre et brobygningsforløb,  

 udarbejdes en vejledningsplan. »Vejledningsplan« erstattes af  

 »uddannelsesplan, jf. lov om vejledning om valg af uddannelse og erhverv«.  

 Forslaget herom vil indebære en præcisering af, at den unges plan  

 for brobygningsforløb skal udarbejdes efter den foreslåede lov  

 om vejledning om valg af uddannelse og erhverv, jf. § 5 i det nævnte  

 lovforslag.
Til nr. 4, 6 og 8 Ved forslaget overføres ansvaret for, at elever  

 får bistand og vejledning i forbindelse med udarbejdelse af  

 uddannelsesplanen, fra folkeskolen til Ungdommens Uddannelsesvejledning, og  

 tilsvarende for de frie grundskoler og frie kostskoler, såfremt det  

 ønskes af disse.
Forslaget er en konsekvens af forslaget til lov om  

 vejledning om valg af uddannelse og erhverv.
Til nr. 7 Ændringen er en konsekvens af, at  

 arbejdsmarkedsuddannelsescentrenes erhvervsintroducerende kurser ikke  

 længere eksisterer.
Til § 13 Lovforslagets ikrafttrædelsestidspunkt følger  

 ikrafttrædelsestidspunktet for forslag til lov om vejledning om valg af  

 uddannelse og erhverv.
 Med den 1. august 2004 som ikrafttrædelsestidspunkt  

 gives der mulighed for at forberede oprettelsen af Ungdommens  

 Uddannelsesvejledning, så kommunernes vejledningsforpligtelse kan  

 varetages af Ungdommens Uddannelsesvejledning ved starten af et nyt  

 skoleår.
Bilag 1 Fortegnelse over hørte myndigheder og organisationer  

 m.v.
 Skoleejere, skoleforeninger og bestyrelsesforeninger:
Bilag 2 Lovforslaget sammenholdt med gældende  

 lovgivning Gældende formulering Lovforslaget § 1 I lov om folkeskolen, jf. lovbekendtgørelse nr. 730 af 21. juli  

 2000, som ændret ved § 64 i lov nr. 145 af 25. marts 2002, § 2 i lov  

 nr. 274 af 8. maj 2002 og § 2 i lov nr. 412 af 6. juni 2002, foretages  

 følgende ændringer:
§ 7. ---- 1. I § 7 indsættes som stk. 2:
 »Undervisningen i uddannelses-, erhvervs- og arbejdsmarkedsorientering  

 skal tilrettelægges i samarbejde med Ungdommens  

 Uddannelsesvejledning.«.
§ 8. ---- Stk. 3. Eleverne udfærdiger en uddannelsesplan.  

 Undervisningsministeren fastsætter nærmere regler herom.
 2. § 8, stk. 3, affattes således:
 »Stk. 3. Eleven udfærdiger en uddannelsesplan, jf. lov om  

 vejledning om valg af uddannelse og erhverv.«.
§ 9.---- Stk. 4. Skolen kan tilbyde eleverne i 8.-10. klasse, at  

 de i kortere perioder udsendes i praktik i virksomheder og  

 institutioner.
 3. § 9, stk. 4, affattes således:
 »Stk. 4. Skolen kan i samarbejde med Ungdommens  

 Uddannelsesvejledning  tilbyde eleverne i 8.-10. klasse, at de i kortere  

 perioder udsendes i praktik i virksomheder og institutioner.«.
 Stk. 5. Skolen kan desuden tilbyde elever i 8.-10. klasse  

 undervisningsforløb, hvor praktisk og teoretisk indhold kombineres i  

 en undervisning, der kan finde sted på og uden for skolen, jf. §  

 33.
 4. § 9, stk. 5, affattes således:
 »Stk. 5. Skolen kan desuden i samarbejde med Ungdommens  

 Uddannelsesvejledning tilbyde elever i 8.-10. klasse  

 undervisningsforløb, hvor praktisk og teoretisk indhold kombineres i  

 en undervisning, der kan finde sted på og uden for skolen, jf. §  

 33.«.
§ 19 a.
For hver selvstændig skole oprettes en  

 skolevejledningsordning, der skal tilbyde eleverne rådgivning og  

 vejledning til forberedelse af deres uddannelses- og erhvervsvalg.
Stk. 2. Undervisningsministeren kan fastsætte  

 nærmere regler om skolevejledningen 5. § 19 a ophæves.
§ 2 I lov om friskoler og private grundskoler m.v., jf.  

 lovbekendtgørelse nr. 619 af 9. juli 2002, foretages følgende  

 ændring:
 1. I § 3 indsættes som stk. 5:
»Stk. 5. Skolen kan tilbyde sine elever vejledning om valg af  

 ungdomsuddannelse og erhverv.
Vejledningen af elever fra og med 6. klasse  

 eller tilsvarende kan gives efter bestemmelsen i § 4, stk. 1, i lov om  

 vejledning om valg af uddannelse og erhverv, jf. dog samme lovs § 16, stk.  

 3.«.
§ 3 I lov om folkehøjskoler, efterskoler, husholdningsskoler og  

 håndarbejdsskoler (frie kostskoler), jf. lovbekendtgørelse nr.  

 749 af 3. september 2002, foretages følgende ændring:
 1. I § 2 indsættes som stk. 4:
»Stk. 4. Skolen kan tilbyde sine elever vejledning om valg af  

 ungdomsuddannelse og erhverv i henhold til lov om vejledning om valg af  

 uddannelse og erhverv.
Vejledningen kan gives efter bestemmelserne i § 4,  

 stk. 2 og 3, i lov om vejledning om valg af uddannelse og erhverv.«.
§ 4 I lov om de erhvervsgymnasiale uddannelser til højere  

 handelseksamen og højere teknisk eksamen, jf. lovbekendtgørelse  

 nr. 546 af 1. juli 2002, foretages følgende ændringer:
§ 12. --- Stk. 2. Der tilbydes eleverne individuel uddannelses- og  

 erhvervsvejledning efter regler, der fastsættes af  

 undervisningsministeren efter indstilling fra Rådet for de Gymnasiale  

 Uddannelser.
 1. § 12, stk. 2, affattes således:
»Stk. 2. Skolen tilbyder eleverne individuel og kollektiv  

 vejledning om gennemførelse af uddannelsen.
Undervisningsministeren  

 kan fastsætte nærmere regler herom.«.
 § 5. Ansøgere, der har afsluttet 9. klassetrin i  

 grundskolen, og som opfylder de i medfør af stk. 3 fastsatte krav  

 til forudgående undervisning og prøver, optages i en  

 erhvervsgymnasial uddannelse, medmindre den hidtidige skole i tilknytning til  

 ansøgerens uddannelsesplan har indstillet ansøgeren til  

 optagelsesprøve.
2. I § 5, stk. 1, indsættes efter »den hidtidige skole  

 »: «eller Ungdommens Uddannelsesvejledning.« § 5 I lov om gymnasiet m.v., jf. lovbekendtgørelse nr. 178 af 15. marts  

 2002, som ændret ved § 65 i lov nr. 145 af 25. marts 2002, § 5 i lov  

 nr. 274 af 8. maj 2002, § 4 i lov nr. 275 af 8. maj 2002 og § 7 i lov nr. 414  

 af 6. juni 2002, foretages følgende ændringer:
§ 2. --- Stk. 2. Der gives - med forskel efter de forskellige  

 linjer - undervisning i billedkunst, biologi, dansk, datalogi, design,  

 dramatik, engelsk, erhvervsøkonomi, film- og tv, filosofi, fransk,  

 fysik, geografi, græsk, historie, idræt, italiensk, japansk,  

 kemi, latin, matematik, musik, naturfag, oldtidskundskab, psykologi,  

 religion, russisk, samfundsfag, spansk, teknikfag og tysk.
Der gives  

 endvidere eleverne uddannelses- og erhvervsorientering.
1. § 2, stk. 2, sidste pkt., ophæves Stk. 8. Der tilbydes eleverne individuel uddannelses- og  

 erhvervsvejledning efter regler, der fastsættes af  

 undervisningsministeren.
 2. § 2, stk. 8, affattes således:
»Stk. 8. Skolen tilbyder eleverne individuel og kollektiv  

 vejledning om gennemførelse af uddannelsen.
Undervisningsministeren  

 kan fastsætte nærmere regler herom.«.
 § 5. Ansøgere, der har afsluttet 9. klassetrin i  

 grundskolen, og som opfylder de i medfør af stk. 3 fastsatte krav til  

 forudgående undervisning og prøver, optages i 1. gymnasieklasse,  

 medmindre den hidtidige skole i tilknytning til ansøgerens  

 uddannelsesplan har indstillet ansøgeren til  

 optagelsesprøve.
3. I § 5, stk. 1, indsættes efter »den hidtidige skole  

 «:»eller Ungdommens Uddannelsesvejledning.« § 6 I lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 179 af 15. marts 2002, som ændret ved § 66  

 i lov nr. 145 af 25. marts 2002, § 4 i lov nr. 274 af 8. maj 2002, § 5 i lov  

 nr. 275 af 8. maj 2002, § 8 i lov nr. 414 af 6. juni 2002 og § 54 i lov nr.  

 418 af 6. juni 2002, foretages følgende ændringer:
§ 2. Ved kursus til højere forberedelseseksamen gives  

 undervisning i billedkunst, biologi, dansk, datalogi, design, dramatik,  

 engelsk, erhvervsøkonomi, film- og tv, filosofi, fransk, fysik,  

 geografi, historie, idræt, italiensk, japansk, kemi, latin, matematik,  

 musik, oldtidskundskab, psykologi, religion, russisk, samfundsfag, spansk,  

 teknikfag og tysk.
Der gives endvidere kursisterne kollektiv uddannelses- og  

 erhvervsorientering.
1. § 2, stk. 1, sidste pkt., ophæves § 8. Der tilbydes de studerende individuel uddannelses- og  

 erhvervsvejledning efter regler, der fastsættes af  

 undervisningsministeren.
 2. § 8 affattes således:
»§ 8. Kurset tilbyder kursisterne individuel og kollektiv  

 vejledning om gennemførelse af uddannelsen.
Undervisningsministeren kan fastsætte nærmere regler  

 herom.«.
 § 11. Ansøgere, der har afsluttet 10. klasse efter  

 bestemmelserne i lov om folkeskolen, og som opfylder de i medfør af  

 stk. 3 fastsatte krav til forudgående undervisning og prøver,  

 optages på et 2-årigt forløb til højere  

 forberedelseseksamen, medmindre den hidtidige skole i tilknytning til  

 ansøgerens uddannelsesplan har indstillet ansøgeren til  

 optagelsesprøve.
3. I § 11, stk. 1, indsættes efter »den  

 hidtidige skole«:»eller Ungdommens Uddannelsesvejledning.« § 7 I lov om erhvervsuddannelser, jf. lovbekendtgørelse nr. 870 af 23.  

 oktober 2002, foretages følgende ændringer:
 § 30. Der skal tilbydes eleverne rådgivning om valg af  

 uddannelse og erhverv samt om personlige forhold.
 Stk. 2. Undervisningsministeren fastsætter efter  

 indstilling fra Erhvervsuddannelsesrådet nærmere regler  

 herom.
 1. § 30 affattes således:
»§ 30.Skolen tilbyder eleverne individuel og kollektiv vejledning  

 om gennemførelse af uddannelsen.
Undervisningsministeren kan efter  

 indstilling fra Erhvervsuddannelsesrådet fastsætte nærmere  

 regler herom.«.
§ 35.. --- 13) Regler om rådgivning om valg af uddannelse og erhverv m.v., jf.  

 § 30.
 2. § 35, stk. 1, nr. 13, affattes således:
 »13) Regler om vejledning af elever, jf. § 30.«.
§ 8 I lov om grundlæggende social- og sundhedsuddannelser, jf.  

 lovbekendtgørelse nr. 343 af 16. maj 2001, som ændret ved § 69 i  

 lov nr. 145 af 25. marts 2002, foretages følgende  

 ændring:.
 § 15. Skolen tilbyder elever og ansøgere, der ikke optages,  

 vejledning om valg af uddannelse og erhverv samt om personlige forhold.  

 Undervisningsministeren kan fastsætte nærmere regler herom.
 1. § 15 affattes således:
»§ 15. Skolen tilbyder eleverne individuel og kollektiv vejledning  

 om gennemførelse af uddannelsen.
Undervisningsministeren kan  

 fastsætte nærmere regler herom.«.
§ 9 I lov om landbrugsuddannelser, jf. lovbekendtgørelse nr. 871 af 23.  

 oktober 2002, foretages følgende ændring:
 § 14. Der skal tilbydes eleverne rådgivning om valg af  

 uddannelse og erhverv samt om personlige forhold.
 Stk. 2. Undervisnings- og forskningsministeren  

 fastsætter nærmere regler herom.
 § 14 affattes således:
1. »§ 14. Skolen tilbyder eleverne individuel og kollektiv  

 vejledning om gennemførelse af uddannelsen.
Undervisningsministeren  

 kan fastsætte nærmere regler herom.« § 10 I lov nr. 1115 af 29. december 1997 om korte videregående  

 uddannelser (erhvervsakademiuddannelser) foretages følgende  

 ændringer:
 § 4. Institutionen tilbyder ansøgere og studerende  

 rådgivning om valg af uddannelse og erhverv.
 1. § 4 affattes således:
»§ 4. Uddannelsesinstitutionen tilbyder  de studerende individuel  

 og erhvervsrelevant vejledning om gennemførelsen af uddannelsen.  

 Undervisningsministeren kan fastsætte nærmere regler herom.« § 11 I lov nr. 481 af 31. maj 2000 om mellemlange videregående  

 uddannelser foretages følgende ændring:
 1. I § 3 indsættes som stk. 4:
»Stk. 4. Uddannelsesinstitutionen tilbyder de studerende individuel  

 og erhvervsrelevant vejledning om gennemførelse af uddannelsen.  

 Undervisningsministeren kan fastsætte nærmere regler herom.« § 12 I lov om ungdomsvejledning og brobygningsforløb til  

 ungdomsuddannelse, jf. lovbekendtgørelse nr. 786 af 14. oktober 1999,  

 som ændret ved § 53 i lov nr. 418 af 6. juni 2002, foretages  

 følgende ændringer:
Bekendtgørelse af   

 lov om ungdomsvejledning og brobygningsforløb til  

 ungdomsuddannelse 1. I lovens titel udgår: »ungdomsvejledning og«.
 2. Kapitel 1 ophæves.
Vejledningsplan § 6. For den unge, der ønsker at gennemføre et  

 brobygningsforløb, udarbejdes en vejledningsplan.
 3. I overskriften til  § 6 ændres  

 »Vejledningsplan« til: »Uddannelsesplan«, og i § 6, stk. 1,  

 ændres »vejledningsplan« til: »uddannelsesplan, jf. lov om vejledning  

 om valg af uddannelse og erhverv«.
Stk. 2. For elever i folkeskolen har skolen ansvaret for,  

 at der udarbejdes en vejledningsplan.
Tilsvarende gælder for frie  

 grundskoler og efterskoler, såfremt skolen har en  

 skolevejledningsordning.
For andre elever har ungdomsvejledningen ansvaret  

 for, at der udarbejdes en vejledningsplan.
 4. § 6, stk. 2, affattes således:
»Stk. 2. Ungdommens Uddannelsesvejledning bistår og vejleder  

 eleven ved udarbejdelsen af den i stk. 1 nævnte uddannelsesplan.
En fri  

 grundskole, en efterskole, en husholdningsskole og en håndarbejdsskole  

 kan dog bistå og vejlede ved udarbejdelsen af elevens uddannelsesplan  

 ved anmeldelse til den stedlige Ungdommens Uddannelsesvejledning.« Stk. 3. Vejledningsplanen udarbejdes i samarbejde med  

 eleven og de skoler m.fl., som udbyder den ønskede undervisning og  

 aktivitet.
Stk. 4. Vejledningsplanen skal indeholde en oversigt over  

 de elementer, som brobygningsforløbet skal bestå af, med  

 angivelse af formålet med og varigheden af det enkelte element.
Planen  

 kan justeres i samråd mellem eleven og den i stk. 2 nævnte  

 myndighed, der er ansvarlig for udarbejdelse af planen 5. I § 6, stk. 3 og 4, 1.pkt. ændres  

 »Vejledningsplanen« til »Uddannelsesplanen.« § 7. Vejledning af den unge, der søger  

 brobygningsforløb, påhviler vejledningsordningerne i  

 folkeskolen, på de frie grundskoler, efterskoler og husholdningsskoler,  

 på ungdomsuddannelsesinstitutionerne samt den kommunale  

 ungdomsvejledning, jf. § 1.
 6. § 7 affattes således:
»Vejledning af unge, der søger brobygningsforløb,  

 påhviler Ungdommens Uddannelsesvejledning, de frie grundskoler,  

 efterskoler , husholdningsskoler og håndarbejdsskoler.« § 8. ---.
 Stk. 2. Endvidere kan elementer af  

 brobygningsforløb gennemføres på husholdningsskoler,  

 på produktionsskoler eller på arbejdsmarkedsuddannelsescentrenes  

 erhvervsintroducerende kurser samt på voksenuddannelsescentre, for  

 så vidt angår hf-enkeltfag, såfremt tilrettelæggelsen  

 sker i samarbejde med en eller flere af de i stk. 1, nr. 5-7, nævnte  

 skoler.
 7. § 8, stk. 2, affattes således:
»Stk. 2. Endvidere kan elementer af brobygningsforløb  

 gennemføres på husholdningsskoler og håndarbejdsskoler,  

 på produktionsskoler samt på voksenuddannelsescentre, for  

 så vidt angår hf-enkeltfag, såfremt tilrettelæggelsen  

 sker i samarbejde med en eller flere af de i stk. 1, nr. 5-7, nævnte  

 skoler.« § 10. Etablering af et regionalt samarbejde om udbud af  

 brobygningsforløb sker ved lokalt initiativ.
Skoler, kommuner,  

 herunder den kommunale ungdomsvejledning, kommuneforeninger og amtskommuner  

 kan tage initiativ til samarbejdet.
 8. § 10 affattes således:
»§ 10. Ungdommens Uddannelsesvejledning tager initiativ til, at  

 skoler og uddannelsesmyndigheder samarbejder om udbud af  

 brobygningsforløb.« § 13 Loven træder i kraft den 1. august 2004.
