Cirkulæreskrivelse om meddelelse om  

 tilbagebetaling af dagpenge modtaget mod bedre vidende p.g.a. forkert  

 beregnet dagpengesats Kommentarer m.v.:
På grund af en forkert beregnet sats fik et medlem  

 ved ledighed dækning for mere end den oprindelige  

 lønindtægt.
Medlemmet ikendtes tilbagebetaling af det fejlagtigt  

 udbetalte dagpengebeløb.
 Et ledigt medlem der var opsagt fra en stilling som  

 døgnplejer, fik af arbejdsløshedskassen beregnet sin  

 dagpengesats til kr. 300,-.
 Medlemmet modtog dagpenge fra uge 34 i 1991 til uge 3 i  

 1992.
 Den 17. marts 1992 meddelte kassen medlemmet, at kassen  

 havde beregnet en forkert dagpengesats, idet medlemmet kun havde været  

 berettiget til en dagpengesats på kr. 219,-.
 Kassen krævede det for meget udbetalte tilbagebetalt  

 i alt kr. 9.472,-, med den begrundelse, at medlemmet burde vide, at hun havde  

 fået beregnet en forkert dagpengesats, idet medlemmet fik udbetalt  

 flere penge i dagpenge end i løn.
 Direktoratet tiltrådte kassens afgørelse.
 Som følge deraf skulle medlemmet tilbagebetale det  

 beløb, hun havde modtaget for meget i dagpenge.
 Ankenævnet tiltrådte direktoratets  

 afgørelse, idet ankenævnet lagde vægt på, at  

 medlemmet havde fået udbetalt kr. 1000,- mere om måneden i  

 dagpenge end i løn, og at medlemmet burde have gjort kassen  

 opmærksom herpå.
