Hermed udsendes vejregler for vejvisning på motorveje.
Vejreglerne udsendes i medfør af § 6 i lov om offentlige veje (lovbekendtgørelse nr. 368 af 6. august 1985) og i samarbejde med Justitsministeriet i medfør af færdselslovens § 95 (lovbekendtgørelse nr. 58 af 17.
 februar 1986).
Vejreglerne fraviger bestemmelserne i §§ 28-33 i Justitsministeriets  

 bekendtgørelse af 22. april 1977 om vejafmærkning således, at vejvisere,  

 forvarslings- og orienteringstavler samt afstandstavler på motorveje udføres  

 med grøn bund med hvid tekst for vejvisning til mål ad motorvej, medens  

 vejvisning ad frakørsel til det almindelige vejnet udføres på tavler med blå  

 bund.
Endvidere ændres frakørselsvejvisernes design til den i vejreglens  

 punkt 1.1. viste udformning, der indebærer nummerering af de enkelte  

 frakørsler.
Tavlernes farve og design kan kun fraviges efter forhandling med  

 justitsministeren.
 Vejafmærkningsbekendtgørelsen vil blive revideret i overensstemmelse med  

 vejreglerne.
Sammen med vejregler udsendes katalog over tilslutningsanlæggenes navn og  

 nummer samt over, hvilke vejvisningsmål der kan anvendes på de enkelte  

 frakørselsvejvisere.
De angivne navne, numre og vejvisningsmål kan kun  

 fraviges efter godkendelse fra trafikministeren.
Opsætning af frakørselsnumre skal være gennemført inden årets udgang i  

 form af plader opsat på eksisterende tavler.
De øvrige ændringer, der følger  

 af vejreglerne, gennemføres først i forbindelse med udskiftning af tavlerne,  

 når dette er påkrævet som følge af slid og ælde.
 Eksemplarer af vejreglen med tegningsbilag og katalog over  

 tilslutningsanlæggenes navn og nummer og fjernmål kan fås ved henvendelse til  

 Vejdirektoratet, Vejregelsekretariatet, Lyngbyvej 17, 2100 København Ø.,  

 telefon 31 18 62 66.
