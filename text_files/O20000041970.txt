Resumé  



  

 Et amt havde vedtaget et kystbeskyttelsesprojekt og besluttet at  

 grundejerne skulle betale en del af udgifterne.
Fordelingen af udgifterne  

 mellem grundejerne skulle ske i forhold til ejendommenes kystlængde.
Sagen blev anket til Trafikministeriet som traf afgørelse om at  

 der ved fordeling af udgifterne mellem grundejerne skulle tages hensyn til de  

 enkelte ejendommes værdi.
Senere trak ministeriet sin afgørelse tilbage og  

 stadfæstede amtets afgørelse.
Dette kritiserede ombudsmanden bl.a. fordi  

 ministeriet havde lagt vægt på forhold som der ikke var tilstrækkelige  

 oplysninger om.
Desuden kritiserede ombudsmanden at Trafikministeriet ikke  

 havde foretaget partshøring.
Ombudsmanden henstillede at Trafikministeriet  

 genoptog sagen. (J.nr. 1999-1011-145).
Tilbagekaldelse af beslutning om udgiftsfordeling til  

 kystbeskyttelsesprojekt Det fremgår af sagen at  

 Frederiksborg Amt i 1996 besluttede at indlede en sag om kystbeskyttelse ved  

 en  

 kyststrækning.
Den 7. februar 1997 afgav et rådgivende ingeniørfirma efter  

 aftale med amtet en rapport med to overordnede løsningsforslag.
Der blev  

 holdt  

 et offentligt møde om kystsikring den 17. marts 1997 hvortil de berørte  

 grundejere var inviteret.
Herefter udarbejdede Frederiksborg Amt et  

 projektforslag  

 som blev fremlagt på et offentligt møde den 10. december 1997. Den 10.  

 november  

 1997 havde amtet udsendt en foreløbig oversigt over anlægs- og  

 vedligeholdelsesbidrag til de berørte grundejere.
I et vedlagt  

 Nyhedsbrev nr.  

 4  november 1997 var bl.a. anført følgende om bidragsfordelingen:
Fælles anlæg Bølgebrydere og strandfodring Udgifterne deles mellem  

 Frederiksborg Amt, Frederiksværk Kommune og ejerne af kystejendommene med 1/3  

 til hver.
Betalingsprincippet er aftalt mellem amtet og de 5 nordkystkommuner  

 på 8 strækninger, som har regional interesse.
Baggrunden er beskrevet i  

 regionalplanen.
De 80 kystejendomme skal  

 betale i forhold til kystlængden.
Hver meter kystlinie målt i skræntfoden  

 svarer til 1 andel.
Udgiften til anlægget er  

 budgetteret til 1.528 kr. inkl. moms pr. andel, hvilket svarer til lidt over  

 50.000 kr. for en gennemsnitsgrund.
Der gøres opmærksom på, at det er et  

 maksimumsbudget, som følgegruppen ikke accepterer bliver overskredet.
Viser  

 der  

 sig undervejs i projektet økonomiske overraskelser udover de budgetterede  

 reserver, har vi flere muligheder for at regulere projektet.
 Grundejere, der har  

 investeret i kystsikring, vil få godskrevet værdien af de stenmaterialer, der  

 kan genbruges i projektet.
Individuelle anlæg Skræntfodssikring De individuelle  

 skræntfodssikringer supplerer skræntfodsbeskyttelserne på hele strækningen.  

 De  

 tilpasser de nuværende anlæg til helheden, så der opnås den bedst mulige  

 beskyttelse.
Udgiften afholdes alene af den enkelte kystgrundejer, der  

 beholder  

 ejendomsretten til anlægget på egen ejendom.
 Den 19. februar 1998 traf  

 Frederiksborg Amt afgørelse om at gennemføre kystbeskyttelsesprojektet.
I et  

 brev af 24. februar 1998 til grundejerne i 1. række var bl.a. anført  

 følgende:
 Amtsrådet har på sit møde  

 den 19. februar 1998 enstemmigt og definitivt besluttet:
at projektet gennemføres som  

 i projektforslaget præsenteret ved den 2. offentlige høring og efter den  

 foreslåede bidragsfordeling at der oprettes et  

 kystbeskyttelseslag efter kystbeskyttelseslovens § 7 Amtsrådets beslutning  

 indebærer, at projektet nu gennemføres efter den tidsplan og de økonomiske  

 rammer, der er beskrevet i det tidligere udsendte Nyhedsbrev nr. 4   

 november  

 1997. Dog med den tilføjelse, at godskrivningen af grundejernes eksisterende  

 anlæg er blevet forhøjet med ca. 75 %. Det blev foreslået på det offentlige  

 møde den 10. december 1997. Begrundelsen er, at vi i Følgegruppen er enige om  

 at imødekomme de grundejere, der selv har investeret i kystbeskyttelse.
De  

 har  

 med rette følt, at godskrivningen var for lav.
Med denne disposition forhøjes  

 anlægsomkostningerne med ca. 500.000 kr.
Den 2. høringsfase i  

 december 1997 afslørede at flere grundejere har et ønske om en alternativ og  

 eventuelt billigere udformning af skræntfodsbeskyttelsen på egen grund.
Vi  

 vil  

 derfor gerne i detailprojektfasen (marts/april) have en melding fra eller en  

 drøftelse med Dem om skræntfodsbeskyttelse på (Deres ejendom) De anmodes derfor om at  

 returnere vedlagte skema i udfyldt stand inden den 10. marts Indtil hele anlægget er  

 udført i maj 1999 finansieres projektet af Frederiksborg Amt.
De fælles  

 udgifter deles mellem Frederiksborg, Frederiksværk Kommune og grundejerne med  

 1/3 til hver.
De vil blive tilbudt en  

 låneordning til finansiering af Deres andel (også den individuelle  

 skræntfodssikring), og lånet afdrages over en 10-årig periode.
Indbetalingen  

 af  

 Deres anlægsbidrag eller tilbagebetaling af lån vil tidligst kunne ske medio  

 1999. En af grundejere, A, klagede  

 den 25. marts 1998 til Trafikministeriet over amtets afgørelse om  

 bidragsfordelingen.
Han skrev bl.a. følgende til ministeriet:
 Hermed påklages Amtsrådets  

 ovenstående beslutning.
 Vi skal således fastholde  

 vor protest mod  

  

 fordelingsnøglen,  

  

 såvel i relation til de fælles omkostninger (bølgebrydere og kystfodring) som  

 vedrørende skræntfodssikringen  efter beslutningen påhviler sidstnævnte  

 os med  

 100 %, på følgende nærmere baggrund:
a) de specielle forhold  

 vedrørende vor ejendom, herunder beliggenhed i landzone, med én byggeret uden  

 udstykningsmulighed som nærmere anført i mine skrivelser af 11. og 19.  

 december  

 1997 samt 17. februar 1998 til Frederiksborg Amt/udvalgsformanden, er ikke  

 tilgodeset, b) den offentlige adgang til  

 stranden fra vor  

  

 naboejendom  

  

 ( ) med  

 tilhørende, offentlige parkeringsplads (med konstant, daglig parkering af  

 60-80  

 biler m.m i sæsonen) bevirker, at stranden ud for vor grund har ændret  

 karakter  

 til en betydende, offentlig strand med nedbrydning af skrænten, der dagligt i  

 sæsonen bestiges af mange badegæster m.fl.
 Denne trafik forventes  

 ikke reduceret med Amtsrådets ovenstående beslutning.
På denne baggrund finder vi,  

 at fordelingsnøglen vedrørende de fælles omkostninger (bølgebrydere og  

 kystfodring) er urimelig for os, ligesom omkostningerne til etablering og  

 vedligeholdelse af skræntfodssikringen ikke bør bekostes af os  

  

 alene. Trafikministeriet anmodede  

 Frederiksborg Amt om en udtalelse i anledning af As klage.
Amtet  

 kommenterede  

 As klage i brev af 17. april 1998. Amtet anførte bl.a. følgende:
   

  

 Vi har følgende kommentarer til (A)s  

 klage:
 For det første  

  

 mener (A), at fordelingsnøglen vedrørende de fælles  

 omkostninger til bølgebrydere og strandfodring er urimelig.
 Synspunktet begrundes med  

 det forhold at ejendommen er beliggende i landzone med én byggeret uden  

 udstykningsmulighed, samt at naboejendommen med tilhørende offentlig  

 parkeringsplads resulterer i mange badegæster i sommersæsonen.
Det forhold at ejendommen er  

 beliggende i landzone, anses i amtets og nordkystkommunernes  

 kystbeskyttelsesprojekter ikke at være bestemmende for ejendommens bidrag til  

 dets fælles omkostninger.
Bestemmende er udelukkende længden af den  

 beskyttede  

 kyststrækning.
Andre af amtets kystbeskyttelsesprojekter på Nordkysten har  

 omfattet ejendomme udenfor sommerhuszonen, uden at det har indvirket på  

 bidragsfordelingen.
 Følgen af landzonestatus   

 at der ikke er mulighed for (med nogen større gevinst) at udstykke en af  

 ejendommene  er et forhold af så individuel karakter for de deltagende  

 ejendomme, at en differentiering af bidragene i forhold her til, ville være  

 uoverskuelig.
Det forhold at  

 naboejendommen er offentligt tilgængelig og resulterer i mange gæster i  

 badesæsonen, ses ikke at have sammenhæng med det vedtagne projekt.
Upåagtet  

 at  

 den nye strand bliver bredere og giver plads til flere besøgende, er det  

 vanskeligt at forestille sig hvorfra en øget trafik på (A)s  

 skrænt skulle  

 komme.
Det er ikke tanken at udvide antallet af parkeringspladser, og der er  

 i  

 sæsonen ikke plads til flere biler på de nærliggende veje.
 For det andet  

  

 mener (A) at skræntfodssikringen ikke bør bekostes af  

 grundejeren alene.
Skræntfodssikring, der er  

 anlagt for udelukkende at beskytte enkeltejendomme, er ikke en foranstaltning  

 af regional (amtslig) eller lokal (kommunal) interesse.
Når der for de fleste  

 ejendommes vedkommende alligevel stilles krav herom, er det af hensyn til  

 naboejendommene og det fælles ansvar, der lægges op til i det nye fælles  

 kystbeskyttelseslag, der oprettes i 1999. Også Kystinspektoratet blev  

 af Trafikministeriet anmodet om en udtalelse i anledning af As klage.
I  

 et  

 brev af 15. juni 1998 kommenterede Kystinspektoratet klagen med følgende  

 bemærkninger:
 Klagen vedrører alene  

 bidragsfordelingen.
Ud fra det i Kystinspektoratet foreliggende sagsmateriale  

 kan det ses, at ejendommens kystlængde er 168,6 m, at der til  

 fællesprojektet  

 er beregnet et bidrag på 273.975 kr. og til skræntsikring 591.250 kr.
Disse  

 beløb svarer til ca. 1.790 kr. henholdsvis ca. 3.860 kr. pr m kystlinie.
For  

 naboejendommene er de tilsvarende tal ca. 1.620 kr. og ca. 2.600 kr.
Foran  

 klagerens ejendom er der langs dele af skrænten forudsat en kraftigere  

 sikring  

 (type 4), hvilket forklarer den højere pris for denne del af projektet.
Vi  

 kan  

 ikke se en begrundelse for denne kraftigere sikring, ligesom vi ikke  

 umiddelbart har nogen forklaring på det højere bidrag til fællesdelen.
Det  

 samlede bidrag er alene fastsat ud fra ejendommens kystlinielængde uden  

 hensyntagen til den omtalte begrænsede udnyttelse af ejendommen.
Vi kan ikke  

 vurdere om det pålagte bidrag står i rimeligt forhold til ejendommens  

 udnyttelsesmuligheder (og mulige herlighedsværdi).
 Der synes at være et  

 begrundet grundlag for klagen, og vi skal anbefale, at amtet, for en  

 fuldstændig bedømmelse af klagen, anmodes om en redegørelse for grundlaget  

 for  

 konstruktionsvalg og for bidragets beregning.
 Kystinspektoratets udtalelse  

 blev kommenteret af Frederiksborg Amt i et brev af 19. juni 1998 til  

 Trafikministeriet.
Amtet anførte bl.a. følgende:
Kystinspektoratet nævner i  

 sin udtalelse, at der er en forskel i bidragene til de fælles  

 anlægsomkostninger mellem (A)s ejendom og naboejendommene.
Det er der  

 ikke.  

 Den opfattelse må bero på en regnefejl hos Kystinspektoratet.
Alle ejendomme  

 bidrager til det fælles projekt med 1.625 kr. pr. meter kyststrækning.
Kystinspektoratet nævner  

 også, at man ikke ser en begrundelse for en kraftigere og dermed dyrere  

 skræntfodssikring på (A)s ejendom end på naboejendommene.
Deri er vi  

 enige.  

 Derfor har vi også i december 1997, givet (A) valgmulighed mellem 3  

 skræntfodsløsninger:
 Den oprindelige de luxe løsning anslået til 591.250  

 kr.
 En discount løsning anslået til 300-400.000 kr.
Skræntfodssiking udelades helt på ejendommen, og  

 udføres kun på en kort strækning mod naboen mod vest.
Denne løsning er kun  

 mulig for de 2 største ejendomme i projektet, nemlig (A)s  

 og naboen mod øst.
Løsningen er anslået til  

 80-100.000 kr.
Ved et møde på ejendommen  

 har amt og rådgiver gennemgået løsningsmulighederne i detaljer.
Ejerne har  

 lovet os et svar primo august.
Begrundelsen for den  

 oprindelige projekterede de luxe løsning er, at skrænten netop på  

 denne  

 ejendom de senere år er rykket voldsomt tilbage.
I forhold til  

 naboejendommene  

 står skrænten i dag mere stejl og helt uden bevoksning.
Denne skrænt er næppe  

 langtidsstabil, og det er begrundelsen for en fremrykket skræntfodssikring,  

 der  

 er noget dyrere. A fremsatte yderligere  

 bemærkninger til sagen i et brev af 21. juli 1998 hvor han bl.a. skrev  

 følgende:
Beliggende i landzone er  

 der  

  

 ingen  

  

 mulighed for at udstykke  

 dele af ejendommen (hverken med større eller mindre gevinst), hvilket Amtet i  

 efteråret 1997 har bekræftet over for vor landinspektør.
Således er vor  

 udnyttelse af ejendommen yderst begrænset, hvorimod arealets størrelse  

 selvsagt  

 udgør en vis herlighedsværdi.
På denne baggrund finder vi  

 det urimeligt på lige vis som anført i Kystinspektoratets skrivelse af 15.  

 juni  

 1998, at det samlede bidrag alene er fastsat ud fra ejendommens  

 kystlinielængde uden hensyntagen til den omtalte begrænsede udnyttelse af  

 ejendommen.
Vi (kystinspektoratet) kan ikke vurdere om det pålagte bidrag  

 står  

 i rimeligt forhold til ejendommens udnyttelsesmuligheder (og mulige  

 herlighedsværdi).
 Det oprindelige oplæg med en  

 udgift på kr. 273.975,- til fællesprojektet og kr. 591.250,- til  

 skræntsikring, i alt kr. 865.225,-, er næppe realistisk at afholde for en  

 almindelig familie.
Som oplyst i Amtets  

 skrivelse af 19. juni 1998 til ministeriet har Amtet foreslået billigere  

 skræntsikringer end ovennævnte på kr. 591.250,-, nemlig på henholdsvis kr.  

 300-400.000 og kr. 80-100.000, hvilke i sig selv også er betragtelige beløb  

 uden dermed at udgøre den optimale løsning i forhold til de luxe  

 løsningen.  

 Vi har endnu ikke modtaget noget nærmere materiale, herunder eventuelle  

 konsekvenser ved de enkelte løsningsmodeller, og det er ikke korrekt, at vi  

 har  

 lovet at svare herpå i august 1998. Det er vi ganske enkelt ikke i stand til  

 på  

 det foreliggende, nu ændrede grundlag. Den 28. august 1998 traf  

 Trafikministeriet afgørelse i sagen.
I afgørelsen var bl.a. anført følgende:
 1. Kystbeskyttelseslovens §  

 1 har følgende ordlyd:
Amtsrådet kan bestemme, at  

 der på en kyststrækning skal udføres anlæg eller træffes andre  

 foranstaltninger  

 til beskyttelse mod oversvømmelse eller den nedbrydende virkning fra havet,  

 fjorde eller andre dele af søterritoriet  

 (kystbeskyttelsesforanstaltninger). Bestemmelsen i § 1 er en  

 såkaldt skønsmæssig bestemmelse, der som udgangspunkt overlader amtsrådet et  

 frit skøn over, hvorvidt kystsikring skal gennemføres.
Amtsrådet må dog ikke  

 ved afgørelsen inddrage usaglige hensyn.
 Kystbeskyttelseslovens § 5  

 har følgende ordlyd:
Amtsrådet bestemmer,  

 hvorledes udgifterne til kystbeskyttelsesforanstaltningerne skal afholdes,  

 herunder udgifterne til Sagens forberedelse, herunder forundersøgelser.
Projektering, udførelse og tilsyn Drift, vedligeholdelse og udførelse af andre løbende  

 foranstaltninger Stk. 2.  

  

 Bidrag kan pålægges ejere af ejendomme, der opnår  

 beskyttelse ved foranstaltningen, eller som i øvrigt opnår en fordel derved.  

 Det enkelte bidrags størrelse fastsættes ligeledes af amtsrådet. Om bidragsfordelingen  

 anføres i de almindelige bemærkninger til loven følgende:
I det omfang, hvori denne  

 består i en fordeling mellem interesser af forskellig art - egentlig  

 ejendomsbeskyttelse vejet op mod strandlandskabets bevaring af hensyn til  

 almene interesser - vil amtsrådet antagelig være et mere hensigtsmæssigt  

 forum  

 at henlægge denne skønsopgave til end landvæsensretterne.  

 Omkostningsfordelingen i snævrere forstand mellem direkte beskyttede  

 ejendomme  

 vil normalt ske ud fra visse objektive kriterier som de beskyttede ejendommes  

 kystlængde, værdi og afstand fra havet. I de specielle bemærkninger  

 til § 5 anføres bl.a.:
Hvad kredsen af  

 bidragspligtige angår, forudsætter lovforslaget, at ejerne af de direkte  

 beskyttede ejendomme fortsat er den kreds, der primært kan være tale om at  

 pålægge bidragspligt.
Som hidtil kan det meget vel tænkes, at der kun er  

 grund  

 til at pålægge denne kreds bidragspligt.
Lovforslaget begrænser imidlertid  

 ikke  

 kredsen af ejendomsbesiddere, der kan pålægges bidragspligt, til ejerne af de  

 direkte beskyttede ejendomme, men medtager ejendomme, som i øvrigt opnår en  

 fordel ved foranstaltningen.
Herved tænkes bl.a. på, at en nærliggende strand  

 i  

 velplejet stand i kraft af dens rekreative værdi kan være af direkte  

 økonomisk  

 værdi for ejendomme, der ikke som sådan er truet fra havet.
Betragtningen om en strands  

 økonomiske betydning for ejendomme, der ikke er truet fra havet, kan  

 imidlertid  

 føres videre derhen, at kredsen af ejendomme, der har en sådan interesse i  

 stranden er meget vid og ubestemt.
Dette fører til, at der kan være  

 begrundelse  

 for, at amtskommunen eller primærkommunen bidrager til strandens beskyttelse  

 og  

 bevaring. I Trafikministeriets  

 vejledning af 6. juni 1988 om lov om kystbeskyttelse anføres bl.a. følgende  

 om  

 bidragspligt:
Det står amtsrådet frit for  

 at vælge de kriterier, som skal danne grundlag for fordeling af  

 bidragspligten,  

 og at bestemme den indbyrdes vægt, der bør tillægges de valgte kriterier.
Som  

 kriterier vil - som hidtil - ejendommens værdi samt længde mod kysten være af  

 betydning.
For ejendomme, der ikke direkte beskyttes, vil afstand til  

 stranden  

 naturligvis være en væsentlig faktor. 4. Efter Trafikministeriets  

 opfattelse er der ikke grundlag for at tilsidesætte Frederiksborg Amtsråds  

 afgørelse om, at det konkrete kystbeskyttelsesprojekt skal udføres.
Trafikministeriet lægger  

 herved vægt på, at den omhandlede kyststrækning er eksponeret for  

 nedbrydning,  

 og at den eksisterende kystbeskyttelse ikke er tilstrækkelig til at sikre  

 strækningen.
Der er endvidere på strækningen private og offentlige  

 beskyttelsesværdige interesser og værdier.
Efter det for  

 Trafikministeriet oplyste indeholder projektet ikke anlæg, som er overflødige  

 i  

 kystbeskyttelsesmæssig henseende.
Projektet forekommer endvidere med  

 forbehold  

 for udeståender i relation til skræntfodssikringen og de omtalte  

 efterfølgende  

 ændringer i teknisk henseende generelt set fornuftigt, og kombinationen af  

 bølgebrydere, strandfodring og skræntfodssikring hensigtsmæssig.
Det kan ikke give  

 Trafikministeriet anledning til bemærkninger, at amtsrådet har fundet, at der  

 var grundlag for på trods af en vis modstand fra grundejernes side at  

 gennemføre projektet med pålæggelse af bidragspligt efter  

 kystbeskyttelseslovens § 5, stk. 2, således at grundejerne skal betale 1/3 af  

 udgifterne til projektets generelle del.
Ministeriet henviser til  

 tilstedeværelsen af offentlige interesser på strækningen, hvilket er kommet  

 til  

 udtryk i amtets regionplan.
 Det giver endvidere ikke  

 anledning til bemærkninger, at amtsrådet har valgt i bidragsmæssig henseende  

 at  

 udskille den del af projektet, som udgøres af skræntfodssikringen, således at  

 den enkelte grundejer selv må forestå finansieringen heraf.  

 Skræntfodssikringen  

 er ganske vist en integreret del af det samlede projekt, men tjener dog først  

 og fremmest til beskyttelse af den enkelte ejendom, og har derfor ikke samme  

 generelle offentlige interesse som etableringen af bølgebrydere og  

 strandfodring, der bidrager til at sikre de rekreative elementer på  

 strækningen.
Ved den indbyrdes fordeling  

 mellem kystgrundejerne af den pålagte 1/3 af udgifterne til projektets fælles  

 del har amtsrådet alene ladet den enkelte ejendoms skræntbredde være  

 afgørende,  

 således at 1 m er lig 1 part i fordelingen.
Dette er i sig selv et objektivt  

 kriterium.
Efter Trafikministeriets opfattelse indebærer en indbyrdes  

 bidragsfordeling alene efter dette kriterium imidlertid en urimelig fordeling  

 af udgifterne på strækningen, idet hensynet til størrelsen af de værdier, som  

 beskyttes, ikke inddrages.
Som eksempel herpå kan  

 nævnes, at matr. nr. ( ), der har en skræntbredde på 22,0 m og en offentlig  

 ejendomsvurdering på 1.000.000 kr., ifølge amtsrådets afgørelse skal bidrage  

 med 35.750 kr. til projektets generelle del.
Naboejendommen, matr. nr. ( ),  

 der  

 har en skræntbredde på 168,6 m og en offentlig ejendomsvurdering på 1.200.000  

 skal bidrage med 273.975 kr. til den generelle del.
Frederiksborg Amtsråd bedes  

 derfor justere den indbyrdes bidragsfordeling for grundejernes bidrag til  

 projektets fælles del således, at hensynet til de enkelte ejendommes værdi  

 inddrages. Frederiksborg Amtsråd  

 anmodede i et brev af 21. oktober 1998 trafikministeren om at overveje  

 afgørelsen igen.
Amtsrådet anførte bl.a. følgende:
  Til grund for  

 ministeriets afgørelse ligger, at en ejer af en meget stor sommerhusgrund  

 mener, at han pålægges et uforholdsmæssigt stort bidrag.
Ejendommen er kun  

 vurderet til 1,2 mio. kr., men har en kystlængde på 168,6 m.
Det giver et  

 bidrag til de fælles anlæg på 273.975 kr.
Der er imidlertid tale om en  

 enestående attraktiv ejendom, som har en langt højere handelsværdi.
 Som det fremgår af vedlagte  

 salgsopstilling er ejendommen sat til salg for 7,4 mio. kr.
 Amtsrådet må betragte  

 ministeriets afgørelse som truffet på et ikke fuldt oplyst grundlag.  

 Konsekvensen af afgørelsen er, at anlægsarbejdet må udskydes 1 år til efter  

 sommersæsonen 1999. En ny licitation til den tid risikerer at give et helt  

 andet resultat og en betydelig fordyrelse for amt, kommune og grundejere.  

 Hertil kommer den yderligere nedbrydning af kyst og skrænter i det kommende  

 år.  

 Det vil fordyre projektet og værdier vil gå tabt.
Frederiksborg Amtsråd beder  

 ministeren om at overveje denne afgørelse igen på baggrund af de nye  

 oplysninger i sagen. Med brevet blev sendt en  

 kopi af en ejendomsmæglerannonce hvor prisen var opgivet til 7,4 mio. kr.
I et brev af 22. oktober  

 1998 henvendte formanden for amtsrådets udvalg for teknik og miljø sig til  

 trafikministeren om sagen.
Udvalgsformanden skrev bl.a. følgende:
Det er meget vigtigt for  

 mig som formand for Udvalget for Teknik og Miljø, at projektet ikke forsinkes  

 unødigt.
Sagen blev startet i foråret 1996, og der har været stor opbakning  

 til  

 projektet fra Frederiksværk Byråd og fra flertallet af de berørte grundejere.  

 Det er vigtigt for beskyttelsen af ejendommene at komme igang hurtigst  

 muligt.  

 Desuden løber grundejerne og vi en risiko for øgede omkostninger, hvis  

 licitationen skal gå om i 1999.
For mig at se står bidraget  

 for den pågældende ejendom i et rimeligt forhold til den værdi der beskyttes.  

 En væsentlig vægtning af vurdering af ejendomsværdi vil, efter min vurdering,  

 ikke gøre bidragsfordelingen mere retfærdig.
Byrdefordelingen vil ændres til  

 betydelig ugunst for visse andre ejendomme, og store offentlige arealer  

 vurderet  

 til 0 kr. vil blive begunstiget, på trods af en meget intensiv rekreativ  

 udnyttelse af disse.
Jeg vil derfor bede dig nøje  

 overveje amtsrådets henvendelse. Kystlauget for den  

 pågældende strækning henvendte sig også til trafikministeren om sagen.
I et  

 brev af 25. oktober 1998 til ministeren anførte kystlauget bl.a. følgende:
Kystlauget finder, at den  

 af amtet foreslåede udgiftsfordeling mellem grundejere er rimelig og at der  

 ikke kan opnås større retfærdighed mellem store og små ejendomme eller  

 bebyggede  

 eller ubebyggede grunde ved at lade ejendomsværdien indgå i en  

 fordelingsnøgle.  

 Vi skal derfor henstille, at den praksis som amtet gennemførte uden klager på  

 Regionsplanens første etape (Hundested projektet) også finder anvendelse på  

 vor  

 strækning.
Vi savner naturligvis i Trafikministeriets sagsfremstilling af  

 28.8.98 en begrundelse for at ministeriet ønsker, at amtet skal skifte  

 praksis  

 i den følgende fase.
Vi finder det endvidere  

 særdeles betænkeligt at Staten  som eneste bidrag til projektet   

 som  

 grundejer på strækningen dels fastsætter egen ejendomsværdi til kr. 0 og  

 samtidig foreslår, at grundværdien skal indgå i udgiftsfordelingen! Det er derfor forudsigeligt,  

 at en udgiftsfordeling efter Trafikministeriets princip vil medføre en strøm  

 af  

 klager fra alle øvrige kystejere der allerede har accepteret amtets  

 fordelingsforslag og nu vil se deres bidrag blive forøget.
Trafikministeriet  

 har hermed lagt grunden til en meningsløs og uendelig sagsbehandling til stor  

 skade for kystopretningen og miljøet. Trafikministeren traf ny  

 afgørelse i sagen i et brev af 10. december 1998 til Frederiksborg Amt.  

 Ministeren anførte bl.a. følgende:
 Frederiksborg Amt anfører i  

 sit brev, at Amtsrådet i sin afgørelse har lagt til grund, at fordeling af  

 bidrag alene ud fra kystlængden står i udmærket forhold til handelsværdien,  

 og  

 altså den værdi der beskyttes.
Frederiksborg Amt anfører  

 videre, at ministeriet i sin afgørelse som eksempel har anført, at en ejer af  

 en meget stor sommerhusejendom mener, at han pålægges et uforholdsmæssigt  

 stort  

 bidrag.
Ejendommen er vurderet til 1,2 mio. kr., men har en kystlængde på  

 168,6  

 m.
 Amtet bemærker hertil, at  

 der er tale om en enestående attraktiv ejendom, og som nyt i sagen anføres,  

 at  

 ejendommen har en langt højere handelsværdi, hvilket dokumenteres med en  

 vedlagt salgsopstilling, hvor ejendommen er sat til salg for 7,4 mio. kr.
 En anden klager i sagen er  

 (B), Frederiksborg Amt, Teknik & Miljø, der i sit brev af 22. oktober  

 1998  

 har oplyst, at der har været stor opbakning til projektet fra Frederiksværk  

 Byråd og fra flertallet af de berørte grundejere.
Endelig skriver kystlauget  

 v/formand (C) i sit brev af 25. oktober 1998, at der i hele projektets forløb  

 ikke har været drøftet anden udgiftsfordeling mellem private grundejere end  

 fordeling  

 efter kystlængde.
Endvidere anfører kystlauget, at det finder, at den af  

 amtet  

 foreslåede udgiftsfordeling mellem grundejerne er rimelig og at der ikke  

 opnås  

 større retfærdighed ved at lade ejendomsværdien indgå.
Ministeriet har foretaget en  

 fornyet vurdering af sagen, og har ud fra en samlet vurdering fundet, at  

 ministeriet ikke finder anledning til at fastholde, at den indbyrdes  

 bidragsfordeling skal justeres, således at hensynet til de enkelte ejendommes  

 værdi inddrages. Trafikministeren sendte med  

 breve af 10. december 1998 kopi af afgørelsen til formanden for Frederiksborg  

 Amtsråds udvalg for teknik og miljø og til kystlauget.
I brevene fremhævede  

 trafikministeren at hun bl.a. på baggrund af nye oplysninger i sagen  

 vedrørende  

 den store forskel mellem en konkret ejendoms ejendomsvurdering og salgsværdi  

 ikke fandt anledning til at fastholde det stillede krav om justering af  

 bidragsfordelingen blandt grundejerne indbyrdes.
I et brev af 8. december  

 1998 bad A Trafikministeriet om aktindsigt i sagen.
Brevet blev modtaget af  

 ministeriet den 11. december 1998 og blev besvaret i brev af 14. december  

 1998.
I breve af 30. december 1998  

 og 22. januar 1999 klagede A til trafikministeren over den trufne afgørelse.  

 A  

 fremhævede bl.a. at han først blev gjort bekendt med brevene fra  

 Frederiksborg  

 Amt, formanden for amtsrådets udvalg for teknik og miljø og kystlauget da han  

 bad ministeriet om aktindsigt.
Endvidere anførte A at afgørelsen af 28.  

 august  

 1998 var en for ham begunstigende forvaltningsakt som ministeren havde ændret  

 uden forudgående partshøring, og at afgørelsen af 10. december 1998 ikke  

 opfyldte forvaltningslovens bestemmelser om begrundelse.
Endvidere gjorde A  

 gældende at det var usagligt alene at inddrage ejendomsvurderingen og den  

 eventuelle salgspris for hans ejendom, men ikke for andre berørte ejendomme.  

 Endelig gjorde A gældende at der i bestyrelsen for kystlauget ikke var  

 dækning  

 for de synspunkter som var indeholdt i kystlaugets brev af 25. oktober 1998.
 Den 15. februar 1999 rykkede  

 A trafikministeren for svar, og i et brev af 5. marts 1999 meddelte  

 trafikministeren at Trafikministeriet efter en gennemgang af de klagepunkter  

 som As breve indeholdt, ikke fandt at der var fremkommet nyt i sagen  

 som kunne  

 give ministeriet anledning til at ændre afgørelsen af 10. december 1998.
 Den 26. marts 1999 klagede A  

 til mig over Trafikministeriets afgørelse, og i et brev af 14. april 1999  

 henvendte han sig på ny til trafikministeren om sagen.
Den 12. maj 1999 anmodede  

 jeg Trafikministeriet om en udtalelse i anledning af As klage.
Jeg  

 anmodede  

 ministeriet om i udtalelsen særlig at komme ind på spørgsmålet om hjemlen til  

 at ændre punkt 4 i ministeriets afgørelse af 28. august 1998.
 Trafikministeren besvarede  

 As henvendelse af 14. april 1999 i et brev af 14. maj 1999. Ministeren  

 svarede  

 bl.a. følgende:
Idet der i øvrigt skal  

 henvises til Trafikministeriets brev af 5. marts 1999 skal det hermed  

 oplyses,  

 at henstillingen til amtet i afgørelse af 28. august 1998 ikke er rettet  

 direkte mod Dem.
Der er tale om en ikke udtømmende henstilling til amtet om  

 at  

 justere den indbyrdes bidragsfordeling for grundejernes bidrag.  

 Henstillingens  

 betydning for bidragenes fordeling har ikke på noget tidspunkt haft nogen  

 konkret udformning.
Således foreligger f.eks. intet om, hvorvidt der til brug  

 for amtets vurdering af ejendomsværdien på den enkelte, i  

 kystbeskyttelsessagen  

 involverede ejendom, måtte være behov for en nyvurdering af ejendomsværdien.
Der foreligger derfor ikke  

 noget nyt af konkret karakter, som har givet ministeriet anledning til at De  

 blev inddraget i sagen om tilbagekaldelse af henstillingen til amtet. Trafikministeriet afgav en  

 udtalelse til mig i et brev af 6. september 1999. Ministeriet anførte bl.a.  

 følgende:
Af afgørelsen af 28. august  

 1999 [1998; min rettelse] fremgår ikke direkte, hvorledes områdets ejendommes  

 værdi skal beregnes.
Det anføres alene, at Frederiksborg amtsråd bedes  

 derfor  

 justere den indbyrdes bidragsfordeling for grundejernes bidrag til projektets  

 fælles del  

  

 således, at hensynet til de enkelte  

 ejendommes værdi inddrages  

  

 .
 Til grund for beslutningen  

 om dette påbud blev anvendt et eksempel, hvor 2 kystejendomme med ca. samme  

 ejendomsværdi havde meget forskellig kystlængde, hvilket medførte, at de to  

 ejendomme skulle betale vidt forskellige bidrag (se ovenfor s. 2) på trods  

 af,  

 at de værdier der skulle beskyttes var næsten identiske.
Vedrørende vurderingen af  

 de enkelte ejendommes værdi overlod Trafikministeriet ved  

 afgørelse af 28.  

 august 1998 det til amtet at finde den adækvate metode at finde ejendommenes  

 værdi på.
Ejendomsvurderingen eller handelsværdien kunne anvendes   

 eller måske  

 en helt anden metode.
Vedrørende kravet om at de  

 enkelte ejendommes  

  

 værdi  

  

 skulle  

 inddrages som kriterium ved bidragsfordelingen gjorde amtet i brev af 21.  

 oktober  

 1998 ministeriet opmærksom på, at de betragtede ministeriets pålæg i  

 afgørelse  

 af 28. august 1998 som truffet på et ikke fuldt oplyst grundlag.
Således  

 skrev  

 amtet i det nævnte brev: Til grund for ministeriets afgørelse ligger,  

 at en  

 ejer af en meget stor sommerhusejendom mener, at han pålægges et  

 uforholdsmæssigt stort bidrag.
Ejendommen er kun vurderet til 1,2 mio. kr.,  

  ,  

 Som det fremgår af vedlagte salgsopstilling er ejendommen sat til salg  

 for 7,4  

 mio. kr., Amtsrådet må betragte ministeriets afgørelse som  

 truffet på et ikke  

 fuldt oplyst grundlag. Af ovennævnte gennemgang af (A)s  

 anbringender (s. 1), som blev lagt til grund  

 for hans del af afgørelse af 28. august 1998 fremgår, at (A) i sin klage  

 lægger  

 vægt på de specielle forhold vedrørende hans ejendom, hvorefter ejendommen er  

 beliggende i landzone med én byggeret uden udstykningsmulighed, og at  

 nedbrydningen af skrænten ved ejendommen for en dels vedkommende skyldes  

 offentlig færdsel på skrænten, ved amtets afgørelse ikke er tilgodeset.
 I forbindelse med sagens  

 behandling fandt Trafikministeriet, at en fordelingsnøgle bestående  

 udelukkende  

 af den enkelte ejendoms kystlængde gav et uretfærdigt resultat (s. 2-3).
 Da Trafikministeriet, efter  

 afgørelse af 28. august 1998 modtog ovennævnte korrespondance fra  

 Frederiksborg  

 Amt og Kystsikringslagets formand, som indeholdt: 1. faktiske oplysninger  

 vedrørende salgsværdien af (A)s ejendom, som udviste en meget  

 betragtelig  

 difference fra den til ministeriet opgivne ejendomsværdi for ejendommen, 2.  

 Kystsikringslagets og amtets bekymring for de økonomiske og sikkerhedsmæssige  

 forhold i forbindelse med en udsættelse af kystbeskyttelsesbyggeriet i form  

 af  

 et nyt og dyrere licitationstilbud, en dyrere rente samt risikoen for  

 yderligere nedbrydning af kysten, 3. henvisningerne til den store tilslutning  

 til den af amtet valgte udgiftsfordelingsnøgle, at kystlængden stod i  

 udmærket  

 forhold til handelsværdien, og altså den værdi der beskyttes, den eneste  

 fordelingsnøgle der var blevet drøftet blandt de private grundejere, 4. et  

 tidsbegrænset, meget gunstigt licitationstilbud, som ikke kunne tåle det  

 tidsmæssige krav i forbindelse med en udsættelse som følge af nye  

 bidragsforhandlinger mellem amt, kommuner og de berørte grundejere, og 5.  

 endelig grundejerforeningens frygt for en strøm af klager fra alle øvrige  

 kystejere, der allerede har accepteret amtets fordelingsforslag og nu måske  

 vil  

 se deres bidrag blive forøget, besluttede ministeriet at tilbagekalde pålæg  

 til  

 amtet om inddragelse af ejendomsværdien som et yderligere kriterium.
Afgørelsen af 28. august  

 1998 blev fremsendt personligt til alle 80 medlemmer af kystsikringslaget,  

 idet  

 alle 80 grundejere blev betragtet som parter i sagen.
Som ovenfor nævnt havde  

 ingen parter op til afgørelse af 28. august 1998 fremført påstand om at  

 inddrage ejendomsværdien som kriterium ved betalingsfordelingen, hvorfor  

 ministeriet ikke anså ophævelsen af pålægget til amtet om inddragelse af  

 ejendomsværdien som værende noget nyt af særlig interesse for nogen part,  

 især  

 da amtet havde fremhævet, at kyststrækningens længde stod i udmærket forhold  

 til handelsværdien  den værdi der beskyttes, hvilket også blev  

 bekræftet af  

 den af amtet fremsendte salgsopstilling for (A)s  

 ejendom der viste, at ejendomsvurderingen  

 godt nok kun var på 1,2 mio. kr., men ejendommens salgsværdi blev af (A) selv  

 i  

 salgsannoncen sat til 7,4 mio. kr.
 Endelig fandt ministeriet,  

 at da der var tale om en uspecificeret henstilling til amtet, uden anvisning  

 af, hvor meget ejendomsværdien skulle vægte i f.t. kystens længde, ville der  

 næppe ske særlige ændringer for hovedparten af grundejerne, herunder (A), da  

 kystens længde måtte have stor indflydelse på handelsværdien jf. at  

 (A)s  

 ejendoms handelsværdi var på 7,4 mio. kr.
 Endelig lagde ministeriet  

 vægt på, at sagen skulle behandles meget hurtigt, idet amtet og formanden for  

 kystbeskyttelseslaget samstemmende i deres breve meddelte ministeriet, at der  

 var stor risiko for store økonomiske og måske menneskelige tab, såfremt  

 kystbeskyttelsesprojektet blev udsat et år, hvilket ville blive tilfældet,  

 såfremt den offentlige procedure skulle gå om.
a.
Det saglige grundlag for at ændre afgørelsen:
Der henvises i den  

 forbindelse til Amtets og kystsikringslagets enige indstilling jf. ovennævnte  

 korrespondance, hvoraf fremgår, at både Frederiksborg Amt og formand for  

 kystlaget, (C), som repræsentant for lagets medlemmer, er af den opfattelse,  

 at  

 kystens længde er det mest adækvate kriterium for fordelingen af bidrag.  

 Formand (C) forudser i sit brev, at en ændret udgiftsfordeling vil medføre en  

 strøm af klager fra alle øvrige kystejere, der allerede har accepteret amtets  

 fordelingsforslag.
Ifølge brevet fra (B) var 64 % af grundejerne for  

 projektet  

 og 21 % var imod, 4 % var ligeglade og 11 % havde ikke svaret/deltaget.
 - Vedrørende det ønskelige i at kunne fastholde et gunstigt  

 licitationsresultat frem for at risikere at påføre alle deltagerne i  

 projektet  

 større udgifter ved afholdelse af ny licitation:
Det fremgår af  

 korrespondancen fra amtet og formanden for kystsikringslaget om  

 konsekvenserne,  

 såfremt ministeriets pålæg af 28. august 1998 fastholdes, at, for så vidt  

 angår  

 amtsborgmester Lars Løkke Rasmussen:  anlægsarbejdet må udskydes 1 år  

 til  

 efter sommersæsonen 1999. En ny licitation til den tid risikerer at give et  

 helt  

 andet resultat (renteniveau m.v.) og en betydelig fordyrelse for amt, kommune  

 og grundejere, (B): vigtigt for beskyttelsen af ejendommene at  

 komme i gang  

 hurtigst muligt  herunder grundet risikoen for øgede omkostninger for  

 grundejerne, hvis licitationen må gå om i 1999 og Formanden for laget:  

 opfordrer amtet som projektleder til at stille forslag om, at en  

 fordyrelse af  

 projektet, der kan påvises efter en ny licitation, bliver pålagt dem der har  

 ønsket udgiftsfordelingen ændret, dvs.
Trafikministeriet og/eller  

 klageren.
 - Risikoen for yderligere erosion af kysten, såfremt arbejderne måtte  

 udskydes til næste vinter.
Der skal atter henvises til  

 korrespondancen fra amtet og formanden for kystsikringslaget.
Amtsborgmester  

 Lars Løkke Rasmussen: Hertil kommer den yderligere nedbrydning af kyst  

 og  

 skrænter i det kommende år.
Det vil fordyre projektet og værdier vil gå  

 tabt,  

 (B): vigtigt for beskyttelsen af ejendommene at komme i gang hurtigst  

 muligt  

 og formanden for kystsikringslaget: beklager meget, at  

 Trafikministeriet nu er  

 direkte anledning til, at der sker en yderligere nedbrydning af kysten ved at  

 projektet forsinkes og gennemførelsen sandsynligvis bliver dyrere.
 - Prissætningen i salgsopstillingen for (A)s  

 ejendom.
Prissætningen i salgsopstillingen  

 af (A)s ejendom tydede på, at den urimelighed, som ministeriet havde  

 villet  

 afhjælpe ved inddragelse af ejendomsværdien som supplerende kriterium, ikke  

 var  

 til stede.
Prissætningen pegede endvidere på, at også ejendomsværdikriteriet  

 kunne give anledning til vanskeligheder med henblik på at opnå et mere  

 retfærdigt resultat, ikke mindst, hvis den offentlige ejendomsvurdering  

 skulle  

 lægges til grund, såfremt denne ikke blev justeret opad.
b.
Berettigelsen af at ændre/tilbagekalde en allerede meddelt  

 afgørelse:
 -  

 	  

 Der forelå nye  

 oplysninger i sagen med hensyn til licitationsresultatets betydning og om  

 handelsværdien af (A)s og naboens ejendomme.
-  

 	  

 Ministeriets brev af  

 28. august 1998 var ikke en ny afgørelse om udgiftsfordelingen (set i forhold  

 til 1. instansens afgørelse), men alene et pålæg til amtet om inddragelse af  

 et  

 nyt kriterium i forbindelse med en hjemvisning til amtsrådet som 1. instans,  

 og  

 dette pålæg indeholdt ingen angivelse af, hvilken vægt det supplerende  

 kriterium skulle tillægges, eller hvordan det i øvrigt skulle udmøntes.
Ingen  

 grundejere har derfor kunnet indrette sig på ministeriets første afgørelse i  

 tillid til, at den ville have nærmere bestemte konsekvenser for den enkelte.  

 Man har højest kunnet se hen til amtsrådets kommende afgørelse under  

 inddragelse af ejendomsværdikriteriet med en vis portion mere eller mindre  

 velbegrundet frygt eller forventning om en opjustering af  

 ejendomsvurderingen.  

 Adressatens berettigede forventning, som tillægges stor vægt i  

 tilbagekaldelseslæren, jf. f.eks.
Revsbech i Forvaltningsret, Almindelige  

 emner, side 441 f, har derfor kun ringe betydning i denne sag.
 -  

 	  

 Risikoen ved en  

 forsinkelse af processen i forbindelse med gennemførelse af ministeriets  

 første  

 afgørelse, herunder navnlig risikoen for at miste muligheden for at kunne  

 udnytte det gunstige licitationsresultat, måtte antages at opveje de mere  

 eller  

 mindre velbegrundede forhåbninger, som enkelte grundejere kunne nære i  

 forbindelse med anvendelsen af et ejendomsværdikriterium, som endog med stor  

 sandsynlighed ville blive justeret som følge af den store difference der  

 viste  

 sig at være mellem ejendomsværdien og handelsværdien (jf. den ovennævnte  

 korrespondance fra amtet).
 Der var efter ministeriets  

 opfattelse således det fornødne grundlag for tilbagekaldelsen.
 3. Berettigelsen af at undlade at foretage partshøring op til afgørelse  

 af 10. december 1998.
 Trafikministeriet undlod  

 partshøring fordi ingen klager  ej heller (A)  havde ønsket  

 medtagelsen af  

 ejendomsværdikriteriet ved vurderingen af deres klagesag.
 Endvidere ønskede  

 ministeriet at fastholde det gunstige licitationsresultat, som var i fare for  

 at blive trukket tilbage, såfremt sagen ikke blev afgjort straks, og risikoen  

 for yderligere erosion af kysten talte for en hurtig afgørelse om  

 tilbagekaldelse,  

 uden at afvente en partshøring, jf. forvaltningslovens § 19, stk. 2, nr. 3.
Vedrørende risikoen for en  

 økonomisk byrde for de for kystsikringsforanstaltningen betalende parter  

 fandt  

 ministeriet, at en sådan var mere afgørende at afværge end hensynet til de  

 argumenter imod en tilbagekaldelse af ejendomsværdien som kriterium,  

 eventuelle  

 grundejere måtte fremkomme med som følge af en høring vedrørende de i  

 korrespondancen fra amtet og lagets formand indeholdende oplysninger. A fremsatte i et brev af 16.  

 september 1999 bemærkninger til Trafikministeriets udtalelse.
Han anførte  

 bl.a.  

 følgende:
 3.  

 Side 2, næstsidste afsnit:
 Det er næppe af betydning,  

 at hverken jeg eller andre oprindeligt har gjort gældende, at et  

 ejendomsværdikriterium burde medtages ved beregningen af bidrag, når henses  

 til  

 at jeg, jfr. ovenfor under pkt. 1, allerede i skrivelsen af 21. juli 1998  

 (bilag C) forud for Trafikministeriets afgørelse af 28. august 1998 har  

 påpeget  

 urimeligheden i alene at inddrage facadelængden ved sammenligning med vor  

 deltagelse i den gældende vejvedligholdelse i området efter privatvejsloven.
 4. Side 3:
Ejendommenes værdi kan  

 beregnes efter ejendomsvurdering, grundværdi og/eller handelsværdi.
De 2  

 førstnævnte værdier er fastsat og foreligger offentligt tilgængelige,  

 hvorimod  

 handelsværdien, der bygger på et skøn, selvsagt ikke foreligger for samtlige  

 ejendomme.
Når handelsværdien fremhæves  

 for vor ejendom,  

  

 der i øvrigt endnu ikke  

 er solgt til den udbudte pris  

  

 , bør handelsværdien for  

  

 alle  

  

 ejendomme, der er omfattet af projektet, inddrages.
Dette er  

 ikke sket! De øvrige ejendomme på strækningen kan utvivlsomt sælges til  

 betydeligt over ejendomsvurderingen, jfr. nedenfor  

  

 pkt. 7.
 5. Side 4:
 Uden videre kunne  

 anlægsarbejdet have været påbegyndt for at undgå eventuel betydelig  

 fordyrelse  

 af projektet og yderligere nedbrydning af kyst m.m.
 Der har  

  

 ikke  

  

 som anført været grund til at udskyde anlægsarbejdet 1 år  

 (hvilket heller ikke har været tilfældet, jfr. nedenfor), når spørgsmålet  

 alene  

 vedrører  

  

 bidragsfordelingen.
Anlægsarbejdet blev i øvrigt  

 påbegyndt i foråret 1999 og afsluttet med indvielse den 25. juni 1999. Dette  

 faktum bevirker efter min opfattelse, at Amtets argumentation ikke kan  

 anvendes.
Det må fortsat konstateres, at der ikke er truffet endelig  

 afgørelse  

 om den økonomiske fordeling.
I denne forbindelse bemærkes, at opkrævning til  

 den enkelte kystgrundejer endnu ikke er udsendt, hvortil kommer, at Amtet  

 endog  

 har varslet en reduktion af bidraget på ca. 25 % i forhold til den afholdte  

 licitation! Ifølge entreprenørfirmaet  

 ( ), der har stået for anlægsarbejdet, har firmaet  

  

 i efteråret 1998  

  

 overfor Amtet tilkendegivet, at den budgetterede  

 pris for projektet fortsat kunne holde selv ved en forsinkelse med  

 igangsættelsen til foråret 1999, jfr. i øvrigt vedlagte mødereferat af 13.  

 maj  

 1999 fra (kystlauget), og som nævnt ovenfor endda til en lavere pris.
 6. Side 6, 1. og sidste afsnit:
 Forud for Trafikministeriets  

 afgørelse af 28. august 1998 har der af ministeriet været gennemført  

 partshøring, som herefter ophører i forbindelse med Trafikministerens ændrede  

 afgørelse af 10. december 1998. Til grund for sidstnævnte afgørelse har der  

 utvivlsomt foreligget nyt af konkret karakter, som man har forholdt mig.
 7. Side 7, 3. og 4. afsnit:
Kystens længde har ikke  

 større indflydelse på handelsværdien.
Jeg er bekendt med, at en ejendom på  

 samme kyststrækning ( ) med en kystlængde på 21 meter p.t. er udbudt til salg  

 for 2,9 mio. kr. (ejendomsvurdering kr. 1.150.000), jfr. nærmere tidligere  

 fremsendt bilag G, skrivelse af 30. december 1998 til Trafikministeren, der  

 samtidig fik fremsendt salgsmaterialet for nævnte ejendom.
Jfr. ovenstående, herunder  

 tilsagnet fra entreprenørfirmaet ( ), har jeg vanskeligt ved at se, at en  

 mindre forsinkelse skulle medføre stor risiko for store økonomiske og  

 menneskelige (?) tab. Den 2. marts 2000 anmodede  

 jeg Trafikministeriet om  

  inden jeg  

 afsluttede min behandling af sagen  at indhente en udtalelse om sagen  

 fra de  

 øvrige grundejere involveret i sagen.
Jeg modtog otte breve fra grundejere i  

 området, heraf et fra en grundejer der oplyste at han repræsenterede et  

 murlaug  

 der bestod af syv grundejere.
De fremsatte i et brev af  

 29. maj 2000 bemærkninger til sagen.
I den forbindelse oplyste De at Deres  

 ejendom ikke var solgt, og De gjorde gældende at oplysningerne i  

 salgsopstillingen fra 1998 derfor var uden betydning for sagen.
Ombudsmandens udtalelse 1.  

  

 Min behandling af sagen omfatter to spørgsmål.  

 Det første drejer sig om hvorvidt Trafikministeriet var berettiget til at  

 tilbagekalde sin afgørelse af 28. august 1998 og erstatte den med en  

 afgørelse hvorved Frederiksborg Amts afgørelse blev stadfæstet.
Det andet  

 spørgsmål er om denne afgørelse kunne træffes uden at ministeriet forinden  

 havde foretaget en partshøring hvor De fik lejlighed til at udtale Dem om  

 sagen.
Kystbeskyttelsesloven indeholder ikke regler om adgangen til at tilbagekalde  

 eller ændre en afgørelse der er truffet efter loven.
Retsgrundlaget for  

 bedømmelsen af det første spørgsmål er derfor de almindelige  

 forvaltningsretlige regler om tilbagekaldelse og ændring af  

 forvaltningsafgørelser.
Disse regler er ikke lovfæstede, men er udviklet i  

 domstolenes, ombudsmandens og forvaltningsmyndighedernes praksis.
Emnet er  

 desuden behandlet i den juridiske litteratur.
På dette grundlag er det næppe muligt at opstille mere præcise retningslinier  

 for under hvilke omstændigheder en forvaltningsafgørelse kan tilbagekaldes.  

 Det er således antaget at afgørelsen må træffes efter en konkret vurdering af  

 en række omstændigheder hvoraf navnlig følgende må indgå med vægt i  

 afvejningen:Afgørelsens karakter og de interesser  af offentlig eller  

 privat karakter  der taler for at fastholde den, tilbagekaldelsens  

 betydning ud fra offentlige eller private interesser og hvorvidt ønsket om  

 tilbagekaldelse er begrundet i (retlige eller faktiske) omstændigheder der er  

 opstået efterfølgende, eller som har foreligget allerede da den oprindelige  

 afgørelse blev truffet.
Jeg henviser til Karsten Revsbech mfl.,  

 Forvaltningsret.
Almindelige Emner, 3. udg. (1997), s. 435ff, Bent  

 Christensen, Forvaltningsret.
Prøvelse (1994), s. 189ff, Karsten Loiborg  

 mfl., Forvaltningsret (1994), s. 616ff, og Poul Andersen, Dansk  

 Forvaltningsret, 5. udg. (1965), s. 480ff.
2.  

  

 Trafikministeriet har i brevet af 10. december 1998 anført at afgørelsen blev  

 truffet ud fra en samlet vurdering, men har ikke i øvrigt anført hvilke  

 hensyn der blev lagt vægt på.
Derimod har ministeriet i udtalelsen til mig af  

 6. september 1999 redegjort nærmere for de hensyn der var  

 bestemmende for afgørelsen.
Som det første har ministeriet henvist til at  

 korrespondancen fra Frederiksborg Amt og kystlaugets formand indeholdt  

 faktiske  

 oplysninger vedrørende salgsværdien (handelsværdien) af Deres ejendom som  

 udviste en meget betragtelig difference fra den til ministeriet opgivne  

 ejendomsværdi for ejendommen.
Jeg er enig i at nye  

 oplysninger i sagen som tilgår myndigheden efter den oprindelige afgørelse er  

 truffet, ofte må tillægges stor betydning i sager om tilbagekaldelse.
Hvor  

 stor  

 vægt der skal lægges på disse oplysninger, må dog bero på en vurdering af  

 bl.a.  

 hvilken betydning de har for sagens afgørelse, og hvor pålidelige de er.
Ved bedømmelsen af de  

 oplysninger Trafikministeriet fik i denne sag, må det for det første tages i  

 betragtning at de kun angik Deres ejendom.
Der forelå således ikke  

 oplysninger  

 om hvorvidt der for de andre ejendomme berørt af kystbeskyttelsesprojektet  

 var  

 forskel på handelsværdien og ejendomsværdien i samme udstrækning som der  

 efter  

 ministeriets opfattelse var for Deres ejendom.
Det kan ikke udelukkes at en  

 nærmere undersøgelse af forholdet havde vist at det var et generelt træk ved  

 ejendommene i området at der var betydelig forskel på ejendommens  

 handelsværdi  

 og ejendomsværdi.
I så fald var det muligt at de nye oplysninger om Deres  

 ejendoms handelsværdi ikke på en relevant måde ville forrykke det faktuelle  

 grundlag for afgørelsen af 28. august 1998.
I Trafikministeriets brev af  

 28. august 1998 blev der som et eksempel foretaget en sammenligning mellem  

 ejendomsværdien og bidragets størrelse for henholdsvis Deres ejendom og  

 naboejendommen, matr. nr. ( ). Som brevet er formuleret, synes denne  

 sammenligning at være blevet tillagt betydelig vægt ved ministeriets  

 afgørelse  

 om at bidragsfordelingen skulle justeres sådan at der blev taget hensyn til  

 de  

 enkelte ejendommes værdi.
Dette bestyrkes af det anførte i Trafikministeriets  

 udtalelse til mig om at sammenligningen mellem de to ejendomme blev anvendt  

 til  

 grund for beslutningen.
Alligevel havde ministeriet ingen oplysninger om  

 Deres  

 naboejendoms handelsværdi da man den 10. december 1998 ændrede afgørelsen  

 under  

 henvisning til oplysningerne om Deres ejendoms handelsværdi.
For det andet må det  

 vurderes om oplysningerne om Deres ejendoms handelsværdi var relevante for  

 sagen.
Ministeriet anførte i sit brev af 28. august 1998 som begrundelse for  

 at  

 ændre Frederiksborg Amts afgørelse at den fastsatte bidragsfordeling ikke  

 inddrog hensynet til de værdier som beskyttes af projektet, altså de  

 pågældende  

 ejendomme.
Den ovenfor nævnte sammenligning der blev foretaget i ministeriets  

 brev mellem ejendomsværdien og bidragets størrelse for henholdsvis Deres  

 ejendom og Deres naboejendom, gør det ikke sandsynligt at ministeriet herved  

 forudsatte at det drejede sig om ejendommenes handelsværdi og ikke deres  

 ejendomsværdi.
Der er heller ikke i øvrigt  

 oplysninger i sagen der tyder på at Trafikministeriet ved afgørelsen af 28.  

 august 1998 lagde vægt på handelsværdien for Deres og de øvrige ejendomme.  

 Tværtimod har ministeriet i sin udtalelse til mig fremhævet at ministeriet  

 ved  

 afgørelsen af 28. august 1998 overlod det til Frederiksborg Amt at finde den  

 adækvate (det vil sige passende) metode til at finde ejendommenes værdi på.  

 Amtet kunne således anvende ejendomsværdien eller handelsværdien eller  

 anvende  

 en helt anden metode.
Der er ikke oplysninger om at amtet over for  

 Trafikministeriet har givet udtryk for at man havde besluttet sig for at  

 lægge  

 vægt på ejendommenes handelsværdi.
Det var således muligt at handelsværdien  

 overhovedet ikke skulle indgå ved fastlæggelsen af bidragsfordelingen.
I så  

 fald ville oplysningerne om ejendommens handelsværdi være betydningsløse.
Der er et yderligere forhold  

 som Trafikministeriet efter min opfattelse burde have taget i betragtning ved  

 bedømmelsen af disse oplysninger.
Det må således i almindelighed påhvile en  

 myndighed der overvejer at tilbagekalde en afgørelse fordi den har fået nye  

 oplysninger i sagen, at efterprøve pålideligheden af disse nye oplysninger.  

 Dette krav må anses for indeholdt i det ulovbestemte forvaltningsretlige  

 undersøgelsesprincip.
Jeg henviser til Bent Christensen, Forvaltningsret.  

 Prøvelse (1994), s. 256, og sagen omtalt i Folketingets Ombudsmands beretning  

 for 1981, s. 291*.
I den foreliggende sag gik  

 de nye oplysninger ud på at Deres ejendom var sat til salg, og at den  

 forlangte  

 pris ifølge en salgsopstilling var 7,4 mio. kr.
Selv om oplysninger af denne  

 art ikke kan frakendes betydning ved bedømmelsen af handelsværdien, måtte det  

 indgå i vurderingen af sagen at disse oplysninger først og fremmest er en  

 tilkendegivelse af sælgerens ønske angående prisfastsættelsen.
Efter min  

 opfattelse må det derfor anses for betænkeligt at forsøge at fastsætte  

 ejendommens handelsværdi alene på grundlag af disse oplysninger.
I den  

 forbindelse må det desuden tages i betragtning at vurderingsmyndighedernes  

 vurdering af ejendommen foretages på grundlag af ejendommens værdi i handel  

 og  

 vandel hvis købesummen betales kontant, jf. §§ 6 og 9 i  

 ejendomsvurderingsloven  

 (lovbek. nr. 776 af 16. august 2000 om vurdering af landets faste ejendomme).
Hvis Trafikministeriet  

 ønskede at lægge afgørende vægt på Deres ejendoms handelsværdi, men ikke  

 ønskede at anvende oplysningerne fra vurderingsmyndighederne om  

 ejendomsværdien, burde man efter min opfattelse have søgt at få foretaget en  

 fagkyndig bedømmelse af spørgsmålet.
I betragtning af det ovenfor anførte om  

 karakteren af oplysningerne i salgsopstillingen og i betragtning af at der  

 var  

 tale om en ejendom som ministeriet ikke i forvejen havde et nærmere kendskab  

 til, var der efter min opfattelse ikke andre muligheder for at tilvejebringe  

 pålidelige oplysninger om spørgsmålet.
Jeg henviser til at der eksempelvis  

 ved  

 fastsættelsen af salgsprisen for brugte køretøjer til brug for beregningen af  

 den værdi af hvilken der betales registreringsafgift, foretages en konkret  

 vurdering af køretøjet af tre uafhængige vurderingsmænd hvoraf en skal være  

 teknisk kyndig og en handelskyndig, jf. § 13 i registreringsafgiftsloven  

 (lovbek. nr. 222 af 14. april 1999 om registreringsafgift af motorkøretøjer  

 m.v. med senere ændringer).
 Sammenfattende anser jeg det  

 for kritisabelt at Trafikministeriet tillagde de nye oplysninger om Deres  

 ejendoms handelsværdi væsentlig betydning for afgørelsen om at tilbagekalde  

 afgørelsen af 28. august 1998 uden at ministeriet havde oplysninger om  

 hvorvidt  

 der for de andre ejendomme berørt af kystbeskyttelsesprojektet var forskel på  

 handelsværdien og ejendomsværdien i samme udstrækning som der efter  

 ministeriets opfattelse var for Deres ejendom, uden at det kunne anses for  

 godtgjort at oplysningerne var relevante for sagen, og uden at ministeriet  

 havde efterprøvet om oplysningerne var pålidelige.
3.  

  

 Trafikministeriet har som det andet hensyn bag afgørelsen om at  

 tilbagekalde afgørelsen af 28. august 1998 henvist til kystlaugets og amtets  

 bekymring for de økonomiske og sikkerhedsmæssige forhold i forbindelse med en  

 udsættelse af kystbeskyttelsesbyggeriet i form af et nyt og dyrere  

 licitationstilbud, en dyrere rente samt risikoen for yderligere nedbrydning  

 af  

 kysten.
I tilslutning hertil har Trafikministeriet henvist til at der var  

 tale  

 om et tidsbegrænset, meget gunstigt licitationstilbud som ikke kunne tåle det  

 tidsmæssige krav i forbindelse med en udsættelse som følge af nye  

 bidragsforhandlinger mellem amt, kommuner og de berørte grundejere.
Jeg er enig i at der ved  

 afgørelsen om hvorvidt afgørelsen af 28. august 1998 skulle tilbagekaldes,  

 måtte lægges vægt på at undgå en længerevarende udsættelse af  

 kystbeskyttelsesbyggeriet, og at det ligeledes burde tilstræbes at byggeriet  

 ikke blev fordyret.
Det afgørende er imidlertid om der var oplysninger i  

 sagen  

 der viste at en udsættelse og fordyrelse af byggeriet ville blive en følge af  

 at fastholde afgørelsen af 28. august 1998.
Oplysningerne stammede fra  

 henvendelser fra Frederiksborg Amt og (kystlauget). Amtet anførte i brevet af  

 21. oktober 1998 at konsekvensen af afgørelsen var at anlægsarbejdet måtte  

 udskydes et år.
I brevet af 22. oktober 1998 fra formanden for amtsrådets  

 udvalg for teknik og miljø blev det også fremhævet at det var vigtigt at  

 projektet ikke forsinkedes unødigt, og at både grundejerne og amtet løb en  

 risiko for øgede omkostninger hvis licitationen skulle gå om i 1999. I brevet  

 af 25. oktober 1998 fra (kystlauget)s formand siges det at det var med  

 stor  

 beklagelse man erfarede at Trafikministeriet nu var direkte anledning til at  

 der skete en yderligere nedbrydning af kysten ved at projektet forsinkedes,  

 og  

 at gennemførelsen sandsynligvis blev dyrere.
Ingen af de tre breve redegør  

 nærmere for hvorfor afgørelsen af 28. august 1998 måtte få den konsekvens at  

 anlægsarbejdet ville blive forsinket og fordyret.
Der er heller ikke  

 oplysninger om at Trafikministeriet ad anden vej havde oplysninger herom.
Efter min opfattelse kunne  

 Trafikministeriet ikke uden nærmere undersøgelser lægge til grund at  

 afgørelsen  

 af 28. august 1998 ville forårsage en forsinkelse og fordyrelse af  

 kystbeskyttelsesprojektet.
Jeg henviser til  

  

 at  

  

 kystbeskyttelsesprojektets overordnede omfang og udformning allerede var  

 fastlagt,  

  

 at  

  

 bidragsfordelingen  

 mellem Frederiksborg Amt, Frederiksværk Kommune og grundejerne også var  

 endelig  

 fastlagt,  

  

 at  

  

 der ikke foreligger  

 oplysninger om at den foretagne licitation var betinget af at  

 bidragsfordelingen mellem grundejerne var fastlagt, og  

  

 at  

  

 amtet kunne træffe afgørelse om de udestående spørgsmål angående  

 den nærmere udformning af projektet uden at afvente at den endelige  

 bidragsfordeling mellem grundejerne blev fastlagt.
Endvidere henviser jeg til  

 at Frederiksborg Amt i brevet af 24. februar 1998 havde meddelt de berørte  

 grundejere at amtet havde besluttet at finansiere projektet indtil hele  

 anlægget var udført i maj 1999. Om nødvendigt kunne amtet forlænge denne  

 periode indtil den endelige bidragsfordeling var fastlagt, jf.  

 kystbeskyttelseslovens § 9. De foreliggende oplysninger i sagen giver således  

 ikke grundlag for at antage at projektet ville blive forsinket eller fordyret  

 som følge af at Trafikministeriet havde hjemvist spørgsmålet om  

 bidragsfordelingen mellem de involverede grundejere til fornyet afgørelse i  

 Frederiksborg Amt.
Jeg anser det derfor for kritisabelt at Trafikministeriet  

 uden at have undersøgt spørgsmålet nærmere lagde til grund at afgørelsen af  

 28.  

 august 1998 ville forårsage en forsinkelse og fordyrelse af  

 kystbeskyttelsesprojektet.
I et brev af 21. december  

 1998 hvor Frederiksborg Amt gav Dem underretning om Trafikministeriets  

 afgørelse af 10. december 1998, oplyste amtet at afgørelsen indebar at der  

 alligevel ikke skulle udarbejdes forslag til en ny bidragsfordeling, at der  

 alligevel ikke skulle afholdes en 3. høring, og at sagen alligevel ikke  

 skulle  

 behandles i amtsrådet på ny.
Efter min opfattelse er der ingen af disse  

 omstændigheder som, hvis de havde været kendt af Trafikministeriet forud for  

 afgørelsen af 10. december 1998, kunne danne grundlag for en opfattelse af at  

 afgørelsen af 28. august 1998 ville medføre en forsinkelse eller fordyrelse  

 af  

 byggeriet af kystbeskyttelsesanlægget.
 4.  

  

 Som begrundelse for at tilbagekalde afgørelsen af 28. august  

 1998 har Trafikministeriet desuden anført den store tilslutning til den af  

 amtet valgte udgiftsfordelingsnøgle og henvist til at handelsværdien var den  

 eneste fordelingsnøgle der var blevet drøftet blandt de private grundejere.  

 Ministeriet har desuden gjort gældende at alle 80 grundejere måtte betragtes  

 som parter i sagen.
Trafikministeriet har ikke  

 nærmere begrundet sin opfattelse af at alle 80 grundejere skulle betragtes  

 som  

 parter i sagen.
Det antages i almindelighed at kerneområdet i partsbegrebet  

 er  

 afgørelsens adressat, men at også andre end adressaten kan være part.
Som  

 generelle hovedkriterier for hvem der skal anses for part, nævnes at det skal  

 dreje sig om personer der har en væsentlig og individuel interesse (af  

 økonomisk eller personlig karakter) i sagens afgørelse og udfald.
At  

 interessen  

 skal være væsentlig, indebærer bl.a. at afgørelsens udfald skal angå den  

 pågældendes forhold og situation med en vis styrke eller intensitet.
Jeg  

 henviser til Hans Gammeltoft-Hansen mfl., Forvaltningsret (1994), s. 45f,  

 Carl  

 Aage Nørgaard og Jens Garde, Forvaltningsret.
Sagsbehandling, 4. udg. (1995),  

 s. 154ff, og John Vogter, Forvaltningsloven med kommentarer, 3. udg. (1999),  

 s.  

 128ff.
Da de øvrige grundejere ikke  

 var adressater for Trafikministeriets afgørelse af 28. august 1998, måtte  

 spørgsmålet om hvorvidt de var parter i sagen, bero på om de havde en  

 væsentlig  

 og individuel interesse i sagens afgørelse og udfald.
Ved bedømmelsen heraf  

 må  

 der lægges vægt på at afgørelsen berørte de pågældende grundejere direkte da  

 den angik fordelingen af bidraget mellem dem.
Vurderingen af med hvilken  

 styrke  

 de blev berørt af afgørelsen, vanskeliggøres imidlertid af at Frederiksborg  

 Amt  

 ikke havde fastlagt en ændret bidragsfordeling som opfølgning på ministeriets  

 afgørelse af 28. august 1998. Det kunne derfor ikke fastslås hvilken  

 betydning  

 afgørelsen konkret ville få for hver enkelt grundejer.
Under disse  

 omstændigheder kan det ikke give mig anledning til bemærkninger at  

 Trafikministeriet har anset samtlige grundejere omfattet af  

 kystbeskyttelsesprojektet for parter i sagen.
I den forbindelse bemærker jeg  

 at  

 der efter omstændighederne også kan lægges betydelig vægt på hensynet til  

 andre  

 end sagens parter, jf. sagen omtalt i Folketingets Ombudsmands beretning for  

 1985, s. 125ff*.
I den foreliggende sag var  

 De adressat for afgørelsen, og De havde anmodet Trafikministeriet om at det  

 ved  

 bidragsfordelingen ikke blot blev taget i betragtning hvor lang den enkelte  

 ejendoms skræntbredde var, men også at der ikke var mulighed for at udstykke  

 Deres ejendom.
Ministeriets afgørelse af 28. august 1998 om at det skulle  

 indgå  

 i bidragsfordelingen hvilken værdi ejendommen havde, måtte anses for en  

 imødekommelse af Deres ønske.
Afgørelsen var derfor begunstigende for Dem.
Det antages i almindelighed  

 at adgangen til at foretage tilbagekaldelse til ugunst for adressaten i sagen  

 er væsentligt snævrere end adgangen til at foretage tilbagekaldelse til gunst  

 for adressaten, navnlig når der er tale om en afgørelse af en vis betydning  

 for  

 den pågældende.
Er der derimod flere parter i sagen med modstående  

 interesser,  

 er adgang til at foretage tilbagekaldelse til ugunst for adressaten noget  

 videre end i sager med én part da tilbagekaldelsen samtidig er til gunst for  

 den anden part.
Til gengæld er adgangen til at foretage tilbagekaldelse til  

 gunst for adressaten ikke så vid som i sager med én part da tilbagekaldelsen  

 samtidig er til ugunst for den anden part.
Jeg henviser til Karsten Revsbech  

 mfl., Forvaltningsret.
Almindelige Emner, 3. udg. (1997), s. 450ff, og  

 Karsten  

 Loiborg mfl., Forvaltningsret (1994), s. 630. Retsstillingen er således ikke  

 den samme som hvis der kun er en part i sagen; men også i sager med flere  

 parter må adgangen til at foretage tilbagekaldelse til ugunst for den ene af  

 sagens parter dog anses for relativt begrænset, jf. Østre Landsrets dom af  

 16.  

 januar 1996, gengivet i Ugeskrift for Retsvæsen, 1996, s. 603ff.
Hvis Trafikministeriets  

 udtalelse skal forstås sådan at ministeriet lagde vægt på at i hvert fald  

 nogle  

 af de øvrige grundejere måtte antages at have interesser i sagens udfald som  

 gik imod Deres interesse, kan det derfor ikke give mig anledning til  

 bemærkninger.
Ved bedømmelsen af hvor stor vægt der skulle lægges på denne  

 omstændighed, måtte det dog indgå at det som ovenfor nævnt ikke var fastslået  

 hvilken betydning Trafikministeriets afgørelse af 28. august 1998 konkret  

 ville  

 få for hver enkelt grundejer, ligesom der ikke kan ses bort fra den mulighed  

 at  

 afgørelsen var til gunst for andre grundejere end Dem.
5.  

  

 Som en yderligere begrundelse for at tilbagekalde afgørelsen af  

 28. august 1998 har Trafikministeriet peget på kystlaugets frygt for en strøm  

 af klager fra alle øvrige grundejere der allerede havde accepteret amtets  

 fordelingsforslag og nu måske ville se deres bidrag blive forøget.
Dette  

 hensyn  

 kan efter min opfattelse ikke tillægges betydning.
Når en myndighed skal  

 fastlægge en borgers retsstilling i et bestemt forhold, kan der ikke til  

 skade  

 for borgeren tages hensyn til at andre borgere eventuelt vil belaste  

 myndighederne med klager.
6.  

  

 Trafikministeriet har herudover peget på at ingen grundejer har  

 haft mulighed for at indrette sig i tillid til ministeriets første afgørelse  

 da  

 afgørelsen af 28. august1998 alene indeholdt et pålæg til amtet om at  

 inddrage  

 et nyt kriterium for fastlæggelse af bidragsfordelingen i forbindelse med en  

 hjemvisning til amtsrådet som 1. instans, og dette pålæg indeholdt ingen  

 angivelse af hvilken vægt det supplerende kriterium skulle tillægges, eller  

 hvordan det i øvrigt skulle udmøntes.
Adressatens berettigede forventning,  

 som  

 tillægges stor betydning i tilbagekaldelseslæren, har derfor kun ringe  

 betydning i denne sag.
Jeg er enig med  

 Trafikministeriet i at det ved bedømmelsen af sagen må tillægges betydning at  

 De (og andre grundejere) ikke har haft mulighed for at indrette Dem i tillid  

 til Trafikministeriets afgørelse af 28. august 1998. Tilbagekaldelsen har  

 derfor ikke været et lige så dybt indgreb over for Dem som hvis De havde  

 indrettet Dem i tillid til afgørelsen.
Dette må indgå i afvejningen ved  

 bedømmelsen af om det var berettiget at tilbagekalde afgørelsen.
7.  

  

 Som det fremgår, var der samlet set to forhold som især talte  

 til gunst for tilbagekaldelsen, nemlig dels at De ikke havde haft mulighed  

 for  

 at indrette Dem i tillid til afgørelsen, og dels at i hvert fald nogle af de  

 øvrige grundejere måtte antages at have interesser i sagen som var  

 modsatrettet  

 Deres interesse.
På den anden side kan to af de forhold som Trafikministeriet  

 har påberåbt sig, ikke tillægges betydning for sagen uden en nærmere  

 undersøgelse af de faktiske forhold.
Det gælder dels oplysningerne om Deres  

 ejendoms handelsværdi og dels oplysningerne om forsinkelse og fordyrelse af  

 kystbeskyttelsesprojektet.
Ved den samlede afvejning af  

 sagens omstændigheder er der to forhold som efter min opfattelse har særlig  

 betydning.
Det ene er det forhold at der ikke forelå nye faktiske oplysninger  

 som kunne indgå i sagen uden en nærmere undersøgelse.
Det antages normalt som  

 den klare hovedregel at der ikke er adgang til at foretage tilbagekaldelse af  

 en tidligere udstedt begunstigende afgørelse hvis myndighedens ønske herom  

 bygger på en ren omvurdering af de faktiske oplysninger som forelå for  

 myndigheden da den traf sin første afgørelse.
Selv hvis der foreligger nye  

 faktiske oplysninger, er det ikke uden videre tilstrækkeligt til at  

 tilbagekalde en foreliggende begunstigende afgørelse.
Jeg henviser til  

 Karsten  

 Revsbech mfl., Forvaltningsret.
Almindelige Emner, 3. udg. (1997), s. 446ff,  

 og  

 Karsten Loiborg mfl., Forvaltningsret (1994), s. 628f.
I den foreliggende sag byggede  

 Trafikministeriet sit ønske om at tilbagekalde afgørelsen af 28. august 1998  

 på  

 nye oplysninger om dels Deres ejendoms handelsværdi og dels om at afgørelsen  

 ville medføre forsinkelse og fordyrelse af kystbeskyttelsesprojektet.
Ingen  

 af  

 disse oplysninger var tilstrækkeligt underbygget til at indgå i sagen uden en  

 nærmere undersøgelse.
Omstændighederne i sagen må således efter min  

 opfattelse  

 sidestilles med tilfælde hvor myndighedens ønske om at tilbagekalde en  

 tidligere udstedt begunstigende afgørelse bygger på en ren omvurdering af de  

 foreliggende faktiske oplysninger.
Det andet forhold som efter  

 min opfattelse må tillægges særlig betydning ved afvejningen af sagens  

 omstændigheder, er arten af de forhold som taler til gunst for at  

 tilbagekalde  

 afgørelsen.
Det antages i almindelighed at visse interesser udgør et særligt  

 kvalificeret grundlag for at tilbagekalde en truffen afgørelse.
Det er  

 navnlig  

 hensynet til menneskers liv, sundhed og velfærd, statens sikkerhed,  

 forebyggelse og opklaring af lovovertrædelser og opretholdelse af ro og  

 orden.  

 Jeg henviser til Karsten Revsbech mfl., Forvaltningsret.
Almindelige Emner,  

 3.  

 udg. (1997), s. 442ff, Karsten Loiborg mfl., Forvaltningsret (1994), s. 625f,  

 og Bent Christensen, Forvaltningsret.
Prøvelse (1994), s. 194.
I den foreliggende sag var  

 der som nævnt samlet set to forhold som især talte til gunst for  

 tilbagekaldelsen, nemlig dels at De ikke havde haft mulighed for at indrette  

 Dem i tillid til afgørelsen, og dels at i hvert fald nogle af de øvrige  

 grundejere måtte antages at have interesser i sagen som var modsatrettet  

 Deres  

 interesse.
Ingen af disse forhold kan betragtes som et sådant særlig  

 kvalificeret grundlag for at tilbagekalde afgørelsen af 28. august 1998.  

 Disse  

 hensyn kunne derfor kun tillægges begrænset betydning.
 Samlet er det derfor min  

 opfattelse at det må anses for kritisabelt at Trafikministeriet tilbagekaldte  

 afgørelsen af 28. august 1998 da de foreliggende oplysninger ikke gav  

 tilstrækkeligt grundlag for denne afgørelse.
 8.  

  

 Det andet spørgsmål som indgår i min behandling af sagen, drejer  

 sig om hvorvidt Trafikministeriet kunne træffe afgørelse om at tilbagekalde  

 sin  

 afgørelse af 28. august 1998 og erstatte den med en afgørelse hvorved  

 Frederiksborg Amts afgørelse blev stadfæstet uden at ministeriet forinden  

 havde  

 foretaget en partshøring hvor De fik lejlighed til at udtale Dem om sagen.
Trafikministeriet har i  

 udtalelsen til mig anført at ministeriet undlod at foretage partshøring fordi  

 ingen klager, heller ikke De, havde ønsket at ejendomsværdikriteriet blev  

 medtaget ved vurderingen af deres klagesag.
Desuden har ministeriet peget på  

 at  

 risikoen for yderligere erosion af kysten talte for en hurtig afgørelse om  

 tilbagekaldelse uden at afvente en partshøring.
Endelig har ministeriet  

 fremhævet at man ønskede at fastholde det gunstige licitationsresultat som  

 var  

 i fare for at blive trukket tilbage hvis sagen ikke blev afgjort straks.
I  

 den  

 forbindelse har ministeriet givet udtryk for at man fandt at hensynet til at  

 afværge risikoen for en økonomisk byrde for de parter som skulle betale for  

 kystsikringsforanstaltningen, var mere afgørende end hensynet til de  

 argumenter  

 imod en tilbagekaldelse af ejendomsværdien som kriterium som eventuelle  

 grundejere måtte fremkomme med i forbindelse med en partshøring.
 Forvaltningsloven (lov nr.  

 571 af 19. december 1985 med senere ændring) indeholder følgende bestemmelse  

 i  

 § 19:
  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i  

 stk. 1 gælder ikke, hvis 1)  

 	  

 det efter  

 oplysningernes karakter og sagens beskaffenhed må anses for ubetænkeligt at  

 træffe afgørelse i sagen på det foreliggende grundlag, 2)  

 	  

 udsættelse vil  

 medføre overskridelse af en lovbestemt frist for sagens afgørelse, 3)  

 	  

 partens interesse i,  

 at sagens afgørelse udsættes, findes at burde vige for væsentlige hensyn til  

 offentlige eller private interesser, der taler imod en sådan udsættelse, 4)  

 	  

 parten ikke har ret  

 til aktindsigt efter reglerne i kapitel 4 med hensyn til de pågældende  

 oplysninger, 5)  

 	  

 den påtænkte  

 afgørelse vil berøre en videre, ubestemt kreds af personer, virksomheder  

 m.v., eller  

 hvis forelæggelsen af oplysningerne for parten i øvrigt vil være forbundet  

 med  

 væsentlige vanskeligheder, eller 6)  

 	  

 der ved lov er  

 fastsat særlige bestemmelser, der sikrer parten adgang til at gøre sig  

 bekendt  

 med grundlaget for den påtænkte afgørelse og til at afgive en udtalelse til  

 sagen, inden afgørelsen træffes.
Stk. 3.  

  

 Vedkommende  

 minister kan efter forhandling med justitsministeren fastsætte regler om, at  

 nærmere angivne sagsområder, hvor bestemmelserne i stk. 2, nr. 1 eller 5, i  

 almindelighed vil finde anvendelse, ikke skal være omfattet af bestemmelsen i  

 stk. 1. Som det fremgår, har en  

 myndighed pligt til inden den træffer afgørelse i en sag at iværksætte høring  

 af sagens parter når visse betingelser er opfyldt.
Den første betingelse er  

 at  

 parten ikke kan antages at vide at oplysningerne indgår i sagen.
Denne  

 betingelse må anses for opfyldt selv om parten kender oplysningerne, men ikke  

 ved at de vil blive brugt i den aktuelle sammenhæng, jf.
John Vogter,  

 Forvaltningsloven med kommentarer, 3. udg. (1999), s. 370f.
 I den foreliggende sag  

 byggede Trafikministeriet sit ønske om at tilbagekalde afgørelsen af 28.  

 august  

 1998 på nye oplysninger om dels Deres ejendoms handelsværdi og dels om at  

 afgørelsen ville medføre forsinkelse og fordyrelse af  

 kystbeskyttelsesprojektet.
Oplysningen om Deres  

 ejendoms handelsværdi var baseret på en salgsopstilling som jeg må lægge til  

 grund at De kendte.
Derimod havde De ikke kendskab til at Frederiksborg Amt  

 havde indsendt kopi af salgsopstillingen til Trafikministeriet til brug for  

 overvejelserne om at tilbagekalde afgørelsen af 28. august 1998. At der efter  

 amtets og kystlaugets opfattelse var risiko for at denne afgørelse ville  

 medføre en forsinkelse og fordyrelse af kystbeskyttelsesprojektet, havde De  

 heller ikke kendskab til.
Betingelsen om at parten ikke kan antages at vide  

 at  

 oplysningerne indgår i sagen, må derfor anses for opfyldt.
Den anden betingelse er at  

 der er tale om oplysninger vedrørende sagens faktiske  

 omstændigheder.
Denne  

 betingelse må anses for opfyldt i forbindelse med oplysningerne om  

 grundejerens  

 ejendoms handelsværdi.
Derimod er det mere tvivlsomt om den kan anses for  

 opfyldt vedrørende oplysningen om at der efter amtets og kystlaugets  

 opfattelse  

 var risiko for at denne afgørelse ville medføre en forsinkelse og fordyrelse  

 af  

 kystbeskyttelsesprojektet.
Trafikministeriet havde alene fået oplyst at der  

 bestod en sådan risiko efter amtets og kystlaugets opfattelse, men havde ikke  

 kendskab til hvilke faktuelle oplysninger denne opfattelse var baseret på.  

 Afgørende for om en oplysning skal undergives partshøring, er imidlertid i  

 første række ikke om den efter sit indhold må karakteriseres som faktisk  

 eller  

 ej, men om den har en sådan karakter at den bidrager til at supplere sagens  

 bevismæssige grundlag eller i øvrigt skaffer klarhed med hensyn til sagens  

 faktiske omstændigheder, jf.
John Vogter, Forvaltningsloven med kommentarer,  

 3.  

 udg. (1999), s. 374f.
Frederiksborg Amts og kystlaugets oplysning om at  

 afgørelsen af 28. august 1998 ville medføre en forsinkelse og fordyrelse af  

 kystbeskyttelsesprojektet, supplerede efter min opfattelse sagens  

 bevismæssige  

 grundlag.
At Trafikministeriet som tidligere nævnt ikke uden nærmere  

 undersøgelser burde have lagt den til grund for sin afgørelse, er i denne  

 sammenhæng  

 uden betydning.
Den nævnte betingelse må derfor anses for opfyldt også for  

 denne oplysnings vedkommende.
Den tredje betingelse, at  

 oplysningen var til ugunst for parten, må anses for opfyldt for Deres  

 vedkommende.
Som tidligere nævnt må afgørelsen af 28. august 1998 betragtes  

 som  

 begunstigende for Dem.
Da oplysningerne om Deres ejendoms handelsværdi og om  

 at  

 afgørelsen ville medføre forsinkelse og fordyrelse af  

 kystbeskyttelsesprojektet  

 talte for at tilbagekalde afgørelsen, må de anses for at være til ugunst for  

 Dem.
Trafikministeriet har for så vidt ret i at ingen klager, heller ikke De,  

 havde ønsket at ejendomsværdikriteriet blev medtaget ved vurderingen af deres  

 klagesag.
Men det afgørende er at De havde et ønske om at der ved  

 bidragsfordelingen blev taget hensyn til at der ikke var mulighed for at  

 udstykke Deres ejendom, og dette ønske må anses for imødekommet ved  

 afgørelsen  

 om at justere bidragsfordelingen således at hensynet til de enkelte  

 ejendommes  

 værdi inddrages.
Den fjerde betingelse for at  

 der var pligt til at foretage partshøring, at oplysningerne var af væsentlig  

 betydning for sagens afgørelse, må anses for opfyldt.
Det må lægges til grund  

 at de to nævnte oplysninger havde væsentlig betydning for afgørelsen om at  

 tilbagekalde den tidligere afgørelse.
Betingelserne efter  

 forvaltningslovens § 19, stk. 1, for at der indtrådte pligt til at iværksætte  

 partshøring over for Dem inden afgørelsen blev truffet, må således anses for  

 opfyldt.
Trafikministeriet har imidlertid fremhævet at  

 undtagelsesbestemmelsen  

 i § 19, stk. 2, nr. 3, var anvendelig fordi der på grund af risikoen for  

 kysterodering og fordyrelse af kystbeskyttelsesprojektet var behov for at  

 træffe afgørelse hurtigt.
Jeg er enig i at disse  

 forhold efter omstændighederne ville gøre det berettiget at ministeriet  

 undlod  

 at iværksætte partshøring.
Imidlertid er det som tidligere omtalt min  

 opfattelse at Trafikministeriet ikke uden nærmere undersøgelser kunne gå ud  

 fra  

 at afgørelsen af 28. august 1998 ville forårsage en forsinkelse og fordyrelse  

 af kystbeskyttelsesprojektet da de oplysninger der forelå i sagen, ikke gav  

 grundlag herfor.
Herefter, og da også anvendelsen af undtagelsesbestemmelsen  

 i  

 § 19, stk. 2, nr. 3, forudsætter at der foreligger et fyldestgørende  

 oplysningsgrundlag, er jeg ikke enig i at bestemmelsen var anvendelig.
 Trafikministeriet burde  

 derfor ikke have truffet afgørelse i sagen uden at ministeriet forinden havde  

 foretaget en partshøring hvor De blev gjort bekendt med de oplysninger om  

 Deres  

 ejendoms handelsværdi som indgik i sagen, og med oplysningen om at afgørelsen  

 af 28. august 1998 efter Frederiksborg Amts og kystlaugets opfattelse ville  

 medføre forsinkelse og fordyrelse af kystbeskyttelsesprojektet, og hvor De  

 fik  

 lejlighed til at udtale Dem om sagen.
Jeg har gjort Trafikministeriet  

 bekendt med min opfattelse, og jeg har anmodet Trafikministeriet om at  

 genoptage behandlingen af sagen med henblik på at inddrage de synspunkter jeg  

 har anført.
Jeg har endvidere anmodet ministeriet om at sende kopi af dette  

 brev til Frederiksborg Amt og samtlige grundejere som er berørt af  

 kystbeskyttelsesprojektet. Den 9. marts 2001 skrev  

 Trafikministeriets i et brev til Frederiksborg Amt at ministeriets afgørelse  

 af  

 28. august 1998 skal lægges til grund ved fastsættelsen af bidragsfordelingen  

 i  

 overensstemmelse med ombudsmandens udtalelse af 6. september 2000.
 Jeg foretager mig herefter  

 ikke yderligere i sagen.
 NOTER: (*) FOB 1981, s. 291  

 og FOB 1985, s. 125.
