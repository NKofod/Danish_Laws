 I henhold til § 2, stk. 3 og 4 og § 35a i lovbek. nr. 161 af 17. marts  

 1987 om styrelse af højere uddannelsesinstitutioner og til § 8 og § 8a i lov  

 nr. 258 af 8. juni 1983 om handelshøjskoler og handelshøjskoleafdelinger som  

 ændret ved § 24 i lov nr. 217 af 23. april 1986 fastsættes:
 Formål og struktur m.v.
 § 1.  Formålet med de erhvervssproglige uddannelser er  

 at kvalificere de studerende til selvstændigt og i tværfagligt samarbejde at  

 varetage sprogformidlende opgaver og andre erhvervsfunktioner med baggrund i  

 erhvervssproglig viden og videnskabelig metode.
 § 2.  Den erhvervssproglige korrespondentuddannelse i  

 to fremmedsprog varer 2 1/2 år.
 Stk. 2.  Den erhvervssproglige korrespondentuddannelse  

 kan tilrettelægges i eet fremmedsprog som deltidsstudium over 3-4 år,  

 svarende til 1 1/2 års fuldtidsstudium.
 Stk. 3.  Undervisningsministeriet, Direktoratet for de  

 Videregående Uddannelser, kan efter indstilling fra en institution godkende,  

 at studietiden for korrespondentuddannelsen i to sprog, med italiensk eller  

 spansk som det ene sprog, fastsættes til 3 år.
 § 3.  Den erhvervssproglige kandidatuddannelse varer 5  

 1/2 år og består af to dele:
 1. del er en erhvervssproglig korrespondentuddannelse  

 i to fremmedsprog på 2 1/2 år, jf. dog § 2, stk. 3.
 2. del er en overbygning på 3 år i et af disse  

 fremmedsprog.
 Stk. 2.  Den erhvervssproglige kandidatuddannelse  

 opfylder de faglige krav, der er en forudsætning for at blive beskikket som  

 translatør.
§ 4.  Den erhvervssproglige diplomuddannelse (ED) er  

 en overbygning i eet fremmedsprog til en erhvervssproglig  

 korrespondentuddannelse i eet eller to fremmedsprog.
Uddannelsen  

 tilrettelægges som deltidsstudium over 2-3 år, svarende til 1 års  

 fuldtidsstudium.
 § 5.  Som en del af de erhvervssproglige uddannelser  

 kan der efter godkendelse af Direktoratet tilbydes afrundede uddannelsesdele  

 -  suppleringsuddannelser - af 1 til 4 semestres varighed, som  

 tilrettelægges med henblik på at indgå i eller supplere andre uddannelser.
§ 6.  Den anførte varighed af uddannelserne angiver  

 det antal studenterårsværk, der skal lægges til grund for planlægningen af  

 uddannelserne.
Et årsværk svarer til en fuldtidsstuderendes arbejde i eet år.
 § 7.  Efter indstilling fra en institution, der  

 tilbyder erhvervssproglige uddannelser, fastsætter Direktoratet, i hvilke  

 sprog og til hvilket niveau der kan tilbydes uddannelser.
 § 8.  Uddannelserne omfatter:
- fællesfag, der er obligatoriske for alle studerende, og - tilvalgsfag, der vælges af den enkelte studerende i et nærmere fastsat  

 omfang.
 Stk. 2.  Deltidsstudier efter § 2 stk. 2 og § 4 kan  

 tilrettelægges uden tilvalgsfag.
 § 9.  Indholdet af tilvalgsfag omfatter uddybende  

 studier af fællesfagene eller andre fag, der kan give de studerende en  

 bredere erhvervskompetence.
 § 10.  Den, der har gennemført den erhvervssproglige  

 korrespondentuddannelse, har ret til at anvende betegnelsen  

 »erhvervssproglig korrespondent«.
 Stk. 2.  Den, der har gennemført den erhvervssproglige  

 kandidatuddannelse, har ret til at anvende betegnelsen candidatus/candidata  

 linguae mercantilis (cand.ling.merc.).
 Stk. 3.  Den, der har gennemført den erhvervssproglige  

 diplomuddannelse, har ret til betegnelsen ED.
Studiestartbetingelser § 11.  I sprogene engelsk, tysk, fransk, og russisk  

 skal den studerende opfylde følgende krav til niveauet i det/de pågældende  

 sprog, inden vedkommende kan begynde på studiet:
Engelsk som ved - studentereksamen, sproglig linie, samfundsfaglig gren med engelsk som  

 det valgte sprog, eller - højere forberedelseseksamen med engelsk som tilvalgsfag, eller - højere handelseksamen med engelsk på niveau IV.
Tysk som ved - studentereksamen, sproglig linie, samfundsfaglig gren med tysk som det  

 valgte sprog, eller - højere handelseksamen med tysk på niveau IV.
Fransk som ved - studentereksamen med fransk, eller - højere handelseksamen med fransk på niveau IV.
 Russisk som ved studentereksamen med russisk.
 Stk. 2.  Studiestartbetingelsen kan enten dokumenteres  

 ved eksaminer og prøver som nævnt i stk. 1 eller ved en prøve, tilrettelagt  

 af institutionen - en studiestartprøve.
Stk. 3.  Studiestartprøver i de enkelte sprog  

 forudsættes afholdt efter optagelsen og inden 1. september.
Prøverne afholdes  

 efter regler, der aftales fælles for de institutioner, der udbyder det/de  

 pågældende sprog.
Det aftales herunder, hvor prøverne kan afholdes.
 Stk. 4.  Studiestart i sprogene spansk og italiensk  

 forudsætter ikke forkundskaber i disse sprog.
 § 12.  Studiestart til korrespondentuddannelsen i to  

 fremmedsprog forudsætter, at betingelsen for studiestart er opfyldt i begge  

 sprog.
Uddannelsernes formål og indhold Korrespondentuddannelsen § 13.  Formålet med den erhvervssproglige  

 korrespondentuddannelse er at sætte den studerende i stand til, med baggrund  

 i praktisk sprogbeherskelse i eet eller to fremmedsprog og dansk og indsigt i  

 sprogteori og faglige metoder:
- selvstændigt at løse erhvervssproglige opgaver, - i samarbejde med anderledes uddannede at udføre en række  

 erhvervsøkonomiske og administrative funktioner i erhvervsvirksomheder og  

 offentlige institutioner, - at anvende videnskabelige metoder, som kan danne grundlag for  

 videregående erhvervssproglige studier.
 § 14.  I korrespondentudddannelsen er  

fællesfagene samlet i følgende grupper af fag:
- sprogfag, - økonomiske og erhvervsretlige fag, og - erhvervspraktiske fag.
Stk. 2.  I korrespondentuddannelsen, tilrettelagt efter  

 § 2 stk. 2, kan fællesfagene alene omfatte faggrupperne - sprogfag, - økonomiske og erhvervsretlige fag.
 § 15.  I sprogfagene indgår sprogbeskrivelse og  

 mundtlig og skriftlig sprogproduktion på de fremmede sprog og på dansk,  

 baseret på viden om:
- sprogets struktur og funktion, - teksters struktur og funktion, - sociale, politiske og kulturelle forhold i Danmark og i det/de  

 pågældende fremmedsprogs sprogområde(r), - økonomiske og erhvervsretlige forhold og sammenhænge i Danmark og i  

 det/de pågældende fremmedsprogs sprogområde(r).
 Stk. 2.  I de økonomiske og erhvervsretlige fag  

 indgår:
- erhvervsøkonomi, - samfundsøkonomi, - erhvervsret.
 Stk. 3.  I de erhvervspraktiske fag indgår anvendelsen  

 af tekniske hjælpemidler og ny teknologi.
 § 16.  I den tidsmæssige vægtning af uddannelsen udgør  

 fællesfagene 25/30 og tilvalgsfagene, jf. § 9, 5/30.
 Stk. 2.  Fællesfagenes vægtmæssige fordeling er  

 følgende:
- sprogfagene 20/30 - økonomiske og erhvervsretlige fag 4/30, - erhvervspraktiske fag 1/30.
 Stk. 3.  Det kan i studieordningen fastsættes, at  

 sprogfagsandelen i visse sprogkombinationer forøges med højst 2/30, således,  

 at andelen af tilvalgsfag reduceres tilsvarende.
 Stk. 4.  For deltidsstudier tilrettelagt efter § 14 stk.  

 2, er fællesfagenes vægtmæssige fordeling:
- sprogfag 25/30 - økonomiske og erhvervsretlige fag 5/30 Kandidatuddannelsens 2. del § 17.  Formålet med den erhvervssproglige  

 overbygningsuddannelse, kandidatuddannelsens 2. del, er at udbygge de  

 studerendes praktiske sprogbeherskelse i eet fremmedsprog og dansk samt at  

 øge deres indsigt i sprogteori og faglige metoder, således at de sættes i  

 stand til at anvende videnskabelige metoder og at løse sprogformidlende  

 opgaver på højeste niveau.
Stk. 2.  I kandidatuddannelsens 2. del indgår  

 udarbejdelse af en specialeafhandling, der er et større, selvstændigt,  

 skriftligt arbejde, hvis formål er at udvikle den studerendes evne til at  

 anvende videnskabelige metoder under arbejdet med et præcist afgrænset emne  

 inden for de fag, der indgår i kandidatstudiet.
Emnet skal godkendes af  

 institutionen.
Ved godkendelsen lægges der vægt på, at der kan tilbydes den  

 nødvendige specialevejledning.
Afhandlingen skal affattes på dansk.
Hvor  

 særlige forhold taler derfor, kan institutionen godkende, at den affattes på  

 det fremmede sprog.
 § 18.  I kandidatuddannelsens 2. del indgår  

 fællesfagene med en vægt svarende til 2 studenterårsværk, tilvalgsfagene, jf.  

 § 9, og specialeafhandlingen med hver 1/2 årsværk.
 § 19.  Fællesfagene udgøres af sprogfagene,  

 hvori indgår sprogbeskrivelse og mundtlig og skriftlig sprogproduktion på det  

 fremmede sprog og dansk, baseret på viden om:
- sprogets struktur og funktion, - teksters struktur og funktion, - sociale, politiske og kulturelle forhold i Danmark og i det pågældende  

 fremmedsprogs sprogområde(r), - økonomiske, juridiske og tekniske forhold og sammenhænge i Danmark og i  

 det pågældende fremmedsprogs sprogområde(r).
Den erhvervssproglige diplomuddannelse (ED) § 20.  Formålet med den erhvervssproglige  

 diplomuddannelse er at sætte de studerende i stand til løse sprogformidlende  

 opgaver på mellemniveau med baggrund i praktisk sprogbeherskelse i eet  

 fremmedsprog og dansk samt indsigt i sprogteori og faglige metoder.
 § 21.  Fællesfagene udgøres af sprogfagene,  

 hvori indgår sprogbeskrivelse og mundtlig og skriftlig sprogproduktion på de  

 fremmede sprog og på dansk, baseret på viden om:
- sprogets struktur og funktion, - teksters struktur og funktion, - sociale, politiske og kulturelle forhold i Danmark og i det pågældende  

 fremmedsprogs sprogområde(r), - økonomiske, juridiske og tekniske forhold og sammenhænge i Danmark og i  

 det pågældende fremmedsprogs sprogområde(r).
 § 22.  I den erhvervssproglige diplomuddannelse indgår  

 fællesfagene med en vægt svarende til 2/3 af et studenterårsværk og  

 tilvalgsfagene, jf. § 9, med 1/3.
 Stk. 2.  Tilrettelægges uddannelsen uden tilvalgsfag,  

 jf. § 8, stk. 2. forhøjes fællesfagenes andel tilsvarende.
Bedømmelse § 23.  De kvalifikationer, der er erhvervet i  

 uddannelserne, dokumenteres ved mundtlige og skriftlige prøver, herunder  

 specialeafhandlingen, jf. § 17, stk. 2.
 Stk. 2.  Prøveformerne skal tilgodese uddannelsens  

 formål og sikre, at der er mulighed for individuel bedømmelse af den  

 studerende, jf. dog § 27.
 § 24.  Prøverne er enten interne eller  

eksterne.
 Interne prøver bedømmes af:
 - læreren (lærerne) og een eller flere censorer, der er beskikket af  

 rektor blandt lærerne ved institutionen.
 Eksterne prøver bedømmes af:
 - læreren (lærerne) og een eller flere censorer, der er beskikket af  

 Direktoratet (ministerielt beskikkede censorer).
 § 25.  Studieaktiviteter, svarende til en vægt på  

 mindst 1/3 af den enkelte uddannelse, herunder specialeafhandlingen, skal  

 dokumenteres ved eksterne prøver, og disse skal dække uddannelsens væsentlige  

 områder, problemstillinger og metoder.
§ 26.  Prøverne tilrettelægges normalt som  

 individuelle prøver.
Institutionen kan dog fastsætte i studieordningen, at  

 bestemte prøver afholdes som gruppeprøver.
 Stk.2.  Der skal indgå eksamination af hver enkelt  

 deltager i en mundtlig gruppeprøve, og i en skriftlig gruppeprøve skal den  

 enkelte deltagers bidrag kunne konstateres umiddelbart, så individuel  

 bedømmelse kan foretages.
 Stk. 3.  Ved bedømmelsen af specialet kan den studerende  

 indkaldes til en uddybende samtale med vejleder og censor(erne).
 Stk. 4.  Eksamination ved mundtlige gruppeprøver foregår  

 som en samtale mellem den eller de studerende, lærer og censor(erne).
 § 27.  Det kan ved studieordning bestemmes, at een  

 prøve i hver uddannelse kan aflægges som gruppeprøve med fælles  

 bedømmelse.
§ 28.  Et uddannelseselement og den dertil knyttede  

 bedømmelse kan helt eller delvis erstattes af en individuel skriftlig opgave  

 inden for en begrænset del af uddannelseselementets indhold - en  

 afløsningsopgave.
De nærmere regler fastsættes i studieordningen.
Stk. 2.  En afløsningsopgave skal godkendes af  

 institutionen og skal udformes sådan, at den har samme tidsmæssige vægt som  

 det afløste uddannelsesstof.
Hvis opgaven helt erstatter den sædvanlige  

 prøve, indgår bedømmelsen i eksamen efter de samme regler om censor(er) og  

 bedømmelse, som gælder for prøven.
I modsat fald fastsætter institutionen  

 bedømmelsesformen, samtidig med at opgaven godkendes.
 § 29.  Ved bedømmelsen gives karakter efter de fælles  

 bestemmelser om karaktergivningen ved de højere uddannelsesinstitutioner,  

 eller der gives bedømmelsen Bestået/Ikke bestået.
 Stk. 2.  Specialeafhandlingen bedømmes efter 13-skalaen.
 Stk.3.  Bedømmelsen Bestået/Ikke bestået kan højst  

 anvendes ved prøver, der dækker studieaktiviteter svarende til en vægt på 1/3  

 af uddannelsen.
 Stk. 4.  Ved prøver med fælles bedømmelse, jf. § 27,  

 gives bedømmelsen Bestået/Ikke bestået.
§ 30.  Hver prøve eller anden form for bedømmelse  

 bestås for sig.
Beståede prøver kan ikke tages om.
Stk. 2.  En studerende kan højst tre gange indstille sig  

 til den samme prøve eller anden form for bedømmelse.
Institutionen kan  

 tillade indstilling en fjerde gang.
 Stk. 3.  Tredje og fjerde gang, en studerende indstiller  

 sig til en intern prøve, der bedømmes af læreren, kan den studerende  

 forlange, at der medvirker en ministerielt beskikket censor.
 § 31.  Institutionen udsteder bevis for gennemført  

 uddannelse med angivelse af den faglige sammensætning, de aflagte prøver og  

 de deri opnåede karakterer og bedømmelser samt den betegnelse, uddannelsen  

 giver ret til.
 § 32.  Institutionen udsteder enten særskilt bevis for  

 beståede, supplerende prøver med oplysning om uddannelseselementets omfang og  

 den opnåede karakter eller påfører eksamensbeviset disse oplysninger.
 Stk. 2.  Studerende, der forlader en uddannelse uden at  

 have gennemført uddannelsen, har ret til bevis for beståede prøver m.v. og de  

 opnåede karakterer.
Andre bestemmelser § 33.  Prøver og eksaminer, som er bestået ved een  

 institution, der tilbyder erhvervssproglige uddannelser, ækvivalerer de  

 tilsvarende prøver og eksaminer ved en anden uddannelsesinsitution.
 Stk. 2.  Institutionen kan i hvert enkelt tilfælde eller  

 ved almindelige bestemmelser godkende, at gennemførte uddannelseselementer  

 fra en anden dansk eller udenlandsk offentligt anerkendt  

 uddannelsesinstitution træder i stedet for uddannelseselementer, der er  

 omfattet af bekendtgørelsen.
Stk. 3.  Ved godkendelse efter stk. 2 anses  

 uddannelseselementet for gennemført, hvis det er bestået efter bestemmelserne  

 om den pågældende uddannelse.
Bedømmelsen overføres som »Bestået«,  

 medmindre den træder i stedet for en karakter og er givet efter samme  

 bestemmelser som karakterer givet ved de erhvervssproglige uddannelser.
 § 34.  Institutionen fastsætter inden for  

 bekendtgørelsens rammer nærmere regler om uddannelserne, herunder  

 uddannelsesforløb efter § 5, i en studieordning.
 Stk. 2.  I studieordningen fastsættes regler om:
 Stk. 3.  En studieordning kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
 Stk. 4.  Inden en studieordning fastsættes eller ændres  

 væsentligt, forhandler institutionen med de andre institutioner, der giver  

 erhvervssproglige uddannelser med henblik på koordinering af uddannelser, der  

 fører frem til samme eksamen.
 Stk. 5.  Studieordninger for kandidatoverbygningen  

 forhandles med Translatørkommissionen.
Stk. 6.  Studieordninger og væsentlige ændringer af  

 studieordninger skal træde i kraft ved et studieårs begyndelse.
Det skal  

 sikres, at de studerende - inden for en frist - kan afslutte uddannelsen  

 efter de hidtidige regler.
Stk. 7.  Studieordninger og ændringer af studieordninger  

 sendes til orientering til de andre institutioner med erhvervssproglige  

 uddannelser, til censorerne og til Direktoratet.
Studieordninger for  

 kandidatoverbygningen sendes tillige til Translatørkommissionen til  

 orientering.
Studieordninger, der helt eller delvis indeholder bestemmelser,  

 der vedrører faglige kvalifikationer svarende til kravene ved  

 handelsfaglærereksamen, sendes tillige til Statens Erhvervspædagogiske  

 Læreruddannelse (SEL) til orientering.
§ 35.  Institutionerne udgiver og ajourfører  

 studievejledninger om de erhvervssproglige uddannelser.
I  

 studievejledningerne gives der mere udførlige oplysninger om uddannelserne,  

 om valgmuligheder og anbefalede sammensætninger og forløb og andre råd og  

 oplysninger af interesse for de studerende ved planlægning af deres  

 uddannelse.
 Stk.2.  Bekendtgørelsen og studieordningerne aftrykkes i  

 studievejledningen, eller der tages oplysninger med om, hvor disse og andre  

 bekendtgørelser og regler, der gælder for studerende inden for de  

 erhvervssproglige uddannelser, kan findes i deres helhed.
 § 36.  Direktoratet for de Videregående Uddannelser  

 kan efter indstilling fra en institution fravige bestemmelserne i denne  

 bekendtgørelse som led i studieforsøg.
 Stk. 2.  Direktoratet for de Videregående Uddannelser  

 kan ligeledes efter indstilling fra en institution dispensere fra  

 bekendtgørelsens bestemmelser, når der foreligger særlige forhold, der  

 begrunder dette.
§ 37.  Klager over en institutions afgørelser i  

 henhold til denne bekendtgørelse indgives til institutionen.
Hvis en klage  

 ikke tages til følge, og klageren fastholder klagen, videresender  

 institutionen klagen, bilagt en udtalelse, til Direktoratet for de  

 Videregående Uddannelser.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 § 38.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden og overgangsbestemmelser m.v.
 § 39.  Bekendtgørelsen har virkning fra  

 bekendtgørelsen i Lovtidende.
 Stk. 2.  Bekendtgørelse nr. 369 af 6. juli 1984 ophæves,  

 dog således at § 37 stk. 3 har virkning indtil 1990.
