Bekendtgørelse om tilskud til kommunernes udredning af boringsnære beskyttelsesområder omkring indvindingsboringer til almene vandforsyningsanlæg I medfør af tekstanmærkning nr. 106 til § 23 på finansloven for 2013 fastsættes efter bemyndigelse:
 § 1. Miljøministeren kan yde tilskud til kommunerne til udredning af behovet for boringsnære beskyttelsesområder omkring indvindingsboringer til almene vandforsyningsanlæg.
Formål § 2. Tilskudsordningen har til formål at styrke drikkevandsbeskyttelse gennem kommunernes udpegning af boringsnære beskyttelsesområder, jf.
Miljøstyrelsens vejledning nr. 2 fra 2007, Boringsnære beskyttelsesområder  BNBO, i medfør af § 24 i miljøbeskyttelsesloven.
Ordningen administreres af Naturstyrelsen.
Definitioner § 3. I denne bekendtgørelse forstås ved:
1) Boringsnært beskyttelsesområde: Det område, der pålægges rådighedsindskrænkninger, jf.
Miljøstyrelsens vejledning nr. 2 fra 2007, Boringsnære beskyttelsesområder  BNBO.
 2) Nødvendige tekniske vurderinger: Afgrænsning af de arealer omkring indvindingsboringer til almene vandforsyningsanlæg, som afgrænses efter retningslinjerne i Miljøstyrelsens vejledning nr. 2 fra 2007, Boringsnære beskyttelsesområder  BNBO, samt vurdering af faren for forurening af bestående eller fremtidige anlæg til indvinding af grundvand.
3) Kommunens nødvendige arbejde: Det arbejde, kommunen udfører som sagsbehandler, til og med udstedelse af påbud.
Kommunens eventuelle efterfølgende arbejde, anses ikke for at være nødvendigt arbejde i denne bekendtgørelse.
Ydelse af tilskud § 4. Naturstyrelsen yder tilskud til kommuners nødvendige tekniske vurderinger af behovet for boringsnære beskyttelsesområder eller projekter, der støtter kommuners etablering af boringsnære beskyttelsesområder.
Stk. 2. Tilskud efter stk. 1 ydes til 1) nødvendige tekniske vurderinger, 2) kommunens nødvendige arbejde i forbindelse med udpegning af boringsnære beskyttelsesområder, 3) udgifter til beregning af eventuel erstatning til berørte lodsejere og 4) udvikling eller videreudvikling af tekniske modeller mv. til kommuners arbejde med boringsnære beskyttelsesområder, der stilles vederlagsfrit til rådighed for alle kommuner.
Stk. 3. Der ydes ikke tilskud til 1) erstatning til berørte lodsejere, 2) behandling af erstatningsspørgsmål ved taksationsmyndighederne, jf. miljøbeskyttelsesloven § 63, jf. § 61, 3) behandling af påbud ved klagenævn og 4) behandling af påbud og erstatning ved domstolene.
Stk. 4. Naturstyrelsen træffer afgørelse om tilsagn om tilskud, jf. stk. 1, herunder tilskuddets størrelse.
Der kan ikke gives tilsagn om tilskud til arbejde udført forud for indgivelse af ansøgning til Naturstyrelsen.
Modtagerkreds § 5. Tilskud kan ydes til kommuner og sammenslutninger af kommuner.
Ansøgning om tilskud § 6. Naturstyrelsen fastsætter retningslinjer for indkaldelse af ansøgninger om tilskud til projekter og for krav til ansøgningerne.
Retningslinjerne offentliggøres på Naturstyrelsens hjemmeside (www.nst.dk).
Stk. 2. Samtidig med indkaldelse af ansøgninger offentliggør Naturstyrelsen, hvilke forhold ansøgeren skal redegøre for i ansøgningen samt ansøgningsskema.
Ansøgningsskemaet kan findes på www.nst.dk.
 Stk. 3. Ansøgning om tilskud skal sendes elektronisk til Naturstyrelsen, nst@nst.dk, efter indkaldelse som nævnt i stk. 1.
Indberetning til Danmarks Miljøportal § 7. Modtagere af tilskud, jf. § 4, er forpligtet til at indberette data til Danmarks Miljøportal i overensstemmelse med den af Naturstyrelsen udarbejdede datamodel for indberetning.
Hvilke data, der skal indberettes, vil fremgå af tilsagnsskrivelsen.
Dokumentation § 8. Udbetaling af tilskud, jf. § 4, er betinget af, at tilskudsmodtager fremlægger dokumentation for afholdelsen af de tilskudsberettigede udgifter.
Det er en betingelse for udbetaling, at projektet gennemføres i overensstemmelse med de af Naturstyrelsen stillede tilsagnsvilkår.
Overstiger tilsagnet beløbsmæssigt de faktiske udgifter, reduceres tilskuddet tilsvarende.
Stk. 2. Som fyldestgørende dokumentation anses regnskab, jf. § 10, samt rapport, hvori der som minimum redegøres for kommunernes overvejelser om antal boringer i kommunen, kommunens samlede indvinding, antal boringer omfattet af ansøgningen og tilsagnet og indvindingsmængderne for disse, særlige geologiske forhold, særlige forsyningsmæssige forhold, geografisk placering og arealanvendelsen omkring boringen.
Tidsfrist for rapport og regnskab vil fremgå af tilsagnsskrivelsen.
Underretningspligt § 9. Tilskudsmodtager er forpligtet til at underrette Naturstyrelsen om ethvert forhold, der har betydning for meddelelse af tilsagn og udbetaling af tilskud, eller for Naturstyrelsens kontrol med, at fastsatte vilkår overholdes.
Tilsyn § 10. Naturstyrelsen fører tilsyn og kontrol med, at tilskudsmodtageren overholder vilkårene for tilsagnet.
Modtagere af tilskud skal aflægge særskilt regnskab for de tildelte midler.
Bortfald og tilbagebetaling af tilskud § 11. Tilskud i henhold til denne bekendtgørelse bortfalder helt eller delvist, hvis 1) tilskudsmodtageren har afgivet urigtige eller vildledende oplysninger eller fortiet oplysninger af betydning for afgørelsen om tilsagn og udbetaling af tilskud, jf. § 4, eller under projektforløbet, 2) vilkår for tilsagn, jf. § 4, ikke opfyldes, eller 3) projektet ikke afsluttes inden for den frist, der er fastsat i afgørelsen om tilsagn, jf. § 4.
Stk. 2. Naturstyrelsen kan bestemme, at udbetalte tilskud skal tilbagebetales helt eller delvist, såfremt udbetalingen er sket i strid med stk. 1, Klage § 12. Naturstyrelsens afgørelse om tilsagn og udbetaling af tilskud, jf. § 4, kan ikke påklages til anden administrativ myndighed.
Ikrafttræden § 13. Bekendtgørelsen træder i kraft den 5. februar 2013.
