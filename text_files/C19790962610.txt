(Til samtlige  

 civilforsvarskommissioner) Spørgsmålet om anvendelse af frivilligt personel i det kommunale  

 civilforsvar har været genstand for fornyede drøftelser mellem  

 Civilforsvarsstyrelsen.
Foreningen af Civilforsvarsledere i Danmark og  

 Civilforsvars-Forbundet bl.a. på baggrund af den i 1977 iværksatte uddannelse  

 af § 31-værnepligtige til støttelinien.
 Der er herefter i samarbejde mellem styrelsen, foreningen og forbundet  

 opstillet følgende almindelige målsætning for anvendelse af frivilligt  

 personel ved opbygning af det personelmæssige beredskab i det kommunale  

 civilforsvar.
 I henhold til civilforsvarslovens § 22 påhviler det  

 civilforsvarskommissionerne at organisere og opretholde en hjælpetjeneste,  

 omfattende forskellige tjenestegrene.
 Personelmæssigt forudsættes disse tjenestegrene opbygget ved anvendelse af  

 frivillige, det i CF-lovens §§ 29 og 30 omhandlede personel samt  

 værnepligtige.
INDSATSTJENESTEGRENENE (brand, redning og rydning) opbygges hovedsagelig  

 ved hjælp af værnepligtigt personel suppleret med et mindre kontingent af §  

 30-personel og frivillige.
Det nødvendige personel til betjening af det  

 eksisterende indsatsmateriel er i det store og hele tilvejebragt.
Det nuværende antal frivillige i indsatstjenestegrenene på ca. 2.500  

 ønskes opretholdt.
Der må derfor til stadighed tilvejebringes og uddannes nye  

 frivillige hertil til erstatning for den naturlige afgang af frivillige med  

 henblik på opretholdelse af mobiliseringsstyrken og det fredsmæssige  

 katastrofeberedskab.
Endvidere kan en del af de yderligere befalingsmænd og  

 instruktører, som der måtte være behov for, tilvejebringes blandt de egnede  

 frivillige.
 STØTTETJENESTEGRENENE (signaltjenesten og indkvarterings- og  

 forplejningstjenesten) opbygges ved hjælp af samtlige personelkategorier.
Der er et samlet behov for ca. 33.000 meige til disse tjenestegrene.
Heraf  

 påregnes foreløbig de ca. 6.000 tilvejebragt ved den iværksatte uddannelse af  

 § 31-værnepligtige til støttelinien.
 Der må således til stadighed tilvejebringes og uddannes nye frivillige til  

 disse tjenestegrene, dels som erstatning for naturlig afgang af frivillige,  

 dels til forøgelse af beredskabsstyrken, alt inden for de til enhver tid  

 givne økonomiske rammer.
 En fortsat rekruttering og uddannelse af frivillige hertil har tillige  

 betydning for tilvejebringelse af nye befalingsmands- og instruktøremner samt  

 for opretholdelse af det fredsmæssige katastrofeberedskab og mulighederne i  

 øvrigt for at yde personelmæssig hjælp fra civilforsvaret ved afholdelse af  

 større stævner, byjubilæer eller lignende.
 Som det fremgår af foranstående, har ivrksættelsen af uddannelsen af §  

 31-værnepligtige til støttelinien ikke medført nogen principiel ændring i  

 forholdet til de frivillige.
Uddannelse af de frivillige bør iøvrigt i princippet tilrettelægges  

 således, at de kan gøre fyldest inden for flere tjenesteområder med henblik  

 på en fleksibel anvendelse af de pågældende i den givne situation.
De  

 frivillige bør således lejlighedsvis også deltage i de øvelser, der afholdes  

 som et led i værnepligtsuddannelsen.
