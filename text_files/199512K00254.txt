Nr LSF 254 Forslag til Lov om ændring af lov om folkekirkens kirkebygninger og  

 kirkegårde Fremsat af kirkeministeren (Birte Weiss) den 24. april 1996 Vedtaget ved tredjebehandling den 14. maj 1996 Lov nr. 391 af 22/05/1996 § 1 I lov om folkekirkens kirkebygninger og kirkegårde, jf. lovbekendtgørelse  

 nr. 454 af 11. juni 1992, som ændret ved lov nr. 433 af 1. juni 1994,  

 foretages følgende ændring:
 1. I § 49 indsættes som stk. 2:
»Stk. 2. Loven kan ved kgl. anordning sættes i kraft på Færøerne med  

 de afvigelser, som de særlige færøske forhold tilsiger.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om folkekirkens kirkebygninger og kirkegårde, jf. lovbekendtgørelse  

 nr. 454 af 11. juni 1992, som ændret ved lov nr. 433 af 1. juni 1994,  

 foretages følgende ændring:
 1. I § 49 indsættes som stk. 2:
 »Stk. 2. Loven kan ved kgl. anordning sættes i kraft på  

 Færøerne med de afvigelser, som de særlige færøske forhold tilsiger.«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Lovforslaget, der giver mulighed for at sætte lov om folkekirkens  

 kirkebygninger og kirkegårde i kraft på Færøerne, fremsættes som led i den  

 revision af den færøske kirkelovgivning, som er blevet iværksat efter ønske  

 fra biskoppen over Færøernes Stift og stiftsøvrigheden over Færøernes Stift.
Den igangsatte revision af den færøske kirkelovgivning omfatter 8 love,  

 hvoraf de 7 love allerede indeholder hjemmel til at kunne sættes i kraft på  

 Færøerne ved kgl. anordning.
Forslag til kgl. anordning vedrørende disse 7  

 love forventes fremlagt for Lagtinget i den lagtingssamling, som begynder den  

 29. juli 1996.
Lovforslaget fremsættes i denne folketingssamling for herved at skabe  

 mulighed for, at Lagtinget også kan behandle et forslag til kgl. anordning om  

 ikrafttræden på Færøerne af lov om folkekirkens kirkebygninger og kirkegårde  

 i lagtingssamlingen, der begynder den 29. juli 1996 (Skt.
Olai). Herved  

 sikres det, at Lagtinget kan tage stilling til den samlede revision af den  

 kirkelige lovgivning på Færøerne i løbet af sommeren og efteråret 1996.
 Lovforslaget medfører ingen økonomiske eller administrative konsekvenser  

 for stat eller kommune.
 Lovforslaget har ikke EU-retlige aspekter, ligesom det ikke har  

 erhvervsøkonomiske eller miljømæssige konsekvenser.
Bemærkninger til lovforslagets enkelte bestemmelser I bilaget til lovforslaget er den foreslåede bestemmelse sammenholdt med  

 den gældende regel.
Til § 1 Til nr. 1.
 Som led i revisionen af den færøske kirkelovgivning er det fundet  

 hensigtsmæssigt, at der gives mulighed for at sætte lov om folkekirkens  

 kirkebygninger og kirkegårde i kraft på Færøerne.
 Da det færøske kirkegårdsvæsen drives af kommunale myndigheder, vil det  

 kun blive relevant at sætte de dele af loven i kraft, som vedrører  

 kirkebygninger.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 49 indsættes som stk. 2:
 »Stk. 2. Loven kan ved kgl. anordning sættes i kraft på  

 Færøerne med de afvigelser, som de særlige færøske forhold tilsiger.«.
 § 49. Loven gælder ikke for Færøerne og Grønland.
