(Til Personregisterførerne,  

 Sønderjyllands Statsamt og Kirkeministeriet) Justitsministeriet har udstedt en ny bekendtgørelse om dødsattester  

 (Bekendtgørelse nr. 60 af 24. januar 1997). Bekendtgørelsen træder i kraft  

 den 1. marts 1997.
Efter den nye bekendtgørelse skal dødsattest udfærdiges på en blanket  

 (formular 1431), der er trykt ved Sundhedsstyrelsens foranstaltning.
Den  

 hidtidige grå lægelige dødsattest (formular 1331) er således erstattet af en  

 grøn dødsattest (formular 1431).
 Samtidig har Sundhedsstyrelsen besluttet, at den summariske indberetning  

 om antallet af døde fremover skal indsendes til Sundhedsstyrelsen i stedet  

 for til embedslægen, jf. § 35, stk. 4, i Justitsministeriets cirkulære af 1.  

 marts 1992 om førelse af personregistrene i de sønderjyske landsdele.
Indberetningen til Sundhedsstyrelsen skal med virkning for  

 indberetningerne for marts måned 1997 ske på en ny blanket (formular 1006),  

 som Sundhedsstyrelsen har udarbejdet.
Et antal eksemplarer af den nye blanket  

 vil snarest blive udsendt.
 I § 35, stk. 4, i ovennævnte cirkulære, ændres "embedslægen" til  

 "Sundhedsstyrelsen". Denne ændring træder i kraft den 1. april  

 1997.
