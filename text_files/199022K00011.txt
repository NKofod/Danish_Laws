Nr LSF 11 Forslag til Lov om ændring af lov om en børnefamilieydelse (Forhøjelse af  

 ydelsesbeløb) Fremsat af skatteministeren (Fogh Rasmussen) den 27. december 1990 Vedtaget ved tredjebehandling den 27. maj 1991 Lov nr. 360 af 06/06/1991 § 1 I lov om en børnefamilieydelse, jf. lovbekendtgørelse nr. 163 af 4. marts  

 1990, ændres i § 1, stk. 1, 2. pkt., »5.900 kr.« til:  

 »6.600 kr.«, og »det fyldte 4. år« ændres (2 steder) til:  

 »det fyldte 7. år«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra og med den 1. juli 1991.
Oprindeligt fremsat forslag § 1 I lov om en børnefamilieydelse, jf. lovbekendtgørelse nr. 163 af 4. marts  

 1990, ændres i § 1, stk. 1, 2. pkt., »5.900 kr.« til:  

 »6.700 kr.«, og »det fyldte 4. år« ændres (2 steder) til:  

 »det fyldte 7. år«.
§ 2 Loven har virkning fra og med den 1. april 1991.
Bemærkninger til lovforslaget Almindelige bemærkninger Lovforslaget fremsættes sammen med 8 andre lovforslag.
Lovforslagenes  

 sigte er at skabe grundlag for en overenskomstfornyelse med meget lave  

 lønstigninger og dermed at forbedre konkurrenceevnen og øge beskæftigelsen.
 Der henvises til bemærkningerne til det samtidig hermed fremsatte forslag  

 til lov om ændring af forskellige skattelove (Skatteomlægninger), hvor der  

 gives en kort beskrivelse af alle 9 lovforslag.
 Som et led i regeringens forslag til en samlet lettelse for  

 børnefamilierne foreslås ved en ændring af lov om børnefamilieydelse  

 (Forhøjelse af ydelsesbeløb) en forhøjelse af børnefamilieydelsen for de 0-6  

 årige.
Den forhøjede børnefamilieydelse foreslås udbetalt til de børnefamilier,  

 der har størst behov for støtte.
Småbørn udgør en særlig økonomisk  

 belastning, fordi forældrene har udgifter til daginstitutionspasning eller må  

 give afkald på en indkomst for selv at passe børnene.
Efter de gældende regler udbetales der en højere ydelse til de 0-3 årige  

 børn end til de 4-17 årige børn.
Efter forslaget skal der fremtidigt  

 udbetales samme forhøjede ydelse til alle 0-6 årige børn.
Børnefamilieydelsen for de 4-17 årige er 5.700 kr. og småbørnsydelsen for  

 de 0-3 årige 6.800 kr. i 1991. Forslaget indebærer en forhøjelse af  

 småbørnsydelsen til de 0-6 årige til 7.700 kr. i 1991-niveau.
Da den  

 foreslåede forhøjelse først har virkning fra og med april kvartal 1991, vil  

 småbørnsydelsen for de 3 sidste kvartaler af 1991 udgøre 5.775 kr.
For januar  

 kvartal 1991 sker der ingen ændring af det udbetalte beløb i forhold til  

 gældende regler.
Forhøjelsen sker ved, at grundbeløbet, der er fastsat i 1987-niveau, for  

 småbørnsydelsen forhøjes til 6.700 kr.
Grundbeløbet reguleres efter  

 personskattelovens § 20.
 Forslaget er skitseret nedenfor:
Administrative konsekvenser Forslaget har ingen nævneværdige administrative konsekvenser.
Provenumæssige konsekvenser Forslaget skønnes at medføre en merudgift for staten på ca. 545 mill. kr.  

 årligt.
For 1991 skønnes merudgiften til ca. 410 mill. kr., idet forhøjelsen  

 kun har virkning for de 3 sidste kvartaler af 1991.
Børnefamilieydelsesloven er senest ændret ved lov nr. 832 af 19. december  

 1989, jf.
Folketingstidende 1989-90, sp. 2850, 3172, 3449, 4046; tillæg A,  

 2319; tillæg B, 309; tillæg C, 231.
Bemærkninger til de enkelte bestemmelser Til § 1 Det foreslås, at grundbeløbet for småbørnsydelsen forhøjes med 800 kr.  

 til 6.700 kr. (1987), og at aldersgrænsen for småbørnsydelsen ændres til at  

 omfatte de 0-6 årige.
Der sker herved en forhøjelse af småbørnsydelsen med  

 900 kr. for de 0-3 årige og med 2.000 kr. for de 4-6 årige, der er  

 helårsbeløb i 1991-niveau.
 Beløbet reguleres årligt pr. 1. januar efter personskattelovens § 20.
Til § 2 Det foreslås, at forhøjelsen af børnefamilieydelsen og småbørnsydelsen  

 skal have virkning fra og med den 1. april 1991.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om en børnefamilieydelse, jf. lovbekendtgørelse nr. 163 af 4. marts  

 1990, ændres i § 1, stk. 1, 2. pkt., »5.900 kr.« til:  

 »6.700 kr.«, og »det fyldte 4. år« ændres (2 steder) til:  

 »det fyldte 7. år«.
§ 1.1) For børn under 18 år udbetales en skattefri  

 børnefamilieydelse.
Børnefamilieydelsen udgør 5.900 kr. årligt for børn  

 indtil det fyldte 4. år og 5.000 kr. årligt for børn fra og med det fyldte 4.  

 år indtil det fyldte 18. år.
Efter 2. behandling den 23. maj 1991 § 1 I lov om en børnefamilieydelse, jf. lovbekendtgørelse nr. 163 af 4. marts  

 1990, ændres i § 1, stk. 1, 2. pkt., »5.900 kr.« til:  

 »6.600 kr.«, og »det fyldte 4. år« ændres (2 steder) til:  

 »det fyldte 7. år«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra og med den 1. juli 1991.
