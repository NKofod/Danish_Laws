Skriftlig fremsættelse (27.  

 oktober 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 anvendelse af dobbeltbeskatningsaftale  

 indgået mellem de danske erhvervsorganisationers kontor i Taipei og Taipeis  

 repræsentationskontor i Danmark (Lovforslag nr.
L 43).
Regeringen ønsker at gøre det muligt for de danske  

 myndigheder at anvende den dobbeltbeskatningsaftale, som den 30. august 2005  

 blev indgået mellem de danske erhvervsorganisationers kontor i Taipei og  

 Taipeis repræsentationskontor i Danmark.
Med denne aftale etableres et  

 arrangement, hvorefter danske virksomheder med aktiviteter på Taiwan og  

 taiwanesiske virksomheder med aktiviteter i Danmark stilles på samme måde,  

 som  

 hvis der havde eksisteret en dobbeltbeskatningsaftale mellem Danmark og  

 Taiwan.
Danmark følger i lighed med de fleste lande en  

 ét-Kinapolitik.
Dette betyder, at Danmark anerkender Folkerepublikken Kina og  

 ikke Taiwan. Ét-Kinapolitikken ligger fast.
Den foreliggende aftale berører  

 ikke ét-Kinapolitikken og kan ikke udlægges som en direkte eller indirekte  

 ændring heraf.
De økonomiske og handelsmæssige forbindelser mellem  

 virksomheder i Danmark og på Taiwan er af en sådan karakter, at det vil være  

 ønskeligt, at de skattemæssige forhold kunne reguleres på samme måde, som det  

 ville kunne ske i en dobbeltbeskatningsaftale.
Andre lande, der ligesom  

 Danmark  

 anerkender Folkerepublikken Kina, har på tilsvarende måde fundet behov for at  

 kunne regulere de skattemæssige forhold over for taiwanesiske  

 samhandelspartnere.
Disse lande har valgt den praktiske løsning, at , at man  

 har ladet erhvervsorganisationer o. lign. indgå aftaler med tilsvarende  

 organisationer på Taiwan, hvorefter det er blevet gjort muligt for de  

 pågældende landes skattemyndigheder at administrere og efterleve aftalerne på  

 samme måde, som havde der været tale om almindelige  

 dobbeltbeskatningsaftaler.
Den foreliggende aftale er udformet efter samme model som de  

 almindelige dobbeltbeskatningsaftaler.
Ordlyden er dog tilpasset efter det  

 særlige forhold, at aftalen ikke indgås mellem to stater, men mellem to  

 private  

 organisationer.
 Idet jeg i øvrigt henviser til lovforslagets bemærkninger,  

 skal jeg hermed anbefale forslaget til Folketingets velvillige behandling.
