 Landsskatteretskendelse af 25/3 2002 vedr. afskrivning på  

 småaktiver.
 A A/S, der for indkomståret 2000 har straksafskrevet henholdsvis  

 1.344.000 kr. og 918.560 kr. vedrørende indkøb af jernplader i sin  

 skattepligtigt indkomst klager over, at de stedlige skattemyndigheder ikke  

 har  

 godkendt dette.
Det fremgår af sagen, at selskabet i det pågældende indkomstår  

 har drevet virksomhed med entrepriser og forskellige vognmandsopgaver,  

 herunder  

 kranvogns- og specialopgaver.
Selskabet har endvidere forestået reparation af  

 lastbiler samt udlejet jernplader.
Der har været beskæftiget cirka 30 ansatte  

 i  

 virksomheden og cirka 29 større vognenheder.
Selskabet har haft bagud  

 forskudt  

 indkomstår, således har perioden fra den 1. juli 1998 til den 30. juni 1999  

 udgjort indkomståret 1999, mens perioden fra 1. juli 1999 til 30. juni 2000  

 har  

 udgjort indkomståret 2000.
 Omsætningen i selskabet har for indkomstårene 1999 og 2000 været  

 henholdsvis 24.768.850 kr. og 23.963.407 kr., mens egenkapitalen for  

 indkomstårene 1999 og 2000 har udgjort henholdsvis 9.016.365 kr. og 9.106.731  

 kr.
Selskabet har den 16. februar 1999 indkøbt 1.000 jernplader á  

 1.344 kr. stykket, svarende til i alt 1.344.000 kr.
Endvidere har selskabet i  

 indkomståret 2000 indkøbt 10 jernplader á 2.400 kr. og 10 jernplader á 5.120  

 kr. den 31. marts 2000, 102 jernplader á 1.680 kr. den 4. maj 2000, 300  

 jernplader á 1.680 kr. den 23. juni 2000 og 100 jernplader á 1.680 kr. den  

 30.  

 juni 2000, svarende til i alt 522 jernplader med en samlet værdi af 918.560  

 kr.
 Jernpladerne har været benyttet som såkaldte køreplader i  

 forbindelse med transport- og entreprenøropgaver, og de har eksempelvis været  

 udlagt til beskyttelse af underlaget ved kørsel med virksomhedens vogne.  

 Pladerne har været forsynet med selskabets logo og har haft en tykkelse på  

 mellem 14 og 40 millimeter.
I forbindelse med sagens behandling ved Landsskatteretten har  

 selskabet fremsendt udregning samt bilag vedrørende forholdet mellem  

 udlejning  

 af jernplader og andre ydelser.
Det fremgår blandt andet heraf, at der har  

 været faktureret udlejning af jernplader for 304.570 kr. i kalenderåret 1999.
Selskabet har for indkomståret 1999 selvangivet  

 straksafskrivning med 1.344.000 kr. vedrørende 1.000 jernplader indkøbt den  

 16.  

 februar 1999. De stedlige skattemyndigheder har forhøjet selskabets  

 indkomstopgørelse for indkomståret 1999 med samme beløb, med henvisning til  

 afskrivningslovens § 5, stk. 4 og afskrivningslovens § 6. Forhøjelsen har  

 skattemyndighederne  

 begrundet med, at jernpladerne har været bestemt til udlejning, hvorfor  

 afskrivning ikke har kunnet ske i anskaffelsesåret.
Endvidere har  

 skattemyndighederne afvist at anse jernpladerne for småaktiver med en  

 anskaffelsessum på mindre end 9.200 kr., idet myndighederne herved blandt  

 andet  

 har henvist til Ligningsrådets bindende forhåndsbesked offentliggjort i TfS  

 1995.553.
 Skattemyndighederne har derimod givet selskabet dispensation  

 efter afskrivningslovens § 5, stk. 6, til at afskrive jernpladerne efter  

 afskrivningslovens § 5, stk. 3, allerede i anskaffelsesåret, med en  

 saldoafskrivning på 30 %.
 Denne afgørelse har selskab påklaget til Landsskatteretten, men  

 klagen er tilbagekaldt den 9. april 2001. Selskabet har i den forbindelse  

 anset  

 jernpladerne for omfattet af afskrivningslovens § 6, stk. 3, om  

 straksafskrivning i det følgende indkomstår for udlejningsaktiver.  

 Skattemyndighederne har foretaget følgende talmæssige opgørelse af det  

 klagende  

 selskabs afskrivninger vedrørende jernplader for indkomståret 1999:
 Fratrukket småanskaffelser under 9.200 kr.
 1.344.000 kr.
Godkendt 0 kr.
Forhøjelse 1.344.000 kr.
 Yderligere afskrivninger 30 % af 1.344.000 kr.
 -403.200 kr.
Indkomstpåvirkning i alt 940.800 kr.
 De stedlige skattemyndigheder har forhøjet selskabets  

 indkomstopgørelse for indkomståret 2000 med henholdsvis 1.344.000 kr. og  

 918.560 kr., med henvisning til afskrivningslovens § 5, stk. 4 og  

 afskrivningslovens 6. Derimod har skattemyndighederne godkendt afskrivninger  

 for indkomståret 2000 med henholdsvis 282.240 kr. og 275.568 kr., med  

 henvisning til afskrivningslovens § 5, stk. 6, og § 2 B, stk. 1, nr. 1, jf. §  

 3, stk. 1, nr. 1, i bekendtgørelse nr. 1070 af 17. december 1999.
 Skattemyndighederne har foretaget følgende talmæssige opgørelse  

 af selskabets afskrivninger vedrørende jernplader for indkomståret 2000  

 således:
 Fratrukket småanskaffelser under 9.500 kr.
 1.344.000 kr.
 Fratrukket småanskaffelser under 9.500 kr.
 918.560 kr.
Godkendt 0 kr.
Forhøjelse 2.262.560 kr.
 Yderligere afskrivning 30 % af 940.800 kr.
 -282.240 kr.
 Yderligere afskrivning 30 % af 918.560 kr.
 -275.568 kr.
Indkomstpåvirkning i alt 1.704.752 kr.
Vedrørende jernpladerne indkøbt i indkomståret 1999 har  

 skattemyndighederne anført, at selskabet ikke kan fradrage samme udgift to  

 gange.
Efter skattemyndighedernes opfattelse har selskabet med dispensationen  

 allerede for indkomståret 1999 afskrevet disse jernplader med 403.200 kr.,  

 hvorfor selskabet ikke for indkomståret 2000 kan straksafskrive samme  

 jernplader med 1.344.000 kr.
Skattemyndighederne har derfor alene godkendt  

 yderligere afskrivning af disse jernplader med 30 % af den reducerede  

 saldoværdi, svarende til 282.240 kr.
For så vidt angår jernpladerne indkøbt i  

 indkomståret 2000 har skattemyndighederne ikke godkendt straksafskrivning med  

 918.560 kr., men alene givet dispensation til afskrivning af disse med 30 %,  

 svarende til 275.568 kr.
Til støtte herfor har skattemyndighederne anført, at  

 jernpladerne har været bestemt til udlejning, hvorfor aktiverne har været  

 omfattet af reglen i afskrivningslovens § 5, stk. 4, om udskudte  

 afskrivninger  

 for udlejningsaktiver.
Skattemyndighederne har herved henvist til, at  

 selskabet  

 har udlejet jernpladerne, hvilket blandt andet har fremgået af selskabets  

 hjemmeside.
 Til støtte for ikke at kvalificere jernpladerne som småaktiver  

 har skattemyndighederne anført, at disse har været bestemt til anvendelse  

 sammen med andre jernplader, hvorfor disse skal anses for en samlet  

 funktionsenhed med en samlet anskaffelsespris, der overstiger beløbsgrænsen i  

 afskrivningslovens § 6, stk. 1, nr. 2. Skattemyndighederne har i den  

 forbindelse henvist til, at det byggeri- eller entreprenørmæssige formål med  

 jernpladerne alene kan opfyldes, hvis disse benyttes i sammenhæng.
I relation til selskabets virksomhed har skattemyndighederne  

 konkret bemærket, at en lastbil med en længde på 12 til 15 meter skal benytte  

 et større antal køreplader, ofte mere end 10 til 15 stk. pr. opgave, hvorfor  

 pladerne må anses for en fælles funktionsenhed.
Skattemyndighederne har  

 videre  

 anført, at jernpladerne således skattemæssigt kan sidestilles med  

 stilladsdele.
 Der er vedrørende spørgsmålet om småaktiver henvist til  

 Ligningsrådets bindende forhåndsbesked offentliggjort i Tidsskrift for  

 Skatter  

 og Afgifter 1995.553 og Ligningsvejledningen for 2000, afsnit E.C.2.4.6.
 Endvidere har skattemyndighederne bemærket, at det klagende  

 selskab i årsregnskabet har valgt at afskrive jernpladerne over fem år med 20  

 %  

 årligt.
 Selskabets repræsentanter har over for Landsskatteretten nedlagt  

 påstand om, at selskabets indkomstopgørelse for indkomståret 2000 nedsættes i  

 overensstemmelse med det selvangivne.
Til støtte herfor har repræsentanterne anført, at selskabets  

 indkøb af jernplader ikke har været omfattet af afskrivningslovens regler  

 vedrørende udlejningsaktiver, men derimod har været omfattet af  

 afskrivningslovens regler om almindelige aktiver.
Repræsentanterne har i den  

 forbindelse bemærket, at omsætningen vedrørende udlejning af jernplader i  

 kalenderåret 1999 eksempelvis ikke har oversteget 15 % af den samlede  

 omsætning  

 i virksomheden for indkomståret 1999. Der er herved henvist til SKM 2001.460  

 LSR (TfS 2001.905).
Særligt i relation til denne kendelse har repræsentanterne  

 anført, at selskabet i dette tilfælde havde en udlejningsaktivitet, som  

 udgjorde 33 % af den samlede omsætning, og Landsskatteretten alligevel fandt,  

 at selskabet ikke var omfattet af dagældende afskrivningslovs § 3, stk. 7, om  

 udskudte afskrivninger vedrørende udlejningsaktiver.
Repræsentanterne har  

 således henvist til, at hvis samme betragtning anlægges i nærværende sag, da  

 kan jernpladerne ikke være omfattet af en udskudt afskrivningsadgang, idet  

 selskabets udlejningsvirksomhed ikke har udgjort mere end cirka 15 % af  

 omsætningen.
 Repræsentanterne har endvidere forklaret, at selskabet ikke har  

 udlejet maskiner uden mandskab til at betjene disse, ligesom selskabet  

 primært  

 har udført transportopgaver som eksempelvis jordkørsel i forbindelse med  

 byggeri.
 Repræsentanterne har tillige anset jernpladerne for småaktiver  

 omfattet af adgangen til straksafskrivning i afskrivningslovens § 6.
Til støtte herfor har repræsentanterne anført, at pladerne er  

 selvstændige driftsmidler, der kan anvendes uden sammenhæng med andre  

 driftsmidler.
Repræsentanterne har således bemærket, at der til at afdække  

 eksempelvis et hul alene anvendes en enkelt eller to plader, ligesom der som  

 underlag for en kran typisk anvendes to plader og for en skurvogn fire  

 plader.  

 I forbindelse med en gennemsnitlig transportopgave medtages efter  

 repræsentanternes opfattelse to plader.
Vedrørende skattemyndighedernes henvisning til jernpladernes  

 lighed med et stillads har repræsentanterne bemærket, at denne sammenligning  

 efter deres opfattelse ikke er korrekt.
Herved har repræsentanterne henvist  

 til, at der ved anvendelsen af jernpladerne ikke sker en egentlig  

 sammenskruning eller sammenkobling af pladerne, selv hvis der anvendes mere  

 end  

 en plade, i modsætning til ved anvendelsen af et stillads.
Den enkelte  

 jernplade fungerer således uafhængigt ved sin tykkelse, vægt og styrke som  

 uafhængigt driftsmiddel.
 I relation til intentionen med den nugældende afskrivningslovs  

 regler om straksafskrivning har repræsentanterne anført, at opstramningen  

 efter  

 deres opfattelse primært har sigtet på problemer vedrørende afskrivning af  

 EDB-netværk.
 Landsskatteretten skal  

 udtale:
 I henhold til afskrivningslovens §§ 5, stk. 4 og 6, stk. 3,  

 lovbekendtgørelse nr. 845 af 4. september 2000, kan selskaber omfattet af  

 selskabsskattelovens § 1, stk. 1, nr. 1, ikke afskrive på aktiver anskaffet  

 med  

 henblik på udlejning i anskaffelsesåret.
Landsskatteretten finder dog, at reglerne på baggrund af  

 forarbejderne skal forstås således, at de ikke finder anvendelse på et  

 tilfælde  

 som det foreliggende, hvor en væsentlig del af aktiviteterne i forbindelse  

 med  

 udlejningsvirksomheden består i betjening af entreprenørmaskiner og  

 transportopgaver.
Der henvises herved til SKM 2001.460 LSR.
Det klagende  

 selskab kan således afskrive på jernpladerne i anskaffelsesåret.
Efter afskrivningslovens § 6, stk. 1, nr. 2, kan aktiver med en  

 anskaffelsessum på et reguleret grundbeløb på 6.700 kr. eller mindre  

 straksafskrives i anskaffelsesåret.
For indkomståret 2000 er beløbet 9.500  

 kr.  

 Aktiver i et samlesæt eller aktiver, der er bestemt til at fungere sammen,  

 anses i denne forbindelse for at være ét driftsmiddel.
Retten finder på baggrund af forarbejderne, jf.  

 Folketingstidende Årgang 1997/1998, 2. Samling, Tillæg A, p. 2469 ff, at  

 jernpladerne kan anses for aktiver omfattet af reglen i afskrivningslovens §  

 6,  

 stk. 1, nr. 2. Der er herved henset til, at en jernplade ikke efter dens  

 formål  

 nødvendigvis har været bestemt til at skulle anvendes i sammenhæng med andre  

 jernplader.
Afgørelsen er tiltrådt af Told- og Skattestyrelsen.
