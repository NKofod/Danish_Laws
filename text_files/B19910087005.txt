 I henhold til §§ 3 og 4 i lov nr. 211 af 13. maj 1981 om anbringelse og  

 bestyrelse af umyndiges midler m.v. fastsættes:
Indledning § 1.  Reglerne i denne bekendtgørelse vedrører  

 umyndiges og borteblevnes midler, der efter lovens § 3, stk.1 og stk. 3, skal  

 bestyres i en forvaltningsafdeling, der er knyttet til et pengeinstitut, og  

 som justitsministeren har godkendt dertil.
Midlernes indlevering § 2.  Grænsen for de beløb, der efter lovens § 3, stk.  

 2, litra a, ikke skal indleveres til en forvaltningsafdeling, fastsættes til  

 20.000 kr., medmindre der i forvejen bestyres midler i forvaltningsafdelingen  

 for den umyndige, eller beløbet må antages senere at ville blive bragt op  

 over 20.000 kr.
 Stk. 2.  Består midlerne helt eller delvis i en fordring  

 mod værgen, skal midlerne dog altid indleveres til en forvaltningsafdeling.
 Stk. 3.  Hvis den umyndiges midler efter indleveringen  

 bringes ned på eller under 20.000 kr. og ikke kan antages senere at ville  

 blive bragt op over 20.000 kr., kan forvaltningsafdelingen udbetale beløbet  

 til værgen.
 § 3.  En umyndigs midler, der skal bestyres i en  

 forvaltningsafdeling, kan ikke anbringes i flere forvaltningsafdelinger.  

 Værgen bestemmer, i hvilken forvaltningsafdeling midlerne skal bestyres,  

 medmindre der i testamente, gavebrev m.v. er truffet gyldig bestemmelse om  

 bestyrelse i en bestemt forvaltningsafdeling.
 Stk. 2.  Midler tilhørende borteblevne og midler under  

 tilsyn af lenskontrollen bestyres i Bikubens forvaltningsafdeling.
§ 4.  Forinden eller samtidig med, at midlerne  

 indleveres til bestyrelse i en forvaltningsafdeling, skal den, der indbetaler  

 midlerne, indlevere en forvaltningsmeddelelse.
Kopi af et eventuelt  

 testamente, gavebrev eller andet indtægtsbilag vedlægges.
For umyndige  

 kontohavere vedlægges dåbs- eller fødselsattest og dokumentation for den  

 umyndiges personnummer.
Er værgen beskikket, vedlægges værgebeskikkelsen.
 § 5.  Forvaltningsmeddelelsen skal indeholde oplysning  

 om:
 Stk. 2.  For midler, der er båndlagt for umyndige, skal  

 forvaltningsmeddelelsen indeholde de i stk. 1 nævnte oplysninger samt  

 oplysning om:
§ 6.  Når kontoen er oprettet i  

 forvaltningsafdelingen, underretter forvaltningsafdelingen  

 Civilretsdirektoratet herom.
Meddelelsen skal indeholde følgende oplysninger:
§ 7.  Forvaltningsafdelingen skal påse, at de midler,  

 der ifølge forvaltningsmeddelelsen skal indleveres til  

 forvaltningsafdelingen, indbetales.
Tvangsinddrivelse af midler kan normalt  

 kun ske efter aftale med værgen, jf. dog § 24.
Midlernes anbringelse § 8.  Kontante indskud anbringes på opsigelse til  

 højeste almindelige indlånsrente eller efter værgens begæring i værdipapirer  

 eller på anfordring.
Værdipapirer bestyres særskilt.
Stk. 2.  Overstiger det beløb, der står på anfordring  

 50.000 kr., skal forvaltningsafdelingen skriftligt orientere værgen herom og  

 opfordre værgen til at træffe beslutning om midlernes anbringelse.
Samtidig  

 orienteres værgen om bestemmelsen i stk. 3. Bestemmelserne i 1. og 2. pkt.  

 finder dog ikke anvendelse, såfremt forvaltningsafdelingen er bekendt med, at  

 beløbet vil blive nedbragt under 50.000 kr. i løbet af kort tid.
 Stk. 3.  Fremkommer værgen ikke inden 2 måneder med en  

 begæring om en bestemt anbringelse, anbringes det kontante indestående på  

 opsigelse til højeste almindelige indlånsrente.
 Stk. 4.  Forvaltningsafdelingen skal med mindst 1 års  

 mellemrum påse, om den skal orientere værgen, jf. stk. 2.
 Stk. 5.  Renter, der oplægges på kontoen som kapital,  

 jf. § 19, stk. 1, forrentes med samme rente, som gælder for forrentning af  

 kontantkapitalen.
 Stk. 6.  Kontante midler tilhørende borteblevne  

 anbringes på opsigelse med højest mulig forrentning eller i værdipapirer.
 Stk. 7.  Når kontohaveren bliver myndig, eller  

 bestyrelsen af midlerne helt eller delvis ophører ved frigivelse eller af  

 andre grunde, sker udbetaling uden opsigelse.
§ 9.  Kontante midler, der tilhører en umyndig eller  

 bortebleven kontohaver, kan anbringes i værdipapirer efter reglerne i  

 Justitsministeriets bekendtgørelse om anbringelse af umyndiges midler og  

 båndlagt arv.
Værdipapirer kan ombyttes efter samme regler, jf. dog§ 24.
§ 10.  For så vidt angår fondsaktiver, der registreres  

 i Værdipapircentralen, skal det registreres, at fondsaktiverne er inddraget  

 under forvaltningsafdelingens bestyrelse.
Fondsaktiver, bortset fra  

 obligationer, skal så vidt muligt noteres på navn med oplysning om, at de er  

 inddraget under forvaltningsafdelingens bestyrelse.
 Stk. 2.  Værdipapirer, der kan foreligge i fysisk form,  

 skal forsynes med påtegning om, at de er inddraget under  

 forvaltningsafdelingens bestyrelse, samt så vidt muligt noteres på navn.
Stk. 3.  Pantebreve i fast ejendom forsynes med  

 påtegning om, at pantebrevet er inddraget under forvaltningsafdelingens  

 bestyrelse, og at meddelelser i henhold til retsplejelovens kapital 51 og  

 andre meddelelser, der ifølge loven skal tilgå pantekreditor, fremtidig skal  

 sendes til forvaltningsafdelingen.
Meddelelsespåtegningen skal tinglyses.
Midlernes bestyrelse § 11.  Midler, der fremkommer ved udtrækning af  

 obligationer, afdrag på eller indfrielse af pantebreve eller gældsbreve,  

 udstedelse af fondsaktier, salg af tegningsrettigheder eller aktieretter  

 eller på lignende måde, hører til kapitalen, medmindre andet gyldigt er  

 bestemt.
Aktier, der tegnes på grundlag af tegningsret knyttet til bestyrede  

 aktier, hører ligeledes til kapitalen.
 § 12.  Når der fremkommer kontante beløb ved  

 udtrækning, indfrielse eller på anden måde, underretter  

 forvaltningsafdelingen værgen herom med anmodning om at oplyse, hvorledes  

 genanbringelse skal ske, medmindre der er truffet særlig aftale herom. § 8,  

 stk. 2-3 finder tilsvarende anvendelse.
 § 13.  Salg af aktiver, opsigelse af pantebreve og  

 gældsbreve, udnyttelse eller bortsalg af tegningsrettigheder eller  

 aktieretter og anbringelse af kontante midler kan af forvaltningsafdelingen  

 kun foretages med værgens samtykke, jf. dog § 24. Kan sådan erklæring ikke  

 indhentes, eller er dispositionen nødvendig til kapitalens bevarelse, kan  

 dispositionen foretages uden værgens samtykke.
 Stk. 2.  Begæring om retslige skridt på grundlag af  

 bestyrede værdipapirer kan normalt kun indgives med værgens samtykke, jf. dog  

 § 24. Er værgen debitor ifølge værdipapiret, kan sådan begæring kun indgives  

 med statsamtets tilladelse.
 Stk. 3.  Forvaltningsafdelingen skal påse, at bestyrede  

 værdipapirer ikke forældes.
 Stk. 4.  Forvaltningsafdelingen skal i øvrigt påse, at  

 umyndiges midler forvaltes betryggende.
§ 14.  Forandring af sikkerheden for eller  

 forpligtelser ifølge særskilt bestyrede værdipapirer, herunder  

 gældsovertagelse, kræver godkendelse fra forvaltningsafdelingen, jf. dog§§ 15  

 og 24. Afgørelsen træffes efter erklæring fra værgen.
Godkendelse kan ikke  

 ske mod værgens ønske.
 Stk. 2.  Forvaltningsafdelingens underskrift træder i  

 stedet for kontohaverens ved dispositioner over særskilt bestyrede  

 værdipapirer.
 § 15.  Er værgen debitor ifølge værdipapiret, træffes  

 den i § 14, stk. 1, nævnte afgørelse af statsamtet.
 § 16.  Ved bestyrelsen af pantebreve og andre  

 værdipapirer, der er udstedt i henhold til Justitsministeriets bekendtgørelse  

 om ydelse af henstand med udbetaling af umyndige livsarvingers arv, skal  

 forvaltningsafdelingen påse, at værdipapirets vilkår om betaling af rente og  

 andre særlige vilkår opfyldes.
§ 17.  Stemmeretten på bestyrede aktier, der dagligt  

 noteres på Københavns Fondsbørs, tilkommer forvaltningsafdelingen, medmindre  

 andet gyldigt er bestemt.
Denne kan dog tillade, at stemmeretten udøves af  

 værgen, medmindre der er grund til at antage, at kapitalens bevarelse eller  

 dens fremtidige afkast derved bringes i fare.
 Stk. 2.  Tilkommer udbyttet en anden end kapitalejeren,  

 bør forvaltningsafdelingen ved udøvelse af stemmeretten tilstræbe en rimelig  

 afvejelse af hensynet til udbyttenyderen og kapitalejeren.
Stk. 3.  Udnyttelse af stemmeretten på aktier, der ikke  

 dagligt noteres på Københavns Fondsbørs, og på andre værdipapirer, forelægges  

 statsamtet.
Statsamtet kan tillade, at stemmeretten udnyttes af  

 forvaltningsafdelingen.
Bestemmelser i stk. 1, 2. pkt. og stk. 2, finder  

 tilsvarende anvendelse.
 § 18.  Forvaltningsafdelingen skal påse, at udbetaling  

 af kapitalbeløb kun sker efter indhentet tilladelse.
Stk. 2.  Indgiver værgen ansøgning om frigivelse af  

 kapitalen eller en del af denne til forvaltningsafdelingen, videresender  

 forvaltningsafdelingen ansøgningen til statsamtet på det sted, hvor  

 værgemålstilsynet føres, med oplysning om kapitalens størrelse og  

 sammensætning og eventuelle supplerende oplysninger.
Er den umyndige ikke  

 bosat her i landet, fremsendes ansøgningen til Københavns Overpræsidium.
Har  

 statsamtet, Civilretsdirektoratet eller Justitsministeriet tidligere  

 behandlet ansøgning om frigivelse, oplyser forvaltningsafdelingen dette ved  

 angivelse af tidspunkt og sagsnummer.
§ 19.  Forfaldne renter udbetales til værgen på  

 begæring, jf. dog stk. 2. Forfaldne renter, der ikke udbetales, oplægges som  

 kapital.
Renter, der er oplagt inden for de sidste 12 måneder, kan dog  

 udbetales på begæring, jf. dog stk. 2.
Stk. 2.  Forvaltningsafdelingen kan bestemme, at renter  

 kun delvis kan udbetales, hvis den umyndiges samlede indtægter må antages  

 åbenbart at overstige, hvad der er nødvendigt til dækning af den umyndiges  

 fornødenheder.
Forvaltningsafdelingen kan bestemme, at værgen skal forelægge  

 et budget over forbruget af den umyndiges indtægter.
§ 20.  Skal værgen aflægge regnskab over anvendelsen  

 af den umyndiges indtægter, underretter forvaltningsafdelingen værgen om  

 pligten til at aflægge regnskab i forbindelse med udbetaling af rente og  

 udbytte.
Meddelelsen skal indeholde oplysning om, at værgen skal indsende  

 regnskabet med de fornødne bilag til forvaltningsafdelingen senest den 1.  

 april i det følgende kalenderår.
Forvaltningsafdelingen skal vejlede værgen  

 om regnskabets udformning og aflæggelse og påse, at regnskabet indsendes.
Når  

 regnskabet er modtaget, skal forvaltningsafdelingen i forbindelse med  

 gennemgangen af regnskabet foretage den fornødne bilagsmæssige kontrol  

 afpasset efter beløbenes størrelse og omstændighederne i øvrigt.  

 Forvaltningsafdelingen skal påse, at forbruget af den umyndiges indtægter  

 ikke overstiger, hvad der må anses for nødvendigt til dækning af den  

 umyndiges fornødenheder, jf. dog § 24.
 Stk. 2.  Samtidig med at forvaltningsafdelingen  

 underretter værgen om pligten til at aflægge regnskab, skal  

 forvaltningsafdelingen underrette Civilretsdirektoratet herom med oplysning  

 om kontohaverens navn og personnummer.
 Stk. 3.  Efter Civilretsdirektoratets nærmere  

 bestemmelse skal forvaltningsafdelingen indsende regnskaber til direktoratet  

 vedlagt kontoudskrift, der indeholder oplysning om samtlige bevægelser på  

 kontoen i årets løb, herunder oplysning om udbetalt rente og udbytte.
§ 21.  Når kontohaveren bliver myndig eller afgår ved  

 døden, skal midlerne stilles til rådighed for kontohaveren eller for dødsboet  

 efter kontohaveren.
Forvaltningsafdelingen skal underrette  

 Civilretsdirektoratet om, at kapitalen er stillet til rådighed.
Båndlagte  

 midler bestyres fortsat i den hidtidige forvaltningsafdeling, medmindre der i  

 testamente, gavebrev m.v. gyldigt er truffet anden bestemmelse.
 § 22.  For midler, der er båndlagt for umyndige, og  

 for midler, hvor udbyttet af kapitalen tilkommer en umyndig, gælder reglerne  

 i §§ 7-21 samt bestemmelserne i Justitsministeriets cirkulære om bestyrelse  

 af arv i de forvaltningsafdelinger, der er godkendt hertil i medfør af  

 arvelovens § 61.
 § 23.  Forvaltningsafdelingen skal med 3 måneders  

 varsel overføre den umyndiges midler til bestyrelse i en anden  

 forvaltningsafdeling, såfremt værgen anmoder herom.
 Stk. 2.  Har en arvelader eller gavegiver truffet  

 bestemmelse om, at den umyndiges midler skal bestyres i en bestemt  

 forvaltningsafdeling, kan midlerne kun med Civilretsdirektoratets samtykke  

 kræves overført til en anden forvaltningsafdeling.
 Stk. 3.  En forvaltningsafdeling, som har modtaget  

 umyndiges midler til bestyrelse, kan ikke uden Civilretsdirektoratets  

 samtykke opsige bestyrelsesforholdet.
 § 24.  Tvivlsspørgsmål vedrørende udøvelsen af de  

 beføjelser, der er tillagt forvaltningsafdelingen, herunder spørgsmål om,  

 hvorvidt dispositioner over bestyrede midler må antages at stride mod den  

 umyndiges interesser, forelægges for Civilretsdirektoratet.
 Stk. 2.  De afgørelser, der er truffet af  

 forvaltningsafdelingen, kan indbringes for direktoratet.
 § 25.  Ansatte i forvaltningsafdelingen har  

 tavshedspligt med hensyn til, hvad de erfarer vedrørende bestyrelsen af  

 umyndiges midler m.v.
§ 26.  Civilretsdirektoratet fører tilsyn med  

 forvaltningsafdelingernes bestyrelse af umyndiges midler.
Direktoratet kan  

 afkræve forvaltningsafdelingerne enhver oplysning af betydning for tilsynet.
Ikrafttræden § 27.  Bekendtgørelsen træder i kraft den 1. januar  

 1992. Samtidig ophæves bekendtgørelse nr. 76 af 25. februar 1986 om  

 bestyrelse af umyndiges midler m.v. i godkendte forvaltningsafdelinger.
