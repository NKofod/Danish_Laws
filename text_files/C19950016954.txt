(Til kommunerne og de kommunale  

 revisorer) Den 31. januar 1995 udsendte Socialministeriet til kommunerne skemaer til  

 brug for såvel den foreløbige som den endelige restafregning.
Kommunerne har ved foreløbige restafregning i marts 1995 anmeldt deres  

 administrationsvederlag vedrørende sygedagpenge til lønmodtagere hos  

 forsikrede arbejdsgivere til refusion.
Den endelige justering og afregning af  

 vederlaget er sket i august 1995 ved den endelige restafregning, jf. side 4,  

 linie 9 i skemaet for endelig restafregning.
 Ved bloktilskudsforhandlingerne med de kommunale organisationer i foråret  

 1995 blev det aftalt, at administrationsvederlaget fra 1.januar 1995 herunder  

 også vederlaget for 1994, der jo udbetales i 1995, skulle over i  

 bloktilskuddet.
 Imidlertid fik kommunerne ikke fra Socialministeriet oplysning om denne  

 ændring, så vederlaget kunne nulstilles ved den endelige restafregning.  

 Forholdet er dog omtalt i Kommunernes Landsforenings budgetvejledning fra 23.  

 juni 1995.
 Dette medfører - da kommunerne jo ikke skal have vederlaget to gange - at  

 det beløb, der er udbetalt ved restafregningen, skal betales tilbage.
 Kommunen bedes derfor inden 14 dage fra modtagelsen af dette brev indsætte  

 beløbet på Socialministeriets girokonto nr. 5 30 25 52 med angivelse af  

 kommunenummer, samt at beløbet vedrører vederlaget.
 Beløbet fremgår som nævnt af skemaet for endelig restafregning side 4  

 linie 9.
