Pressenævnets kendelse i sag nr. 16-70-01038 Klage over TV 2-udsendelse behandles ikke En far til en datter med diagnosen borrelia klagede over TV 2-udsendelsen Snyd eller Borrelia.
Klagen afvises af formanden, da hverken far eller datter medvirker eller er omtalt i udsendelsen.
 Pressenævnets formand udtaler:
[Klager] har klaget til Pressenævnet over en omtale af borrelia i udsendelsen Snyd eller borrelia.
Hans datter er diagnosticeret med borrelia og behandlet på en udenlandsk klinik.
Hverken [Klager] eller hans datter medvirker eller er omtalt i udsendelsen.
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da udsendelsen ikke omhandler hverken [Klager] eller hans datter personligt, har han ikke en sådan direkte, væsentlig og individuel retlig interesse, at der er grundlag for at behandle sagen.
Klagen afvises derfor, jf. medieansvarsloven § 43, stk. 2, nr. 2.
 [Klager] har klaget over udsendelsen Snyd eller borrelia bragt den 29. september 2016 på TV 2, idet han mener, at god presseskik er tilsidesat.
 [Klager] har til støtte for klagen blandt andet anført, at hans datter er blevet diagnosticeret og behandlet for borrelia af kompetente læger i udlandet.
[Klager] klagede efter udsendelsen til TV 2, der ved mail af 28. oktober 2016 afviste at behandle klagen under henvisning til, at han ikke selv var nævnt eller omtalt i programmet.
Klagen over TV 2s svar er modtaget i Pressenævnet den 28. oktober 2016.
 Pressenævnets formand udtaler:
[Klager] har klaget til Pressenævnet over en omtale af borrelia i udsendelsen Snyd eller borrelia.
Hans datter er diagnosticeret med borrelia og behandlet på en udenlandsk klinik.
Hverken [Klager] eller hans datter medvirker eller er omtalt i udsendelsen.
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da udsendelsen ikke omhandler hverken [Klager] eller hans datter personligt, har han ikke en sådan direkte, væsentlig og individuel retlig interesse, at der er grundlag for at behandle sagen.
Klagen afvises derfor, jf. medieansvarsloven § 43, stk. 2, nr. 2.
 Afgjort den 7. november 2016.
