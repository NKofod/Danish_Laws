Formålet med registeret er at lette kommunens administration af lovgivningen om sociale pensioner m.v. gennem beregning og udbetaling m.m. af folke-, invalide- og enkepension samt beløb til personlige fornødenheder i henhold til lov om social bistand.
Endvidere anvendes registeret til beregning af kildeskat af skattepligtige pensionsbeløb, og til beregning af betaling for ophold på plejehjem og af visse sociale serviceydelser.
Derudover anvendes registeret til varetagelse af udbetaling m.m. af boligsikring og boligydelse til personer, der modtager sociale pensioner m.m.
Endelig er formålet med registeret at lette administrationen ved indberetning til skattemyndighederne om de personer, enlige pensionister m.f., som opfylder, eller ikke længere opfylder, betingelsen for personfradrag efter personskattelovens regler herom.
Personkreds: Registeret må kun indeholde oplysninger om personer, der modtager eller har modtaget sociale pensioner m.m.
 i henhold til gældende lovgivning.
 Ikrafttrædelsesdato: 01/10/1990. Erstatter tidligere forskrifter.
