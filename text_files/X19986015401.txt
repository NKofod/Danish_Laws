 Varemærket BRICK registrerbart på  

 trods af, at det er et personnavn.
Sekundær betydning År 1996, den 29. februar afsagde Patentankenævnet  

 (Grønning-Nielsen, Hans Chr.
Thomsen, Warnich-Hansen)  

 følgende KENDELSE i sagen j.nr.
V 29/94:  

     Klage oprindelig indgivet af hr.
Connie Brick, videreført af fru Inge Brick Charlottenlund v/Patentbureauet Hofman-Bang & Boutard A/S over Patentdirektoratets afgørelse af 4. maj 1994 vedrørende gyl- digheden af varemærkeregistre- ring VR 1891 1993 for Datavarehuset A/S, Norge v/Jette Sandel Trademarks A/S.
 Den 3. februar 1992 indleverede Datavarehuset A/S, Norge v/Jette Sandel  

 Trademarks, Birkerød, en ansøgning om registrering af  

 varemærket BRICK (figurmærke) for alle varer i klasse 9.
 Varemærket blev registreret den 5. marts 1993. Den 7. april 1993  

 blev registreringen offentliggjort i Dansk Varemærketidende.
Ved skrivelse af 2. juni 1993 nedlagde klageren, hr.
Connie Brick,  

 Charlottenlund v/Hofman-Bang & Boutard A/S, indsigelse mod  

 registreringens gyldighed.
 Som begrundelse for indsigelsen anførtes:
 "Indsigeren er indehaver af det forbeholdne slægtsnavn Brick,  

 jf. vedlagte kopi af navneregistreringsbevis af 01. marts 1933.
 I henhold til gældende Varemærkelovs § 14, nr. 4, skal  

 varemærker udelukkes fra registrering, såfremt varemærket  

 uhjemlet består af eller indeholder en bestanddel, der kan opfattes som  

 et personnavn, hvortil en anden har lovlig adkomst.
 Da der som anført er tale om et forbeholdt slægtsnavn, skal  

 vi herefter henstille, at det under VR 01.891-1993 offentliggjorte  

 varemærke erklæres ugyldigt.
 Vi er blevet gjort bekendt med sagsakterne fra anmeldelsens behandling i  

 Patentdirektoratet og har noteret os, at Patentdirektoratet i sin beslutning  

 om at offentliggøre mærket har anført, at betegnelsen  

BRICK på engelsk har flere betydninger, bl.a. mursten, blok,  

 klump, byggeklods m.v.
 Patentdirektoratet slutter herefter, at eftersom mærket har  

 sådanne sekundære betydninger, kan der ses bort fra den  

 indvending der tidligere er rejst i medfør af Varemærkelovens §  

 14, nr. 4.
 Det tilføjes i øvrigt af Patentdirektoratet, at det af  

 direktoratet anførte understøttes af, at figurmærket  

BRICK består af klodser, der er sammensat således, at de  

 danner ordet BRICK, hvorefter ordet BRICK ikke fremstår  

 som et personnavn.
Til dette anføres, at ordet BRICK på dansk overhovedet  

 ikke har nogen sekundær betydning.
Når netop henvises til Rigmor  

 Carlsens Registreringspraksis siderne 67 og 68 bemærkes, at der i dette  

 værk er tale om rene dansk ord, såsom skov, ravn,  

 kane, hammer, smed, park og rose.
Det ville være korrekt, hvis  

 Patentdirektoratet havde anført dette i relation til ordet  

BRICK.
 Da det imidlertid ikke er tilfældet, er der foretaget en uberettiget  

 slutning, og betegnelsen BRICK har herefter ikke nogen sekundær  

 mening.
 Hvis man indfortolkede sådanne "oversættelser",  

 ville det jo være ganske uoverskueligt at afgøre, hvad det  

 retlige indhold af et forbeholdt slægtsnavn var.
 Når et i et varemærke indeholdt ord er identisk med et her i  

 landet beskyttet slægtsnavn, bør dette føre til, undtagen  

 i ovennævnte tilfælde, at indsigelsen tages til følge.
Af sagsakterne fremgår det, at fuldmægtigen for  

 varemærkeansøgning VA ydet 00.784-1992 har anført, at  

 betegnelsen ligeledes har betydning her i landet inden for edb-virksomhed.  

 Dette mener vi ikke er korrekt.
Af Politikens Data Leksikon s. 179, hvoraf vi  

 vedlægger fotokopi, fremgår det, at ordet brik netop er  

 den danske betegnelse for chip, og den engelske version er overhovedet ikke  

 gengivet.
 Det således af fuldmægtigen for ansøgeren  

 anførte kan derfor ikke tillægges betydning.
Samlet skal vi derfor henstille, at mærket BRICK <fig>  

 VR 01.891-1993 erklæres ugyldigt." Mærkeindehaveren anførte i skrivelse af 11. august 1993 som  

 følger:
'Med skrivelse af 11. juni 1993 har Patentdirektoratet fremsendt  

 indsigelse nedlagt af Hofman-Bang & Boutard A/S, København,  

 på vegne Hr.
Connie Brick, Charlottenlund.
Indsiger har tidligere protesteret mod registrering af det ansøgte  

 mærke.
Patentdirektoratet har i skrivelse af 22. februar 1993 afvist  

 protesten.
Indsigelsen er nedlagt med henvisning til det forbeholdte slægtsnavn  

 Brick.
Det anføres, at "brick" på dansk overhovedet  

 ikke har nogen sekundær betydning, og der henvises her til de i  

 Registreringspraksis anførte eksempler.
Indsiger er af den opfattelse,  

 at hvis ordet havde været BRIK, så ville Patentdirektoratets  

 henvisning til den sekundære betydning have været relevant.
Vi må bestride det af indsiger anførte om, at det alene er i  

 forbindelse med "danske ord", der skal kunne tillægges en  

 kendt betydning relevans.
Når nogen vælger et personnavn, der er  

 et helt almindelig ord i det engelske sprog og anvender engelsk  

 stavemåde, så må de affinde sig med, at andre bruger ordet  

 som varemærke, når det anvendes på en måde, så  

 det fremtræder som et varemærke og ikke som et personnavn.
Det er i øvrigt helt ubestridt, at  "brick" har en kendt  

 betydning.
Vi er helt enige i det af Patentdirektoratet i skrivelse af 22.  

 februar 1993 anførte: 'På engelsk har Brick flere betydninger  

 bl.a. mursten, blok, byggeklodser m.,v.
Eftersom mærket har  

 sådanne sekundære betydninger, ses der bort fra den indvending,  

 som vi tidligere har rejst i medfør af varemærkelovens § 14, nr.  

 4. Ovenstående understøttes i øvrigt af, at  

 figurmærket består af klodser, som er sammensat således, at  

 de danner ordet brick.
Dermed fremstår ordet Brick ikke som et  

 personnavn'.
 Vi skal henvise til en ofte i denne sammenhæng anført dom,  

 nemlig S.H.D. af 3. oktober 1933, UfR side 224, i hvilken det anføres,  

 at da ordet Milo i de foretagne registreringer ikke fremtræder som et  

 personnavn, men naturligt måtte opfattes som udtryk for navnet på  

 den græske Ø/ kunne sagsøgtes påstand om  

 frifindelse tages til følge.
 Det er i disse sager en konkret, skønsmæssig afgørelse  

 der må foretages, men da "brick" har en så kendt  

 betydning, og mærket oven i købet er opbygget af  

 'byggesten/-klodser/elementer/moduler" så fremtræder det  

 ikke som et personnavn.
For god ordens skyld skal vi imødegå det af indsiger  

 anførte om, at "brick" ikke skulle have en kendt betydning  

 indenfor edb-branchen.
Indsiger kan da ikke være uvidende om, at det  

 almindelige sprog indenfor edb-branchen er engelsk.
 Vi henviser i øvrigt i det hele til det af os i skrivelse af 15.  

 december 1992 med bilag anførte, hvorfor en kopi deraf  

 vedlægges.
Som anført er vi helt enige i Patentdirektoratets afgørelse  

 af 22. februar 1993 om at det ansøgte figurmærke ikke  

 fremtræder som et personnavn, hvorfor vi forventer at indsigelsen vil  

 blive T: tilbagevist." Klageren har i skrivelse af 12. oktober 1993 udtalt:
 "Under henvisning til det i Patentdirektoratets skrivelse af 13.  

 august 1993 indeholdte skal vi hermed nærmere kommentere det af  

 anmelderen ved skrivelse af 11. august 1993 anførte.
 Det hedder heri følgende:
Citat Vi må bestride det af indsigerne anførte om, at det alene er  

 i forbindelse med "danske ord", der skal kunne tillægges en  

 kendt betydning relevans.
Citat slut Dette er ikke korrekt.
Det er hævet over enhver tvivl, at et  

 særkende ved varemærkeretten er, at den er begrænset til  

 vedkommende stats eget territorium, altså nationalt afgrænset.  

 Deraf følger, at en vare, der er forsynet med et varemærke, der  

 er beskyttet i et andet land, kan vise sig at være indført i  

 Danmark under et ulovligt mærke, såfremt dette eller et hermed  

 forvekseligt mærke er beskyttet her.
Der henvises her til  

 Betænkning til den ældre Danske Varemærkelov, side 101.
Dette er et centralt punkt.
Da det er dansk lovgivning, der skal  

 lægges til grund, kan man ikke lade sig inspirere af udenlandske ord og  

 lade disse acceptere, hvis der vel at mærke består krydsende  

 danske rettigheder.
I nærværende tilfælde er det endog et  

 registreret slægtsnavn, hvor der ikke kan være nogen tvivl om  

 rettighedens eksistens.
Alene ved bedømmelsen af adskillelsesevnen er det relevant at se  

 på ordets betydning på andre nordiske sprog samt på de  

 større hovedsprog, men det er også det eneste punkt, hvor  

 udenlandske ord og ordsammensætninger kan komme på tale, jf.  

 ligeledes samme Betænknings side 119, den første spalte.
Om  

 nærværende slægtsnavns adskillelsesevne er der  

 selvfølgelig overhovedet ikke tale i nærværende sag.
Der  

 er tale om en eksisterende gyldig ret, der skal respekteres.
 Det heder endvidere i anmeldernes indlæg:
Citat Det er i øvrigt helt ubestridt, at "brick" har en kendt  

 betydning Citat slut Det er ganske ukorrekt.
Det fremgår af indsigelsens side 2 midtfor,  

 at ordet BRICK overhovedet ikke har nogen sekundær betydning.  

 Med andre ord er det hermed bestridt, at betegnelsen BRICK har nogen  

 kendt betydning.
Det er i det hele interessant at notere sig, at betegnelsen BRICK  

 ikke i noget normalt tilgængeligt dansk opslagsværk eller ordbog  

 har nogensomhelst betydning, og det ville da egentlig også være  

 underligt, at man skulle finde dette, da netop sammensætningen CK  

er sjælden i dansk staveform.
Vi skal derfor henstille, at  

 indsigelsen tages til følge under henvisning til, at der foreligger en  

 registreret dansk navneret, der skal respekteres for den identiske  

 stavemåde.
Det er interessant at notere sig, at anmelderne henviser til Sø-  

 & Handelsretsdom af 3. oktober 1938, UÅR 1939 side 224. Sagen  

 vedrører ordet MILO.
Imidlertid er det netop i denne dom, at  

 Patentdirektoratets retningslinier for praksis vedrørende registrerede  

 navne anføres, og det hedder her som følger:
Citat Som retningslinier for denne praksis har Varemærkedirektoratet  

 anført, at der i almindelighed ikke nægtes registrering af et  

 mærke, dersom det navn, der indgår i dette, også og  

 ligesåvel som at være udtryk for et navn, kan have en anden  

 betydning som f.eks. skov, park, strand, adler, munk og blok.
 Citat slut.
Specielt det sidste ord er interessant i nærværende sag, da  

 det ikke staves med C.
Det ses ikke, hvilken forskel der er på  

 ordet blok respektive brik uden CK, men at en stavemåde som  

BLOCK og BRICK  selvsagt skal respekteres.
Derudover må  

 det være en misforståelse at påberåde sig dommen, da  

 den netop vedrører identiske betegnelser, hvilket ikke er  

 tilfældet her.
Endelig må det understreges, at der i sagen var en betydelig  

 passivitet fra slægten MILOs side, hvilket kan have en ikke  

 uvæsentlig indvirkning på sagens bedømmelse i sin helhed.  

 Netop hvad angår passivitet foreligger denne ikke i denne sag,  

 tværtimod.
Man må derfor lægge til grund, at netop under  

 henvisning til den pågældende dom, er det klart statueret, at et  

 slægtsnavn skal respekteres i sin konkrete skrivemåde, med mindre  

 der foreligger anden betydning på dansk, og dette er ikke dokumenteret  

 på nogen måde.
Man søger tværtimod at inddrage andre  

 sprog og stavemåder, hvilket netop viser svagheden i anmeldernes  

 argumentation, nemlig at der ikke foreligger danske ord, der indeholder den  

 pågældende stavemåde.
Når det anføres af  

 indsigerne, at EDB-sproget typisk er engelsk, skal vi ikke bestride, at dette  

 kan være tilfældet.
Det er blot ikke relevant her, hvor det  

 heller ikke er dokumenteret, at betegnelsen er anvendt på det danske  

 område.
Det er derimod dokumenteret af indsigerne, at betegnelsen  

BRIK er en dansk betegnelse for chip, men det er i sig selv  

 uinteressant, jf. det ovenfor anført om navnene BLOCK og  

BRICK.
Det forekommer endvidere stødende, at anmelderne fortsætter  

 deres markedsføring under betegnelsen BRICK i Danmark uden i  

 øvrigt at have opnået en endelig varemærkeeregistrering.  

 Det interessante ved denne markedsføring er, at betegnelsen  

BRICK ikke anvendes i den ansøgte form, men som ordmærke.  

 Der foreligger endog i materialet oplysning om, at betegnelsen anvendes som  

 'en brik' jf.
KONTORBLADET 10. juni 1993 - i øvrigt i en omtale, der  

 er lidet flatterende for anmelderne.
Indsigerne kan ikke være tjent  

 med, at slægtsnavnet anvendes i en sådan sammenhæng.  

 Derudover kommer som anført anvendelsen af betegnelsen BRICK  

  som ordmærke, hvilket fremgår af Datavarehusets eget  

 udbudsmateriale, hvor det til overflod dokumenterer, at man kun i mindre  

 omfang benytter betegnelsen BRICK i den ansøgte form, ellers i  

 overvejende grad som ordmærke.
Dette har selvsagt ikke rimeligheden for  

 sig, slet ikke set i relation til indsigernes dokumenterede navnebevilling  

 til betegnelsen BRICK af 1. marts 1933.
Vi skal herefter anmode Patentdirektoratet om at afvise  

 nærværende ansøgning med henstilling om, at  

 Varemærkelovens § 14, stk. 1, nr. 4, hvorefter varemærker, der  

 uhjemlet består af  et personnavn, hvortil anden har lovlig adkomst,  

 respekteres." Hertil har mærkeindehaveren i skrivelse af 30. november 1993  

 anført følgende:
 'Indsigelsen er nedlagt under henvisning til,[at]der alene ved  

 bedømmelsen af adskillelsesevnen - og ikke ved bedømmelsen af  

 hvorvidt ordet har en kendt betydning - kan tages hensyn til andre sprog,  

at ordet BRICK ikke har nogen kendt betydning, at  

 "Milo-dommen"er forårsaget af en ikke ubetydelig passivitet  

 fra Milo slugtens side, og at betegnelsen BRICK markedsføres i  

 anden form end det registrerede figurmærke.
Det fastholdes, at det ikke alene er i forbindelse med danske ord, at en  

 kendt betydning skal tillægges relevans.
Milo-dommen er netop et udtryk  

 herfor, idet indsigeren vel næppe vil mene, at Milo er et dansk ord.  

 Alligevel har retten fundet, at ordet havde en kendt betydning.
Indsigerens afvisning af, at Milo-dommen har betydning, da der var udvist  

 passivitet fra familien Milos side, kan vi ikke forstå.
Retten udtaler  

 netop i sine præmisser, at denne passivitet "ikke er  

 tilstrækkelig til nu at afskære dem fra nu at rejse  

 Indsigelse...". I Milo-dommen udtales det endvidere, at  

 varemærkebrugen af navnet Milo ikke har haft noget illoyalt  

 formål, hvorfor registreringen tillades.
Det samme gør sig  

 gældende i denne sag.
Med den særdeles udbredte brug af  

 slægtsnavne med sekundære betydninger må der i  

 øvrigt udfoldes en Op 'blød' praksis' af hensyn til de kendte  

 ord, som ligner navnene.
Det har således alene ved gennemgang af de  

 første sider i Bekendtgørelse om Forbeholdte Navne (1987)  

 været muligt at finde et betydeligt antal navne, som har kendte  

 betydninger eller visuelt ligger meget lig kendte betydninger.
Adel, Aks,  

 Alt, Anke, Ax, Bank, Banke, Behn, Behnk, Behnke, Berg, Berge, Berger,  

 Jungsberg, Kaiser, Moon, Müster, Schöne, Schonwald o.s.v.
Så  

 længe brugte varemærker ikke udgiver sig for at hidrøre  

 fra sådanne personer, er navnebeskyttelsen ikke overtrådt.
Der  

 henvises i den forbindelse til U1948/1321 hvor ikke " Klitten 's  

 konservesfabrik" men gerne 'konservesfabrikker Klitten" måtte  

 bruges.
 I Registreringspraksis p. 68 henvises i øvrigt til en  

 afgørelse, hvorved ordet HUNTER tillades brugt uanset en navneret til  

 samme.
 Direktoratet har endvidere i 1993 registreret varemærke GRAS (VR  

 05.175 1993), uanset at dette samtidig er et forbeholdt navn, da ordet  

 på norsk betyder græs, og da dette er næsten identisk med  

 det engelske ord for græs, grass.
 Det bemærkes, at der i 1985 er registreret et varemærke LE  

 BRICK uden at dette tilsyneladende er fundet i strid med familien Bricks  

 navneret.
 Der henvises i den forbindelse til Koktvedgaards 'Konkurrenceprægede  

 Immaterialretedispositioner', hvori det p. 226 anføres, at  

 "(h)vis den foreliggende bogstavkombination samtidig er en  

 stedbetegnelse, et fællesnavn el.lign. må navnebæreren -  

 såvel i som udenfor erhvervsmæssige forhold - tåle de  

 ulemper, der er forbundet med at have et sådant navn".
 Der erindres atter om, at BRICK er registreret som et_figurmærke  

 bestående af en række bogstaver sammensat af brikker/mursten, som  

 ikke har en umiddelbar visuel lighed med slægtsnavnet Brick til forskel  

 fra familienavnene Brich og Brik, som også begge er forbeholdte navne.  

 Det forekommer stødende, såfremt familienavnet Brick skulle have  

 en større beskyttelse end familienavnet Brik.
Såvel fonetisk som visuelt bærer varemærket BRICK  

 seerens/lytterens tankegang i retning af en brik/mursten/modul, og det  

 fastholdes derfor, at ordet har en kendt betydning.
Det bemærkes i den  

 forbindelse atter, at ansøgerens kundekreds (EDB-branchen) for den  

 allerstørste dels vedkommende vil være bekendt med det engelske  

 sprog, og der vil ikke være nogen risiko for, at nogen vil opfatte  

 ansøgerens produkter som hidrørende fra familien Brick.
Vi er enige med klageren deri, at ikke ethvert ord, der har betydning  

 på udenlandske sprog, skal kunne registreres i konkurrence med danske  

 navne.
Det er dog sådan, at et varemærkes betydning på  

 kendte sprog tages med i Direktoratets overvejelse.
Det er Direktoratets  

 afgørelse i denne sag netop udtryk for, og den afspejler en lang  

 praksis i Patentdirektoratet.
Danmark ville i øvrigt, hvis vi indtog  

 et snævert nationalt standpunkt, som indsiger prøver at  

 gøre sig til talsmand for, indtage en særstilling i Europa.
Vi henviser i den forbindelse til en patentankenævnskendelse, V  

 10/89, som viser, hvor ukendt en betydning et ord skal have, for at  

 registrering ikke kan ske.
I sagen mente såvel  

 Patentdirektoratet som Patentankenævnet, at betydningen af ordet  

 AUSTER, som på tysk betyder østers, ikke er så udbredt  

 kendt, at det kunne registreres i strid med familienavnet Auster. - Det  

 gøres gældende, at BRICK har en langt mere nærliggende og  

 klar dansk betydning, som gør det registrerbart i den foreliggende  

 form.
Vi skal derfor henstille, at Patentdirektoratet fastholder sin trufne  

 afgørelse." Klageren har i fortsættelse af sin skrivelse af 12. oktober 1993 i  

 skrivelse af  21. december 1993 skrevet følgende:
'Det har stedse været gjort gældende af ansøger, at  

 betegnelsen, uagtet den specielle skrivemåde, har dobbeltbetydning -  

 også på dansk.
Dette må imidlertid nu tilbagevises, idet  

 det i dagspressen fremgår - og det er selvfølgelig stærkt  

 generende for indsigeren at ansøger ikke alene benytter betegnelsen  

BRICK i figurmæssig henseende og som ordmærke, men tillige  

 direkte som en familiebetegnelse jf. teksten:
{'Uanset om du vælger den kraftige 9002 eller Brickfamiliens  

 mindste, 9003,  "} Det er naturligvis en ganske uholdbar retsstilling for indehaverne af et  

 familienavn og den dertil knyttede ret at måtte konstatere, at  

 betegnelsen misbruges af erhvervsdrivende på den her omhandlede  

 måde.
Dette bør selvsagt haves i erindring ved bedømmelsen af  

 navnerettens indhold, der her synes krænket på uberettiget  

 måde." I skrivelse af 4. februar 1994 har mærkeindehaveren derefter  

 udtalt:
 'Ved brev af den 21. december 1993 har indsigeren ved Hofman-Bang &  

 Boutard A/S anført, at det ansøgte figurmærke, BRICK,  

 anvendes som en familiebetegnelse, og at dette er i strid med familien Bricks  

 navneret.
Vi er ikke enige heri.
Brugen af 'Brick-familien " betyder her  

 "en samling af forskellige BRICK computere'. Det fremgår  

 således også af Nudansk Ordbog, at ordet familie kan bruges om en  

 systematisk hovedinddeling (i botanikken), en systematisk underafdeling (i  

 zoologien) eller 'om noget særligt stort'.
Vi gør i øvrigt opmærksom på, at brugen af  

  "Brick-familien" alene er sket en enkelt gang, og at vi har  

 henstillet til vore klienter ikke fremtidigt at benytte "familien".  

 Der er således generelt i vor klienters annoncering i stedet gjort brug  

 af "Brick-serien". Til belysning heraf se venligst vedlagte kopi af  

 husstandsomdelt annonceblad, hvori "serien' anvendes." Patentdirektoratet traf afgørelse i sagen den 4. maj 1994 og  

 afviste indsigelsen med følgende begrundelse:
 'Indledningsvis bemærkes, at det er det under VR 1891 1993  

 registrerede figurmærke, og ikke f.eks. ordmærket BRICK, der er  

 genstand for afgørelse under denne indsigelse.
 Et varemærke er i henhold til varemærkelovens § 14, nr. 4,  

 udelukket fra registrering, hvis det uhjemlet består af eller  

 indeholder en bestanddel, der kan opfattes som et personnavn, hvortil en  

 anden har lovlig adkomst.
Ordet Brick betyder på engelsk bl.a. mursten, teglsten;  

 murstensformet blok; byggeklods.
Denne betydning understøttes i det  

 registrerede figurmærke af, at mærket er opbygget som mursten  

 eller klodser, sammensat således, at de danner ordet BRICK.  

 Mærket fremtræder deved i sin helhed ikke som indeholdende  

 personnavnet Brick, hvorfor indsigelsen ikke tages til følge.
Det bemærkes i den forbindelse, at der ifølge direktoratets  

 praksis efter en konkret vurdering kan lægges vægt på, at  

 navne har en sekundær betydning på andre sprog end dansk,  

 såfremt den sekundære betydning må anses for almindeligt  

 kendt her i landet." Denne afgørelse har klageren ved skrivelse af 30. juni 1994  

 indbragt for Patentankenævnet med påstand om, at  

 Patentdirektoratets afgørelse ændres, således at  

 varemærkeregistrering VR 1891 1993 erklæres ugyldig.
 I ankebegrundelsen af samme dato anfører klageren bl.a.:
 "Afvisningen er interessant af flere årsager.
Dels hedder det, at et varemærke i henhold til varemærkelovens  

 § 14, nr. 4 er udelukket fra registrering hvis det uhjemlet består af  

 eller indeholder en bestanddel, der kan opfattes som et personnavn, hvortil  

 en anden har lovlig adkomst.
I den nugældende varemærkelovs § 14,  

 nr. 4 er der ikke tilsigtet nogen ændring i retspraksis, hvorfor  

 kommentaren til den dagældende varemærkelov fortsat er  

 gældende.
Man bør notere sig, at der ingen kommentarer er om, at  

 man kan indfortolke en sekundær betydning, hvis dette er et udenlandsk  

 forekommende ord.
Det må derfor betragtes som en udvidelse af praksis,  

 når Patentdirektoratet i afgørelsen her indfortolker den  

 engelske betydning af ordet BRICK, som altså også  

 får afgørende virkning på Patentdirektoratets  

 afgørelse.
Det forekommer temmelig søgt, når  

 Patentdirektoratets kommenterer, at figurmærket er sammensat af  

 klodser, der danner ordet BRICK, og at betydningen af ordet derfor  

 fremgår klart.
 Bortset fra den noget søgte dokumentation, anvendes navnet  

BRICK i almindelig skrift i teksten og på  

 varemærkemæssig måde som navneord, hvorfor argumentationen,  

 som den her foreliggende må tilsidesætter.
 Det er over for Patentdirektoratet udtrykkeligt dokumenteret, at  

 anvendelsen af ordet BRICK forekommer som anført i dagspressen.  

 Materialet vedlægges i særskilt mappe.
Udtalemæssigt er der også forskel på dansk og engelsk.  

 Navnet (og varemærket) udtales på dansk som BR.E.K, men hvis  

 betydningen på engelsk skulle give mening, er udtalen anderledes,  

 nemlig: BR.I.K.
Dette bør man også have i erindring ved sagens  

 bedømmelse.
Ingen dansk forbruger vil bruge den engelske udtale - og  

 betydningen er derfor ligegyldig.
Patentdirektoratets opfattelse er da også en kovending i relation  

 til den praksis, der foreligger, og som er beskrevet i Håndbog for  

 varemærkeret (Harry v. d.
Hude og Julie Olsen) 1936, p. 125, hvor der  

 henvises til professor Knopfs værk Ånderetten.
Her hedder det  

 nemlig i spørgsmålet om, hvorvidt det er med rette, at et ord  

 med dobbelt betydning kan registreres som varemærke, følgende:  

 'Når navnet ikke bruges som kendetegn for uvedkommende, men som  

 fantasinavn eller som arts- og beskaffenhedsbeskrivelse, kan indehaveren  

 derimod ikke protestere.
Det første er ikke meget praktisk, fordi  

 anvendelsen af andres navn sjældent vil opfattes som ren fantasi, men  

 vil blive sat i forbindelse med dem, som bærer navnet (...). At  

 slægtsnavn bruges som arts- og kvalitetsbetegnelse er derimod ikke  

 så sjældent.
Det er f.eks. hændt, at et slægtsnavn  

 som Singer er gået over til at blive navnet på en bestemt salgs  

 symaskiner, og det kan være, at navnet er dannet af ord, som i forvejen  

 havde en egentlig sproglig betydning som Bjørn, Stål,  

 Stærk, Alm.
Sterk, Tempo o.lign.
I slige fald kan Havnenes indehavere  

 naturligvis ikke kræve, at ordene skal forsvinde af dagligtalen og  

 heller ikke, at de skal bandlyses som varemærker eller  

 forretningskendetgn.
Det hedder endvidere:
 Navnerettens forhold til varemærkeretten retter sig i al  

 væsentlighed på samme måde, som netop er beskrevet for  

 firmarettens del.
 1) Som man ikke har lov til at tage andres navn til firma, må man  

 også renoncere på at bruge dem som varemærker'.
Med udgangspunkt i dette værk og med den kendsgerning, at navnet  

BRICK er registreret ved kgl. bevilling af 1933 (BILAG 17) og fortsat  

 bæres af en snæver kreds, skal vi anmode om, at Ankenævnet  

 følger vor påstand om, at anmeldelsen afslås.' Mærkeindehaveren har ved skrivelse af 14. december 1994 nedlagt  

 påstand om stadfæstelse og har anført:
'Det gøres gældende, at['brick' har en sådan  

 sekundær betydning, at eksistensen af det identiske personnavn ikke er  

 til hinder for registrering af varemærket BRICK (+ figur).] Det er her af afgørende betydning at BRICK (+ figur)  

 fremtræder som et mærke, der er opbygget af mursten, ligesom det  

 engelske ord 'brick' betyder byggesten/mursten.
Ideen bag det valgte  

 varemærke er således, at brugeren skal sammensætte en  

 computer ved hjælp af de enkelte byggesten/moduler.
Endvidere giver mærket klart associationer i retning af det danske  

 ord brik, idet BRICK såvel fonetisk som visuelt minder om brik.
Vi er  

 ikke enige med klageren i, at der er en fonetisk forskel på brik og  

 brick.
BRICK vil således mest naturligt udtales på dansk uanset  

 den engelske stavemåde.
 BRICK fremtræder på ingen måde som et personnavn, og det  

 er vor opfattelse, at BRICK ikke vil blive opfattet som et sådant.
 Det må endvidere tages i betragtning, at BRICK anvendes i  

 EDB-branchen, og EDB-sproget er særdeles angloficeret, hvorfor BRICK  

 vil blive forstået ud fra dets sproglige betydning og ikke som et  

 personnavn.
 Det gøres endvidere gældende, at[også udenlandske ord  

 kan opnå en sekundær betydning på dansk,]som  

 muliggør registrering på trods af det identiske personnavn.
 Vi forstår ikke klagerens anbringende om 'det nationale  

 særkende for varemærkeretten' (ankeskrivelsen af den 30. juni  

 1994 og indsigelsen af den 12. oktober 1993, bilag 10). Der er naturligvis  

 ikke tvivl om, at det er dansk lovgivning, der skal lægges til grund.  

 Dette hindrer dog ikke, at der ved fortolkning af lovgivningen lægges  

 vægt på betydningen af udenlandsk ord, så længe  

 fortolkningen bygger på danske retsprincipper. henvisningen til  

 Betænkningen til den gamle danske varemærkelov p. 101 ses derfor  

 uden nogen som helst betydning i denne sag.
Vi er heller ikke enige i, at '...sådanne indfortolkede  

 oversættelser (ville) føre til en ganske uoverskuelig  

 retspraksis...' (ankebeskrivelsens p. 3). For det første accepteres  

 det allerede på nuværende tidspunkt i praksis (jf. nedenfor), at  

 betydning af udenlandske ord kan tages i betragtning, uden at det giver  

 anledning til en uoverskuelig praksis.
Dernæst tages der hensyn til  

 betydningen af udenlandske ord ved forvekslelighedebedømmelsen af de  

 to varemærker, uden at det giver anledning til problemer.
Endelig vil  

 det efter den eksisterende praksis alene være ord, der klart har en  

 sekundær betydning, der tillades registreret, jfr. nedenfor.
Nogle typiske eksempler på navne, der har en sekundær  

 betydning nævnes i Rigmor Carlsen's 'Registreringspraksis' p. 68,  

 nemlig navne såsom Skov, Ravn, Kane, Hammer Smed, Park og Rose.
En  

 lignende optegnelse af navne med sekundær betydning findes i  

 Milo-dommen (FfR 1939 pp. 224): Skov, Park, Strand, Adler, Munk og Blok.
Der  

 gøres her opmærksom på, at der er tale om  

 'retningslinier'.
Der kan dog ikke af angivelsen af disse navne sluttes  

 modsætningsvist - således som klageren gør - at der ikke  

 kan opstå sekundær betydning af udenlandske ord.
Optegnelserne i  

 "Registreringspraksis" skal naturligvis alene ses som  

eksempler på navne, der klart har en sekundær  

 betydning.
Det må tillige holdes for øje, at betydningen af  

 udenlandske ord må blive stedse mere fremtrædende i takt med den  

 internationalisering, der finder sted, især når det som her  

 drejer sig om EDB-branchen.
Klageren kan således ikke slutte, at når der i Milo-dommen  

 nævnes navnet Blok som havende sekundær betydning, er det udtryk  

 for, at Block ikke har en sekundær betydning.
Der findes ikke nogen  

 praksis herom.
 Derimod findes der flere afgørelser, hvoraf det vil fremgå,  

 at udenlandske ord tillægges sekundær betydning:
Milo-dommen slog klart fast, at varemærket MILO kunne registreres  

 på trods af, at ordet samtidig var et familienavn.
Det anførtes  

 i domspræmisserne, at:
"...Ordet Milo i disse Registreringer ikke fremtræder som et  

 Slægtsnavn, men naturligt maa opfattes som Udtryk for Navnet paa den  

 fornævnte græske Ø..." Milo er ikke et dansk ord, og alligevel har Retten fundet, at det har en  

 kendt betydning.
Appellanten har tidligere gjort gældende, at Milo-dommens resultat  

 skal ses som en følge af passivitet.
Anbringendet ses ikke fastholdt,  

 og vi skal da også alene henvise til, at det i domspræmisserne  

 fremgår, at den udviste passivitet ikke afskærer  

 sagsøgerne fra at rejse indsigelse.
I 'Registreringspraksis' p. 68 henvises endvidere til en afgørelse,  

 UfR 1955 pp. 99, HUNTER-dommen.
Det kan heraf implicit ses, at  

 Tivaremærket HUNTER tillades registreret, uanset en navneret til samme.  

 Ej heller HUNTER er et dansk ord.
 Patentdirektoratet, har endvidere registreret varemærket GRAS  

 (VR05.175 1993), uanset at dette er et forbeholdt navn, da ordet på  

 norsk betyder græs, og da det er næsten identisk med det engelske  

 ord for græs, grass.
 Det bemærkes, at der i 1985 er registreret et varemærke LE  

 BRICK (VR a et 03.331 1985) som kan fremtræde som et navn, uden at  

 dette tilsyneladende er fundet i strid med familien Bricks navneret.
 Det må derfor være uomtvistet, at man såvel i  

 retspraksis som i  Patentdirektoratets praksis accepterer, at udenlandske ord  

 kan have sekundær betydning.
Praksis viser, at betydningen af et udenlandsk ord skal være  

 temmelig ukendt for danskere, før et ord ikke vil blive anset for at  

 have sekundær betydning.
I AUSTER-sagen (V 10/89) blev AUSTER ikke  

 anset for at have en sekundær betydning på dansk.
Det  

 anførtes således at:
...direktoratet på anmeldelsestidspunktet var opmærksom  

 på, at AUSTER er det tyske ord for "Østers'. Det er dog  

 tvivlsomt, om kendskabet til denne betydning er så udbredt, at ordet  

 AUSTER af den grund ikke er egnet til at opfattes som et personnavn her i  

 landet.' Afgørelsen viser, at betydningen af udenlandske ord tillægges  

 betydning.
Appellanten afslutter sin argumentation med på p. 5 i ankeskrivelsen  

 at anføre, at: "Patentdirektoratets opfattelse er da også  

 en kovending i relation til den praksis, der foreligger, og som er beskrevet  

 i Håndbog for varemærkeret (Harry v. d.
Hude og Julie Olsen) . .  

 ." Vi forstår ikke, hvori denne 'kovending' skulle ligge taget i  

 betragtning den praksis, som er gengivet ovenfor.
Der ville vel strengt taget  

 heller ikke være noget mærkeligt i, at der er sket en  

 ændring af praksis siden 1936, hvor Ragnar Knophs værk er  

 skrevet.
 Den praksis, Direktoratet fører, går i al fald tilbage til  

 1971, hvor undertegnede blev ansat i Direktoratet.
Vi tillader os i den forbindelse at bemærke, at gengivelsen fra  

 Haandbog i Varemærkeret/Åndsretten ikke er korrekt citeret, og vi  

 vedlægger kopi af de relevante sider.
Der henvises her til en  

 række navne med sekundær betydning: "Bjørn,  

 Stål, Sterk, Alm.
Tempo, e.1.". Der er tale om eksempler fra norsk  

 praksis, og appellanten har i sit "citat" tilføjet  

 "Stærk". Fej citeringen viser vel blot, at der ikke skal  

 nogen særlig fantasi til at regne ud, at Sterk og Stærk har samme  

 betydning på forskellige sprog.
Klageren har vedlagt en række ulitrerede bilag, som angiveligt skal  

 belyse, at varemærket BRICK (+ figur) benytte uden figurdelen.
Vi  

 henviser i den forbindelse til vort brev af den 4. februar 1994, bilag 14,  

 hvoraf fremgår, at vi overfor vor klient har påpeget, at man skal  

 undlade at bruge "Brick-familien". BRICK benyttes i det eneste  

 materiale efter denne dato, nemlig fra maj 1994 som figurmærke.
Det er  

 ikke afgørende, at der visse steder i teksten, hvor produkterne er  

 beskrevet, skrives BRICK uden figurelementet.
Disse steder er  

 varemærket i øvrigt kombineret med en talbetegnelse (f.eks.  

 "Brick 9003 SX..."), og varemærket fremtræder på  

 ingen måde som et personnavn.
Vi vedlægger yderligere materiale  

 til dokumentation for, at varemærket faktisk bruges som  

 registreret.
 I øvrigt vil et anbringende om, at den faktiske brug af et  

 varemærke er i strid med andre rettigheder, være et  

 konkurrenceretligt spørgsmål, som skal rejses ved domstolene, og  

 som der ikke skal tages stilling til i nærværende sag, hvorfor vi  

 anmoder Patentankenævnet om at se bort fra henvisningen til den brug,  

 der er sket af varemærket.
 Konklusion:
Vi finder det dokumenteret, at BRICK (+ figur) har en sådan  

 sekundær betydning, at familienavnet Brick ikke er til hinder for  

 registreringen af varemærket.
Endvidere fremtræder BRICK (+  

 figur) ikke som et familienavn.
Vi skal derfor anmode Patentankenævnet  

 om at tage vor påstand til følge, således at  

 Patentdirektoratets afgørelse af den 4. maj 1994  

 stadfæstes." Ankenævnet har behandlet sagen på sit møde den 14.  

 november 1995.
 Klageren, fru Inge Brick, var mødt sammen med advokat Christian  

 Levin Nielsen.
For mærkeindehaveren mødte cand.jur.
Charlotte Munck og  

 advokat Jacob Monberg.
Fru Inge Brick oplyste, at hendes mand, Connie Brich, er afgået ved  

 døden, og at hun er indtrådt i sagen i hans sted.
Hun oplyste  

 endvidere, at familien Brick fortsat driver virksomhed i familiens navn.
 Sagen procederedes af advokat Christian Levin Nielsen og cand.jur.  

 Charlotte Munck i det væsentlige under henvisning til de til  

 Patentdirektoratet og Ankenævnet fremsendte skriftlige indlæg,  

 som nærmere blev uddybet og kommenteret, bl.a. under henvisning til  

 registreringspraksis i såvel Danmark som i udlandet.
 Ankenævnet skal udtale:
I henhold til de af Patentdirektoratet anførte grunde og idet det  

 overfor Ankenævnet anførte ikke findes at kunne føre til  

 andet resultat bestemmes:
 Den påklagede afgørelse stadfæstes.
