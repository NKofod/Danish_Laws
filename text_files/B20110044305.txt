Bekendtgørelse om ændring af bekendtgørelse om ansøgning om støtte fra Forebyggelsesfonden § 1 I bekendtgørelse nr. 558 af 19. juni 2009 om ansøgning om støtte fra Forebyggelsesfonden foretages følgende ændringer:
 1. I § 1, stk. 1, nr. 5, indsættes som 2. pkt.:
»Støtte ydes primært til projekter, der både styrker virksomheders indsats for et bedre arbejdsmiljø og styrker bevidstheden om risiko forbundet med rygning, alkohol, fedme og fysisk inaktivitet.« 2. I § 1, stk. 1, indsættes som nr. 6:
»6) Projekter, der forebygger stress og psykisk nedslidning.« 3. I § 1, stk. 2, ændres »stk. 1, nr. 1 og 2« til: »§ 1, stk. 1, nr. 1, 2 og 6«.
§ 2 Bekendtgørelsen træder i kraft den 20. maj 2011.
