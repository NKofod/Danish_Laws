Bekendtgørelse om ændring af bekendtgørelse om beskyttede naturtyper (Frikommuneforsøg og digital annoncering vedrørende udpegning af beskyttede vandløb) § 1 I bekendtgørelse nr. 1172 af 20. november 2006 om beskyttede naturtyper, som ændret ved bekendtgørelse nr. 1330 af 21. december 2011, foretages følgende ændringer:
 1. Indledningen affattes således:
»I medfør af § 5, § 6, § 7, § 67, stk. 2 og § 87, stk. 7 og 8, i lov om naturbeskyttelse, jf. lovbekendtgørelse nr. 951 af 3. juli 2013 og § 3 i lov om frikommuner, jf. lovbekendtgørelse nr. 1027 af 20. august 2013 fastsættes:« 2. § 6, stk. 2, affattes således:
»Stk. 2. Offentliggørelse af kommunalbestyrelsens kort med forslag til revideret udpegning af vandløb sker efter kommunalbestyrelsens nærmere bestemmelse og kan ske udelukkende på kommunens hjemmeside.
Kommunalbestyrelsen sender tillige forslaget til interesserede erhvervs- og interesseorganisationer.« 3. I § 6, stk. 3, ændres »Skov- og Naturstyrelsen« til: »Naturstyrelsen« 4. Efter § 6 indsættes:
»§ 6 a.
Naturstyrelsen kan godkende frikommuneforsøg, jf. lov om frikommuner, hvorefter kommunalbestyrelsen i en frikommune kan foretage en løbende revidering af de vandløb, der er udpegede efter naturbeskyttelseslovens § 3, stk. 1. Ved en løbende revidering fremlægges kommunalbestyrelsens kort med kommunens samlede eksisterende udpegning af vandløb og forslag til revidering til offentligt gennemsyn i 8 uger, jf. stk. 2.
Stk. 2. Offentliggørelse af kommunalbestyrelsens kort med forslag til revideret udpegning af vandløb sker efter kommunalbestyrelsens nærmere bestemmelse og kan ske udelukkende på kommunens hjemmeside.
Kommunalbestyrelsen sender tillige forslaget til interesserede erhvervs- og interesseorganisationer.
Stk. 3. Efter udløbet af den i stk. 1 nævnte frist indsendes forslaget til Naturstyrelsen til miljøministerens godkendelse ledsaget af de bemærkninger, som er fremkommet under den offentlige fremlæggelse og kommunalbestyrelsens kommentarer hertil.« 5. § 7, stk. 1 og 2, affattes således:
 »§ 7. Kommunalbestyrelsen skal offentliggøre miljøministerens godkendelse af de i § 6 nævnte kort og det tidspunkt, hvorfra kortene efter miljøministerens bestemmelse skal være gældende.
Stk. 2. Offentliggørelse sker efter kommunalbestyrelsens nærmere bestemmelse og kan ske udelukkende på kommunens hjemmeside.« 6. Efter § 7 indsættes:
»§ 7 a.
Kommunalbestyrelsen skal offentliggøre miljøministerens godkendelse af de i § 6a nævnte kort og det tidspunkt, hvorfra kortene efter miljøministerens bestemmelse skal være gældende.
 Stk. 2. Offentliggørelse sker efter kommunalbestyrelsens nærmere bestemmelse og kan ske udelukkende på kommunens hjemmeside.
Stk. 3. Kommunalbestyrelsen skal offentliggøre de i § 6a nævnte kort med ny eller ændret udpegning på Danmarks Miljøportal.
Kortene skal være tilgængelige på Danmarks Miljøportal senest fra det tidpunkt, hvorfra kortene efter miljøministerens bestemmelse skal være gældende, jf. stk. 1.« § 2 Bekendtgørelsen træder i kraft den 15. december 2013.
