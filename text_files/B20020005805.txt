Bekendtgørelse om ændring af  

 bekendtgørelse om reklame for  

 lægemidler § 1 I bekendtgørelse nr. 793 af 10. september 2001 om reklame for  

 lægemidler foretages følgende ændringer:
 § 8 affattes således:
»§ 8. Der må ikke i reklameøjemed eller i  

 øvrigt for at fremme salget af et lægemiddel 1)	ydes, tilbydes eller loves medicinalpersoner økonomiske  

 fordele, herunder rabatter, bonusudbetalinger og lignende eller naturalier,  

 eller 2)	afholdes konkurrencer for og udloddes præmier til  

 medicinalpersoner.
 Stk. 2. Forbudet i stk. 1, nr. 1, omfatter ikke  

 naturalier af ubetydelig værdi, som står i forbindelse med  

 udøvelsen af den pågældende medicinalpersons erhverv.
Stk. 3. Repræsentation i forbindelse med  

 reklamefremstød for lægemidler skal holdes på et rimeligt  

 niveau og være underordnet i forhold til hovedformålet med  

 aktiviteten.
Repræsentationen må ikke omfatte andre end  

 medicinalpersoner.
Stk. 4. Forbudet i stk. 1 omfatter ikke rabatter, der  

 modsvares af en omkostningsbesparelse hos leverandøren  

 (omkostningsbegrundede rabatter). Rabatten skal stå i rimeligt forhold  

 til omkostningsbesparelsen.
Rabatten skal bestå af et nedslag i prisen  

 og må kun ydes til den direkte køber af lægemidlet, jf.  

 dog stk. 5.
 Stk. 5. Ved salg til sygehuse kan der, i stedet for en rabat  

 til den direkte køber af lægemidlet, udbetales bonus eller  

 lignende til sygehusejeren.
Stk. 6. Medicinalpersoner må ikke anmode om eller  

 modtage ydelser, som er i strid med stk. 1, 3 eller 4.« § 2 Bekendtgørelsen træder i kraft den 1. marts 2002.
