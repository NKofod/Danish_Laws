Bekendtgørelse om arkitektuddannelsen  

 ved Det Kongelige  

 Danske Kunstakademis Arkitektskole og Arkitektskolen  

 i Aarhus (bachelor- og kandidatuddannelsen) I medfør af § 10 i lov om videregående kunstneriske  

 uddannelsesinstitutioner under Kulturministeriet, jf.  

 lovbekendtgørelse nr. 889 af 21. september 2000, fastsættes:
Formål og struktur § 1. Formålet med arkitektuddannelsen er  

 på et kunstnerisk og videnskabeligt grundlag at kvalificere den  

 studerende til beskæftigelse som arkitekt inden for den offentlige og  

 private sektor.
 Stk. 2. Arkitektskolen kan give den studerende mulighed for  

 specialisering inden for arkitektfagets hovedområder:
1)	Planlægning 2)	Bygningskunst 3)	Design.
 § 2. Arkitektuddannelsen er 5-årig og  

 omfatter:
1)	En bacheloruddannelse på 3 år 2)	En kandidatuddannelse på 2 år.
Stk. 2. De anførte uddannelseslængder i  

 stk. 1 angiver det antal studenterårsværk, der skal  

 lægges til grund ved planlægning af uddannelserne.
Et  

 årsværk er en fuldtidsstuderendes arbejde i et år.
 Stk. 3. Et studenterårsværk svarer til 60 point i  

 European Credit Transfer System (ECTS-point).
 Stk. 4. Arkitektskolen kan tilbyde forskeruddannelse i  

 overensstemmelse med Ministeriet for Videnskab, Teknologi og Udviklings  

 bekendtgørelse om ph.d.-uddannelsen og ph.d.-graden.
§ 3. Bacheloruddannelsen giver ret til at anvende  

 betegnelsen BA.
På engelsk: Bachelor of Arts in Architecture.  

 Kandidatuddannelsen giver ret til betegnelsen cand. arch.  

 (candidatus/candidata architecturae). På engelsk: Master of Arts (MA)  

 in Architecture.
Bacheloruddannelsens indhold § 4. Bacheloruddannelsen er et afrundet  

 uddannelsesforløb, som giver den studerende grundlag for videre  

 studier på kandidatuddannelsen.
Bacheloruddannelsen kan endvidere danne  

 grundlag for udøvelse af erhvervsfunktioner.
 Stk. 2. Bacheloruddannelsen skal give den studerende  

 grundlæggende kundskaber og indsigt i arkitektfaglig teori og metode og  

 opøve den studerendes færdigheder i at omsætte givne  

 forudsætninger og krav æstetiske, funktionelle,  

 produktionstekniske og økonomiske   til arkitektonisk form.
 § 5. Bacheloruddannelsen omfatter:
1)	Projektorienterede opgaver, der udvikler evnen til at arbejde med  

 konkrete arkitektoniske problemstillinger i samfundsmæssig  

 sammenhæng 2)	Undervisning i arkitektfaglig teori og metode 3)	Undervisning i arkitektfaglige redskabsdiscipliner 4)	Bacheloropgave.
 Stk. 2. Arkitektskolen fastsætter nærmere regler  

 om bacheloruddannelsen i studieordningen.
§ 6. Bacheloruddannelsen afsluttes med en  

 bacheloropgave svarende til mindst 10 ECTS-point og højst 30  

 ECTS-point.
Opgaven skal dokumentere den studerendes evne til at behandle  

 problemstillinger inden for et af arkitektfagets hovedområder.
 Stk. 2. Den studerendes valg af bacheloropgave skal godkendes  

 af arkitektskolen, der samtidig fastsætter en afleveringsfrist for  

 opgaven.
 Stk. 3. Arkitektskolen fastsætter nærmere regler  

 om bacheloropgaven i studieordningen.
Kandidatuddannelsens indhold § 7. Det fastsættes i studieordningen,  

 hvilke bacheloruddannelser, der giver adgang til at blive optaget på  

 kandidatuddannelsen, herunder hvilke krav til uddannelsens indhold og niveau  

 den studerende skal have opfyldt på den enkelte bacheloruddannelse for  

 at kunne optages på kandidatuddannelsen.
 Stk. 2. Arkitektskolen kan anerkende andre  

 uddannelsesforløb som adgangsgivende til kandidatuddannelsen,  

 eventuelt efter nærmere fastsat supplering.
§ 8. Kandidatuddannelsen skal 1)	udbygge den studerendes bacheloruddannelse med videregående  

 studier inden for arkitektur og tilgrænsende relevante  

 fagområder 2)	sætte den studerende i stand til selvstændigt at anvende  

 arkitektfagets videnskabelige og/eller kunstneriske teori og metode 3)	kvalificere den studerende til at udføre og deltage i  

 kunstnerisk og/eller videnskabeligt udviklingsarbejde.
 Stk. 2. Arkitektskolen fastsætter nærmere regler  

 om kandidatuddannelsen i studieordningen.
 § 9. Kandidatuddannelsen afsluttes med en  

 afgangsopgave, som er et selvstændigt analytisk projektorienteret  

 og/eller teoretisk studium af en eller flere arkitektfaglige  

 problemstillinger.
 Stk. 2. Afgangsopgaven skal dokumentere den studerendes  

 færdigheder i at anvende kunstneriske og/eller videnskabelige teorier  

 og metoder under arbejdet med et afgrænset arkitektfagligt emne.
 Stk. 3. Afgangsopgaven skal afgrænses således, at  

 det samlede arbejde med opgaven kan gennemføres inden for en tidsramme  

 svarende til 30 ECTS-point.
 Stk. 4. Den studerendes valg af afgangsopgave skal godkendes  

 af arkitektskolen, der samtidig fastsætter en afleveringsfrist for  

 opgaven.
 Stk. 5. Arkitektskolen fastsætter nærmere regler  

 om afgangsopgaven i studieordningen.
Praktik § 10. Elementer af arkitektuddannelsen kan  

 erstattes med gennemførelsen af praktik.
Der kan maksimalt erstattes  

 uddannelseselementer svarende til 30 ECTS-point.
 Stk. 2. Praktikopholdet skal give den studerende et grundlag  

 for at tilrettelægge det videre studieforløb på baggrund  

 af kendskab til praktisk arkitektvirksomhed.
 Stk. 3. Arkitektskolen fastsætter nærmere regler  

 om praktik i studieordningen.
 Bedømmelse m.v.
 § 11. De kvalifikationer, der er erhvervet ved  

 uddannelsen, dokumenteres på følgende måde:
1)	En skriftlig pædagogisk vejledning, der afgives af den  

 studerendes lærere ved afslutningen af hvert semester.
Vejledningen  

 indeholder en vurdering af den studerendes faglige indsats, niveau og  

 udvikling i det pågældende semester samt konkrete råd og  

 vejledning vedrørende arten og omfanget af den studerendes indsats i  

 det efterfølgende semester 2)	En studieaktivitetserklæring ved afslutningen af hvert  

 semester, hvor det bedømmes, om den studerende har været  

 studieaktiv i det pågældende semester 3)	En samlet faglig bedømmelse af den studerendes projekter og  

 opgaver ved afslutningen af bacheloruddannelsens 1. år 4)	En bedømmelse af bacheloropgaven 5)	En bedømmelse af afgangsopgaven.
 Stk. 2. Studieaktivitetserklæringen afgives af den  

 studerendes lærer(e), der bedømmer semestrets studieaktiviteter  

 godkendt/ikke-godkendt.
 Stk. 3. Den studerendes arbejde på bacheloruddannelsens  

 1. år bedømmes samlet bestået/ikke-bestået af to  

 lærere udpeget af arkitektskolen.
 Stk. 4. Bacheloropgaven bedømmes  

 bestået/ikke-bestået af en lærer udpeget af  

 arkitektskolen og en censor, som er beskikket af Kulturministeriet.
Stk. 5. Afgangsopgaven bedømmes  

 bestået/ikke-bestået af to lærere udpeget af  

 arkitektskolen og to censorer beskikket af Kulturministeriet.
Den ene censor  

 beskikkes efter indstilling fra Akademirådet, og den anden beskikkes  

 efter indstilling fra arkitektskolen.
 Stk. 6. Arkitektskolen fastsætter nærmere regler  

 for bedømmelse i studieordningen.
§ 12. Arkitektskolen kan i forbindelse med  

 bedømmelser tilbyde særlige vilkår til studerende med  

 fysisk eller psykisk funktionsnedsættelse, til studerende med et andet  

 modersmål end dansk og til studerende med tilsvarende vanskeligheder,  

 når skolen vurderer, at dette er nødvendigt for at ligestille  

 sådanne studerende med andre ved bedømmelsen.
Det er en  

 forudsætning, at der med tilbudet ikke sker en sænkning af  

 bedømmelsesniveauet.
 § 13. For at kunne fortsætte uddannelsen  

 må den studerendes studieaktiviteter ikke bedømmes ikke-godkendt  

 to semestre i træk eller tre semestre i alt, jf. § 11,  

 stk. 2. Arkitektskolen kan dispensere fra bestemmelsen, hvis  

 særlige forhold taler herfor.
 § 14. For at kunne fortsætte uddannelsen  

 skal den studerende inden udgangen af 2. semester efter studiestart på  

 bacheloruddannelsen indstille sig til 1. års bedømmelsen og  

 inden udgangen af 4. semester bestå 1. års bedømmelsen,  

 jf. § 11, stk. 3. Arkitektskolen kan dispensere fra bestemmelsen,  

 hvis særlige forhold taler herfor.
 § 15. En studerende kan ikke fortsætte  

 uddannelsen, såfremt der 3 gange er bedømt ikke bestået  

 ved samme bedømmelse, jf. dog § 13 og § 14. Arkitektskolen  

 kan tillade bedømmelse en 4. gang, hvis det er begrundet i  

 usædvanlige forhold.
Bevis for gennemført uddannelse § 16. Arkitektskolen udsteder bevis for  

 gennemført bacheloruddannelse og bevis for gennemført  

 kandidatuddannelse.
Beviset skal ud over at indeholde oplysninger om  

 indehaverens navn og den udstedende myndighed som minimum angive 1)	den betegnelse, uddannelsen giver ret til 2)	de enkelte uddannelseselementer angivet i ECTS-point 3)	de opnåede bedømmelser 4)	meritoverførte uddannelseselementer angivet i ECTS-point 5)	bedømmelsessproget, hvis bedømmelsesforløbet er  

 foregået på et fremmedsprog bortset fra norsk og svensk 6)	uddannelsens betegnelse oversat til engelsk.
 Stk. 2. Den færdiguddannede kan forlange at få sit  

 bevis udfærdiget på engelsk.
 Stk. 3. Som bilag til beviset udsteder arkitektskolen et  

 engelsksproget Diploma Supplement, der i overensstemmelse med den af  

 EU-Kommisionen, Europarådet og UNESCO/CEPES udviklede standardmodel  

 beskriver uddannelsens faglige retning, indhold, niveau og sigte samt giver  

 oplysninger om arkitektskolen og om dennes og uddannelsens placering i det  

 danske uddannelsessystem.
 Stk. 4. Beviset må ikke indeholde oplysninger om  

 særlige vilkår ved bedømmelsen, jf. § 12.
 Stk. 5. Samlet bevis for en uddannelse, der er  

 gennemført ved flere uddannelsesinstitutioner, udstedes af den  

 institution, hvor den studerende sidst har studeret.
Stk. 6. Til studerende, der forlader uddannelsen uden at have  

 gennemført den, udsteder arkitektskolen på foranledning af den  

 studerende dokumentation for undervisningsdeltagelse og  

 godkendte/beståede dele af uddannelsen angivet i ECTS-point § 17. Har arkitektskolen godkendt, at  

 beståede uddannelseselementer fra en dansk eller udenlandsk  

 videregående uddannelsesinstitution meritoverføres,  

 overføres bedømmelsen som bestået.
§ 18. Arkitektskolen opbevarer de oplysninger, der  

 er nødvendige for at udstede beviser, i 20 år efter  

 bedømmelsens afslutning.
Oplysninger om, hvem der har  

 gennemført de enkelte uddannelser, opbevares i mindst 50  

 år.
Studieordning § 19. Arkitektskolen fastsætter inden for  

 bekendtgørelsens rammer nærmere regler om bachelor- og  

 kandidatuddannelsens indhold i en studieordning.
Stk. 2. Studieordningen skal indeholde bestemmelser  

 om 1)	mål, indhold og tidsmæssigt omfang af de enkelte  

 projekter, kurser og andre uddannelseselementer angivet i ECTS-point 2)	adgangskrav til kandidatuddannelsen, jf. § 7 3)	en beskrivelse af bachelor- og kandidatforløbet 4)	udarbejdelse af projekter og opgaver, herunder bacheloropgave og  

 afgangsopgave, jf. § 6 og § 9 5)	undervisnings- og arbejdsformer 6)	bedømmelser, herunder studieaktivitet 7)	merit 8)	praktik 9)	bortvisning og andre disciplinære foranstaltninger 10)	overgangsordning, jf. § 30.
Stk. 3. Det skal fremgå af studieordningen, at  

 arkitektskolen kan dispensere fra de regler i studieordningen, der alene er  

 fastsat af skolen selv.
Dispensationen forelægges skolerådet til  

 godkendelse.
 Stk. 4. Studieordningen og væsentlige ændringer  

 heri træder i kraft ved undervisningsårets begyndelse.
 Stk. 5. Gældende studieordninger skal være  

 offentligt tilgængelige på arkitektskolens hjemmeside.
Orlov § 20. Studerende kan få orlov efter regler,  

 der fastsættes af arkitektskolen.
 Stk. 2. Orlov kan ikke meddeles, før den studerende har  

 gennemført 1. studieår, jf. dog stk. 3.
 Stk. 3. Ansøgt orlov skal meddeles, hvis den er  

 begrundet i barsel, adoption, dokumenteret sygdom eller FN-tjeneste.
 Stk. 4. Arkitektskolen kan i særlige tilfælde  

 dispensere fra stk. 2.
Andre bestemmelser § 21. Den studerende skal i løbet af  

 arkitektuddannelsen opnå viden og kundskab om tilgængelighed for  

 mennesker med handicap og andre grupper med særlige behov.
 § 22. Godkendte uddannelseselementer ved en af de  

 to arkitektskoler, der udbyder uddannelsen i henhold til denne  

 bekendtgørelse, ækvivalerer de tilsvarende uddannelseselementer  

 ved den anden arkitektskole.
 § 23. Arkitektskolen kan i hvert enkelt  

 tilfælde eller ved almindelige bestemmelser i studieordningen beslutte,  

 at gennemførte uddannelseselementer inden for et fag/fagområde  

 fra andre danske og udenlandske uddannelsesinstitutioner ækvivalerer  

 tilsvarende uddannelseselementer inden for et fag/fagområde ved  

 arkitektskolen (merit). Afgørelsen træffes på grundlag af  

 en faglig vurdering af ækvivalensen mellem de berørte  

 uddannelseselementer.
 § 24. Arkitektskolen kan tilrettelægge  

 uddannelseselementer i samarbejde med andre videregående  

 uddannelsesinstitutioner.
 § 25. Arkitektskolen kan udbyde efteruddannelse og  

 videreuddannelse inden for skolens fagområder.
 § 26. Arkitektskolen har med respekt af den  

 studerendes ophavsrettigheder ejendomsretten til de resultater eller  

 produkter, der fremkommer i forbindelse med en opgaveløsning, jf. dog  

 stk. 2.
 Stk. 2. Hvis opgaveforløbet inddrager parter uden for  

 arkitektskolen, herunder virksomheder, institutioner m.v., aftales det mellem  

 arkitektskolen, den studerende og tredjeparten, i hvilket omfang  

 arkitektskolen, den studerende og tredjeparten under respekt af  

 gældende ophavsretlige regler er berettiget til at anvende de  

 resultater, der fremkommer som et led i opgaveforløbet, herunder om  

 eventuelle oplysninger vedrørende tredjepartens forhold, der  

 forekommer i opgaveløsningerne, må offentliggøres.
 Dispensation, klageadgang mv.
§ 27. Kulturministeriet kan tillade fravigelse af  

 bekendtgørelsen som led i forsøg.
Samtidig fastsættes  

 forsøgets varighed og rapporteringsform.
 Stk. 2. Kulturministeriet kan dispensere fra  

 bekendtgørelsen, når det findes begrundet i usædvanlige  

 forhold.
 § 28. Klager over arkitektskolens  

 afgørelser i henhold til denne bekendtgørelse indgives til  

 skolen.
Stk. 2. Arkitektskolens afgørelse kan, når klagen  

 vedrører retlige spørgsmål om en studerendes forhold,  

 indbringes for Kulturministeriet.
Klagen indgives til skolen, der afgiver en  

 udtalelse, som klageren skal have lejlighed til at kommentere inden for en  

 frist på mindst 1 uge.
Skolen sender klagen til ministeriet vedlagt  

 udtalelsen og klagerens eventuelle kommentarer hertil.
 Stk. 3. Fristen for at indgive klage efter stk. 1 og  

 stk. 2 er 2 uger fra den dag, afgørelsen er meddelt klageren.
 Stk. 4. Klager over studieaktivitetserklæring,  

 bacheloruddannelsens 1. års bedømmelse, bacheloropgave og  

 afgangsopgave behandles efter reglerne i bilag 1.
Overgangs- og ikrafttrædelsesbestemmelser § 29. Bekendtgørelsen træder i  

 kraft den 15. august 2002 og har virkning for studerende, der  

 påbegynder uddannelsen den 1. september 2002 eller senere, jf. dog  

 stk. 2. og stk. 3.
 Stk. 2. Angivelse i ECTS-point i henhold til § 16,  

 stk. 1, nr. 2, § 16, stk. 6, og § 19, stk. 2., nr.  

 1, har virkning for beviser for gennemført bachelor- og  

 kandidatuddannelse samt dokumentation for godkendte/beståede dele af en  

 uddannelse udstedt efter 1. september 2003.
 Stk. 3. Udstedelse af et engelsksproget Diploma Supplement i  

 henhold til § 16, stk. 3, har virkning for beviser udstedt efter  

 den 1. juni 2005.
 Stk. 4. Følgende bekendtgørelser ophæves,  

 jf. dog § 30, stk. 1:
 1)	Bekendtgørelse nr. 539 af 11. juli 1991 om  

 arkitektuddannelsen ved Det Kongelige Danske Kunstakademis Arkitektskole og  

 Arkitektskolen i Aarhus.
 2)	Bekendtgørelse nr. 1175 af 23. december 1993 om Ph.D.-graden  

 ved Det Kongelige Danske Kunstakademis Arkitektskole og Arkitektskolen i  

 Aarhus.
 § 30. Arkitektskolen fastsætter  

 nærmere overgangsregler i studieordningen for studerende, der er  

 begyndt på arkitektuddannelsen før den 1. september 2002 og  

 afgør, hvornår der sidste gang foretages bedømmelser  

 efter de hidtidige regler.
 Stk. 2. Studerende ved arkitektskolen, der på  

 tidspunktet for denne bekendtgørelses ikrafttræden og frem har  

 gennemført 3 års studier på arkitektuddannelsen efter de  

 hidtil gældende regler, har ret til at få udstedt et  

 bachelorbevis i overensstemmelse med denne bekendtgørelse, jf. dog  

 stk. 3.
 Stk. 3. Studerende, der får udstedt et bachelorbevis i  

 henhold til stk. 2., har ikke krav på, at de uddannelseselementer,  

 som er gennemført efter de hidtil gældende regler, angives i  

 ECTS-point og har heller ikke krav på at modtage et Diploma  

 Supplement.
 Stk. 4. Arkitektskolen kan fastsætte nærmere  

 regler om udstedelse af bachelorbevis til tidligere studerende ved skolen,  

 som har gennemført mindst 3 års studier.
Kulturministeriet, den 27. juni 2002 Brian Mikkelsen /Annette Kornerup Bilag 1 Behandling af klager over bedømmelser, jf.  

 § 28, stk. 4 Ved Det Kongelige Danske Kunstakademis Arkitektskole og Arkitektskolen i  

 Aarhus behandles den studerendes klager over  

 studieaktivitetserklæringer, bedømmelsen af bacheloruddannelsens  

 1. år, bedømmelsen af bacheloropgaven og bedømmelsen af  

 afgangsopgaven efter følgende regler:
I.
Behandling af klager over bedømmelsen af bacheloruddannelsens  

 1. år, bedømmelsen af bacheloropgaven og bedømmelsen af  

 afgangsopgaven 1)	Klagen kan vedrøre a)	bedømmelsesgrundlaget (den stillede opgave) b)	godkendelsen af valget af bachelor- eller afgangsopgave c)	bedømmelsesforløbet d)	bedømmelsen.
2)	En klage indgives til arkitektskolen senest 2 uger efter, at  

 resultatet af bedømmelsen er bekendtgjort.
Arkitektskolen kan  

 dispensere fra denne frist, hvis usædvanlige forhold begrunder det.  

 Klagen skal være skriftlig og begrundet.
Arkitektskolen  

 forelægger hurtigst muligt klagen for de oprindelige  

 bedømmere.
3)	Bedømmerne kan a)	foretage en ny bedømmelse b)	afvise klagen.
Klagen kan kun afvises, hvis bedømmerne er enige om det.
Ved  

 uenighed skal der foretages en ny bedømmelse.
4)	Foretages der en ny bedømmelse på grund af mangler i et  

 eller flere af de forhold, som er nævnt i pkt. 1, skal der  

 gennemføres en ny bedømmelse for alle studerende, hvis  

 bedømmelse lider af den samme mangel.
Arkitektskolen kan beslutte, at  

 der udpeges nye bedømmere til ombedømmelsen.
 5)	Senest 2 uger efter bedømmeren(erne) har modtaget klagen,  

 skal klagen være færdigbehandlet og afgørelsen meddelt  

 arkitektskolen, der hurtigst muligt giver klageren meddelelse om resultatet.  

 Foreligger der omstændigheder, som umuliggør klagens behandling  

 inden for fristen på 2 uger, skal arkitektskolen hurtigst muligt  

 underrette klageren herom med angivelse af, hvornår klagen forventes  

 færdigbehandlet.
 6)	Klagen kan ikke resultere i en dårligere bedømmelse end  

 den oprindeligt givne.
Anke 7)	Bedømmernes afgørelse efter pkt. 3, herunder en  

 eventuel ny bedømmelse, kan af klageren indbringes for et  

 ankenævn.
Klageren indgiver anken til arkitektskolen.
Anken skal  

 være skriftlig og begrundet og være indgivet senest 2 uger efter,  

 at klageren er blevet gjort bekendt med bedømmernes afgørelse.  

 Arkitektskolen kan dispensere fra denne frist, hvis usædvanlige forhold  

 begrunder det.
8)	Ankenævnet nedsættes, når der er behov for det og  

 i øvrigt hurtigst mulig efter indgivelsen af anke.
Der kan  

 nedsættes et permanent ankenævn.
Nævnet består af 2  

 censorer, som er beskikket af Kulturministeriet, en lærer og en  

 studerende inden for den pågældende studieenhed.  

 Kulturministeriet udpeger den ene censor som formand for nævnet.  

 Formanden udpeger den anden censor samt suppleant for denne.
Arkitektskolen  

 udpeger læreren og den studerende samt suppleanter for disse.
9)	Ankenævnet er kun beslutningsdygtigt, hvis alle nævnets  

 medlemmer deltager i afgørelsen.
Kan der ikke opnås enighed i  

 ankenævnet, træffes der afgørelse ved afstemning.
Ved  

 stemmelighed er formandens stemme udslagsgivende.
10)	Ankenævnet kan a)	beslutte at der skal foretages en ny bedømmelse ved nye  

 bedømmere b)	afvise anken.
 Ankenævnet udpeger nye bedømmere, hvoraf mindst én  

 skal være en censor beskikket af Kulturministeriet.
 11)	Vedtager ankenævnet, at der skal foretages en ny  

 bedømmelse ved nye bedømmere på grund af mangler ved et  

 eller flere af de forhold, der er nævnt i pkt. 1, har afgørelsen  

 virkning for alle studerende, der har fået stillet den samme opgave med  

 samme mangel.
 12)	Ankenævnets afgørelse kan ikke indbringes for anden  

 administrativ myndighed, jf. dog bekendtgørelsens § 28 om klager  

 over retlige spørgsmål.
13)	Ankenævnets afgørelse meddeles arkitektskolen senest 2  

 måneder efter, at anken er indgivet.
Kan anken ikke behandles inden for  

 denne frist, skal arkitektskolen hurtigst muligt underrette klageren herom  

 med angivelse af begrundelse herfor og oplysning om, hvornår anken  

 forventes færdigbehandlet.
14)	Arkitektskolen giver hurtigst muligt klageren meddelelse om  

 afgørelsen.
Ny bedømmelse skal finde sted hurtigst muligt.
 15)	Anken kan ikke resultere i en dårligere bedømmelse end  

 den, bedømmerne har givet i medfør af pkt. 3, jf. pkt. 6.
 16)	Studerende kan fortsætte uddannelsen under klage- eller  

 ankesagens behandling, medmindre andet er fastsat i  

 studieordningen.
II.
Klager over studieaktivitetserklæring 1)	Klage over studieaktivitetserklæringer indgives til  

 arkitektskolen senest 2 uger efter, at aktivitetserklæringen er  

 bekendtgjort.
Arkitektskolen kan dispensere fra tidsfristen, hvis  

 usædvanlige forhold begrunder det.
Klagen skal være skriftlig og  

 begrundet.
Arkitektskolen forelægger hurtigst muligt klagen for den  

 relevante studieenhed.
2)	Studieenhedens lærere kan a)	ændre en negativ aktivitetserklæring til en positiv b)	afvise klagen.
3)	Senest 2 uger efter at studieenheden har modtaget klagen, skal denne  

 være færdigbehandlet og afgørelsen meddelt arkitektskolen,  

 der hurtigst muligt giver klageren meddelelse om resultatet.
Foreligger der  

 omstændigheder, som umuliggør klagens behandling inden for de 2  

 uger, skal klageren hurtigst muligt underrettes herom med angivelse af,  

 hvornår klagen kan forventes færdigbehandlet.
 4)	I tilfælde af uenighed blandt studieenhedens lærere  

 træffes afgørelse af et internt klagenævn bestående  

 af rektor eller en af rektor udpeget stedfortræder, studielederen for  

 den pågældende studieenhed og en studerende inden for  

 studieenheden.
5)	Klagenævnet er kun beslutningsdygtigt, hvis alle nævnets  

 medlemmer deltager i afgørelsen.
Kan der ikke opnås enighed i  

 klagenævnet, træffes der afgørelse ved afstemning.  

 Nævnets afgørelse er endelig.
