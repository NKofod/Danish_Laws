 I meddelelse nr. 10 af 28. februar 1931 fra skattedepartementet om  

 afgørelser vedrørende gaveafgiften efter lov nr. 147 af 10. april 1922,  

 afsnit III, §§ 44 f.f. (M.T.A. 1931 nr. 10) er det udtalt, at udsendt dansk  

 generalkonsul og dansk gesandt i udlandet er anset som havende hjemsted  

 udenfor riget i relation til gaveafgiftsreglerne, jfr. meddelelsens nr. 1 in  

 fine.
 Det meddeles herved, at spørgsmålet har været optaget til fornyet  

 overvejelse i forbindelse med herom forelagte sager, og at man nu anser  

 danske i udlandet tjenstgørende medarbejdere i udenrigstjenesten, som ikke er  

 undergivet vedkommende lands domsmyndighed, for at være hjemmehørende her i  

 riget, jfr. nævnte lovs § 9, stk. 1 (nu lovbekendtgørelse nr. 138 af 29.  

 april 1957). I medfør af lovens § 48, stk. 2, finder gaveafgiftsreglerne  

 herefter anvendelse på gaver, ydet af de pågældende personer.
 Skattedepartementet, den 6. december  

 1962.
Hans P.
Gøtrik.
