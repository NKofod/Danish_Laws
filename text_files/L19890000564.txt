 Den 23. november 1988 undertegnedes i Buenos Aires en overenskomst mellem  

 Danmark og Argentina om konsolidering af Argentinas statsgaranterede gæld til  

 Danmark.
 Overenskomsten er i overensstemmelse med de retningslinier for  

 restrukturering af Argentinas gæld, om hvilke der blev tilvejebragt enighed  

 under multilaterale forhandlinger, som fandt sted i Paris den 19. og 20. maj  

 1987.
Konsolideringsprocenten er aftalt til 100 af hovedstol og renter for  

 statsgaranterede mellem- og langfristede kreditter, hidrørende fra  

 kontrakter, som er garanteret af Eksportkreditrådet og som var indgået før  

 den 10. december 1983 og forfaldt i perioden 1. maj 1987 til 30. juni 1988,  

 eller som pr. 30. april 1987 var forfaldne og endnu ikke betalt.
Gælden skal  

 afdrages i 10 lige store halvårlige rater, første gang den 15. maj 1993 og  

 med sidste afdrag den 15. november 1997.
I den dansk-argentinske overenskomst udgør konsolideringen udtrykt i dansk  

 mønt ca. 81 millioner kroner, idet bemærkes, at kontraktsbeløbene i DKK og  

 DEM blev denomineret til USD under anvendelse af kursen den 30. april 1987  

 (6,73 DKK for 1 USD og 1,7864 DEM for 1 USD). Renten blev indtil 30. april  

 1987 aftalt til 12% p.a. på DKK, 5% p.a. på DEM og 7% p.a. på USD.
Efter  

 denomineringen til USD er renten LIBOR (London Inter Bank Offered Rate) +  

 0,375%.
