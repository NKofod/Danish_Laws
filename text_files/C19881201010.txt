TIL STIFTSØVRIGHEDERNE I forbindelse med overenskomstfornyelsen pr. 1. april 1987 er der aftalt  

 en ændring af reglerne om optjening af lønanciennitet for deltidsansatte.
Med  

 tilbagevirkende kraft fra 1. april 1987 gælder herefter følgende regler for  

 kirke- og kirkegårdsfunktionærers lønanciennitet:
Såfremt kvoten udgør 40% (hidtil 50%) eller derover, optjenes fuld  

 lønanciennitet.
Det vil sige, at funktionæren oprykkes fra et løntrin i  

 lønrammen til det næste efter 2 års aflønning på det lavere løntrin.
Udgør kvoten derimod under 40%, optjenes lønanciennitet svarende til  

 kvoten.
Det vil sige, at oprykning fra et løntrin til næste skal ske med et  

 tidsinterval, der er afhængig af kvotens størrelse.
Er kvoten f.eks. 30%,  

 sker oprykning inden for lønrammen med 6 år og 8 måneders mellemrum.
 Kirkeministeriets cirkulærskrivelse af 20. juli 1977 vedrørende regler om  

 optjening af lønanciennitet for tjenestemandsansatte eller  

 tjenestemandslignende lønnede kirkefunktionærer ophæves.
Kirkeministeriet, den 23. februar 1988 P.M.V.
 E.B.
