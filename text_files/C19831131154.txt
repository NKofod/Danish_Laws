 Ved skrivelse af 15. marts 1983 udsendtes finansministeriets cirkulære af  

 7. marts 1983 om lov om begrænsning af løn under sygdom (karensdagsloven).
 Ved direktoratets skrivelse af 14. april 1983 fastsattes retningslinier  

 for udformning af sygemeldinger m.v. i forbindelse med karensdagsloven.
 I tilslutning hertil sendes finansministeriets, lønnings- og  

 pensionsdepartementets cirkulære af 9. maj 1983 om sygefraværsstatistik for  

 statsansatte.
Som det fremgår, ønskes der udarbejdet en central statistik vedrørende  

 sygdom og dermed nært beslægtet fravær.
Cirkulæret er forsynet med et bilag  

 indeholdende en vejledning og et skema til indberetning af  

 fraværsoplysninger.
 Tjenestestederne anmodes om kvartalsvis at foretage indberetning af  

 fraværsoplysninger i overensstemmelse med cirkulærets bestemmelser.
Indberetning skal foretages på det som bilag til cirkulæret optrykte skema  

 og omfatte samtlige medarbejdere.
Indberetningen bedes afgivet således, at  

 den kan være direktoratet i hænde senest den 15. i den måned, der følger  

 efter kvartalets udløb.
Indberetning bedes første gang afgivet for april  

 kvartal.
Som det fremgår af direktoratets ovennævnte skrivelse af 14. april 1983,  

 skal det på medarbejdernes sygedagslister noteres, om første fraværsdag  

 afvikles med en restferie- eller afspadseringsdag.
I overensstemmelse med  

 vedlagte cirkulære af 9. maj 1983 bedes det endvidere noteret, hvis fraværet  

 er omfattet af en § 12-aftale.
På given foranledning skal man i øvrigt gøre opmærksom på, at de enkelte  

 sygemeldinger ikke skal indsendes til direktoratet.
I de tilfælde, hvor  

 løntræk skal foretages, skal tjenestestederne alene til direktoratets løn- og  

 regnskabskontor indberette det antal timer, for hvilke der skal ske løntræk.  

 Registreringen finder sted på lønkode 7006 og angives i halve timer, jfr.  

 ovennævnte skrivelse af 14. april 1983.
F.
Hellborn /Alette Reventlow Kriminalforsorgens anstalter, afdelinger, pensioner samt  

 arrestinspektørerne.
