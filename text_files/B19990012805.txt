Bekendtgørelse om  

 miljømæssig vurdering af anlæg på  

 søterritoriet (VVM)1) I medfør af statens højhedsret over søterritoriet,  

 jf. straffelovens § 295 og § 20, stk. 2, i lov om kystbeskyttelse, jf.  

 lovbekendtgørelse nr. 243 af 5. april 1994, fastsættes:
§ 1. Herved gennemføres for så vidt  

 angår anlæg og foranstaltninger på søterritoriet  

 Rådets direktiv nr. 85/337/EØF om vurdering af visse offentlige  

 og private projekters indvirkning på miljøet (VVM-direktivet)  

 med de ændringer, der følger af direktiv nr. 97/11/EF af 3.  

 marts 1997. Direktivet er optaget som bilag til denne  

 bekendtgørelse.2) § 2. Denne bekendtgørelse finder anvendelse ved  

 anlæg og udvidelse af havne og anløbsbroer, uddybning og  

 opfyldning på søterritoriet samt etablering af faste  

 indretninger i øvrigt på søterritoriet.  

 Bekendtgørelsen finder dog ikke anvendelse på projekter, der  

 vedtages i enkeltheder ved en særlig lov.
§ 3. Redegørelse for et projekts  

 indvirkning på miljøet (VVM-redegørelse) skal  

 udarbejdes 1)	ved ansøgning om tilladelse til de i direktivets bilag  

 I nævnte anlæg og foranstaltninger, og 2)	ved ansøgning om tilladelse til de i direktivets bilag  

 II nævnte anlæg og foranstaltninger, såfremt det  

 ansøgte kan få væsentlig indvirkning på  

 miljøet.
§ 4. Trafikministeriet afgør, om der skal  

 gennemføres en miljømæssig vurdering i forbindelse med de  

 i § 3, nr. 2, nævnte ansøgninger.
Beslutningen træffes  

 under hensyn til de i direktivets bilag III angivne kriterier og  

 indhentede udtalelser om projektet fra berørte myndigheder m.v.
§ 5. Når der efter reglerne i §§ 3 og 4  

 kræves en vurdering af de miljømæssige konsekvenser, skal  

 ansøgeren foranledige en redegørelse udarbejdet  

 (VVM-redegørelse) til brug herfor.
Redegørelsen skal som  

 minimum indeholde de i direktivets bilag IV nævnte  

 oplysninger.
 Stk. 2. Trafikministeriet kan bestemme, at yderligere  

 materiale til vurdering af indvirkninger på miljøet skal  

 tilvejebringes.
§ 6. Oplysning om ansøgning og den i § 3  

 nævnte redegørelse bekendtgøres ved Trafikministeriets  

 foranstaltning i et eller flere stedlige blade.
Offentliggørelsen skal  

 indeholde oplysning om:
1)	karakteren af mulige afgørelser, 2)	hvor ansøgning og redegørelse kan rekvireres, 3)	offentlighedsperiodens længde og til hvem bemærkninger  

 skal indgives, og hvortil spørgsmål i offentlighedsperioden kan  

 rettes, og 4)	hvor eventuelle rapporter, baggrundsnotater m.v., der er udarbejdet  

 i forbindelse med VVM-redegørelsen, ligger til gennemsyn for  

 offentligheden.
 Stk. 2. Ansøgning og VVM-redegørelse sendes  

 til høring hos berørte myndigheder og organisationer.
 Stk. 3. Frist for fremsættelse af  

 bemærkninger fra offentligheden, myndigheder og organisationer  

 fastsættes af Trafikministeriet og udgør mindst 8 uger.
§ 7. Oplysning om sagens afgørelse  

 bekendtgøres ved Trafikministeriets foranstaltning i de blade, hvor  

 bekendtgørelsen i henhold til § 6, stk. 1, har fundet sted.
Det  

 oplyses i den forbindelse, hvor redegørelsen med eventuelle  

 vilkår, de vigtigste begrundelser og betragtninger, der ligger til  

 grund for redegørelsen og om nødvendigt en beskrivelse af de  

 vigtigste foranstaltninger, som går ud på at undgå,  

 begrænse og om muligt afbøde væsentlige negative  

 virkninger, vil kunne rekvireres.
 § 8. Afgørelse efter § 4 om, at  

 anlægget eller foranstaltningerne på søterritoriet ikke  

 må antages at kunne få væsentlig indvirkning på  

 miljøet, bekendtgøres ved Trafikministeriets foranstaltning i  

 et eller flere stedlige blade.
 § 9. Bekendtgørelse for offentligheden  

 efter §§ 6 og 7 sker for ansøgerens regning.
 § 10. Bekendtgørelsen træder i kraft  

 den 14. marts 1999.
 Stk. 2. Samtidig ophæves bekendtgørelse nr.  

 379 af 1. juli 1988 om miljømæssig vurdering af anlæg  

 på søterritoriet.
 Stk. 3. Ansøgninger om tilladelse omfattet af § 3,  

 der er modtaget inden 14. marts 1999, behandles efter de hidtil  

 gældende regler.
 § 11. Bekendtgørelsen gælder ikke for  

 Færøerne og Grønland.
Trafikministeriet, den 11. marts  

 1999 Sonja Mikkelsen /Inge Guldborg Henriksen Bilag Rådets direktiv af 27. juni 1985 om vurdering af  

 visse offentlige og private projekters indvirkning på miljøet  

 (85/337), som ændret ved Rdir 97/11 Rådet for De Europæiske Fællesskaber  

 har - under henvisning til traktaten om oprettelse af Det  

 Europæiske Økonomiske Fællesskab, særlig artikel 100  

 og 235, -	under henvisning til forslag fra Kommissionen, -	under henvisning til udtalelse fra Europa-Parlamentet, -	under henvisning til udtalelse fra Det Økonomiske og Sociale  

 Udvalg, og -	ud fra følgende betragtninger:
Det understreges i handlingsprogrammerne af 1973 og 1977  

 for De europæiske Fællesskaber på miljøområdet  

 samt i handlingsprogrammet af 1983, hvis generelle retningslinjer er blevet  

 godkendt af Rådet for De europæiske Fællesskaber og  

 repræsentanterne for medlemsstaterne, at den bedste miljøpolitik  

 består i at undgå dannelsen af forurening eller gener fra  

 starten, frem for senere at forsøge at modvirke deres virkninger; der  

 peges på, at virkningerne på miljøet skal tages i  

 betragtning på et så tidligt stadium som muligt i alle tekniske  

 planlægnings- og beslutningsprocesser; der skal med henblik herpå  

 iværksættes procedure til vurdering af sådanne  

 virkninger; afvigelser i gældende lovgivning i de forskellige  

 medlemsstater vedrørende vurdering af offentlige og private projekters  

 indvirkning på miljøet kan skabe ulige konkurrencevilkår  

 og således direkte påvirke det fælles markeds funktion; der  

 bør derfor ske en tilnærmelse af lovgivningerne, som fastsat i  

 artikel 100 i traktaten; det forekommer nødvendigt at virkeliggøre en  

 af Fællesskabets målsætninger inden for  

 miljøbeskyttelse og livskvalitet; da traktaten ikke indeholder den fornødne  

 særlige hjemmel hertil, bør traktatens artikel 235 anvendes; der bør vedtages generelle principper for vurdering  

 af indvirkningerne på miljøet med henblik på at udbygge og  

 samordne procedurerne for tilladelse til offentlige og private projekter, som  

 kan forventes at få stor indvirkning på miljøet; tilladelse til offentlige og private projekter, som kan  

 forventes at få betydelige indvirkninger på miljøet,  

 bør først gives efter forudgående vurdering af de  

 betydelige virkninger, disse projekter kan forventes at få på  

 miljøet; denne vurdering bør foretages på grundlag af  

 relevante oplysninger fra bygherren og eventuelt også fra de  

 myndigheder og den offentlighed, der vil kunne berøres af  

 projektet; principperne for vurdering af indvirkningerne på  

 miljøet bør harmoniseres navnlig med hensyn til, hvilke  

 projekter der bør underkastes vurdering, bygherrens hovedforpligtelser  

 samt indholdet af vurderingen; projekter inden for visse kategorier har betydelige  

 indvirkninger på miljøet, og sådanne projekter bør  

 principielt underkastes en systematisk vurdering; projekter inden for andre kategorier har ikke  

 nødvendigvis i alle tilfælde betydelige indvirkninger på  

 miljøet, og sådanne projekter bør underkastes en  

 vurdering, når medlemsstaterne finder, at deres karakteristika  

 gør det nødvendigt; for de projekter, der underkastes en vurdering, bør  

 der gives visse mindsteoplysninger vedrørende projektet og dets  

 indvirkninger; et projekts indvirkninger på miljøet  

 bør vurderes under hensyn til ønsket om at beskytte menneskets  

 sundhed, at bidrage til højere livskvalitet ved forbedring af  

 miljøet, at sørge for de forskellige arters fortsatte  

 beståen og at bevare økosystemets reproduktionsevne, som er  

 selve grundlaget for livets fornyelse; der er ikke grund til at anvende dette direktiv på  

 projekter, der vedtages i enkeltheder ved en særlig national lov, idet  

 de mål, der forfølges ved dette direktiv, herunder at stille  

 oplysninger til rådighed, nås gennem lovgivningsprocessen; det kan i undtagelsestilfælde være  

 hensigtsmæssigt at fritage et konkret projekt for de  

 vurderingsprocedurer, der er fastsat i dette direktiv på betingelse af,  

 at Kommissionen underrettes på passende måde - udstedt følgende direktiv:
Artikel 1 1.	Dette direktiv vedrører vurderingen af indvirkningen på  

 miljøet af offentlige og private projekter, der er af en sådan  

 beskaffenhed, at de vil kunne påvirke miljøet  

 væsentligt.
 2.	I dette direktiv forstås ved:
 Projekt:
- - Bygherre:
 Enten den person, der ansøger om godkendelse af et  

 privat projekt, eller den offentlige myndighed, som tager initiativ til et  

 projekt.
 Tilladelse:
 Afgørelse fra den eller de kompetente  

 myndighed(er), som giver bygherren ret til at gennemføre  

 projektet.
 3.	Den eller de kompetente myndighed(er) er den(dem), som  

 medlemsstaterne udpeger til at udføre de opgaver, der følger af  

 dette direktiv.
 4.	Dette direktiv vedrører ikke projekter, der tager sigte  

 på det nationale forsvar.
 5.	Dette direktiv finder ikke anvendelse på projekter, der  

 vedtages i enkeltheder ved en særlig national lov, idet de mål,  

 der forfølges ved dette direktiv, herunder at stille oplysninger til  

 rådighed, nås gennem lovgivningsprocessen.
Artikel 2 1.	Medlemsstaterne træffer de nødvendige foranstaltninger  

 med henblik på, at projekter, der bl.a. på grund af deres art,  

 dimensioner eller placering kan få væsentlig indvirkning på  

 miljøet, undergives et krav om tilladelse og en vurdering af denne  

 indvirkning, inden der gives tilladelse.
Disse projekter er defineret i  

 artikel 4.
 2.	Vurderingen af indvirkningen på miljøet kan indgå  

 i medlemsstaternes gældende procedurer for projektgodkendelse eller, i  

 mangel heraf, i andre procedurer eller i de procedurer, der skal udarbejdes  

 for at opfylde dette direktivs målsætninger.
2	a.
Medlemsstaterne kan vedtage en fælles procedure for at  

 opfylde kravene i dette direktiv og i Rådets direktiv 96/61/EF af 24.  

 september 1996 om integreret forebyggelse og kontrol af  

 forurening.1) 3.	Medlemsstaterne kan i undtagelsestilfælde fritage et  

 konkret projekt helt eller delvist fra de i dette direktiv fastsatte  

 bestemmelser, jf. dog artikel 7.
Medlemsstaterne skal i så fald a)	undersøge, om der kan foretages en anden form for vurdering,  

 og om der er grund til at stille de gennem en sådan vurdering  

 indhentede oplysninger til rådighed for offentligheden; b)	stille oplysninger vedrørende en sådan undtagelse og  

 grundene til, at den er blevet indrømmet, til rådighed for de  

 berørte dele af offentligheden; c)	forud for tilladelsen underrette Kommissionen om begrundelsen for  

 den indrømmede undtagelse samt give den de oplysninger, som de i givet  

 fald stiller til rådighed for deres egne statsborgere.
 Kommissionen fremsender straks de modtagne dokumenter til  

 de øvrige medlemsstater.
 Kommissionen underretter hvert år Rådet om  

 anvendelsen af dette stykke.
Artikel 3 Vurderingen af indvirkningen på miljøet skal,  

 afhængigt af hvert enkelt tilfælde og i overensstemmelse med  

 artikel 4 til 11, bestå i på passende måde at påvise,  

 beskrive og vurdere et projekts direkte og indirekte virkninger på  

 følgende faktorer:
- - - - Artikel 4 1.	Med forbehold af artikel 2, stk. 3, skal projekter, der er  

 opført i bilag I, vurderes i henhold til artikel 5 til 10.
2.	Med forbehold af artikel 2, stk. 3, skal medlemsstaterne for  

 projekter, der er opført i bilag II, ved hjælp af a)	en undersøgelse i hvert enkelt tilfælde, eller b)	grænseværdier eller kriterier fastsat af  

 medlemsstaten afgøre, om projektet skal vurderes i henhold til artikel 5 til  

 10.
 Medlemsstaterne kan beslutte at anvende begge de i litra a) og b)  

 nævnte procedurer.
 3.	Ved en undersøgelse i hvert enkelt tilfælde eller ved  

 fastsættelse af grænseværdier eller kriterier i henhold til  

 stk. 2 skal der tages hensyn til de relevante udvælgelseskriterier i  

 bilag III.
 4.	Medlemsstaterne sørger for, at de kompetente myndigheders  

 afgørelser efter stk. 2 stilles til rådighed for  

 offentligheden.
Artikel 5 1.	For så vidt angår projekter, hvis indvirkning på  

 miljøet i henhold til artikel 4 skal vurderes i overensstemmelse med  

 artikel 5 til 10, træffer medlemsstaterne de nødvendige  

 foranstaltninger for at sikre, at bygherren på passende vis giver de i  

 bilag IV omhandlede oplysninger, når a)	medlemsstaterne er af den opfattelse, at oplysningerne er relevante  

 på et givet stadium i tilladelsesproceduren og for så vidt  

 angår de særlige karakteristika, der gør sig  

 gældende for et bestemt projekt eller en bestemt projekttype og for det  

 miljø, som måtte blive berørt, og b)	medlemsstaterne finder, at det i betragtning af bl.a. den  

 nuværende viden og de kendte vurderingsmetoder med rimelighed kan  

 forlanges, at bygherren indsamler disse oplysninger.
2.	Medlemsstaterne træffer de nødvendige foranstaltninger  

 for at sikre, at den kompetente myndighed, hvis bygherren forlanger det,  

 før han indgiver en ansøgning om tilladelse, udtaler sig om,  

 hvilke oplysninger bygherren skal fremlægge i henhold til stk. 1. Den  

 kompetente myndighed skal rådføre sig med bygherren og de i  

 artikel 6, stk. 1, nævnte myndigheder, før den afgiver sin  

 udtalelse.
Den omstændighed, at myndigheden har afgivet en udtalelse i  

 henhold til dette stykke, forhindrer den ikke i senere at kræve  

 yderligere oplysninger af bygherren.
 Medlemsstaterne kan kræve, at de kompetente myndigheder afgiver  

 en sådan udtalelse, uanset om bygherren anmoder derom.
3.	De oplysninger, som bygherren skal give i henhold til stk. 1, skal  

 mindst omfatte - - - - - 4.	Medlemsstaterne sørger om nødvendigt for, at  

 myndigheder, som måtte være i besiddelse af relevante  

 oplysninger, jf. navnlig artikel 3, stiller disse til rådighed for  

 bygherren.
Artikel 6 1.	Medlemsstaterne træffer de nødvendige foranstaltninger  

 til, at myndigheder, som på grund af deres særlige ansvar  

 på miljøområdet kan blive berørt af projektet,  

 får mulighed for at afgive udtalelsen om de oplysninger, som bygherren  

 har fremlagt, og om ansøgningen om tilladelse.
Medlemsstaterne udpeger  

 i dette øjemed de myndigheder, der skal høres, enten generelt  

 eller i hvert enkelt tilfælde.
Disse myndigheder underrettes om de  

 oplysninger, der er indhentet i henhold til artikel 5. De nærmere  

 regler for denne høring fastsættes af medlemsstaterne.
 2.	Medlemsstaterne sørger for, at enhver anmodning om tilladelse  

 såvel som de oplysninger, der er indhentet i henhold til artikel 5,  

 stilles til rådighed for offentligheden så betids, at de  

 berørte dele af offentligheden får lejlighed til at udtale sig,  

 inden der gives tilladelse til projektet.
 3.	De nærmere enkeltheder ved denne underretning og denne  

 høring fastlægges af medlemsstaterne, som afhængigt af de  

 pågældende projekters eller steders særlige karakter  

 navnlig kan:
- - - - - Artikel 7 1.	Er en medlemsstat klar over, at et projekt vil kunne få  

 væsentlig indvirkning på miljøet i en anden medlemsstat,  

 eller anmoder en medlemsstat, der vil kunne blive berørt i betydelig  

 grad, derom, fremsender den medlemsstat, på hvis område projektet  

 påtænkes udført, snarest muligt og senest på det  

 tidspunkt, hvor den oplyser sine egne borgere derom, bl.a. følgende  

 oplysninger til den berørte medlemsstat:
a)	en beskrivelse af projektet tillige med alle foreliggende  

 oplysninger om dets eventuelle grænseoverskridende virkninger b)	oplysninger om, hvilken afgørelse der vil kunne  

 træffes og giver den anden medlemsstat en rimelig frist til at angive, om den  

 ønsker at deltage i proceduren for vurderingen af virkningerne  

 på miljøet, og kan tilføje de oplysninger, der er  

 nævnt i stk. 2.
 2.	Hvis en medlemsstat, som modtager oplysninger i medfør af  

 stk. 1, angiver, at den agter at deltage i proceduren for vurdering af  

 virkningerne på miljøet, skal den medlemsstat, på hvis  

 område projektet påtænkes udført, hvis den ikke  

 allerede har gjort det, sende den berørte medlemsstat de i henhold til  

 artikel 5 indhentede oplysninger samt relevante oplysninger vedrørende  

 nævnte procedure, herunder ansøgningen om tilladelse.
 3.	De enkelte medlemsstater skal også, i den udstrækning de  

 er berørt:
a)	sørge for, at de i stk. 1 og 2 nævnte oplysninger inden  

 for en rimelig frist bliver tilgængelige for de myndigheder, der er  

 nævnt i artikel 6, stk. 1, samt for den berørte offentlighed i  

 det område af medlemsstaten, der vil kunne blive udsat for en  

 væsentlig påvirkning, og b)	sikre, at disse myndigheder og den berørte offentlighed,  

 inden der gives tilladelse til projektet, inden for en rimelig frist  

 får mulighed for at udtale sig om de oplysninger, der er fremlagt for  

 de kompetente myndigheder i den medlemsstat, på hvis område  

 projektet påtænkes udført.
 4.	De berørte medlemsstater skal foretage høringer om  

 bl.a. projektets eventuelle grænseoverskridende virkninger og de  

 foranstaltninger, der er påtænkt for at begrænse eller  

 undgå sådanne virkninger, og skal fastsætte en rimelig  

 frist for varigheden af høringsperioden.
 5.	De nærmere bestemmelser for gennemførelsen af  

 bestemmelserne i denne artikel kan fastlægges af de berørte  

 medlemsstater.
Artikel 8 Der skal tages hensyn til de i henhold til artikel 5, 6 og  

 7 foretagne høringer og indhentede oplysninger i forbindelse med  

 tilladelsesproceduren.
Artikel 9 1.	Når der er truffet afgørelse om at give eller  

 nægte tilladelse, informerer den eller de kompetente myndigheder  

 offentligheden herom efter nærmere fastsatte retningslinjer og  

 gør følgende oplysninger tilgængelige for  

 offentligheden:
- - - 2.	Den eller de kompetente myndigheder underretter enhver medlemsstat,  

 der er blevet hørt i overensstemmelse med artikel 7, og sender den de  

 oplysninger, der henvises til i stk. 1.
Artikel 10 Dette direktiv berører ikke de kompetente  

 myndigheders pligt til at overholde de begrænsninger, som i de enkelte  

 medlemsstaters retsforskrifter og administrative bestemmelser samt  

 gældende sædvane eller praksis er indført af hensyn til  

 industrielle hemmeligheder og forretningshemmeligheder, herunder intellektuel  

 ejendomsret, samt af hensyn til almenvellet.
 Når artikel 7 finder anvendelse, er tilsendelse af  

 oplysninger til eller modtagelse af oplysninger fra en anden medlemsstat  

 underlagt de begrænsninger, der gælder i den medlemsstat, hvor  

 projektet foreslås gennemført.
Artikel 11 1.	Medlemsstaterne og Kommissionen udveksler oplysninger om  

 erfaringerne med hensyn til anvendelsen af dette direktiv.
 2.	Medlemsstaterne meddeler navnlig Kommissionen de kriterier og/eller  

 grænseværdier, der vedtages med henblik på udvælgelse  

 af de pågældende projekter i henhold til artikel 4, stk.  

 2.
Artikel 12 1.	Medlemsstaterne træffer de nødvendige foranstaltninger  

 for at efterkomme dette direktiv inden tre år fra dets meddelelse.
 2.	Medlemsstaterne meddeler Kommissionen teksten til de nationale  

 retsforskrifter, som de udsteder på det område, der er omfattet  

 af dette direktiv.
Artikel 13 (Udgået) Artikel 14 Dette direktiv er rettet til medlemsstaterne.
1) EFT nr.
L 257 af 10.10.1996, s. 26.
Bilag I Projekter omhandlet i artikel 4, stk. 1 1.	Råolieraffinaderier (undtagen virksomheder, der udelukkende  

 fremstiller smøremidler på grundlag af råolie) samt  

 anlæg til forgasning og fortætning af mindst 500 tons kul eller  

 bituminøs skifer om dagen.
2.	-	Konventionelle kraftværker og andre fyringsanlæg  

 med en termisk ydelse på mindst 300 MW samt -	kernekraftværker og andre kernereaktorer herunder  

 demontering og nedlukning af sådanne kernekraftværker eller  

 reaktorer*) (bortset fra forskningsanlæg til fremstilling og  

 forarbejdning af spaltelige og fertile stoffer, hvis maksimumskapacitet ikke  

 overstiger l kW vedvarende termisk ydelse).
3.	a)	Anlæg til oparbejdning af bestrålet nukleart  

 brændsel b)	Anlæg, der er bestemt:
- - - - - 4.	- Integrerede jern- og stålværker til fremstilling af  

 råjern og råstål.
 - Anlæg til udvinding af non-ferro råmetaller af malme,  

 koncentrater eller sekundære råstoffer ved hjælp af  

 metalprocesser, kemiske eller elektrolytiske processer.
 5.	Anlæg til udvinding af asbest og til behandling og  

 forarbejdning af asbest og af produkter, der indeholder asbest for så  

 vidt angår produkter i asbestcement, med en årlig produktion  

 på over 20.000 tons færdige produkter, for så vidt  

 angår friktionspakninger, med en årlig produktion på 50  

 tons færdige produkter, for så vidt angår anden anvendelse  

 af asbest, med et årligt forbrug heraf på over 200 tons.
6.	Integrerede kemiske anlæg, dvs. anlæg til fremstilling i  

 industriel målestok af stoffer ved kemisk omdannelse, som ligger side  

 om side og funktionelt hører sammen, og som er i)	til fremstilling af organiske grundkemikalier ii)	til fremstilling af uorganiske grundkemikalier iii)	til fremstilling af phosphat-, kvælstof- eller kaliumholdig  

 kunstgødning (også blandingsgødning) iv)	til fremstilling af basisplantebeskyttelsesmidler og biocider v)	til fremstilling af farmaceutiske basisprodukter ved hjælp af  

 en kemisk eller biologisk proces vi)	til fremstilling af sprængstoffer 7.	a)	Nyanlæg til jernbanefjerntrafik samt  

 lufthavne1) med en start- og landingsbane på mindst  

 2.100 m.
 b)	Anlæg af motorveje og motortrafikveje2).
 c)	Anlæg af nye veje med mindst fire kørebaner eller  

 udretning og/eller udvidelse af en eksisterende vej med højst to  

 kørebaner med henblik på anlæg af mindst fire  

 kørebaner, hvis en sådan ny vej eller et således udrettet  

 og/eller udvidet vejafsnit har en ubrudt længde på mindst 10  

 km.
 8.	a)	Indre vandveje og havne ved indre vandveje, som kan  

 anløbes af fartøjer på over 1.350 tons.
 b)	Søhandelshavne, anløbsbroer til lastning og losning,  

 der er forbundet med havneanlæg til lands og til vands (bortset fra  

 færgebroer), der kan anløbes af fartøjer på over  

 1.350 tons.
 9.	Anlæg til bortskaffelse af farligt affald ved  

 forbrænding, kemisk behandling (som defineret i bilag II A til direktiv  

 75/442/EØF3), afsnit D9) eller deponering i jorden (dvs.  

 affald, der er omfattet af direktiv 91/689/EØF4).
 10.	Anlæg til bortskaffelse af ikke-farligt affald ved  

 forbrænding eller kemisk behandling (som defineret i bilag II A til  

 direktiv 75/442/EØF, afsnit D9) med en kapacitet på over 100  

 tons/dag.
 11.	Arbejder i forbindelse med indvinding af grundvand eller kunstig  

 tilførsel af grundvand, hvor den indvundne eller tilførte  

 mængde vand udgør mindst 10 mio.  

 m3/år.
 12.	a)	Anlæg til overførsel af vandressourcer mellem  

 flodbækkener, når formålet er 	at forebygge eventuel  

 vandmangel, og når den overførte vandmængde 	overstiger  

 100 mio. m3 /år.
 b)	I alle andre tilfælde anlæg til overførsel af  

 vandressourcer mellem flodbækkener, når den gennemsnitlige  

 vandmængde i det bækken, hvorfra vandet overføres, over  

 flere år overstiger 2.000 mio. m3/år, og den  

 overførte vandmængde overstiger 5% af denne  

 mængde.
 Overførsel af drikkevand via rørledninger er ikke  

 omfattet.
 13.	Anlæg til behandling af spildevand med en kapacitet på  

 over 150.000 personækvivalenter (som defineret i direktiv  

 91/271/EØF5), artikel 2, nr. 6).
 14.	Udvinding af mere end 500 tons råolie/dag og mere end 500.000  

 m3 naturgas/dag i kommercielt øjemed.
 15.	Dæmninger og andre anlæg til opstuvning eller varig  

 oplagring af vand, når den nye eller supplerende opstuvede eller  

 oplagrede vandmængde overstiger 10 mio. m3.
 16.	Rørledninger til transport af gas, olie eller kemikalier med  

 en diameter på over 800 mm og en længde på over 40 km.
 17.	Anlæg til intensiv fjerkræavl og svineavl med mere  

 end:
a)	85.000 slagtekyllinger, 60.000 høner b)	3.000 slagtesvin (over 30 kg) eller c)	900 søer.
18.	Industrianlæg til a)	fremstilling af papirmasse af træ eller andre  

 fibermaterialer b)	fremstilling af papir og pap med en produktionskapacitet på  

 mere end 200 tons/dag.
 19.	Stenbrud og minedrift i åbne brud, hvor minestedets areal er  

 over 25 hektar, eller tørvegravning på et areal over 150  

 hektar.
 20.	Anlæg af stærkstrømsluftledninger med en  

 spænding på mindst 220 kV og en længde på over 15  

 km.
 21.	Anlæg til oplagring af olieprodukter samt petrokemiske eller  

 kemiske produkter med en kapacitet på 200.000 tons eller  

 derover.
 *) Kernekraftværker og andre kernereaktorer  

 ophører med at betragtes som sådanne, når alt nukleart  

 brændsel og andre radioaktivt kontaminerede elementer er blevet  

 permanent fjernet fra anlæggets område.
 1) I dette direktiv forstås ved »lufthavne« lufthavne, som svarer  

 til definitionen i Chicago-overenskomsten af 1944 om oprettelse af  

 Organisationen for International Civil Luftfart (bilag 14).
 2) I dette direktiv forstås ved »motortrafikveje« veje, der svarer  

 til definitionen i ECE-aftalen af 15. november 1975 om internationale  

 hovedtrafikårer.
3) EFT nr.
L 194 af 25.7.1975, s. 39. Direktivet er senest ændret  

 ved Kommissionens beslutning 94/3/EF (EFT nr.
L 5 af 7.1.1994, s. 15).
4) EFT nr.
L 377 af 31.12.1991, s. 20. Direktivet er senest ændret  

 ved direktiv 94/31/EF (EFT nr.
L 168 af 2.7.1994, s. 28) 5) EFT nr.
L 135 af 30.5.1991, s. 40. Direktivet er senest ændret  

 ved tiltrædelsesakten af 1994.
Bilag II PROJEKTER OMHANDLET I ARTIKEL 4, STK. 2 1.	Landbrug, skovbrug og akvakultur a)	Projekter vedrørende sammenlægninger.
 b)	Projekter vedrørende inddragning af uopdyrket land eller  

 delvise naturområder til intensiv landbrugsvirksomhed.
 c)	Vandforvaltningsprojekter inden for landbruget, herunder vandings-  

 og dræningsprojekter.
 d)	Nyplantning og rydning af skov med henblik på omlægning  

 til anden arealudnyttelse.
 e)	Anlæg til intensiv husdyravl (projekter, som ikke er omfattet  

 af bilag I).
 f)	Intensivt fiskeopdræt.
 g)	Landindvinding fra havet.
2.	Udvindingsindustrien a)	Stenbrud og minedrift i åbne brud samt tørvegravning  

 (projekter, som ikke er omfattet af bilag I).
 b)	Minedrift i underjordiske brud.
 c)	Udvinding af mineraler ved sandsugning fra hav- eller flodbund.
 d)	Dybdeboringer, navnlig:
- - - bortset fra boringer til undersøgelser af jordbundens  

 fasthed.
 e)	Overfladeanlæg til udvinding af stenkul, råolie,  

 naturgas og malme samt bituminøs skifter.
3.	Energiindustrien a)	Industrianlæg til fremstilling af elektricitet, damp og varmt  

 vand (projekter, som ikke er omfattet af bilag I).
 b)	Industrianlæg til transport af gas, damp og varmt vand;  

 transport af elektricitet gennem luftledninger (projekter, som ikke er  

 omfattet af bilag I).
 c)	Oplagringer af naturgas over jorden.
 d)	Oplagring af brændselsgas i underjordiske beholdere.
 e)	Oplagring af fossilt brændsel over jorden.
 f)	Industriel brikettering af sten- og brunkul.
 g)	Anlæg til oparbejdning og deponering af radioaktivt affald  

 (projekter, som ikke er omfattet af bilag I).
 h)	Anlæg til fremstilling af hydroelektrisk energi.
 i)	Anlæg til udnyttelse af vindkraft til energiproduktion  

 (vindmølleparker).
4.	Produktion og forarbejdning af metaller a)	Anlæg til produktion af støbejern eller stål  

 (første eller anden smeltning) med dertil hørende  

 strengstøbning.
b)	Anlæg til videreforarbejdning af jernmetaller ved hjælp  

 af i)	varmtvalsning ii)	smedning med hamre iii)	anbringelse af beskyttelseslag af smeltet metal c)	Smelteanlæg for jernmetaller.
 d)	Anlæg til smeltning, inkl. legering, af non-ferro-metaller,  

 undtagen ædelmetaller, herunder genindvindingsprodukter, (f.eks.  

 forædling, støbning).
 e)	Anlæg til overfladebehandling af metaller og plastmaterialer  

 ved en elektrolytisk eller kemisk proces.
 f)	Fremstilling og samling af motorkøretøjer samt  

 fremstilling af motorer til sådanne.
 g)	Skibsværfter.
h)	Anlæg til fremstilling og reparation af  

 luftfartøjer i)	Fremstilling af jernbanemateriel.
 j)	Eksplosionsformgivning (dybtrykning).
 k)	Anlæg til kalcinering og udfritning af malm.
5.	Mineralindustrien a)	Koksværker (tørdestillation af kul).
 b)	Anlæg til cementfremstilling.
 c)	Anlæg til udvinding af asbest og fremstilling af produkter af  

 asbest (projekter, som ikke er omfattet af bilag I).
 d)	Anlæg til fremstilling af glas, inklusive glasfibre.
 e)	Anlæg til smeltning af mineralske stoffer, inklusive  

 fremstilling af mineraluldsfibre.
 f)	Fremstilling af keramiske produkter ved brænding, navnlig  

 tagsten, mursten, ildfaste sten, fliser, stentøj eller  

 porcelæn.
6.	Den kemiske industri (projekter, som ikke er omfattet af bilag  

 I) a)	Behandling af mellemprodukter og fremstilling af kemiske  

 produkter.
 b)	Fremstilling af pesticider og farmaceutiske produkter, af maling og  

 lak, af elastomerer og peroxider.
 c)	Anlæg til oplagring af olie samt petrokemiske og kemiske  

 produkter.
7.	Levnedsmiddelindustrien a)	Bearbejdning af vegetabilske og animalske fedtstoffer.
 b)	Konservering af animalske og vegetabilske produkter.
 c)	Fremstilling af mejeriprodukter.
d)	Brygning og maltning e)	Sukkervareindustrien f)	Slagterier.
 g)	Fremstilling af stivelse og stivelsesprodukter.
 h)	Fiskemels- og fiskeoliefabrikker.
 i)	Sukkerfabrikker.
8.	Tekstil-, læder-, træ- og papirindustrien a)	Industrianlæg til produktion af papir og pap (projekter, som  

 ikke er omfattet af bilag I).
 b)	Anlæg til forbehandling (vask, blegning, mercerisering) eller  

 farvning af fibre eller tekstilstoffer.
 c)	Anlæg til garvning af huder og skind.
 d)	Anlæg til fremstilling og bearbejdning af cellulose.
9.	Gummiindustrien Fremstilling og behandling af produkter på grundlag af  

 elastomerer.
10.	Infrastrukturprojekter a)	Anlægsarbejder i industrizoner.
 b)	Anlægsarbejder i byzoner, herunder opførelse af  

 butikscentre og parkeringspladser.
 c)	Anlæg af jernbaner og anlæg til kombineret transport og  

 af intermodale terminaler (projekter, som ikke er omfattet af bilag I).
 d)	Anlæg af flyvepladser (projekter, som ikke er omfattet af  

 bilag I).
 e)	Bygning af veje, havne og havneanlæg, herunder fiskerihavne  

 (projekter, som ikke er omfattet af bilag I).
 f)	Anlæg af vandveje, som ikke er omfattet af bilag I,  

 kanalbygning og regulering af vandløb.
 g)	Dæmninger og andre anlæg til opstuvning eller varig  

 oplagring af vand (projekter, som ikke er omfattet af bilag I).
 h)	Sporveje, høj- og undergrundsbaner, svævebaner eller  

 lignende baner af særlig bygningstype, der udelukkende eller  

 overvejende tjener til personbefordring.
 i)	Anlæg af olie- og gasledninger (projekter, som ikke er  

 omfattet af bilag I).
 j)	Anlæg af vandledninger over større afstande.
 k)	Kystanlæg til modvirkning af erosion og maritime  

 vandbygningskonstruktioner, der kan ændre kystlinjerne, som f.eks.  

 diger, dæmninger, moler, bølgebrydere og andre konstruktioner  

 til beskyttelse mod havet, bortset fra vedligeholdelse og genopførelse  

 af sådanne anlæg.
 l)	Arbejder i forbindelse med indvinding af grundvand og kunstig  

 tilførsel af grundvand, som ikke er omfattet af bilag I.
 m)	Anlæg til overførsel af vandressourcer mellem  

 flodbækkener, som ikke er omfattet af bilag I.
11.	Andre projekter a)	Permanente væddeløbs- og  

 prøvekørselsbaner for motorkøretøjer.
 b)	Anlæg til bortskaffelse af affald (projekter, som ikke er  

 omfattet af bilag I).
 c)	Rensningsanlæg (projekter, som ikke er omfattet af bilag  

 I).
 d)	Områder til oplagring af slam fra rensningsanlæg.
 e)	Skrotoplagring, herunder oplagring af biler til ophugning.
 f)	Prøveanlæg for motorer, turbiner eller reaktorer.
 g)	Anlæg til fremstilling af kemofibre.
 h)	Anlæg til indsamling eller destruering af sprængfarlige  

 stoffer.
 i)	Destruktionsanstalter.
12.	Turisme og fritid a)	Skiløjper, skilifter, tovbaner og hermed forbundet  

 anlægsarbejde.
 b)	Lystbådehavne.
 c)	Feriebyer og hotelkomplekser uden for byområder og hermed  

 forbundet anlægsarbejde.
 d)	Permanente campingpladser.
 e)	Forlystelsesparker, o.l.
 13.	-	Ændringer eller udvidelser af projekter i bilag I eller  

 II, som allerede er godkendt, er udført eller er ved at blive  

 udført, når de kan være til skade for miljøet.
 -	Projekter i bilag I, som udelukkende eller hovedsagelig tjener  

 til udvikling og afprøvning af nye metoder eller produkter, og som  

 ikke anvendes mere end to år.
Bilag III UDVÆLGELSESKRITERIER OMHANDLET I ARTIKEL 4, STK.  

 3 1.	Projekters karakteristika Projekters karakteristika skal især anskues i forhold til:
- - - - - - 2.	Projekters placering Den miljømæssige sårbarhed i de geografiske  

 områder, der kan blive berørt af projekter, skal tages i  

 betragtning, navnlig:
- - - a)	vådområder b)	kystområder c)	bjerg- og skovområder d)	reservater og naturparker e)	områder, der er registreret eller fredet ved national  

 lovgivning; særligt beskyttede områder udpeget af medlemsstater i  

 henhold til direktiv 79/409/EØF og 92/43/EØF f)	områder, hvor de i fællesskabslovgivningen fastsatte  

 miljøkvalitetsnormer allerede er overskredet g)	tætbefolkede områder h)	vigtige landskaber set ud fra et historisk, kulturelt eller  

 arkæologisk synspunkt.
3.	Kendetegn ved den potentielle miljøpåvirkning De potentielle væsentlige virkninger af projekter skal ses i  

 relation til de kriterier, der er anført under 1 og 2 ovenfor og  

 navnlig under hensyn til:
- - - - - Bilag IV OPLYSNINGER I HENHOLD TIL ARTIKEL 5, STK. 1 1.	Beskrivelse af projektet, herunder navnlig - - - 2.	En oversigt over de væsentligste alternativer, som bygherren  

 har undersøgt, og oplysninger om de vigtigste grunde til valget under  

 hensyn til virkningerne på miljøet.
 3.	En beskrivelse af det miljø, som i væsentlig grad kan  

 blive berørt af det foreslåede projekt, herunder navnlig  

 befolkning, fauna, flora, jord, vand, luft, klimatiske forhold, materielle  

 goder, herunder den arkitektoniske og arkæologiske kulturarv, landskab  

 og den indbyrdes sammenhæng mellem ovennævnte faktorer.
4.	En beskrivelse1) af, hvilke betydelige virkninger  

 på miljøet det foreslåede projekt vil kunne få som  

 følge af - - - 5.	En beskrivelse af de foranstaltninger, der påtænkes med  

 henblik på at undgå, nedbringe og om muligt neutralisere  

 betydelige skadelige virkninger på miljøet.
 6.	Et ikke-teknisk resumé af de på grundlag af  

 ovennævnte punkter fremsendte oplysninger.
 7.	En oversigt over eventuelle vanskeligheder (tekniske mangler eller  

 manglende viden), som bygherren er kommet ud for i forbindelse med  

 indsamlingen af de fornødne oplysninger.
 1) Denne beskrivelse bør anføre projektets  

 direkte virkninger og i givet fald dets indirekte, sekundære,  

 kumulative, kort- og langsigtede, vedvarende eller midlertidige samt positive  

 eller negative virkninger.
 1)   

  Bekendtgørelsen indeholder bestemmelser, der gennemfører  

 Rådets direktiv nr. 85/337/EØF af 27. juni 1985, EFT. 1985, L  

 175/40 om vurdering af visse offentlige og private projekters indvirkning  

 på miljøet (VVM-direktivet) og direktiv nr. 97/11/EF af 3. marts  

 1997 om ændring af nævnte direktiv, EFT. 1997, L 73/5.
