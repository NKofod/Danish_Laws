 Ved noteveksling i Maputo den 21. november 1988 og den 10. december s.å.  

 er der indgået en overenskomst mellem Danmark og Mozambique, ifølge hvilken  

 den danske regering yder et beløb på 12.500.000 kroner som støtte til import  

 af særlige råmaterialer til to industrivirksomheder.
 Hovedformålet med projektet er at forsyne de to virksomheder med de  

 nødvendige råvarer til fremstilling af tagplader, moskitonet, pigtråd og hegn  

 for derigennem at forøge tilgangen af disse produkter på de lokale markeder.
 Projektet forventes gennemført i løbet af 1989.
