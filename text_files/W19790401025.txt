Ved afholdelsen af en skelsætningsforretning afsætter og afmærker  

 landinspektøren et foreløbigt skel, som den ene af sagens parter kan indgå  

 forlig på, mens den anden part, bestyrelsen i et indvindingslav, ikke på  

 mødet kan tage stilling til, om der skal indgås forlig.
Det aftales derfor,  

 at landinspektøren skal fremsætte et forligstilbud.
Landinspektøren  

 tilkendegiver for parterne, at skellet vil blive afsat som det foreløbig var  

 sket, såfremt der ikke kunne opnås forlig.
Det blev ikke udtrykkelig sagt, at  

 skelsætningsforretningen var udsat p.g.a.
forligsspørgsmålet, men landinspektøren mente ikke, at de mødende kan  

 have været i tvivl herom.
To måneder senere fremsendes forligstilbuddet.  

 Indvindingslavet kan ikke nå til enighed og p.g.a. usikkerhed om  

 afstemningsreglerne i lavet fortsættes forligsbestræbelserne i endnu 3  

 måneder.
Herefter finder landinspektøren ud af, at afstemningsreglerne  

 medfører, at der ikke kan indgås forlig, hvorefter landinspektøren udfærdiger  

 skelsætningserklæring uden afholdelse af yderligere møder.
 Landinspektørnævnet anfører, at landinspektøren udtrykkeligt burde  

 have tilkendegivet for parterne, at forretningen var udsat, og at  

 forretningen formelt burde have været genoptaget efter udsættelsen, ved at  

 landinspektøren først her skulle have afsat det foreløbige skel.
I landinspektørnævnets sag nr. 71: Gårdejer Larsen mod landinspektør R  

 afsagde nævnet den 30. marts 1979 sålydende KENDELSE:
 Ved skrivelse af 20. september 1978 har gårdejer Larsen klaget over  

 landinspektør R's behandling af en skelsætningsforretning, der er afholdt den  

 3. maj 1978 angående skellet mellem matr.nr. 32a og 57 Nyby By.
Det fremgår af sagens akter, at Larsen ejer to landbrugsejendomme,  

 matr.nr. 28a Nyby By og matr.nr. 27 og 59 smst., og at han desuden er formand  

 for landvindingslaget Øls, som ejer matr.nr. 57 Øls, der er et dige.  

 Landvindingslaget har som deltagende ejendomme tre landbrugsejendomme, nemlig  

 foruden Larsens to ejendomme ejendommen matr.nr. 32a Nyby By, der ejes af  

 gårdejer Christoffersen.
Landvindingslagets bestyrelse består af fire  

 personer, gårdejer Larsen (formand) gårdejer Christoffersen og to  

 amtsrådsmedlemmer, Nielsen og Olsen.
Skelsætningsforretningen er rekvireret  

 af bestyrelsen for Øls Landvindingslag ved Storstrøms Amtskommune, miljø- og  

 vandinspektoratet.
Mødet den 3. maj 1978 sluttede med en aftale om, at  

 landinspektøren skulle fremsende et forligsforlsag til landvindingslagets  

 bestyrelse.
Landinspektøren udfærdigede derefter på grundlag af  

 forligsforhandlingerne ved mødet et forligsreferat af 28. juni 1978. Dette  

 blev afslået, og en derefter af landinspektøren udarbejdet  

 skelsætningsforretning er indbragt for retten.
For nævnet er forklaring afgivet af klageren, gårdejer Larsen, dennes  

 fader Å.
Larsen, og af landinspektør R.
Larsen har forklaret, at hans klage angår to forhold.
For det første, at  

 han ikke har modtaget resultatet af skelsætningsforretningen før den 10.  

 eller 11. oktober 1978, skønt skelsætningsforretnigen blev afholdt den 3. maj  

 1978. For det andet, at landinspektøren den 8. maj under en samtale med ham,  

 i hvilken han afviste forlig på det foreliggende grundlag, truede med at  

 ringe til dommeren i Gammelby og overtale ham til ikke at ændre forliget,  

 hvis skelsætningsforretningen blev indbragt for retten.
Larsen har derefter  

 om klagen vedrørende resultatet af skelsætningsforretningen forklaret, at han  

 efter forretningen den 3. maj 1978 henvendte sig til landinspektøren og  

 afleverede forskellige dokumenter af betydning for sagen.
Han tilkendegav  

 samtidig, at han afslog forliget.
Derefter hørte han ikke mere, før der af  

 amtsrådsmedlemmerne i digelaget blev indkaldt til møde i digelaget den 7.  

 september 1978. På dette møde var han kke klar over, at der fra  

 landinspektøren var udsendt forslag til forlig om skellet, og han havde ikke  

 modtaget nogen skrivelse af 28. juni 1978. På mødet fik han imidlertid af  

 amtsrådsmedlem Nielsen et eksemplar af forligsforslaget, idet hun havde fået  

 tilsendt to sæt af skrivelsen af 28. juni 1978. Han er ikke klar over, om det  

 sæt, som han ved den lejlighed fik, var adresseret til ham og altså ved en  

 fejltagelse lagt i forsendelsen til Nielsen.
Gårdejer Larsen har endvidere  

 gjort opmærksom på, at det forligstilbud, der blev fremsat under forretningen  

 den 3. maj 1978, og den afgørelse om skellets beliggenhed, som  

 landinspektøren har truffet ved sin skelsætningserklæring af 11. oktober  

 1978, overhovedet ikke er identiske.
Med hensyn til truslen har Larsen forklaret, at han under samtalen med  

 landinspektøren den 8. maj 1978 opfordrede denne til at udfærdige  

 skelsætningserklæring, hvorefter han - hvis han var utilfreds med den - ville  

 indbringe sagen for retten.
Det var til denne bemærkning, landinspektøren  

 havde sagt, at han så nok skulle ringe til dommeren og få denne til at  

 opretholde det af landinspektøren afmærkede skel.
Larsen har yderligere  

 forklaret, at han også den 20. maj 1978 telefonisk rykkede for  

 skelsætningserklæringen, og at landinspektøren ved denne lejlighed  

 undskyldte, at han havde fremsat den nævnte trusel.
-Gårdejer Larsens fader, Å.
Larsen, der var til stede under samtalen den  

 8. maj 1978, har forklaret i overensstemmelse med klageren.
 -Landinspektør R har henholdt sig til en af ham udfærdiget skrivelse af  

 29. december 1978 til landinspektørnævnet, hvori det bl.a. hedder:
 »3. maj 1978.
 Skelsætningsforretningen afholdes med en besigtigelse af forholdene i  

 marken og partsforklaring.
Der afsættes og afmærkes et foreløbigt skel, som gdr.
Christoffersen vil  

 indgå forlig på, idet han samtidig oplyser, at han så vil tinglyse en  

 deklaration på sin ejendom om, at et nærmere angivet areal bag diget ikke må  

 ændres eller benyttes til græsning m.m.
 Styrelsen i landvindingslaget (minus Christoffersen) kan ikke på mødet  

 tage stilling til, om der skal indgås forlig, hvilket først kan besluttes,  

 når der officielt er indkaldt til møde i bestyrelsen.
Det aftales derfor, at der fremsendes et forligstilbud om det foreløbig  

 afsatte skel til behandling i styrelsen, og mødet sluttes.« Landinspektør R har nærmere forklaret, at det under mødet den 3. maj 1978  

 blev meget klart tilkendegivet parterne, at skellet ville blive afsat  

 således, som det foreløbig var sket, såfremt der ikke kunne opnås forlig.
Det  

 blev ikke udtrykkelig sagt, at skelsætningsforretningen var udsat på  

 forligsspørgsmålet, men de mødende kan ikke have været i tvivl herom.  

 Landinspektøren havde den 8. s.m. en samtale med Larsen, der udtrykkelig  

 sagde, at han ønskede en skelsætningserklæring, og at der ikke kunne blive  

 tale om noget forlig.
Når landinspektøren alligevel fortsatte sine  

 forligsbestræbelser var årsagen den, at han ikke mente, at Larsen  

 repræsenterede et flertal i landvindingslaget.
Forligsforslaget af 28. juni  

 1978 tilsendtes Larsen - kopi er forevist og de øvrige medlemmer af  

 landvindingslaget samt amtet.
De andre medlemmer af landvindingslaget har  

 modtaget skrivelsen. Årsagen til, at der gik så forholdsvis lang tid mellem  

 mødet og fremsendelsen af forligstilbud, var, at han ønskede at undersøge  

 nogle gamle kendelser, hvori spørgsmålet om afstemningsreglerne i  

 landvingingslaget var nærmere behandlet.
Han er dog nu klar over, at han  

 kunne have afsendt skrivelsen uden først at have undersøgt disse forhold.
Når  

 han i det hele taget indlod sig på at stille forligsforslag, skønt  

 afstemningsreglerne for landvindingslaget kunne forekomme usikre og derfor  

 medføre tvivl om, hvorvidt en tiltrædelse af et forlig ved en  

 flertalsafgørelse i landvindingslaget var holdbar, skyldtes det, at han fandt  

 det ønskeligt, at uenighederne afsluttedes ved et forlig i denne såvel som i  

 andre skelsætningssager.
Ca. den 8. august 1978 blev landinspektøren af gårdejer Christoffersens  

 advokat, advokat Jensen, gjort opmærksom på, at der endnu ikke var indkaldt  

 til møde i landvindingslaget.
Den 7. september 1978 holdt landvindingslagets  

 bestyrelse møde, hvis udfald blev, at der var et flertal for godkendelse af  

 forliget.
Da landinspektøren imidlertid var usikker med hensyn til  

 stemmereglerne, indhentede han et responsum fra en advokat i Storby, hvis  

 udtalelse forelå den 3. oktober 1978. Ifølge dette responsum betød  

 afstemningsresultatet, at stemmerne stod lige.
Landinspektøren betragtede  

 herefter forligstilbudet som afslået og udfærdigede skelsætningserklæring af  

 11. oktober 1978 uden afholdelse af yderligere møder.
Der er ingen forskel  

 mellem forligsforslaget og skelsætningserklæringen.
Det er det samme af ham  

 udarbejdede kort, der er bilag til begge dokumenter.
Landinspektøren har med hensyn til klagen over, at han skulle have truet  

 gårdejer Larsen med at sætte sig i forbindelse med dommeren i Gammelby  

 forklaret, at han i en af de samtaler, han havde med Larsen, havde forklaret  

 denne, at sagen ville blive afsluttet med en skelsætningserklæring, hvis det  

 foreløbige skel, som han havde afsat, ikke blev tiltrådt af parterne, og at  

 sagen, når skelsætningserklæringen var udfærdiget, inden en frist på 4 uger  

 kunne indbringes for retten.
Han benægter bestemt at have udtalt, at han  

 ville ringe til dommeren og overtale ham til ikke at ændre forligsforslaget.  

 Han kan ikke afvise, at han har haft en samtale med Larsen den 20. maj 1978.  

 Han kan ikke huske indholdet, men han har selvfølgelig ikke beklaget en  

 trusel, som han ikke har fremsat.
Landinspektørnævnet skal indledningsvis bemærke, at forskrifterne i  

 udstykningsloven om skelsætningsforretninger bl.a. fastlægger den  

 processuelle frmgangsmåde, som landinspektøren skal følge af hensyn til  

 parterne og en eventuel senere retssag.
Efter nævnets opfattelse er det  

 derfor væsentligt, at det tydeligt fremgår, at disse forskrifter i det hele  

 er fulgt.
Efter det foreliggende må det lægges til grund, at landinspektøren  

 under åstedsforretningen den 3. maj 1978 er gået ud fra, at parterne har  

 været klare over, at skelsætningsforretningen blev udsat på grund af  

 forligsspørgsmålet.
I overensstemmelse med det foran anførte burde  

 landinspektøren imidlertid efter nævnets opfattelse ved forretnigen den 3.  

 maj 1978 udtrykkelig have tilkendegivet parterne, at forretningen var udsat,  

 jfr. bekendtgørelse nr. 604 af 20. december 1976 om udstykningsarbejder m.v.  

 § 66,stk. 3, og derved forebygget, at en af de mødende forventede en  

 skelsætningserklæring efter mødet.
Det må videre antages, at landinspektøren  

 senere har udfærdiget et eksemplar af forligsforslaget af 28. juni 1978 til  

 klageren, og at dette muligvis ikke er kommet frem til klageren formentlig på  

 grund af en ekspeditionsfejl.
Nævnet finder ikke anledning til kritik af  

 udsættelsen eller den tid, der er medgået indtil udfærdigelsen af  

 skelsætningserklæringen.
Efter nævnets opfattelse burde  

 skelsætningsforretningen dog - efter at det havde vist sig, at sagen ikke  

 kunne forliges - formelt have været genoptaget overensstemmende med  

 bestemmelsrne i den nævnet bekendtgørelse § 65, hvorefter landinsektøren  

 først ved dette møde skulle have foretaget afsætning af et forløbigt skel,  

 jfr. § 68. Idet der efter en samlet vurdering ikke findes grundlag for at  

 statuere, at landinspektøren i forbindelse med skelsætningsforretningen har  

 handlet således, at der bør anvendes nogen sanktion efter landinspektørlovens  

 § 10, vil han være at frifinde for så vidt angår denne del af klagen.
For så vidt angår klagen over landinsektørens udtalelse den 8. maj 1978  

 bemærkes, at det med landinspektørens bestemte benægtelse af at have udtalt  

 sig som af klageren hævdet ikke findes godtgjort, at landinspektøren har  

 udtalt sig som påstået.
Landinspektøren vil herefter også være at frifinde  

 for dette klagepunkt.
 -Thi bestemmes:
 Landinspektør R frifindes.
Hvidberg.
Hans Nielsen.
Dilling.
 (* 1) Offentliggjort i tidsskriftet Landinspektøren 29. bind, side 446.
