Kulturministeriet Direktoratet for Folkeoplysning, Frie Grundskoler mv.
Vestergade 29-31, 1456 København K Under henvisning til stedfunden forhandling den 3. november 1988 mellem  

 Kulturministeriet, Amtsrådsforeningen i Danmark, Lærernes Centralorganisation  

 og Finansministeriet om revision af afspadseringsaftalen for tjenestemænd ved  

 amtskommunale enkeltfagskurser fremsendes hermed til videre foranstaltning 5  

 eksemplarer af aftale af 1. december 1988 mellem Finansministeriet og  

 Lærernes Centralorganisation om ændring af aftale af 3. juli 1986 om  

 aflønning, afspadsering af overtimer, afvikling af undertimer og  

 overtimebetaling for tjenestemænd ved amtskommunale enkeltfagskurser bortset  

 fra tjenestemandsansatte adjunkter/lektorer (betaling af overtimer).
 Aftalen har virkning fra 1. august 1988 og indebærer, at der mellem  

 amtsrådet og den stedlige kreds kan indgås aftale om, at de ved årsopgørelsen  

 for et kursusår fremkomne overtimer kan afvikles med overtimebetaling i  

 stedet for ved afspadsering.
En sådan aftale kan indgås for en eller flere fuldtidsbeskæftigede lærere  

 ved et eller flere kurser i amtet.
Der kan dog ikke indgås aftale for lærere,  

 der har opnået timetillæg ved det 60. år, eller for tjenestemænd i stillinger  

 som forstander.
Afregningen af overtimer sker efter reglerne i aftalens § 8 senest den 31.  

 juli i det pågældende kursusår.
Efter amtsrådets beslutning kan der ske a  

 conto-afregning i løbet af kursusåret af overtimer til lærere, for hvem der  

 er indgået aftale efter reglerne i § 6. A conto-afregning sker efter reglerne  

 i aftalens § 8, stk. 2-4.
 Der henvises til Kulturministeriets j.nr. 198845113-1.
Med venlig hilsen Bodil Henriksen AFTALE mellem Finansministeriet og Lærernes Centralorganisation om ændring af aftale af 3. juli 1986 om aflønning, afspadsering af  

 overtimer, afvikling af undertimer og overtimebetaling for tjenestemænd ved  

 amtskommunale enkeltfagskurser bortset fra tjenestemandsansatte  

 adjunkter/lektorer. (Betaling af overtimer) I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 271 af 2. oktober 1986, aftales  

 følgende:
 § 1.  I aftale af 3. juli 1986 mellem  

 Undervisningsministeriet og Lærernes Centralorganisation om aflønning,  

 afspadsering af overtimer, afvikling af undertimer og overtimebetaling for  

 tjenestemænd ved amtskommunale enkeltfagskurser bortset fra  

 tjenestemandsansatte adjunkter/lektorer, som ændret ved aftaler af 6. februar  

 1987 og 25. februar 1988 mellem Finansministeriet og Lærernes  

 Centralorganisation, foretages følgende ændring:
 § 6  affattes således:
»§ 6.  Der kan mellem amtsrådet og den stedlige  

 amtskreds af Dansk Aften- og Ungdomsskoleforening indgås aftale om, at de ved  

 årsopgørelsen for et kursusår fremkomne overtimer eller dele heraf ikke skal  

 afspadseres, men afregnes med overtimebetaling efter reglerne i § 8 uden  

 tillæggelse af det i § 4, stk. 1, nævnte tillæg.
En sådan aftale kan omfatte  

 enkelte fuldtidsbeskæftigede lærere eller samtlige fuldtidsbeskæftigede  

 lærere på et eller flere kurser i amtskommunen.
En aftale kan dog ikke  

 omfatte lærere, der har opnået timetillæg ved det 60. år, og tjenestemænd i  

 stillinger som forstander.« § 2.  Aftalen har virkning fra 1. august 1988.
København, den 1.12.1988 Lærernes Centralorganisation Martin Rømer Finansministerieté P.
M.
V.
E.
B.
