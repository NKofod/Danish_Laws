Nr BTL 183 Betænkning over Forslag til lov om ændring af lov om offentlige arkiver  

 m.v. (Yderligere åbenhed i arkivadgang m.v.)   

 Nr L 183 1996-97, 1. samling Afgivet af Kulturudvalget Afgivet: 19970507 Udvalget har behandlet lovforslaget i nogle møder og har herunder stillet spørgsmål til kulturministeren, som denne har besvaret skriftligt.
Et af udvalgets spørgsmål og kulturministerens svar herpå og 2 notater fra Kulturministeriet er optrykt som bilag til betænkningen.
 Endvidere har udvalget modtaget skriftlige og mundtlige henvendelser fra  

 Dansk Journalistforbund og Sammenslutningen af Lokalarkiver.
Udvalget finder som udgangspunkt, at en myndigheds afgørelse af, hvorvidt  

 og på hvilken måde en ansøgning kan imødekommes, bør foreligge inden for en  

 frist af 10 dage, men med henvisning til ministerens svar på spørgsmål 15,  

 der er optrykt som bilag til betænkningen, er der forståelse for, at  

 30-dages-fristen fastholdes, idet det understreges, at de 30 dage er den  

 maksimale tid, der kan accepteres.
Udgangspunktet må være, at der gives svar  

 så hurtigt, som det er muligt.
I forbindelse med den planlagte lovrevision bør der fremlægges en oversigt  

 over, hvor lang svartiden i praksis har været.
På baggrund heraf kan en  

 10-dages-frist genovervejes.
 Udvalget udtrykker tilfredshed med den positive holdning til de lokale  

 arkiver m.v., der er kommet til udtryk i Kulturministeriets notat om  

 privatarkivområdet, som er optrykt som bilag til betænkningen.
 Udvalget ser frem til, at der i forbindelse med lovrevisionen er mulighed  

 for at overveje, om også dette område kan styrkes yderligere.
 Endelig forudsætter udvalget, at den praksis, der er beskrevet i  

 Kulturministeriets notat om beskyttelse af personlig integritet og af  

 privatlivets fred hos enkeltpersoner i forbindelse med bevaring og benyttelse  

 af arkivalier i Statens Arkiver, fortsættes.
 Der tænkes især på den praksis, der gælder, for så vidt angår private  

 personarkiver og institutionsarkiver, når der ikke er truffet aftale i  

 forbindelse med modtagelsen, f.eks. fordi modtagelse er sket efter  

 testamentarisk disposition.
 Herefter indstiller udvalget lovforslaget til vedtagelse  

 uændret.
Et mindretal (Socialistisk Folkepartis medlemmer af udvalget) udtrykker  

 forbløffelse over, at de offentligt ejede selskaber som udgangspunkt ikke er  

 omfattet af arkivloven.
Hensynet til disse selskabers konkurrenceevne, der  

 sædvanligvis anvendes som begrundelse for at undtage selskaberne fra  

 offentlighedslovens bestemmelser om aktindsigt, kan jo ikke gøres gældende,  

 for så vidt angår arkivloven.
Nøjagtig det samme kan anføres mod  

 Kulturministeriets henvisning til den ringe anvendelse af de bemyndigelser i  

 offentlighedsloven og forvaltningsloven, der svarer til arkivlovens § 8, der  

 åbner mulighed for at inddrage nærmere angivne selskaber, institutioner,  

 foreninger m.v., som ikke kan henregnes til den offentlige forvaltning, under  

 lovens område.
Derfor burde kulturministeren selvsagt tage initiativ til, at disse  

 selskaber får arkivpligt, så deres historie sikres for den fælles hukommelse,  

 uanset at de har været unddraget den demokratiske kontrol, mens tid var.
Det  

 er dog folkets penge og ejendom, selskaberne har forvaltet.
Hanne Andersen (S) fmd.
Søren Hansen (S) Eva Fatum (S) Poul Qvist  

 Jørgensen (S) Peder Sass (S) Margrete Auken (SF) Henrik Svane (RV) Aage  

 Frandsen (SF) Peter Duetoft (CD) Ester Larsen (V) Helge Sander (V) Lars Løkke  

 Rasmussen (V) nfmd.
Hans Christian Schmidt (V) Torben Rechendorff (KF)  

 Agnete Laustsen (KF) Brian Mikkelsen (KF) Ole Donner (DF) Fremskridtspartiet og Enhedslisten havde ikke medlemmer i udvalget.
Bilag I Et af udvalgets spørgsmål til kulturministeren og dennes svar herpå Spørgsmål nr. 15:
Ministerens bistand til udarbejdelse af et ændringsforslag til § 20, stk.  

 3, udbedes. Ændringen skal indebære, at myndighedens svarfrist fastsættes til  

 10 dage svarende til svarfristen i offentlighedsloven, idet myndigheden i  

 særlige tilfælde dog bør have en svarfrist på 30 dage.
I givet fald skal  

 myndigheden underrette ansøgeren om grunden hertil samt om, hvornår en  

 afgørelse kan forventes at foreligge.
 Svar:
Ministeriet skal bemærke, at man finder et sådant ændringsforslag  

 uhensigtsmæssigt, da forholdet mellem de to frister, der nævnes i  

 spørgsmålet, forekommer uklart.
Det bemærkes i denne forbindelse, at det  

 efter ministeriets opfattelse bør undgås at fastsætte en absolut frist for  

 afgivelsen af det egentlige svar.
En sådan absolut frist findes heller ikke i  

 offentlighedsloven.
 Det forekommer endvidere, at det i praksis vil være vanskeligt at arbejde  

 med to frister for myndighedens meddelelse af enten det egentlige svar eller  

 orientering om, hvornår det egentlige svar forventes at foreligge.
Notat fra kulturministerenBilag II 2. maj 1997 Privatarkivområdet For så vidt angår angår privatarkivområdet, indeholder lovforslaget  

 bestemmelse om, at privatarkivudvalget gøres permanent.
Privatarkivudvalget  

 har ifølge sit kommissorium til hovedopgave at fremme og lægge rammer for  

 samarbejdet mellem Statens Arkiver og de offentlige og private institutioner,  

 der indsamler og tilgængeliggør private arkivalier.
Privatarkivudvalget har i  

 sin rapport fremlagt en række forslag til det videre arbejde på dette område.
Det anses i denne forbindelse for vigtigt, at det indgår i  

 privatarkivudvalgets fortsatte virksomhed at videreudvikle samarbejdet om  

 bevaring og tilgængeliggørelse af udvalgte dele af det privat skabte  

 arkivmateriale.
I det kommende arbejde bør således indgå en stillingtagen til  

 opfølgningen af bl.a. pilotprojektet vedrørende fælles privatarkivdatabase.  

 Endvidere bør udvalget vurdere, om det vil være hensigtsmæssigt, at arbejdet  

 med private arkivalier, herunder på lokalarkivområdet, gøres til genstand for  

 yderligere omtale i lovgivningen i forbindelse med en kommende lovrevision.  

 Kulturministeren vil være indstillet på af tipsmidlerne for 1997 at stille et  

 beløb til rådighed for privatarkivområdet, herunder særligt til det videre  

 arbejde med databaseprojektet.
Notat fra kulturministerenBilag III KULTURMINISTERIET 28. april 1997 Beskyttelse af personlig integritet og af privatlivets fred hos  

 enkeltpersoner i forbindelse med bevaring og benyttelse af arkivalier i Statens Arkiver.
1. Offentlige myndigheders arkivalier Hensynet til beskyttelse af privatlivets fred og den personlige  

 integritet hos enkeltpersoner varetages i arkivloven ved den 80 års  

 tilgængelighedsfrist, der er fastsat i lovens § 22, stk. 1, eller de frister,  

 der i medfør af lovens § 21 og 22, stk. 2, kan fastsættes for arkivmateriale,  

 der indeholder særligt følsomme oplysninger.
80 års tilgængelighedsfristen, fastsat efter § 22, stk. 1, omfatter  

 arkivalier, der indeholder oplysninger om enkeltpersoners private og  

 økonomiske forhold, herunder registre, der er omfattet af lov om offentlige  

 myndigheders registre.
Endvidere finder 80 års tilgængelighedsfristen  

 anvendelse på sager inden for strafferetsplejen, på myndighedernes  

 brevveksling med sagkyndige til brug i retssager eller ved overvejelse af, om  

 retssag bør føres, samt på materiale, der tilvejebringes som grundlag for  

 Danmarks Statistiks udarbejdelse af offentlig statistik.
 I medfør af lovens § 22, stk. 2, kan den afleverende myndighed, hvor  

 forholdene taler herfor, efter drøftelse med det modtagende arkiv fastsætte  

 en kortere eller længere tilgængelighedsfrist end 80 år for arkivenheder, der  

 er omfattet af § 22, stk. 1.
I medfør af lovens § 21 kan endvidere fastsættes en længere  

 tilgængelighedsfrist end 30 år til beskyttelse af væsentlige hensyn.
Der kan  

 være tale om beskyttelse af sigtede, vidner eller andre i sager om  

 strafferetlig eller disciplinær forfølgning.
Der kan også være tale om  

 beskyttelse af enkeltpersoners eller private selskabers økonomiske interesse  

 i forbindelse med oplysninger om tekniske indretninger eller fremgangsmåder  

 eller om drifts- eller forretningsforhold eller lignende.
Endelig kan der  

 være tale om at beskytte private og offentlige interesser, hvor  

 hemmeligholdelse efter forholdets særlige karakter er påkrævet.
For så vidt der over for benyttere - forskere og andre - dispenseres fra  

 fristerne, således at materiale, der indeholder følsomme oplysninger, stilles  

 til rådighed for benyttelse inden fristernes udløb, varetages hensynet gennem  

 den tavshedspligt, benytteren ved arkivlovens § 25 pålægges.
Af § 25 fremgår,  

 at den, der får adgang til arkivenheder, ikke uberettiget må offentliggøre,  

 videregive eller udnytte fortrolige oplysninger, hvortil den pågældende i den  

 forbindelse har fået kendskab.
 Strafferammen for tilsidesættelse af tavshedspligten efter arkivlovens §  

 25 går op til fængsel i 6 måneder, hvilket svarer til den strafferamme, der  

 gælder for offentligt ansattes tilsidesættelse af den tjenstlige  

 tavshedspligt i almindelighed.
I øvrigt bemærkes, at der ved afgørelse af spørgsmål om dispensation fra  

 de tidsfrister, der er fastsat til beskyttelse af privatlivets fred m.v. hos  

 enkeltpersoner, tages hensyn til det formål, der tilsigtes med benyttelsen af  

 det pågældende arkivmateriale.
Der kan endvidere stilles yderligere vilkår  

 for udnyttelsen af de oplysninger, det konkrete materiale indeholder, jf.  

 bekendtgørelse nr. 857 af 21. oktober 1992 om offentlige arkivalier og om  

 offentlige arkivers virksomhed, §§ 16 og 17. Herunder kan det stilles som  

 vilkår, at oplysninger om enkeltpersoner i materialet ikke viderebringes på  

 en måde, der gør identifikation af de pågældende mulig.
I medfør af lovens §  

 34, stk. 3, er det i bekendtgørelse nr. 857 af 21. oktober 1992, § 20,  

 fastsat, at overtrædelse af vilkår straffes med bøde.
Dispensation fra 80 års fristen kan, for så vidt det drejer sig om  

 oplysninger om enkeltpersoners private og økonomiske forhold i almindelighed,  

 meddeles af rigsarkivaren.
Drejer det sig derimod om oplysninger i materiale,  

 der omfatter f.eks. sager inden for strafferetsplejen, kræves samtykke fra  

 ressortmyndigheden, og hvis det drejer sig om materiale, der er omfattet af  

 lov om offentlige myndigheders registre, tillige fra Registertilsynet.
2. Private arkivalier Statens Arkiver indsamler, modtager og bevarer i lighed med en række  

 andre institutioner på arkivområdet arkivalier fra private personer,  

 institutioner, selskaber, foreninger m.v.
For private arkivalier gælder, at tilgængelighedsfrister og betingelser  

 aftales mellem den afleverende part og det modtagende arkiv.
Der kan herunder  

 træffes aftale om tilgængelighedsfrister, om dispensationskompetence m.v.
I Statens Arkiver søger man i forbindelse med modtagelse af private  

 arkivalier at få aftalt tilgængelighedsbestemmelser, der i princippet svarer  

 til dem, der gælder for offentlige arkivalier.
For så vidt ingen aftale  

 træffes i forbindelse med modtagelsen (hvor modtagelse f.eks. sker efter  

 testamentarisk disposition), fastsættes efter praksis i Statens Arkiver en 80  

 års frist for private personarkiver og en 30 års frist for  

 institutionsarkiver, idet oplysninger om enkeltpersoners private forhold også  

 i det sidstnævnte tilfælde vil være omfattet af en tilgængelighedsfrist på 80  

 år.
 Den, der efter dispensation benytter ikke umiddelbart tilgængelige private  

 arkivalier i Statens Arkiver, er underkastet samme tavshedspligt efter  

 arkivlovens § 25 som benyttere af ikke umiddelbart tilgængelige offentlige  

 arkivalier.
Ændringsforslag Af Keld Albrechtsen (EL):
 Til § 1 1) I den under nr. 8 foreslåede affattelse af §  

 13 udgår ordene », medmindre modstående hensyn gør sig  

 gældende,», og »30 år« ændres til: »25 år«.
 2) Efter nr. 9 indsættes som nyt nummer:
»01. I § 20, stk. 1, ændres »30 år« til:  

 »25 år«.' 3) I det under nr. 10 foreslåede § 20, stk. 2, 1.  

 pkt., ændres »30 år« til: »25 år«.
 4) I det under nr. 10 foreslåede § 20, stk. 3,  

 ændres »30 dage« til: »10 dage« (2 steder), og efter 2.  

 pkt. indsættes som nyt punktum:
»Endelig skriftlig afgørelse skal foreligge inden 20 dage.« 5) Efter nr. 10 indsættes som nyt nummer:
»02. I § 21, stk. 1, ændres »30 år« til:  

 »25 år«.' 6) I det under nr. 12 foreslåede § 21, stk. 2, udgår  

 ordene », herunder ressourcemæssige forhold,».
 7) Efter nr. 12 indsættes som nyt nummer:
»03. I § 22, stk. 1, ændres »80 år« til:  

 »40 år«.' 8) I den under nr. 15 foreslåede affattelse af § 24,  

 stk. 2, nr. 3, ændres »30 år« til: »25 år«.
 9) I det under nr. 16 foreslåede § 24, stk. 4,  

 indsættes efter »skal Statens Arkiver« ordet:  

 »skriftligt«.
 10) I det under nr. 16 foreslåede § 24, stk. 5  

 ændres »30 dage« til: »10 dage« (2 steder).
 11) Efter nr. 17 indsættes som nyt nummer:
 »04. I § 26 indsættes efter stk. 2 som nyt stykke:
» Stk. 3. Udvalget kan udtale sig om konkrete afgørelser om  

 tilgængelighed.
Udvalget kan, såfremt der er flertal herfor i udvalget,  

 henstille til en myndighed at omgøre en afgørelse herom.«» Bemærkninger Til nr. 1 Ændringsforslaget sikrer med bestemmelsen om aflevering af  

 arkiver, inden de er 25 år gamle, større åbenhed.
Endvidere bør der ikke være  

 mulighed for af ressourcemæssige, herunder økonomiske, grunde at kunne  

 udskyde afleveringen.
 Til nr. 2 og 7 Det fremgår af undertitlen til lovforslaget, at det er  

 hensigten at forbedre adgangen til Statens Arkiver, hvilket tilgodeses ved  

 ændringsforslaget.
 Til nr. 3 og 5 Ændringsforslaget er en konsekvens af ændringsforslag nr.  

 2.
 Til nr. 4 og 10 Ændringsforslaget følger tilgængelighedsudvalgets  

 indstilling om, at der indsættes en bestemmelse, der i sit indhold svarer til  

 svarfristen i forvaltningsloven og offentlighedsloven.
 Til nr. 6 Der bør ikke være mulighed for af ressourcemæssige, herunder  

 økonomiske, grunde at kunne udskyde afleveringen.
 Til nr. 8 Ændringsforslaget er en konsekvens af ændringsforslag nr. 1.
 Til nr. 9 Ændringsforslaget sikrer, at en myndigheds svar, herunder især  

 afslag, gives skriftligt.
 Til nr. 11 Ændringsforslaget har til formål at styrke princippet om størst  

 mulig åbenhed samt at give brugere af Statens Arkiver og offentligheden,  

 herunder Folketinget, en mulighed for en uvildig rådgivning vedrørende  

 afvejningen af hensynet mellem ønsket om åbenhed og de i arkivlovens §§ 21 og  

 22 anførte beskyttelseshensyn.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til kulturministeren, som denne har besvaret skriftligt.
Nogle af udvalgets spørgsmål og kulturministerens svar herpå er optrykt som bilag til betænkningen.
 Spørgsmålet om adoptivbørns adgang til deres sag, jf. arkivlovens § 22,  

 stk. 1, nr. 1, har været gjort til genstand for en drøftelse i udvalget.
Udvalget understreger, at arkivlovens § 22 i sig selv ikke hindrer  

 adoptivbørn i at opnå indsigt i deres sag.
Udvalget understreger det  

 ønskelige i, at adoptivbørn som hovedregel bør have adgang til deres sag,  

 såfremt ikke andre hensyn afgørende strider derimod.
 Herefter indstiller udvalget lovforslaget til vedtagelse  

 uændret.
Et mindretal (Socialistisk Folkepartis medlemmer af udvalget)  

 understreger, at det er en svaghed ved arkivloven, at den ikke udtrykkeligt  

 medtager offentligt ejede selskaber, uanset at de forvalter betydelige  

 offentlige summer og er ansvarlige for vidtrækkende beslutninger.
Af grunde,  

 der er ret uigennemskuelige, er de stadig væk unddraget offentlighed.
Den  

 begrundelse for lukkethed, der anføres, når man spørger til  

 offentlighedsloven, er hensynet til konkurrencen.
Men den har jo ikke meget  

 med arkivloven at gøre.
Kulturministeriet må da også ty til helt  

 abstrakt-formalistiske grunde, når man skal forklare, hvorfor disse selskaber  

 ikke som en selvfølge er arkivpligtige.
Ved 2. behandling gav kulturministeren udtryk for, at man ville undersøge  

 de enkelte selskaber for at se, om deres arkiver er af historisk interesse og  

 så eventuelt sikre dem for Statens Arkiver, men svarene på spørgsmål 21 og 22  

 giver ikke noget sikkert signal om, at det faktisk også vil ske på en  

 forsvarlig og tilstrækkelig måde.
Heller ikke vore efterkommere må se, hvad  

 der skete, hvem der var ansvarlig for dumheder, heltebedrifter osv.
I  

 betragtning af, i hvor høj grad disse selskaber vedkommer offentligheden -  

 det er faktisk den, der ejer dem - er det helt utilfredsstillende, at de kan  

 leve et så skjult et liv - også om 30 år.
Problemet er selvsagt langt vigtigere at få løst inden for  

 offentlighedsloven og forvaltningsloven, men mindretallet håber alligevel, at  

 ministeren ikke helt vil glemme ansvaret for eftertiden, så denne urimelighed  

 i arkivloven bringes i orden.
Det kan sagtens lade sig gøre, hvis blot viljen  

 til åbenhed er til stede.
Ministeren kan f.eks. ved 3. behandling love, at  

 han vil undersøge disse selskaber og at kun meget gode - og alment  

 forståelige - grunde kan friholde selskaberne for arkivpligt.
Hanne Andersen (S) fmd.
Søren Hansen (S) Eva Fatum (S) Poul Qvist  

 Jørgensen (S) Peder Sass (S) Margrete Auken (SF) Henrik Svane (RV) Aage  

 Frandsen (SF) Peter Duetoft (CD) Ester Larsen (V) Helge Sander (V) Lars Løkke  

 Rasmussen (V) nfmd.
Hans Christian Schmidt (V) Torben Rechendorff (KF)  

 Agnete Laustsen (KF) Brian Mikkelsen (KF) Ole Donner (DF) Fremskridtspartiet og Enhedslisten havde ikke medlemmer i udvalget.
Bilag Nogle af udvalgets spørgsmål til kulturministeren og dennes svar herpå Spørgsmål nr. 16:
Finder ministeren det rimeligt, at adoptivbørn ikke kan få adgang til  

 deres »sag« med henvisning til arkivlovens § 22? Svar:
Arkivlovens § 22, stk. 1, nr. 1, fastsætter en tilgængelighedsfrist på 80  

 år for arkivenheder, der indeholder oplysninger om enkeltpersoners private,  

 herunder økonomiske forhold.
Adoptionssager falder ind under denne  

 bestemmelse.
Ifølge lovens § 24, stk. 1, kan rigsarkivaren dispensere fra  

 denne frist.
Statens Arkiver har oplyst, at der i adskillige tilfælde er meddelt  

 adoptivbørn tilladelse til at benytte deres »sag«.
Der er således  

 ikke grundlag for at hævde, at arkivlovens § 22 i sig selv hindrer  

 adoptivbørn i at opnå indsigt i deres sag.
I vurderingen af den enkelte sag om adgang til adoptionssager må det efter  

 Statens Arkivers opfattelse også indgå, om det pågældende barns virkelige  

 forældre f.eks. har betinget sig anonymitet i forbindelse med adoptionen og  

 derved har et krav på beskyttelse af privatlivets fred, der må afvejes over  

 for adoptivbarnets interesse i at kende sin biologiske slægt.
Det bemærkes,  

 at beskyttelseshensynene som regel vil gøre sig gældende med mindre vægt for  

 sager, der er væsentlig ældre end 30 år.
 Spørgsmål nr. 17:
Ville ministeren finde det rimeligt med en opblødning af arkivlovens § 22  

 med henblik på, at adoptivbørn kunne få adgang til deres »sag«,  

 f.eks. når de bliver myndige? Svar:
Indledningsvis bemærkes, at arkivlovgivningen regulerer tilgængelighed til  

 arkivmateriale, der er over 30 gammelt.
Sager om dispensation fra den 80-års  

 tilgængelighedsfrist, jf. svar på spørgsmål 16, der gælder for  

 arkivmateriale, der er omfattet af arkivlovens § 22, stk. 1, nr. 1, afgøres  

 af rigsarkivaren, der i tvivlstilfælde kan indhente udtalelser fra de  

 afleverende myndigheder.
 Det er Statens Arkivers opfattelse, at den gældende ordning udgør et  

 hensigtsmæssigt grundlag for den afvejning af modstående hensyn, som konkrete  

 spørgsmål om arkivadgang kan give anledning til.
 Ministeriet kan tilslutte sig denne opfattelse.
 Hvorvidt f.eks. adoptivbørn skal tillægges særlig ret til indsigt i deres  

 sag, bør efter ministeriets mening ikke reguleres gennem arkivlovgivningen.
 Spørgsmål nr. 18:
Er det rigtigt forstået, at danske børn, adopteret af danske forældre,  

 alle har en »sag« i Rigsarkivet eller andre steder? Svar:
Adoption fandt indtil adoptionsloven af 1923 sted ved kgl. bevilling,  

 derefter ved bevilling gennem statsamtet.
Adoption har således ikke kunnet  

 finde sted uden statslige myndigheders mellemkomst.
Alle adoptivbørn har  

 således en »sag« hos det pågældende statsamt, i visse tilfælde  

 tillige hos Civilretsdirektoratet.
 Sager fra de statslige myndigheder, der behandler adoptionssager,  

 afleveres til Statens Arkiver (Rigsarkivet og landsarkiverne), når de er 30  

 år gamle.
 Spørgsmål nr. 19:
 I forlængelse af svar på spørgsmål 17 bedes ministeren oplyse, gennem  

 hvilken lovgivning spørgsmålet om adoptivbørns eventuelle »særlige  

 ret« kunne tænkes reguleret.
 Svar:
Indledningsvis bemærkes, at det ikke forekommer hensigtsmæssigt at  

 regulere adoptivbørns eventuelle »særlige ret« til indsigt i deres  

 »sag« gennem særlig lovgivning.
Det bemærkes i den forbindelse, at  

 Civilretsdirektoratet over for Statens Arkiver om praksis med hensyn til  

 adoptivbørns indsigt i deres »sag« har oplyst, at der rutinemæssigt  

 gives adoptivbørn oplysning om deres biologiske forældres navn, fødselsdato,  

 eventuelle stilling samt adresse på adoptionstidspunktet.
Det vil således være muligt for et adoptivbarn på grundlag af de meddelte  

 oplysninger at søge forbindelse med sin virkelige slægt.
Oplysningerne  

 meddeles efter offentlighedslovens regler om aktindsigt, herunder om  

 meroffentlighed.
Derimod meddeles der af hensyn til beskyttelse af  

 privatlivets fred ikke aktindsigt i eventuelle oplysninger om private forhold  

 hos såvel de biologiske forældre som adoptanterne.
 Spørgsmål nr. 20:
 Ministeren bedes angive, på hvilken måde det kan sikres, at adoptivbørn  

 som hovedregel kan få udleveret deres »sag« fra Rigsarkivet.
 Det ønskes herunder præciseret, hvordan arkivlovens § 24, stk. 1, i  

 praksis kan administreres for at sikre, at udlevering kun nægtes, hvis der  

 foreligger ganske særlige omstændigheder, der taler herimod.
 Svar:
Statens Arkiver har om den praksis, der følges med hensyn til afgørelse af  

 dispensationsansøgninger, der drejer sig om adgang til indsigt i  

 adoptionssager, oplyst, at der i de konkrete tilfælde foretages en vurdering  

 af følsomheden af de oplysninger om enkeltpersoners private forhold, der  

 indgår i de enkelte sager.
Herunder tages sagens alder i betragtning, da  

 beskyttelseshensynene som hovedregel vil gøre sig gældende med mindre vægt,  

 hvor der er tale om sager, der er væsentlig ældre end 30 år, men endnu ikke  

 80 år gamle.
Udlevering af sagen vil således efter praksis kun blive nægtet,  

 hvor der i sagen indgår oplysninger af en karakter, der af hensyn til  

 privatlivets fred hos de pågældende fordrer hemmeligholdelse i 80 år.
Der kan  

 f.eks. være tale om oplysninger om strafbare forhold, om væsentlige sociale  

 problemer, om helbredsmæssige og om seksuelle forhold m.v.
