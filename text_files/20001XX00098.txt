Skriftlig fremsættelse (10. november  

 2000) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 Arbejdsmarkedets Tillægspension, lov om arbejdsløshedsforsikring  

 m.v., lov om en aktiv arbejdsmarkedspolitik, lov om integration af  

 udlændinge i Danmark, lov om en arbejdsmarkedsfond, lov om  

 påligning af indkomstskat til staten, lov om beskatning af  

 pensionsordninger, lov om dagpenge ved sygdom eller fødsel, lov om  

 aktiv socialpolitik og lov om social service m.v. (Konsekvensrettelser som  

 følge af gennemførelsen af voksen- og efteruddannelsesreformen  

 m.m.).
(Lovforslag nr.
L 106).
 Forslaget rummer først og fremmest en lang  

 række konsekvensrettelser som følge af vedtagelsen af voksen- og  

 efteruddannelsesreformen i maj måned 2000, og har derfor en rent  

 teknisk karakter.
 Lovforslaget har ikke noget egentligt selvstændigt  

 indhold, da der er tale om at bringe sprogbrug og begreber i de  

 ovennævnte love i overensstemmelse med den fra 1. januar 2001  

 gældende lovgivning vedrørende voksen og efteruddannelse.  

 Desuden er der medtaget en korrektion i lov om en arbejdsmarkedsfond, som  

 sikrer, at der indbetales arbejdsmarkedsbidrag af praktikydelser i henhold  

 til lov om en aktiv arbejdsmarkedspolitik.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale  

 forslaget til Tingets velvillige behandling.
