Bilag 6 Emne: Om tvangsmidlet anholdelse.
 Den tekniske og redaktionelle revision af civilforsvarsloven af 1949 med  

 senere ændringer medførte blandt andet en udvidelse af de hidtil gældende  

 straffebestemmelser i kapitel IV ved indførelsen af en regel om foresattes  

 anholdelsesbeføjelse, se § 35, stk. 4, i lov nr. 253 af 27. maj 1981 om  

 civilforsvaret.
Der er dog ikke tale om nogen skelsættende nydannelse.
En vis  

 anholdelsesbeføjelse for foresatte (og andre) i civilforsvaret har været og  

 er fortsat tillagt disse personer i kraft af § 755, stk. 2, i retsplejeloven,  

 jf. lovbekendtgørelse nr. 488 af 2. oktober 1978 om rettens pleje med senere  

 ændringer.
§ 35,  stk. 4, giver en foresat i civilforsvaret ret  

 til at anholde en undergiven, såfremt denne undlader at efterkomme den  

 foresattes tjenstlige befaling og anholdelse skønnes nødvendig af hensyn til  

 disciplinen.
En tilsvarende regel er indeholdt i § 15 i den militære  

 retsplejelov nr. 218 af 26. april 1973.
Det må erkendes, at behovet for at kunne anholde hidtil har været  

 begrænset.
I praksis har det næsten udelukkende været politiets  

 anholdelsesbeføjelse, der har haft betydning, og det må formodes, at dette  

 også fremover vil være tilfældet.
Når der i civilforsvarsloven nu er indført  

 en særlig anholdelsesbeføjelse for foresatte i civilforsvaret, skyldes dette  

 hensynet til at sikre tjenestens uforstyrrede gennemførelse.
Der er - om end  

 i isolerede tilfælde - forekommet eksempler på meget grov lydighedsnægtelse,  

 hvis konsekvenser for uddannelsen og for den fortsatte opretholdelse af  

 disciplinen uden øjeblikkelig bistand fra politiet kunne have fået  

 vidtrækkende følger.
Da man imidlertid ikke har lov til at gå ud fra, at  

 politiet på et hvilket som helst tidspunkt vil være i stand til at yde  

 øjeblikkelig assistancs, fandtes det derfor at være en rimelig og  

 hensigtsmæssig løsning, om end der i sådanne situationer blev givet foresatte  

 beføjelse til at kunne foretage anholdelse.
Når der indføres en ny regel, der kan medføre indgreb i andre menneskers  

 frihed, må der på intet tidspunkt herske tvivl om, under hvilke  

 forudsætninger og på hvilke betingelser sådanne indgreb er tilladt.
Derfor  

 har Civilforsvarsstyrelsen udarbejdet en vejledning om anholdelse.
Indholdet  

 af denne vejledning må nøje kendes af enhver foresat, der kan tænkes at  

 skulle foretage anholdelse af en undergiven.
Anvendelsen af tvangsmidlet anholdelse forudsætter klare og restriktive  

 betingelser.
Den foreliggende vejledning er derfor gjort meget udførlig og  

 vil sikkert ikke af alle blive betragtet som et let tilgængeligt  

 hjælpemiddel.
Til gengæld skulle en så udførlig vejledning give det ubetinget  

 nødvendige kendskab til de fundamentale principper for anvendelse af dette  

 processuelle tvangsindgreb.
Da de erfaringer, som civilforsvaret inden for dette begrænsede område af  

 de straffeprocessuelle tvangsforanstaltninger hidtil har kunnet erhverve sig  

 om praksis, er beskedne, har Civilforsvarsstyrelsen samtidig besluttet, at  

 der bør gælde en introduktionsperiode på et år, hvorefter vejledningen kan  

 tages op til fornyet vurdering, såfremt der måtte have vist sig et behov  

 herfor.
Man modtager meget gerne bemærkninger til vejledningens udformning og  

 indhold.
Sådanne bemærkninger bedes indsendt til Civilforsvarsstyrelsen under  

 henvisning til denne skrivelse.
Bilag 6.1 Emne: Anholdelse 1. I § 35, stk. 4, i cicilforsvarsloven (lov nr. 253  

 af 27. maj 1981 om civilforsvaret) er indført en regel om foresattes adgang  

 til at anholde værnepligtige i civilforsvaret.
Af bemærkningerne til  

 lovforslaget fremgår, at § 35, stk. 4, svarer til § 15 i militær retsplejelov  

 nr. 218 af 26. april 1973, og at den tidligere civilforsvarslov (af 1949 med  

 senere ændringer) ikke indeholdt en sådan regel, hvad der i praksis har vist  

 sig mindre hensigtsmæssigt.
 2. I forbindelse med Folketingets behandling af  

 lovforslaget udbad forsvarsudvalget sig en redegørelse for bemærkningerne til  

 lovforslagets § 35. Indenrigsministeriets besvarelse af 1. april 1981  

 vedlægges i afskrift (bilag a).
3. Folketingets kommunaludvalg stillede i en skrivelse  

 af 18. februar 1982 til indenrigsministeren blandt andet spørgsmål om  

 begrundelsen for, at anholdelsesbeføjelsen i civilforsvarslovens § 35, stk.  

 4, tilsyneladende var formuleret mere vidtgående end i den tilsvarende § 15 i  

 den militære lov.
Indenrigsministeriets besvarelse af 2. marts 1982 vedlægges  

 ligeledes i afskrift (bilag b).
4. Det skal i denne sammenhæng påpeges, at en foresat  

 i civilforsvaret også før den ovenfor nævnte lovændring kunne anholde en  

 værnepligtig i civilforsvaret uden hensyn til, om de i § 35, stk. 4, anførte  

 anholdelsesbetingelser var opfyldt.
Dette følger af den borgerlige  

 retsplejelov, der i § 755, stk. 2, i lovbekendtgørelse nr. 488 af 2. oktober  

 1978 om rettens pleje med senere ændringer tillægger andre end politiet (og  

 domstolene) en anholdelsesbeføjelse.
Afskrift af § 755 vedlægges (bilag c).
 Denne regel, der har et andet og mere vidtgående sigte end § 35, stk. 4, i  

 civilforsvarsloven, gælder fortsat ved siden af § 35. stk. 4.
5. En anholdelse efter § 35, stk. 4, i  

 civilforsvarsloven kan kun foretages af en c.
For at kunne foretage en anholdelse efter § 35, stk. 4, kræves  

 yderligere, at anholdelsen skønnes nødvendig af hensyn til disciplinen.
Det  

 beror på konkret vurdering af den foreliggende situation, om denne betingelse  

 må anses for opfyldt.
Det er vanskeligt udtømmende at angive, hvornår denne  

 betingelse kan anses for opfyldt.
En rimelig afgrænsning af reglens  

 rækkevidde kan udformes således, at en anholdelse ikke må foretages, hvis den  

 - alt taget i betragtning - stiller sig som et uforholdsmæssigt omfattende  

 indgreb, det vil sige, at der fx var en rimelig mulighed for at bringe  

 situationen under kontrol ved hjælp af andre - mindre vidtrækkende -  

 forholdsregler.
Midlet skal stå i et rimeligt forhold til målet.
Anholdelse kan ske, selv om forseelsen ikke overværes af andre undergivne,  

 idet hensyn til disciplinen ikke alene refererer sig til påvirkning af andre  

 værnepligtiges handlemåde, men også til den pågældendes egen underkastelse af  

 tjenstlige befalinger.
Hensyn til disciplinen vil dog i særlig grad komme på  

 tale, når andre undergivne overværer forseelsen.
 Sammenfattende kan herefter siges, at den udviste ulydighed normalt skal  

 have en sådan karakter (grovhed), at den efter en fornuftig afvejning af de  

 foreliggende faktiske forhold må formodes at skabe en overhængende fare for  

 disciplinens fortsatte opretholdelse, fx derved, at der som følge af den  

 udviste ulydighed opstår tilløb til uroligheder, tumult eller andre  

 omstændigheder af sikkerhedstruende art eller begrundet frygt for  

 voldshandlinger eller anden skadetilføjelse.
 6. Ifølge retsplejelovens § 755, stk. 2, kan enhver  

 anholde en person, der træffes under eller i umiddelbar tilknytning til  

 udøvelsen af et strafbart forhold, der er undergivet offentlig påtale.
Denne bestemmelse har som tidligere nævnt praktisk betydning ved siden af  

 reglen i § 35, stk. 4, i civilforsvarsloven, der er begrænset til en bestemt  

 forseelsestype (ulydighed), og hvor det som en yderligere betingelse er  

 foreskrevet, at anholdelsen skønnes nødvendig af hensyn til disciplinen.
Også  

 uden for området for § 35, stk. 4, i civilforsvarsloven kan der uomtvisteligt  

 opstå situationer, der gør en anholdelse påkrævet, fx i tilfælde af  

 voldshandlinger, ildspåsættelse eller indbrud, og i sådanne tilfælde kan  

 anholdelsen foretages med hjemmel i § 755, stk. 2, hvis betingelserne er  

 opfyldt, hvad de i sådanne situationer næsten altid vil være.
Det er efter bestemmelsen enhver, der kan anholde, altså ikke kun en  

 foresat i civilforsvaret.
Det siger sig selv, at anholdelse efter denne regel  

 ikke må foretages, hvis den efter sagens art eller omstændighederne iøvrigt  

 ville være et uforholdsmæssigt omfattende indgreb.
Det strafbare forhold (lovovertrædelsen) skal være undergivet offentlig  

 påtale.
Beføjelsen til offentligt at påtale lovovertrædelser tilkommer efter  

 dansk ret som hovedregel anklagemyndigheden, se i denne sammenhæng også § 35,  

 stk. 3, i civilforsvarsloven.
7. Den beføjelse til at anholde, der er hjemlet i  

 såvel § 35, stk. 4, i civilforsvarsloven som i § 755, stk. 2, i  

 retsplejeloven, svarer ikke helt til politiets (og domstolenes) kompetence.
I  

 denne indgår to hovedelementer: en pågribelse og en tilbageholdelse i op til  

 24 timer.
Når anholdelse foretages efter § 35, stk. 4, i civilforsvarsloven  

 eller § 755, stk. 2, i retsplejeloven, må tilbageholdelse af en vis varighed  

 ikke finde sted.
Den anholdte skal snarets muligt overgives til politiet med  

 oplysning om tidspunktet og grundlaget for anholdelsen.
II.
Anholdelsens iværksættelse og forløb.
1. Beslutningen om at iværksætte en anholdelse efter §  

 35, stk. 4, i civilforsvarsloven tages i overensstemmelse med sædvanlige  

 principper for tjenesteforretningers udførelse normalt af den, der fører  

 kommandoen på gerningsstedet, men ellers af den foresatte selv.
Efter  

 retsplejelovens § 755, stk. 2, tages beslutningen af den, der træffer  

 lovovertræderen under eller i umiddelbar tilknytning til udøvelsen af det  

 strafbare forhold.
 2. Den, der anholdes, skal ved pågribelsen eller  

 snarest derefter have meddelelse om grunden til anholdelsen og det nøjagtige  

 klokkeslet for anholdelsen.
3. Genstande, der kan benyttes til vold eller  

 undvigelse, må fratages den anholdte.
Det samme gælder genstande, der kan  

 tjene til sagens oplysning, som f.eks. den strafbare handlings redskaber og  

 udbytte.
Der må dog aldrig foretages en egentlig kropsvisitation.
Mistænkes  

 den anholdte for at have ting på sig, der kan antages at have betydning som  

 bevismidler, og den anholdte nægter at være i besiddelse af sådanne ting  

 eller at udlevere disse, må han holdes under opsyn, indtil en personlig  

 ransagning kan foretages af politiet.
Fratagelsen er ikke en egentlig beslaglæggelse, idet den principielt kun  

 angår spørgsmålet om den anholdtes ret til at have genstandene på eller ved  

 sig.
Hvis politiet, til hvem de fratagne genstande skal afleveres, vil sikre  

 sig besiddelsen (og f.eks. forhindre udlevering til andre), må  

 retsplejelovens almindelige regler om bevaringstagelse og beslaglæggelse  

 anvendes.
4. Anholdelsen skal foretages så skånsomt, som  

 omstændighederne tillader.
Magtanvendelse bør så vidt muligt undgås.
5. Sætter den pågrebne sig aktivt til modværge eller  

 sker anholdelsen under uroligheder eller slagsmål, tillader øjemedet med  

 anholdelsen ofte ikke megen skånsel.
Anholdelsen kan da ske ved brug af den  

 nødvendige magt.
Grænsen for en sådan magtanvendelse må drages efter samme  

 principper som grænsen for det berettigede nødværge, jf. § 13 i  

 lovbekendtgørelse nr. 411 af 17. august 1978 om borgerlig straffelov.  

 Afskrift af denne bestemmelse vedlægges (bilag d). Magtanvendelsen må ikke  

 overstige, hvad der er nødvendigt for at gennemtvinge pågribelsen og skal  

 undlades, hvor behovet for en anholdelse er beskedent, fx fordi  

 lovovertrædelsen er af mindre væsentlig art, hvilket kan være tilfældet uden  

 for den form for lovovertrædelse, der er beskrevet i § 35, stk. 4, i  

 civilforsvarsloven.
Sammenfattende kan herefter siges, at den, der foretager  

 en anholdelse, skal vise besindighed og mådehold, og unødig magtanvendelse  

 eller krænkende eller ydmygende adfærd ikke er tilladt.
6. Når anholdelsen er foretaget, skal den anholdte  

 snarest muligt overgives til politiet med oplysning om grundlaget for  

 anholdelsen og tidspunktet herfor.
Genstande, der er frataget den anholdte,  

 afleveres ligeledes til politiet.
Overgivelse til politiet kan ske ved at  

 transportere den anholdte til nærmeste politistation eller ved at anmode  

 politiet om at afhente den anholdte på tjenestestedet (gerningsstedet). I den  

 periode, der hengår, til overgivelse til politiet har fundet sted, må der  

 ikke gøres indskrænkninger i den anholdtes frihed, end anholdelsens øjemed  

 eller hensynet til orden og sikkerhed fordrer.
 7. En anholdelse skal snarest mulig indberettes til  

 den chef, inden for hvis myndighedsområde anholdelsen har fundet sted.  

 Indberetning til Civilforsvarsstyrelsen skal også ske, jf.  

 Civilforsvarsstyrelsens cirkulæreskrivelse af 13. maj 1982 (bilag e). Alle  

 fornødne oplysninger til bedømmelse af anholdelsens retmæssighed (:grundlag,  

 tidspunkt og sted for anholdelsen, om magtanvendelse til realisation af  

 anholdelsen har fundet sted, hvori magtanvendelsen bestod og hvilke forhold,  

 der har foranlediget magtanvendelsen, tidspunkt for overgivelse til politiet,  

 politimyndighed, navn, stilling og adresse på vidner, kopi af  

 anmeldelsesrapport til politiet og af indberetningen til vedkommende chef  

 m.a.). Undladelse af at indberette en foretaget anholdelse er en  

 tjenesteforseelse, der kan pådrage ansvar efter gældende bestemmelser.
8. En anholdelse er et alvorligt indgreb i den  

 personlige frihed.
Det bør derfor stå helt klart, at en anholdelse aldrig må  

 foretages, hvis frihedsberøvelse efter sagens art eller omstændighederne  

 iøvrigt ville være et uforholdsmæssigt indgreb.
Er der tvivl om indgrebets  

 nødvendighed, skal det derfor undlades.
Bilag 6.2 Bilag a Spørgsmål 28:
»Ministeren bedes næemere redegøre for baggrunden for bemærkningerne  

 til lovforslagets § 35. Ministeren bedes endvidere angive, hvilke  

 konsekvenser ændringerne har i forhold til de i dag gældende regler.« Svar:
Henvisningen til retsplejelovens kap. 68 og 69 (om anholdelse og  

 varetægtsfængsling) i civilforsvarslovens § 42, stk. 3, er ikke medtaget i  

 lovforslagets § 35, stk. 3. Dette skyldes, at disse retsmidler idag kan  

 anvendes i såvel piliti- som statsadvokatsager.
Før retsplejelovændringen i  

 1978 kunne retsmidlerne kun benyttes i statsadvokatsager, derfor er det  

 nødvendigt i civilforsvarslovens § 42, stk. 3, at nævne, at de også kan  

 anvendes i sager om overtrædelse af civilforsvarsloven.
 Den eneste realitetsændring i forhold til den gældende bestemmelse er, at  

 der efter lovforslagets § 35, stk. 4, er hjemmel til, at en foresat i  

 civilforsvaret kan anholde en værnepligtig, når denne ikke efterkommer den  

 foresattes tjenstlige befaling, og det skønnes nødvendigt af hensyn til  

 disciplinen at anholde ham.
 De værnepligtige i civilforsvaret vil herefter blive ligestillet med  

 værnepligtige i forsvaret, idet der er en tilsvarende bestemmelse i § 15 i  

 den militære retsplejelov.
 Uanset at enhver efter retsplejelovens § 755, stk. 2, kan anholde en  

 person, der træffes under eller i umiddelbar tilknytning til udøvelsen af et  

 strafbart forhold, der er undergivet offentlig påtale, er det fundet  

 hensigtsmæssigt, at der tilvejebringes hjemmel for, at en befalingsmand kan  

 bringe en værnepligtig til øjeblikkelig afhøring hos politiet.
Baggrunden herfor er, at Civilforsvarskorpset har haft enkeltstående  

 tilfælde, hvor en værnepligtig udviste grov lydighedsnægtelse og forsøgte at  

 ødelægge en afdelings mulighed for at gennemføre uddannelse af et hold  

 værnepligtige.
Befalingsmændene måtte søge støtte hos politiet, uden at en  

 sådan støtte kunne ydes omgående.
 Efter lovforslagets § 35, stk. 1, er det fortsat således, at  

 disciplinarmidler skal anvendes i stedet for straf, med mindre  

 omstændighederne taler derimod.
Bilag 6.2 Bilag b Spørgsmål 23:
»Hvad er begrundelsen for, at man i den nye civilforsvarslov, som  

 trådte i kraft den 1. januar 1982, i afsnittet om straffe m.v. har overført  

 regler fra den militære straffelov, således at enhver foresat nu skulle have  

 beføjelse til at anholde en værnepligtig, jf. de CF-værnepligtiges blad  

 »Sprøjten«,seneste nummer? Det bemærkes, at de nye regler ikke blev begrundet eller kommenteret, da  

 forslaget blev fremsat og behandlet sidste år, men at der alene i  

 bemærkningerne står, at det har vist sig »mindre hensigtsmæssigt«  

 ikke at have sådanne anholdelsesbeføjelser).' Spørgsmål 24:
»Kan den gennemførte ændring ses som et udtryk for en mere generel  

 retningslinje i forbindelse med begrebet »totalforsvar« »? Spørgsmål 25:
»Hvad er begrundelsen for, at man har formuleret  

 anholdelsesbeføjelsen i civilforsvarslovens § 35, stk. 4, tilsyneladende mere  

 vidtgående end i den tilsvarende § 15 i den militære straffelov? (således  

 opfattes forskellen af de CF-værnepligtige).« Svar.
 I forbindelse med Folketingets behandling af forslag til civilforsvarslov  

 (nu lov nr. 253 af 27. maj 1981) bad forsvarsudvalget indenrigsministeren om  

 blandt andet at redegøre nærmere for baggrunden for bemærkningerne til  

 lovforslagets § 35.
 Der vedlægges en kopi af indenrigsministerens besvarelse på  

 forsvarsudvalgets spørgsmål. (se bilag a).
Der er ingen anden motivering for den nye bestemmelse end den, der fremgår  

 af svaret.
De betragtninger, der kommer til udtryk i de CF-værnepligtiges  

 blad om f.eks. integration af den militære straffelov i civilforsvarsloven,  

 er fejlagtige.
Bestemmelsen i civilforsvarslovens § 35, stk. 4, svarer til § 15, 1), i  

 den militære retsplejelov og er ikke mere vidtgående end denne bestemmelse.  

 Tværtimod er bestemmelsen i civilforsvarsloven snævrere, da den forudsætter  

 en klar tilsidesættelse af en tjenstlig befaling, medens reglen i den  

 militære retsplejelov også omfatter »grov respektstridig opførsel«.  

 Hertil kommer, at civilforsvarsloven ikke indeholder en til den militære  

 straffelovs § 15, 2), svarende hjemmel til at »anholde en værnepligtig,  

 når denne træffes under udførelse af forbrydelse eller på friske spor eller  

 mistænkes for begået forbrydelse, og det skønnes nødvendigt at sikre hans  

 tilstedeværelse eller afsondring fra andre«.
Udenfor tjenesten kan  

 befalingsmænd i civilforsvaret kun anholde civilforsvarsværnepligtige i  

 medfør af retsplejelovens § 755, stk. 2, på tilsvarende måde som alle andre  

 borgere.
Det betyder, at der ikke i civilforsvaret - som i forsvaret - er  

 hjemmel til at anholde alene på grundlag af mistanke om en begået  

 forbrydelse.
Ifølge § 16 i den militære retsplejelov skal en foretagen anholdelse  

 straks indberettes til den pågældende rettergangschef.
Der er ikke i  

 civilforsvarsloven fastsat en tilsvarende bestemmelse, fordi der er tale om  

 interne tjenstlige forhold, som det ikke er påkrævet at regulere ved lov.
Det  

 er imidlertid klart, at det vil blive betragtet som en tjenesteforseelse at  

 foretage en anholdelse i civilforsvaret uden straks at indberette til højere  

 instans.
Civilforsvarsstyrelsen er anmodet om at udsende bestemmelser herom  

 til Civilforsvarskorpset i den nærmeste fremtid.
Bilag 6.2 Bilag c § 755.  Politiet kan anholde en person, der med  

 rimelig grund mistænkes for et strafbart forhold, der er undergivet offentlig  

 påtale, såfremt anholdelse må anses for påkrævet for at hindre yderligere  

 strafbart forhold, for at sikre hans foreløbige tilstedeværelse eller for at  

 hindre hans samkvem med andre.
Stk. 2.  Samme beføjelse har enhver, der træffer nogen  

 under eller i umiddelbar tilknytning til udøvelsen af et strafbart forhold,  

 der er undergivet offentlig påtale.
Den anholdte skal snarest muligt  

 overgives til politiet med oplysning om tidspunktet og grundlaget for  

 anholdelsen.
 Stk. 3.  Finder opløb sted, hvorunder der øves eller  

 trues med vold på person eller gods, eller er slagsmål, hvori flere har  

 deltaget, resulteret i drab eller betydelig legemsbeskadigelse, og den eller  

 de skyldige ikke med sikkerhed kan udpeges, kan politiet anholde enhver, der  

 er til stede, og som kan mistænkes for strafbar deltagelse.
 Stk. 4.  Anholdelse må ikke foretages, hvis  

 frihedsberøvelse efter sagens art eller omstændighederne i øvrigt ville være  

 et uforholdsmæssigt indgreb.
 STK: 5. Efter politiets begæring kan beslutning om anholdelse  

 træffes af retten.
Bilag 6.2 Bilag d § 13.  Handlinger foretagne i nødværge er straffri,  

 for så vidt de har været nødvendige for at modstå eller afværge et påbegyndt  

 eller overhængende, uretmæssigt angreb og ikke åbenbart går ud over, hvad der  

 under hensyn til angrebets farlighed, angriberens person og det angrebne  

 retsgodes betydning er forsvarligt.
 Stk. 2.  Overskrider nogen grænserne for lovligt  

 nødværge, bliver han dog straffri, hvis overskridelsen er rimeligt begrundet  

 i den ved angrebet fremkaldte skræk eller ophidselse.
 Stk. 3.  Tilsvarende regler finder anvendelse på  

 handlinger, som er nødvendige for på retmæssig måde at skaffe lovlige påbud  

 adlydt, iværksætte en lovlig pågribelse eller hindre en fanges eller  

 tvangsanbragt persons rømning.
Bilag 6.2 Bilag e Emne: Foreløbigt om civilforsvarslovens § 35, stk. 4.
 Med den seneste ændring af civilforsvarsloven, jf. nu lov nr. 253 af 27.  

 maj 1981, indførtes som et nyt stykke 4 til den hidtidige paragraf (42) en  

 bestemmelse om foresattes anholdelsesret.
 Af stykkets indhold fremgår, at enhver foresat i civilforsvaret kan  

 anholde en værnepligtig, når denne ikke efterkommer den foresattes tjenstlige  

 befaling, og det skønnes nødvendigt af hensyn til disciplinen at anholde ham.
Anholdelse er et straffeprocessuelt tvangsmiddel, der kun må iværksættes,  

 hvor det skønnes absolut påkrævet.
Kravet om anholdelsens nødvendighed følger  

 allerede af den almindelige grundsætning om anvendelse af tvangsmidler i  

 processen, hvorefter der aldrig må foretages videregående indgreb end  

 påkrævet for sagens formål.
Den foresatte må aldrig handle overilet, men  

 skal, forinden anholdelse iværksættes, nøje overveje, om anholdelsen står i  

 rimeligt forhold ikke blot til selve pågribelsens vanskelighed, men også til  

 pågribelsens formål, d.v.s. grundene til at foretage en anholdelse.
En  

 detaljeret vejledning om foresattes anholdelsesbeføjelser er under  

 udarbejdelse og vil blive udsendt til samtlige afdelinger m.v.
Derimod skal man ved nærværende skrivelse understrege, at en foresat i  

 civilforsvaret, der foretager eller lader foretage en anholdelse, har pligt  

 til - uanset om anholdelsen er foretaget med hjemmel i civilforsvarslovens §  

 35, stk. 4, eller i andre bestemmelser - uden ugrundet ophold at  

 indberette anholdelsen til vedkommende chef, inden for hvis myndighedsområde  

 anholdelse har fundet sted.
Det påhviler den pågældende chef ufortøvet at  

 indberette anholdelsen til Civilforsvarsstyrelsen.
 Pligt til ufortøvet at foretage indberetning om anholdelse, som foretages  

 af politiet efter opfordring af en foresat, består naturligvis fortsat.
Bilag 7 Indenrigsministeriets bekendtgørelse nr. 472 af 20. september 1976.
(optaget andet sted i RDB) Bilag 7.1 Fortegnelse over faste medlemmer i Indenrigsministeriets disciplinar-  

 og ankenævn for værnepligtige, der aftjener værnepligten ved civilt  

 arbejde.
Ankenævn Landsdommer Arne Holmstrup, Østre Landsret, (formand), adr.: Østre Landsret, Bredgade 59, 1260 København K.
Statsadvokat Erik Merlung, Statsadvokaturen for Sjælland, adr.
Jens Kofodsgade1, 1268 København K.
Advokat K.
Skovgaard-Sørensen, adr.: Nørregade 13, 1165 København K.
 Disciplinarnævn øst.
Dommer Henrik Schoustrup-Thomsen, retten i Ringsted (formand), adr.: Bøllingsvej 8, 4100 Ringsted.
Dommer Holger Mørch Skovsborg, retten i Hvidovre, (stedfortræder), adr.: Bytoften 29, 2650 Hvidovre.
 Discplinarnævn vest.
Kriminaldommer Jørgen Borch-Jacobseb, (formand), adr.: Domhuset, Søndre Tingvej 4 B, 6630 Rødding.
Dommer Christian Ejler Andersen, (stedfortræder), adr.: Retten i Struer, Søndergade 4, 7600 Struer Bilag 8 Vejledende bestemmelser for behandlingen af sager, hvor værnepligtige,  

 der er indkaldt til uddannelse ved det lokale civilforsvar, ikke giver  

 møde Hjemmelen til at anvende straffe over for værnepligtige i det lokale  

 civilforsvar findes i civilforsvarslovens §§ 35-36. Der sondres mellem  

 forhold, hvor en værnepligtig nægter at gøre civilforsvarstjeneste (§ 35,  

 stk. 1, nr. 1) og forhold, hvor en værnepligtig udebliver eller uberettiget  

 fjerner sig fra tjenestestedet (§ 35, stk. 1, nr. 2).
 Begreberne nægtelse og udeblivelse kan defineres således:
 Ved nægtelse af at gøre civilforsvarstjeneste forstås, at en  

 værnepligtig direkte nægter eller ved sin negative eller passive holdning  

 giver udtryk for, at han i realiteten nægter at gøre civilforsvarstjeneste.
 Ved udeblivelse forstås, at en værnepligtig ikke giver møde eller  

 forlader tjenestestedet, uden at han definitivt har besluttet sig til ikke at  

 ville gøre civilforsvarstjeneste.
Såfremt en værnepligtig, der er indkaldt til uddannelse ved det lokale  

 civilforsvar, ikke møder, skal der - såfremt sagen ikke kan afgøres ved et  

 disciplinarmiddel - ske anmeldelse til politimesteren/politidirektøren.
Ved  

 anmeldelse skal der anvendes en særlig formular  

 »Anmeldelsesrapport«, der er optaget som underbilag til disse  

 bestemmelser.
Anmeldelser skal indeholde nøjagtige og detaljerede oplysninger om  

 gerningsindholdet, herunder om den pågældende har givet udtryk for nægtelse  

 af at gøre CF-tjeneste.
Det bedes endvidere oplyst, om den pågældende  

 tidligere har undladt at give møde efter indkaldelse, og såfremt dette er  

 tilfældet, må det nøje specificeres, hvornår hver enkelt forseelse er begået,  

 med angivelse af forseelsens art, hvilken strafbestemmelse den er henført  

 under, samt hvilken straf den pågældende er blevet pålagt.
Endelig bedes der  

 redegjort for behandlingen af sagen.
 Der anføres i anmeldelsen intet om strafpåstanden.
Er der tale om førstegangstilfælde af nægtelse af at gøre  

 civilforsvarstjeneste, vil sagen blive afgjort med en bøde.
Såfremt den  

 pågældende tidligere er dømt for nægtelse af at gøre civilforsvarstjeneste,  

 vil han blive idømt hæfte svarende til den resterende tjenestetid, d.v.s. 14  

 dage, hvis han ikke er påbegyndt den lokale uddannelse.
 De første gange en værnepligtig udebliver uden direkte at nægte at gøre  

 civilforsvarstjeneste, vil sagerne blive afgjort med bøde af stigende  

 størrelsesorden startende med ca. 600 kr.
Er der tale om gentagne udeblivelser, må det overvejes, om den fortsatte  

 udeladelse af at give møde i realiteten må betragtes som en nægtelse af at  

 gøre civilforsvarstjeneste.
I disse tilfælde må den lokale  

 civilforsvarsmyndighed i anmeldelsen fremkomme med sin vurdering af sagen  

 baseret på samtlige foreliggende oplysninger.
Er anklagemyndigheden herefter  

 enig i, at den fornyede udeblivelse må sidestilles med en nægtelse af at gøre  

 civilforsvarstjeneste, vil den pågældende blive idømt en bøde for  

 overtrædelse af civilforsvarslovens § 35, stk. 1, nr. 1, og sagen behandles  

 herefter, således som det er nævnt ovenfor under pkt. 1).
 Almindelige bestemmelser.
 Indkaldelse af værnepligtige sker i overensstemmelse med  

 Indenrigsministeriets bekendtgørelse nr. 564 af 15. december 1980 om  

 indkaldelse til værnepligtstjeneste, jfr. bestemmelser om  

 personaleadministration i det lokale civilforsvar, afsnit I, kapitel 9.
 Når der indgives anmeldelse til politimesteren/politidirektøren, indsendes  

 samtidig en kopi til Civilforsvarsstyrelsen.
Der indberettes til Civilforsvarsstyrelsen om udfaldet af de enkelte  

 straffesager.
Ankefristen er 14 dage fra domsafsigelsen, så indberetning skal  

 ske så hurtigt, at man i styrelsen inden udløbet af ankefristen kan nå at  

 tage stilling til, om man vil iværksætte en anke.
 Værnepligtige, som 2 gange er straffet for overtrædelse af  

 civilforsvarslovens § 35, stk. 1, nr. 1, d.v.s. nægtelse af at gøre  

 civilforsvarstjeneste, hjemsendes og kan ikke indkaldes på ny i fredstid, se  

 civilforsvarslovens § 36, stk. 2.
 For at en værnepligtig ikke blot ved at betale bøder kan udstå sin  

 værnepligtstjeneste, er det vigtigt at påse, at den værnepligtige, som 2.  

 gang skal straffes for nægtelse af at gøre civilforsvarstjeneste, idømmes en  

 frihedsstraf af hæfte i det antal dage, der svarer til den resterende  

 tjeneste.
 Den resterende tjeneste beregnes således:
Pligtig tjeneste i 100 timer plus en mønstrings- og vedligeholdelsesøvelse  

 af 12 timer, eller ialt 112 timer.
Heri fradrages de timer, som den  

 værnepligtige har forrettet tjeneste.
Det herefter fremkomne timetal omregnes  

 til hele dage a 8 timer.
 Hvis der alene er tale om, at den værnepligtige ikke møder til en  

 vedligeholdelsesøvelse, skal den pågældende efter en minimumshæftestraf (7  

 dage) eller efter 2 bødestraffe ikke indkaldes på ny i fredstid.
 De pågældende forbliver i nummer ved den lokale stamafdeling med henblik  

 på eventuel indkaldelse i tilfælde af mobilisering.
Bilag 8.1 Bilag 9 VEJLEDNING OM ERSTATNING FOR PERSONSKADE.
 I lov nr. 80 af 8. marts l978 og lov nr. 79 af 8. marts l978, der er  

 optaget som underbilag til dette bilag, findes de gældende regler om  

 erstatning til skadelidte værnepligtige m.fl. og om arbejdsskadeforsikring.
Der anvendes forskellige skemaer til anmeldelse af tilfælde, der henhører  

 under de to love.
Opmærksomheden henledes på, at der i lov om erstatning til  

 skadelidte værnepligtige m.fl. findes en særregel om erstatning for følger af  

 sygdom, der kan henføres til tjenesten, og særlige regler for beregning af  

 årslønnen for den personkreds , der er omfattet af loven.
 I Personkredsen.
 Den personkreds, der er omfattet af lov om erstatning til skadelidte  

 værnepligtige m.fl. er:
1. Værnepligtige, uanset under hvilken form  

 værnepligten aftjenes, 2. Frivillige, der gør tjeneste i civilforsvaret uden  

 vederlag eller mod et beskedent vederlag, og således ikke har denne tjeneste  

 som hovederhverv, 3. Personel udtaget til at forrette tjeneste inden for  

 civilforsvaret i henhold til civilforsvarslovens § 12.
 Opmærksomheden henledes på, at også personel i det fredsmæssige  

 katastrofeberedskab er omfattet af loven under forudsætning af,-at det i  

 henhold til den trufne aftale med civilforsvaret om sådan tjeneste i fredstid  

 er forpligtet til at møde til denne tjeneste,-at personellet står under  

 ledelse af civilforsvarets befalingsmænd, og-at det iøvrigt skal iagttage de  

 regler, der gælder for sådan tjeneste.
 Personel, der ikke er nævnt som omfattet af lov om erstatning til  

 skadelidte værnepligtige, herunder figuranter, er omfattet af lov om  

 arbejdsskadeforsikring.
 II Tilfælde omfattet af loven.
 Ydelse efter lov om erstatning til skadelidte værnepligtige m.fl. kommer  

 til udbetaling, når det omhandlede personel rammes af ulykkestilfælde eller  

 sygdom, som med rimelighed kan henføres til udførelsen af de pligter, der er  

 forbundet med tjenesten, eller til de forhold, hvorunder tjenesten foregår,  

 når lovens øvrige betingelser er opfyldt.
Personskade under færdsel til og fra tjeneste, kan ikke dækkes.
En  

 undtagelse gælder dog for så vidt angår frivillige i civilforsvaret, se  

 underbilag 9.3.
 III Lovens-ydelser.
 Ydelserne efter lovene er:
1. Sygebehandling, optræning og hjælpemidler m.m., 2. Erstatning for tab af erhvervsevne, 3. Erstatning for varigt men, 4. Overgangsbeløb til efterladte ved dødsfald, 5. Erstatning for tab af forsørger, ad 1. Sygebehandling, optræning og hjælpemidler m.m.
Der ydes godtgørelse af udgifter til proteser, briller eller andre  

 hjælpemidler, samt udgifter til sygebehandling og optræning.
Såfremt briller  

 eller andre hjælpemidler er blevet beskadiget eller ødelagt som følge af  

 tjenesten, erstattes udgiften, selv om der ikke er tale om et egentligt  

 ulykkestilfælde.
 Lovene giver ikke adgang til erstatning for svie og smerte.
 ad 2. Erstatning for tab af erhvervsevne.
 Forringes skadelidtes evne til at skaffe sig indtægt ved arbejde med 15%  

 eller derover, tilkommer der den pågældende erstatning for tab af  

 erhvervsevne.
 ad 3. Erstatning for varigt men.
 Påføres den skadelidte varig og ikke ubetydelig skade med menskade på 5%  

 eller derover, tilkommer der den pågældende erstatning for varigt men.
 ad 4. Overgangsbeløb ved dødsfald.
 Ved dødsfald tilkommer der den efterladte ægtefælle eller eventuel anden  

 efterladt person - under visse nærmere betingelser - ret til et  

 overgangsbeløb en gang for alle.
 ad 5. Erstatning for tab af forsørger.
 Ved dødsfald kan der efter visse nærmere fastsatte regler ydes erstatning  

 for tab af forsørger til efterlevende, som er berettigede til overgangsbeløb,  

 og som har mistet en forsørger.
 IV Fremgangsmåden ved anmeldelse.
Alle skader, som må kunne antages at begrunde krav på ydelser efter lov om  

 erstatning til skadelidte værnepligtige m.fl., skal anmeldes til  

 Sikringsstyrelsen af den pågældendes stamafdeling.
Anmeldelse skal ske  

 snarest muligt og senest 8 dage efter skadens indtræden.
For sygdom regnes  

 anmeldelsesfristen fra det tidspunkt, da den anmeldelsespligtige har fået  

 kendskab til, at sygdommen må antages at være en tjenesteskade.
Også  

 ulykkestilfælde, der sker på vej til og fra tjeneste, skal anmeldes.
Samme  

 regel gælder, hvor værnepligtiges proteser, briller og andre hjælpemidler er  

 beskadiget eller ødelagt under tjenesten.
 Dødsfald skal anmeldes til Sikringsstyrelsen inden 48 timer, uanset om  

 anmeldelse af ulykkestilfælde eller lignende tidligere har fundet sted.
 Til anmeldelse af personskade og erhvervsbetinget sygdom efter lov om  

 erstatning til skadelidte værnepligtige m.fl. anvendes blanket nr. 575.902 og  

 efter lov om arbejdsskadeforsikring blanket nr. 575.905, og til anmeldelse af  

 brilleskader uden personskade anvendes blanket CF-formular nr. 3107.  

 Blanketterne rekvireres i Civilforsvarsstyrelsens tryksagsekspedition.
Blanketterne udfyldes i 3 eksemplarer.
Originaleksemplaret indsendes til  

 Sikringsstyrelsen, ulykkesforsikringen, Æbeløgade 1, 2100 København og 1  

 eksemplar til Civilforsvarsstyrelsen.
 Hver anmeldelse må kun omfatte 1 person.
Ved afslutningen af de værnepligtiges fortsatte lokale uddannelse, skal  

 stamafdelingen forespørge samtlige værnepligtige, om de mener at have krav på  

 erstatning efter loven, og i bekræftende fald skal anmeldelse til  

 Sikringsstyrelsen finde sted.
De værnepligtige må endvidere orienteres om  

 reglerne i lovens § 5 om anmeldelse af krav efter hjemsendelsen.
 Videre skal en af Forsvarets Oplysnings- og Velfærdstjeneste udgivet pjece  

 »Erstatning til værnepligtige, der rammes af ulykkestilfælde eller  

 sygdom« udleveres til værnepligtige, som hjemsendes før den på forhånd  

 fastsatte hjemsendelsesdato på grund af sygdom eller ulykkestilfælde, og til  

 værnepligtige, der er kommet til skade på en sådan måde, at der skønnes at  

 ville kunne opstå eftervirkninger på et senere tidspunkt.
 Pjecen rekvireres hos Forsvarets Oplysnings- og Velfærdstjeneste,  

 Socialsektionen, Halmtorvet 20, 1700 København V., telf. 01 31 25 11. (fra  

 16. maj 1989: 01 31 25 11).
 V Ikrafttrædelse.
 Lov om erstatning til skadelidte værnepligtige m.fl. er trådt i kraft den  

 1. april l978 og finder anvendelse for tilfælde opstået efter nævnte dato.
 VI Særligt om dagpenge.
Enhver, der kommer til skade ved et ulykkestilfælde, som omfattes af lov  

 om erstatning til skadelidte værnepligtige m.fl., har i medfør af  

 bestemmelserne i Socialministeriets bekendtgørelse nr. 81 af 5. marts l984 af  

 lov om dagpenge ved sygdom eller fødsel §§ 38 og 39 ret til dagpenge fra 1.  

 fraværsdag efter ulykkestilfældets indtræden.
Civilforsvarspersonel, som er  

 omfattet af lov om erstatning til skadelidte værnepligtige m.fl., er  

 berettiget til ved tilskadekomst under civilforsvarstjeneste at oppebære  

 dagpenge fra social- og sundhedsforvaltningen i den kommune, hvor den  

 pågældende har bopæl, således at arbejdsgiveren friholdes for at udbetale  

 dagpenge, underbilag 9.4.
 VII Særligt om anmeldelse af arbejdslulykker til Arbejdstilsynet.
 Arbejdsministeriets bekendtgørelse nr. 236 af 2. maj l973 om anmeldelse af  

 arbejdsulykker m.v. til Arbejdstilsynet gælder uafhængigt af bestemmelserne  

 om anmeldelse af ulykkestilfælde m.v. til Sikringsstyrelsen.
 Ifølge nævnte bekendtgørelses § 1 skal arbejdsulykker m.v., som har  

 medført arbejdsudygtighed i en dag eller mere ud over tilskadekomstdagen,  

 snarest og inden 9 dage anmeldes til Arbejdstilsynet.
 Anmeldelse skal ske på særlige blanketter, der udleveres igennem  

 Arbejdstilsynet og Danmarks Statistik.
 VIII Tvivlsspørgsmål.
 Eventuelle tvivlsspørgsmål kan forelægges Civilforsvarsstyrelsen.
F.
Trosbjerg brigadechef Bilag 9.1 Lov nr. 80 af 8. marts 1978 (optaget andet sted i RDB) Bilag 9.2 Socialministeriets bekendtgørelse nr. 450 af 25. juni 1987 (optaget andet sted i RDB) Bilag 9.2.1 Lov nr. 743 af 12. juli 1988 (optaget andet sted i RDB) Bilag 9.3 Sikringsstyrelsens brev af 5. december 1985 om ret til sygedagpenge  

 til lønmodtagere, der sygemeldes i deres civile ansættelsesforhold på grund  

 af en lidelse; der er pådraget under frivillig tjeneste i Hjemmeværnet og  

 Civilforsvaret.
 Der henvises til sikringsstyrelsens brev af 18. januar 1985  

 (Civilforsvarsstyrelsens j.nr. 7. kt. 505-51/75).
 Som det fremgår af vedlagte meddelelse til kommuner m.fl. (underbilag  

 9.4.) har man efter nye overvejelser fundet, at den tidligere praksis,  

 hvorefter det offentlige afholder dagpengeudgiften, når en lønmodtager kommer  

 til skade eller pådrager sig sygdom i forbindelse med frivillig tjeneste i  

 hjemmeværnet og civilforsvaret, på ny bør følges.
 Dagpengeudvalget vil herefter i tilfælde, som forelægges udvalget, kunne  

 fritage den tilskadekomnes civile arbejdsgiver for dagpengepligten.
 Man skal samtidig meddele, at Sikringsstyrelsen vil følge den praksis, at  

 det frivillige personel i hjemmeværnet og civilforsvaret er dækket efter lov  

 om erstatning til skadelidte værnepligtige m.fl. for følger af skade, der  

 indtræffer på vej mellem bopæl og tjeneste.
 Det er herved styrelsens opfattelse, at tjenesteforholdene for dette  

 personel ikke er ændret på tilsvarende måde, som tilfældet er for de militære  

 værnepligtige, hvis tjenesteforhold for så vidt angår færden mellem bopæl og  

 tjenestested kan sammenlignes med almindelige arbejdstageres.
Bilag 9.4 Sikringsstyrelsens meddelelse af 5. december 1985 om praksis efter  

 dagpengeloven og erstatningsloven for værnepligtige m.fl. for frivilligt  

 personel under Hjemmeværnet og Civilforsvaret.
 På foranledning af nogle konkrete tilfælde, som har været forelagt  

 dagpengeudvalget, har Sikringsstyrelsen tidligere udtalt, at der ikke var  

 tilstrækkeligt grundlag for den hidtidige praksis, hvorefter en lønmodtagers  

 civile arbejdsgiver fritages for dagpengepligten, når lønmodtageren  

 sygemeldes på grund af en lidelse, der er pådraget under tjeneste omfattet af  

 lov nr. 80 af 8. marts 1978 om erstatning til skadelidte værnepligtige m.fl.,  

 herunder frivillig tjeneste i hjemmeværnet og civilforsvaret.
 Efter nye overvejelser i samråd med Socialministeriet meddeles herved, at  

 man nu finder, at reale grunde sammenholdt med den praksis, som var gældende  

 forud for dagpengelovens ikrafttræden den 1. april 1973, fører til, at den  

 civile arbejdsgiver bør fritages for dagpengepligten i de nævnte tilfælde.
 Dagpengepligten påhviler således social- og sundhedsforvaltningen i den  

 ansattes bopælskommune.
 De omhandlede sygdomstilfælde er omfattet af dagpengelovens § 38, således  

 at der er ret til dagpenge allerede fra 1. fraværsdag.
Bilag 10 Socialministeriets bekendtgørelse nr. 384 af 2. august 1978.
(optaget andet sted i RDB) Bilag 11 Oversigt over ydelser til personel i det lokale civilforsvar.
 A: Værnepligtige.
 2. Tabt arbejdsfortjeneste pr. 3. juli 1989 max.  

 399,00 kr.
 /dag dog højst 2.394,00 kr. for en fuld arbejdsuge (5 eller 6  

 arbejdsdage).
3. Forplejning pr. 1. januar 1989 Vejledende satser for værnepligtige i det kommunale civilforsvar.
a.
Til forplejning af værnepligtige, der er indkaldt til uddannelse eller  

 øvelse af en samlet varighed af 4 - 6 timer på en enkelt dag, kan der  

 anvendes et beløb på indtil 35,77 kr.  pr. værnepligtig.
b.
Til forplejning af værnepligtige, der er indkaldt til uddannelse eller  

 øvelse af en samlet varighed af 6 - 8 timer på en enkelt dag, kan der  

 anvendes et beløb på indtil 53,86 kr.  pr. værnepligtig.
c.
Til forplejning af værnepligtige, der er indkaldt til uddannelse eller  

 øvelse af mere end 8 timers varighed på en enkelt dag, kan der anvendes et  

 beløb på indtil 71,60 kr. pr. værnepligtig.
d.
Til forplejning af værnepligtige, der indkvarteres under uddannelse på  

 dagkurser eller under weekenduddannelse, kan der anvendes et beløb på indtil  

87,18 kr. pr. værnepligtig pr. døgn.
e.
De under punkterne a-d nævnte beløb nedsættes til henholdsvis 28,23  

 kr. , 46,15 kr. , 56,63 kr. og 74,60 kr. i tilfælde,  

 hvor forplejningen (varm mad eller tørkost) fremstilles af  

 forplejningspersonellet som led i uddannelsen eller øvelsen.
 4. Godtgørelse for benyttelse af eget motorkøretøj  

 under øvelser, pr. 1. januar 1989 115 øre/km.
 5. Om aflønning af værnepligtige overført i henhold  

 til reglerne i bilag 13 henvises til kapitel II pkt. 2.3.2.
 6. Godtgørelsen til værnepligtige for merudgifter ved  

 fravær fra hjemmet i forbindelse med tvangsmæssig indkaldelse til det  

 fredsmæssige katastrofeberedskab pr. 1. januar 1989. 72,00 kr./dag.
B: Frivillige 1. Befordringsgodtgørelse pr. 1. januar 1989.
2. Tabt arbejdsfortjeneste pr. 3. juli 1989 3. Merudgifter ved fravær fra hjemmet pr. 1. april  

 1984 uændret  13 kr. pr. påbegyndt døgn.
 4. Forplejning pr. 1. januar 1989.
 Vejledende satser for frivillige i det kommunale civilforsvar.
a.
Ved større kombinerede øvelser, hvori også frivilligt personel  

 deltager, kan samtlige øvelsesdeltagere forplejes efter ovennævnte regler for  

 værnepligtigt personel (pkt. 3 a, b, c og e).
b.
Ved øvelser alene med frivilligt personel, hvorved  

 forplejningspersonellet samtidig ønskes øvet, kan der anvendes et beløb på  

 indtil-22,45-kr. til forplejning af hver øvelsesdeltager.
Dette gælder også  

 eventuelle figuranter.
c.
Der kan til forplejning af figuranter, der medvirker under udannelsen  

 af K-værnepligtige, anvendes et beløb på indtil-22,45-kr. pr. figurant.
 5. Forfriskning pr. 1. januar 1989  7,60 kr.  

 pr. frivillig pr. fremmøde.
 6. Godtgørelse for benyttelse af eget motorkøretøj  

 under øvelse, pr. 1. januar 1989 115 øre/km.
 C: Instruktører m.fl.
 Satserne gælder for de honorarer, som anvises centralt fra  

 Civilforsvarsstyrelsen.
 Takster pr. 1. april 1989.
 For forevisning af film af mindst 1 times varighed (for under 1 time ydes  

 1/2 sats) i forbindelse med uddannelses- og foredragsvirksomhed ydes for  

 tiden-68,99-kr .
 De øvrige honorarer udgør pr. 1. april 1989 følgende:
 Til ovennævnte honorarer lægges en feriegodtgørelse på 12,5%. Der ydes dog  

 ikke feriegodtgørelse for foredrag og honorar for fremvisning af film.
D: Tilskud ved enhedstimebeløb 1. Værnepligtige og frivillige Reglerne om  

 enhedstimebeløbene er optaget i kap.
VII og bilag 24.1-2. Satserne er med  

 virkning fra 1. oktober l989 følgende:
 2. § 13 personel Enhedstimebeløbene ved lokal  

 uddannelse af § 13-personel (grunduddannelse og civilforsvarsfaglig  

 uddannelse) udgør det til enhver tid gældende instruktørhonorar for teoretisk  

 undervisning (finansministeriets sats V) incl. feriepenge divideret med 15.
E: Bedriftværnslederkursus Kursusafgiften for deltagelse i bedriftværnslederkursus udgør pr. 1. juli  

 1989 følgende:
