Bekendtgørelse om ændring af bekendtgørelse om erhvervsuddannelsen i vvs-energi § 1 I bekendtgørelse nr. 308 af 26. marts 2019 om erhvervsuddannelsen i vvs-energi foretages følgende ændringer:
 1. Indledningen affattes således:
»I medfør af § 4, stk. 2, og § 38, stk. 2, i lov om erhvervsuddannelser, jf. lovbekendtgørelse nr. 957 af 7. maj 2019, og § 4, stk. 1 og 2, og § 7, stk. 3, i lov om erhvervsfaglig studentereksamen i forbindelse med erhvervsuddannelse (eux) m.v., jf. lovbekendtgørelse nr. 612 af 28. maj 2019, og efter bestemmelse fra, samråd med og inddragelse af Det faglige Udvalg for VVS-energiuddannelsen, fastsættes efter bemyndigelse:« 2. I § 6, stk. 3, 4. pkt., ændres »110 minutter« til: »140 minutter«.
§ 2 Bekendtgørelsen træder i kraft den 1. november 2019 og har virkning for elever, der har påbegyndt uddannelsen den 1. august 2019 eller påbegynder den derefter.
