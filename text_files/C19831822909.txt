 Ligningsrådet har til brug ved skatteansættelsen for indkomståret 1983  

 fastsat nedenstående satser.
 Landbrugere m.v. med kalenderårsregnskab skal benytte de ved kalenderårets  

 udgang fastsatte satser, medens landbrugere, der anvender et andet indkomstår  

 end kalenderåret (forskudt indkomstår), skal anvende de forud for  

 regnskabsafslutningen sidst offentliggjorte satser.
Normaleudgift pr. kostdag Landbrugere, gartnere, frugtavlere m.fl., der i årets løb har ydet kost  

 til medhjælpere i et antal dage, der ikke overstiger det normale antal  

 kostdage til 2 helårsarbejdere, kan, når særskilt husholdningsregnskab ikke  

 er ført for folkeholdets andel i husholdningsudgifterne, herunder udgift til  

 brændsel og belysning, fratrække 29 kr. pr. kostdag for hver medhjælper.
Medhjælperes andel i lejeværdi For hver medhjælper, som har logi i stuehuset, kan fratrækkes 900 kr.  

 årligt for andel i lejeværdien.
 Hvor lejeværdien af stuehuset er ansat efter skøn, kan der dog ikke gives  

 et sådant fradrag.
Værdi af forbrug af egne produkter for landbrugere De vejledende mindstesater for landbrugeres forbrug af egne produkter er  

 fastsat som følger:
 Svine- og/eller kreaturhold 580 kr.
 Fjerkræshold 110 kr.
 Mælk 220 kr.
 Fuldt alsidigt landbrug 910 kr.
Satserne gælder pr. person i husholdningen.
For børn under 14 år medregnes  

 de anførte satser med halvdelen.
Satserne er eksklusive moms  

 (merværdiafgift).
