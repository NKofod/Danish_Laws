Nr LSF 321 Forslag til Lov om ændring af lov om boligsparekontrakter og forskellige  

 skatte- og afgiftslove (Afskaffelse af fremtidig præmiering og ændring af  

 visse skatte- og afgiftsbestemmelser) Fremsat af boligministeren (Kofod-Svendsen) den 19. maj 1993 Vedtaget ved tredjebehandling den 22. juni 1993 Lov nr. 442 af 30/06/1993 § 1 I lov om boligsparekontrakter, jf. lovbekendtgørelse nr. 145 af 20. marts  

 1987, foretages følgende ændringer:
 1. I § 1 indsættes som stk. 4:
»Stk. 4. Efter 31. december 1993 kan der ikke indgås nye kontrakter  

 efter denne lov.« 2. § 3 ophæves.
 3. § 5 affattes således:
 » § 5. Når opsparingen udbetales til anvendelse til et af de i  

 § 1 nævnte formål, tilskrives der en præmie, der beregnes som 4 pct. p.a. af  

 den til enhver tid foretagne opsparing inkl. tilskrevne renter, jf. dog stk.  

 3.
 Stk. 2. Præmieberegningen ophører senest 10 år efter første  

 indbetaling, jf. dog stk. 3.
Stk. 3. Af de beløb, der er opsparet på boligsparekontrakten den  

 31. december 1993 inkl. tilskrevne renter, beregnes en præmie på 4 pct. p.a.  

 Herefter beregnes ikke præmie.
Præmien udbetales, når opsparingen udbetales  

 til et af de i § 1 nævnte formål.
Ved delvis udbetaling af opsparingen  

 udbetales en forholdsmæssig andel af præmien.
Forholdet mellem denne andel og  

 det samlede præmieberettigede beløb skal svare til forholdet mellem det til  

 præmieberettigede formål udbetalte beløb og saldoen på kontoen den 31.  

 december 1993.
Stk. 4. Præmiebeløbet afholdes af statskassen.« 4. § 6 ophæves.
 5. § 7 ophæves.
§ 2 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 778 af 17. september 1992, som senest  

 ændret ved lov nr. 1073 af 23. december 1992, foretages følgende ændringer:
 1. I § 5, stk. 5, 1. pkt., indsættes efter »Beløb,  

 der«: »senest den 31. december 1993«.
 2. § 5, stk. 5, sidste pkt., ophæves.
§ 3 I lov om afgift af arv og gave, jf. lovbekendtgørelse nr. 712 af 15.  

 oktober 1991, foretages følgende ændring:
 I § 44, stk. 3, nr. 3, indsættes 2 steder efter »Beløb,  

 der«: »senest den 31. december 1993«.
§ 4 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 1223 af 17. december 1992, som  

 senest ændret ved lov nr. 271 af 6. maj 1993, foretages følgende ændring:
 § 7, litra y, ophæves.
§ 5 Stk. 1. Loven træder i kraft dagen efter bekendtgørelsen i  

 Lovtidende. § 1, nr. 3, træder dog først i kraft 1. januar 1994.
 Stk. 2. § 2, nr. 2, og § 4 har virkning fra den 1. januar 1994.
Oprindeligt fremsat forslag § 1 I lov om boligsparekontrakter, jf. lovbekendtgørelse nr. 145 af 20. marts  

 1987, foretages følgende ændringer:
 1. I § 1 indsættes som stk. 4:
 »Stk. 4. Efter 18. maj 1993 kan der ikke indgås nye  

 kontrakter efter denne lov«.
 2. § 3 ophæves.
 3. § 5 affattes således:
»§ 5. Af de beløb, der er opsparet på boligsparekontrakten  

 ved lovens ikrafttræden incl. tilskrevne renter beregnes en præmie på 4 pct.  

 p.a.
Præmien udbetales, når opsparingen udbetales til et af de i § 1 nævnte  

 formål.
Ved delvis udbetaling af opsparingen udbetales en forholdsmæssig  

 andel af præmien.
Forholdet mellem denne andel og det samlede præmiebeløb  

 skal svare til forholdet mellem det til præmieberettigede formål udbetalte  

 beløb og saldoen på kontoen ved lovens ikrafttræden.
Stk. 2. Præmiebeløbet afholdes af statskassen.« 4. § 6 ophæves.
 5. § 7 ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Lovforslaget fremsættes som led i regeringens samlede udspil om  

 strukturreformen og beskæftigelsesfremmende initiativer.
 Ved oprettelse af boligsparekontrakter præmierer staten opsparing til  

 bestemte boligformål (anskaffelse, forbedring mv.). Statspræmien udgør 4 pct.  

 p.a. (simpel rente) og er skattefri.
Præmien ydes under forudsætning af, at der i mindst 3 og højst 10 år  

 indbetales et beløb på mellem 1.200 kr. og 10.000 kr. årligt, og at det  

 således opsparede beløb anvendes til tilvejebringelse eller forbedring af  

 helårsbolig.
Det opsparede beløb, incl. tilskrevet præmie, kan tidligst  

 udbetales til anvendelse til disse formål 3 år efter den første indbetaling.
 Boligspareordningen blev sidst ændret som led i Kartoffelkuren i oktober  

 1986. Bl.a. blev loftet over indbetaling forhøjet fra 6.000 kr. til 10.000  

 kr. om året, og den maximale opsparingsperiode blev forlænget fra 5 til 10  

 år.
I 1992 udgjorde statens udgifter til præmiering af boligsparekontrakter  

 knap 90 mill. kr.
Ved udgangen af 1992 var der knap 600.000 løbende  

 kontrakter med et samlet indestående på godt 6,2 mia. kr.
Den optjente  

 (ikke-udbetalte) præmie på disse kontrakter udgjorde ca. 480 mill. kr.
Dansk økonomi præges for tiden af afdæmpet økonomisk vækst og høj  

 ledighed, ikke mindst på bygge- og anlægsområdet.
Samtidig ligger den private  

 opsparingstilbøjelighed på et højt niveau, bl.a. stimuleret af en høj  

 realrente.
I denne situation er der ikke længere behov for, at staten gør  

 opsparing til fremtidigt boligforbrug særligt favorabel.
Tværtimod er der  

 behov for initiativer, der her og nu stimulerer aktiviteten på boligområdet.
På denne baggrund foreslås det, - at der stoppes for nytegning af boligsparekontrakter med virkning fra  

 lovforslagets fremsættelse, - at præmieringen på eksisterende boligsparekontrakter standses, således  

 at præmien beregnes en gang for alle på tidspunktet for lovens ikrafttræden  

 med den virkning, at der ikke sker yderligere præmiering af allerede  

 opsparede beløb incl. renter, og at indbetalinger, der foretages efter  

 ikrafttrædelsen, herefter ikke er præmieberettigede, og - at bestemmelsen om, at opsparede beløb tidligst kan udbetales 3 år efter  

 den første indbetaling, ophæves.
Der tilskrives imidlertid kun som hidtil  

 præmie, hvis beløbet anvendes til eet af de i loven nævnte formål.
Samlet sigter disse forslag mod at fremskynde afviklingen af  

 boligspareordningen.
Vilkårene for eksisterende kontrakter ændres ikke ud  

 over, hvad der er indeholdt i de anførte forslag.
Økonomiske og administrative konsekvenser I nedenstående oversigt er vist de skønnede statslige udgifter til  

 præmiering af boligsparekontrakter såvel ved opretholdelse af gældende regler  

 som ved gennemførelse af ovennævnte forslag.
Udgiftsskønnene for 1995-1997 er  

 angivet i 1994-prisniveau.
Skønnene er behæftet med betydelig usikkerhed,  

 bl.a. fordi de bygger på den fremtidige opsparingsadfærd.
Særlig stor  

 usikkerhed knytter der sig til, i hvilket omfang stop for præmiering af  

 eksisterende kontrakter vil betyde en tidligere ophævelse af kontrakterne -  

 og dermed udbetaling af statspræmien - end ellers.
Note: På finansloven for 1993 er udgifterne til præmiering af  

 boligsparekontrakter budgetteret til 140 mill. kr.
Ovenfor er anført det  

 aktuelle udgiftsskøn ved uændret lovgivning.
 Der skønnes ikke at være administrative konsekvenser forbundet med  

 forslaget.
Bemærkninger til de enkelte bestemmelser Til § 1 Til nr. 1 Bestemmelsen ophæver adgangen til at indgå kontrakter i henhold til denne  

 lov med virkning fra dagen for lovforslagets fremsættelse i Folketinget.
 De beløb, der allerede er opsparet i henhold til denne lov, forbliver  

 stående og udløser som forventet præmiering ved udbetaling til de formål, der  

 er nævnt i loven, dog således at præmieringen ophører ved lovens  

 ikrafttræden.
Til nr. 2 Bestemmelsen foreslås ophævet, da den regulerer indgåelse af nye  

 kontrakter.
Til nr. 3 Opsparede midler i henhold til denne lov er i dag bundet i minimum 3 år.  

 Denne bindingsperiode foreslås ophævet, således at opsparede beløb på  

 eksisterende kontrakter i relation til præmieringen kan udbetales på et  

 hvilket som helst tidspunkt efter opsparingens begyndelse.
Det er således  

 ikke længere nogen betingelse for statens præmiering af opsparingen, at der  

 skal være sparet op i minimum 3 år.
Den foreslåede bestemmelse griber ikke  

 ind i den konkrete kontrakt, som opspareren har med et pengeinstitut.
Samtidig med lovens ikrafttræden standses den fremtidige præmiering af de  

 opsparede midler.
Den opnåede præmie gøres op en gang for alle som 4 pct.  

 p.a. af de beløb, der er opsparede på boligsparekontrakten ved lovens  

 ikrafttræden incl. rentetilskrivning til samme dato.
 Med den foreslåede ændring af § 5 vil der fremover hverken blive beregnet  

 (yderligere) præmie af de allerede opsparede beløb eller blive beregnet  

 præmie af fremtidig opsparing, herunder af renter, der tilskrives det beløb,  

 der var opsparet ved lovens ikrafttræden.
 Som hidtil vil der kun ske udbetaling af præmieringen ved udbetaling til  

 de formål, der er nævnt i loven.
Til nr. 4 Lovens § 6 indeholder en bestemmelse, som fastslår, at  

 boligsparekontrakter bortfalder, såfremt det samlede årlige opsparingsbeløb  

 ikke opfylder lovens mindstekrav, med den virkning, at der ikke udbetales  

 præmie for det opsparede beløb.
Bestemmelsen foreslås afskaffet, da det ikke  

 findes rimeligt at opretholde kravet om fortsat indbetaling i relation til  

 præmieudbetaling for allerede opsparede midler, når der ikke længere ydes  

 statslig præmiering af den fortsatte indbetaling.
 Med bestemmelsens afskaffelse vil en mindre gruppe opsparere, som inden  

 for det sidste år ikke har opfyldt kravet om mindstebetaling, bevare retten  

 til udbetaling af præmie.
Til nr. 5 Der er tale om en konsekvensændring som følge af ophævelsen af den 3-årige  

 bindingsperiode.
Når opsparede beløb ikke længere skal være bundet 3 år, bortfalder  

 grundlaget for at opretholde begrænsningerne i opsparerens råderet over  

 beløbene, samt beskyttelsen mod kreditorer.
Lovens angivelse af  

 retstilstanden i tilfælde af konkurs og dødsfald bliver overflødig, da der nu  

 er fri rådighed over beløbet.
Til § 2 Det foreslås at lade loven træde i kraft dagen efter bekendtgørelsen i  

 Lovtidende.
Det bemærkes dog, at forslaget har virkning for indgåelse af nye  

 kontrakter allerede fra datoen for lovforslagets fremsættelse.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om boligsparekontrakter, jf. lovbekendtgørelse nr. 145 af 20. marts  

 1987, foretages følgende ændringer:
 1. I § 1 indsættes som stk. 4:
 »Stk. 4. Efter 18. maj 1993 kan der ikke indgås nye  

 kontrakter efter denne lov«.
 § 1. Staten præmierer opsparing, der finder sted i henhold til  

 særlige boligsparekontrakter, som oprettes med henblik på tilvejebringelse  

 eller forbedring af helårsbolig for den, der foretager opsparingen.
 Stk. 2. Opsparingen skal anvendes til et af følgende formål:
1. køb af grund til opførelse af bolig, 2. opførelse eller køb af bolig, 3. betaling af indskud eller forudbetaling af leje i forbindelse med  

 indgåelse af lejemål, 4. køb af aktie eller andelsbevis, der er nødvendigt for overtagelse af  

 lejemål, eller 5. forbedring eller udvidelse af bestående bolig.
 Stk. 3. Opsparing, der påbegyndes den 1. februar 1974 eller  

 senere, skal for at kunne præmieres anvendes til boligformål her i landet.
 2. § 3 ophæves.
 § 3. Kontraktens bestemmelser skal udformes således, at opspareren  

 i mindst 3 år og højst 10 år i gennemsnit pr. måned indbetaler mindst 100 kr.  

 Indbetalingerne må ikke overstige 10.000 kr. årligt.
 3. § 5 affattes således:
»§ 5. Af de beløb, der er opsparet på boligsparekontrakten  

 ved lovens ikrafttræden incl. tilskrevne renter beregnes en præmie på 4 pct.  

 p.a.
Præmien udbetales, når opsparingen udbetales til et af de i § 1 nævnte  

 formål.
Ved delvis udbetaling af opsparingen udbetales en forholdsmæssig  

 andel af præmien.
Forholdet mellem denne andel og det samlede præmiebeløb  

 skal svare til forholdet mellem det til præmieberettigede formål udbetalte  

 beløb og saldoen på kontoen ved lovens ikrafttræden.
Stk. 2. Præmiebeløbet afholdes af statskassen.« § 5. Det opsparede beløb kan udbetales 3 år efter den første  

 indbetaling.
 Stk. 2. Når opsparingen udbetales til anvendelse til et af de i §  

 1 nævnte formål, tilskrives der en præmie, der beregnes som 4 pct. p.a. af  

 den til enhver tid foretagne opsparing inkl. tilskrevne renter.
 Stk. 3. Såfremt en opsparer inden for det sidste år inden 3 års  

 periodens udløb har haft udgifter til et af de i § 1 nævnte formål, vil det  

 opsparede beløb, inklusive præmie, kunne frigives efter bestemmelserne i stk.  

 1.
 Stk. 4. Præmieberegningen ophører senest 10 år efter første  

 indbetaling.
 Stk. 5. Præmiebeløbet afholdes af statskassen.
 4. § 6 ophæves.
 § 6. Såfremt der ikke indbetales beløb i henhold til en  

 boligsparekontrakt, således at de samlede årlige opsparingsbeløb svarer til  

 indbetalinger af det månedlige mindstebeløb på 100 kr., betragtes kontrakten  

 som bortfaldet.
 Stk. 2. De indbetalte beløb kan dog først frigives 3 år efter den  

 første indbetaling i henhold til kontrakten og uden udbetaling af præmie.
 5. § 7 ophæves.
 § 7. Opspareren kan ikke hæve, overdrage eller på anden måde råde  

 over de indbetalte beløb før 3 år efter den første indbetaling i henhold til  

 kontrakten.
 Stk. 2. I samme tidsrum kan der ikke foretages udlæg, udpantning  

 eller arrest i de indbetalte beløb.
 Stk. 3. I tilfælde af konkurs frigives de indbetalte beløb.
Stk. 4. Afgår opspareren ved døden, eller inddrages  

 boligsparekontrakten under skifte af ægtefællers fællesbo, kan de indbetalte  

 beløb kræves frigivet.
Det samme gælder, hvis opspareren udvandrer.
§ 2 Loven træder i kraft dagen efter bekendtgørelsen i Lovtidende.
Bilag 2 Folketingsforhandlinger vedrørende lov om boligsparekontrakter Om Folketingets behandling af lov nr. 215 af 27. maj 1970 om  

 boligsparekontrakter, som ændret ved lov nr. 296 af 14. juni 1974 og lov nr.  

 721 af 23. oktober 1986, henvises til følgende spaltenumre i  

 folketingstidende:
 Folketingsåret 1969-70:
 2295, 2503, 5503, 5752, A 1501, B 913, C 503.
 Folketingsåret 1973-74:
 1546, 2687, A 1279, B 357, C 281.
 Folketingsåret 1986-87:
 76, 486, 757, 1074, A 135, B 75, B 193, C 33.
Efter 2. behandling den 18. juni 1993 § 1 I lov om boligsparekontrakter, jf. lovbekendtgørelse nr. 145 af 20. marts  

 1987, foretages følgende ændringer:
 1. I § 1 indsættes som stk. 4:
»Stk. 4. Efter 31. december 1993 kan der ikke indgås nye kontrakter  

 efter denne lov.« 2. § 3 ophæves.
 3. § 5 affattes således:
 » § 5. Når opsparingen udbetales til anvendelse til et af de i  

 § 1 nævnte formål, tilskrives der en præmie, der beregnes som 4 pct. p.a. af  

 den til enhver tid foretagne opsparing inkl. tilskrevne renter, jf. dog stk.  

 3.
 Stk. 2. Præmieberegningen ophører senest 10 år efter første  

 indbetaling, jf. dog stk. 3.
Stk. 3. Af de beløb, der er opsparet på boligsparekontrakten den  

 31. december 1993 inkl. tilskrevne renter, beregnes en præmie på 4 pct. p.a.  

 Herefter beregnes ikke præmie.
Præmien udbetales, når opsparingen udbetales  

 til et af de i § 1 nævnte formål.
Ved delvis udbetaling af opsparingen  

 udbetales en forholdsmæssig andel af præmien.
Forholdet mellem denne andel og  

 det samlede præmieberettigede beløb skal svare til forholdet mellem det til  

 præmieberettigede formål udbetalte beløb og saldoen på kontoen den 31.  

 december 1993.
Stk. 4. Præmiebeløbet afholdes af statskassen.« 4. § 6 ophæves.
 5. § 7 ophæves.
§ 2 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 778 af 17. september 1992, som senest  

 ændret ved lov nr. 1073 af 23. december 1992, foretages følgende ændringer:
 1. I § 5, stk. 5, 1. pkt., indsættes efter »Beløb,  

 der«: »senest den 31. december 1993«.
 2. § 5, stk. 5, sidste pkt., ophæves.
§ 3 I lov om afgift af arv og gave, jf. lovbekendtgørelse nr. 712 af 15.  

 oktober 1991, foretages følgende ændring:
 I § 44, stk. 3, nr. 3, indsættes 2 steder efter »Beløb,  

 der«: »senest den 31. december 1993«.
§ 4 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 1223 af 17. december 1992, som  

 senest ændret ved lov nr. 271 af 6. maj 1993, foretages følgende ændring:
 § 7, litra y, ophæves.
§ 5 Stk. 1. Loven træder i kraft dagen efter bekendtgørelsen i  

 Lovtidende. § 1, nr. 3, træder dog først i kraft 1. januar 1994.
 Stk. 2. § 2, nr. 2, og § 4 har virkning fra den 1. januar 1994.
