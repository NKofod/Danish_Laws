Manglende information af forældre ved  

 afslag på tandreguleringsbehandling Patientklagenævnet fandt, at moderen ikke blev  

 informeret tilstrækkeligt om de behandlingsmuligheder, der forelå  

 den 23. november 1993, idet hun ved den lejlighed ikke fik noget at vide om  

 overvejelserne om en anden behandlingsform.
Nævnet fandt videre, at drengen ikke var gammel nok  

 til selv at overskue konsekvenserne af at sige nej tak til det ændrede  

 behandlingstilbud, idet han kun var knapt 15 år, da han fik forelagt  

 den nye behandlingsplan af specialtandlægen.
Nævnet fandt derfor,  

 at specialtandlægen udviste manglende omhu, da han ikke sørgede  

 for, at moderen - som indehaver af forældremyndigheden - fik den  

 nødvendige information, inden hun accepterede, at behandlingen med den  

 løse bøjle (aktivatoren) blev afbrudt.
 Patientklagenævnet fandt ikke grundlag for kritik af  

 overtandlægens beslutning om ikke at tilbyde drengen en ny  

 tandreguleringsbehandling.
