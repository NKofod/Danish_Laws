 Udtalt, at Registertilsynet ikke havde indvendinger imod oprettelsen  

 af Rigshospitalets livstestamenteregister.
 Endvidere udtalt, at Registertilsynet ikke havde indvendinger imod, at  

 det tilhørende (manuelle) testatorkartotek omfattes af forskrifterne.
 Sundhedsministeriet anmodede om en udtalelse vedrørende et fremsendt  

 udkast til forskrifter for Rigshospitalets livstestamenteregister.  

  Sundhedsministeriet anmodede i den forbindelse efter lov om offentlige  

 myndigheders registre § 3, stk. 1, tillige om en udtalelse om inddragelsen af  

 det tilhørende manuelle testatorkartotek (indeholdende anmeldelserne om  

 optagelse i registeret) under forskrifterne.
 Formålet med registeret var at give borgerne adgang til at få registreret  

 deres ønsker om behandling i et livstestamente, såfremt de måtte komme i en  

 tilstand, hvor selvbestemmelsesretten ikke længere kan udøves på anden måde,  

 samt at give de behandlende læger adgang til oplysningerne herom.
 Registertilsynet udtalte herefter, at man ikke havde indvendinger imod  

 registerets oprettelse til varetagelse af de formål, der fremgik af sagen.  

 Registertilsynet fandt endvidere ikke at have indvendinger imod, at det  

 tilhørende testatorkartotek i henhold til lov om offentlige myndigheders  

 registre § 3, stk. 1, blev inddraget under loven og således blev omfattet af  

 forskrifterne.
 Sundhedsministeriet fastsatte herefter forskrifter for  

 livstestamenteregisteret.
Registertilsynet har tidligere i beretningsåret udtalt sig om grundlaget  

 for registerets oprettelse.
Se herom ovenfor under afsnit 3.2.2.
 (* 1) Registertilsynets Årsberetning 1992 side 42.
