§ 1.  Orner, som hidrører fra ornecentraler, hvorved  

 forstås virksomheder med en eller flere orner, der anvendes til naturlig  

 bedækning af andenmands svin, må ikke anvendes til kunstig sædoverføring på  

 andenmands svin.
Det samme gælder orner, som på noget tidspunkt har været  

 anvendt i ornecentraler.
 § 2.  En orne må ikke indsættes på en ornestation, før  

 den i mindst 4 uger har opholdt sig i en af veterinærdirektoratet godkendt  

 isolationsstald, jfr. §§ 11-13. En orne kan dog overføres direkte fra en  

 ornestation til en anden, såfremt den ledsages af en sundhedsattest, der er  

 henholdsvis udstedt og godkendt af stationernes tilsynsførende dyrlæger.
§ 3.  Orner, som er opstaldet på en ornestation, skal  

 underkastes de undersøgelser og prøver, som er påbudt i de til enhver tid  

 gældende bestemmelser.
De skal med højst 2 års mellemrum undersøges og findes  

 fri for Morbus Aujeszkyi og skal iøvrigt opfylde de af veterinærdirektoratet  

 fastsatte sundhedsmæssige krav.
§ 4.  En orne, som er opstaldet på en arnestation,  

 skal være af Dansk Landrace og mærket med et tydeligt tatoveringsnummer i  

 venstre øre.
Der skal foreligge en fuldstændig, treleddet stamtavle.
Stk. 2.  Ornen skal være godkendt af de stedlige  

 repræsentanter for Landsudvalget for Svineavlens Ledelse.
Godkendelse sker på  

 grundlag af ornens afstamning, eksteriør og konstitution samt eventuelt afkom  

 efter følgende retningslinier:
 Afstamning:
a.
Ornens fader og moder skal være anerkendte stamdyr.
b.Der skal foreligge forsøgsresultater for begge forældre.
Landsudvalget  

 for Svineavlens Ledelse fastsætter mindstekravene til forsøgsresultaterne.
c.
Moderens frugtbarhed bør mindst svare til avlscentrenes gennemsnit.
d.
Der må ikke være forekommet grise med arveligt betingede misdannelser  

 blandt forældrenes afkom.
e.
Der kan kræves blodtypebestemmelse af ornen.
 Eksteriør:
 Ornen skal til enhver tid opfylde de krav, der fastsættes af Landsudvalget  

 For Svineavlens Ledelse.
 Afkom:
a.
Foreligger der på noget tidspunkt forsøgsresultater for ornen, skal  

 gennemsnittet mindst svare til de til enhver tid forliggende  

 gennemsnitsresultater for de fire faste forsøgsstationer.
b.
Der må ikke blandt ornens afkom være forekommet misdannede grise.
 Stk. 3.  Afvigelser fra de i stk. 2 nævnte regler skal i  

 hvert enkelt tilfælde godkendes af landskonsulenten.
 Stk. 4.  Godkendelsen af en orne til brug ved kunstig  

 sædoverføring kan til enhver tid tilbagekaldes dersom:
a. ornen i bygnings- eller sundhedmæssig henseende udvikler sig  

 utilfredsstillende, b. ornen giver for lav drægtighedsprocent eller for små kuld, c. ornen er fader til kuld, hvor der forekommer grise med arveligt  

 betingede misdannelser.
Opstår der tvivl om, hvorvidt misdannelser skyldes  

 arvelige anlæg, kan ornen underkastes en indavlsprøve efter regler fastsat af  

 landsudvalget.
 § 5.  På ejendomme med ornestationer må ikke findes  

 andre klovbærende dyr end stationens orner.
 Stk. 2.  Ornestationen skal være isoleret fra andet  

 dyrehold, og hunde og fjerkræ må ikke komme i forbindelse med de opstaldede  

 dyr.
§ 6.  Stationens stald(e) skal være vel ventileret og  

 således indrettet, at god hygiejne kan opretholdes.
Gulvet i de enkelte stier  

 skal være forsynet med et veldimensioneret afløb og have en sådan hældning,  

 at urin og spildevand ikke kan føres til tilstødende stier eller til  

 fodergangen.
 Stk. 2.  Der skal være indrettet et lokale til  

 klargøring og opbevaring af kunstige skeder med tilbehør (skederummet) og et  

 lokale til klargøring af udstyr og instrumenter, som benyttes til  

 insemination (inseminørrummet), og disse lokaler bør være to særskilte rum.  

 Til sædundersøgelse og sædpræparation skal indrettes et særskilt lokale  

 (sædlaboratoriet).
Stk. 3.  De i stk. 2 nævnte lokaler skal være således  

 placeret indbyrdes, at en hensigtsmæssig og i hygiejnisk henseende forsvarlig  

 arbejdsgang kan etableres.
Inseminørrummet bør være tilgængeligt fra det fri  

 direkte eller gennem en entre.
Lokalerne skal være forsynet med installation  

 af elektrisk lys, varme, ventilationsanlæg, rindende vand og vaske med afløb.  

 Lokalerne og de deri anbragte arbejdsborde m.v. skal være konstrueret med  

 henblik på mulighed for god renholdelse.
 Stk. 4.  Sædlaboratoriet skal være forsynet med det til  

 sædens undersøgelse nødvendige apparatur.
 Stk. 5.  Stationen skal være forsynet med udstyr til  

 rengøring og til våd- og tørsterilisation.
 Stk. 6.  Udover de i stk. 2 nævnte lokaler bør der være  

 indrettet særlige rum som kontor, garderoberum og toilet.
 Stk. 7.  Bygningsmæssige ændringer og udvidelser, der  

 går ud over almindelig reparation og vedligeholdelse, skal på forhånd  

 godkendes af veterinærdirektoratet.
 § 7.  Ornestationens drift skal i videst muligt omfang  

 foregå således, at dens ornebestand beskyttes mod indslæbning af overførbare  

 lidelser, og således, at den fra stationen distribuerede sæd er af god  

 hygiejnisk kvalitet.
 Stk. 2.  Stationens stald(e) med birum (foderrum m.v.)  

 samt de forskellige arbejdslokaler må kun anvendes til det formål, hvortil de  

 er beregnet.
Stk. 3.  Stald(e) og øvrige lokaler skal renholdes  

 behørigt.
Påbud om rensning og desinfektion, som gives af  

 veterinærdirektoratet eller af den tilsynsførende dyrlæge, skal efterkommes.
 § 8.  Orner, der er isoleret på grund af smitsom  

 sygdom eller mistanke herom, jfr. § 3, stk. 3 og 4, i bekendtgørelse nr. 2 af  

 3. januar 1969 om kunstig sædoverføring på svin, må kun føres tilbage til den  

 (de) ordinære stald(e), såfremt den tilsynsførende dyrlæge har givet  

 tilladelse dertil.
 Stk. 2.  Sædudtagning fra de i stk. 1 omtalte orner må  

 kun foretages i undersøgelseøjemed.
 Stk. 3.  Der må kun tilføres stationen sæd, der hidrører  

 fra en godkendt ornestation.
§ 9.  På ornestationen skal føres en særlig protokol,  

 orneprotokollen.
Af denne skal for hver enkelt orne fremgå: Dato og årstal  

 for sædopsamling, sædens mængde, tæthed og bevægelse samt den anvendte  

 fortyndingvæske og fortyndingsgrad.
Såfremt sæden opbevares i mere end 1  

 døgn, kan data for sædens overlevning ligeledes indføres i orneprotokollen.  

 Protokollen skal opbevares på stationen.
Når protokollen er udskrevet skal  

 den opbevares på stationen i mindst 5 år.
Stk. 2.  Ved sædsalg skal hver forsendelse være ledsaget  

 af en følgeseddel, som indeholder oplysninger om køberens navn og adresse,  

 dato for leveringen, ornens nummer og sædens kvalitet.
Kopier af disse  

 følgesedler skal opbevares på ornestationen i mindst 5 år.
 Stk. 3.  På stationen skal forefindes en af  

 veterinærdirektoratet autoriseret protokol, som kun må anvendes til de af den  

 tilsynsførende dyrlæge foretagne noteringer.
 § 10.  Ornestationens tilsynsførende dyrlæge skal i et  

 af veterinærdirektoratet fastsat omfang have adgang til at følge stationens  

 arbejde med sædens opsamling, undersøgelse, præparation, fordeling,  

 opbevaring og forsendelse m.v.
 Stk. 2.  Repræsentanter for Landsudvalget for  

 Svineavlens Ledelse skal til enhver tid have adgang til ornestationen.  

 Stationens ejer eller dennes repræsentant samt de til stationen knyttede  

 funktionærer er forpligtet til at give nævnte repræsentanter alle de af dem  

 ønskede oplysninger vedrørende stationens drift samt adgang til skriftlige  

 optegnelser herom.
Stk. 3.  Besøg i stationens stald(e) og øvrige lokaler  

 må kun finde sted, når aftale derom er truffet med stationens ejer eller en  

 repræsentant for denne.
Såfremt der efter den tilsynsførende dyrlæges  

 opfattelse opstår fare for indslæbning af epizootiske sygdomme, kan adgang  

 til stationens stald(e) forbydes alle besøgende.
§ 11.  En ornestations isolationsstald skal være  

 adskilt fra stationens andre stalde.
Isolationsstalden skal være indrettet  

 efter samme retningslinier som ornestalden og skal som denne indholde et  

 fantom til anvendelse ved sædprøveudtagning af de isolerede orner.
Ved  

 fodring og pasning af de i isolationsstalden opstaldede dyr skal personalet  

 være iført særskilt fod- og overtræksbeklædning.
Foderbeholdningen til de  

 opstaldede orner og redskaber til brug i stalden må kun anvendes i  

 isolationsstalden og ikke fjernes fra denne.
Alle uvedkommende personer skal  

 forbydes adgang til isolationsstalden.
 Stk. 2.  Dersom en ornestation opretter sin  

 isolationsstald i stor afstand fra stationen, eller dersom flere  

 ornestationer opretter en fælles isolationsstald, kan der - efter forhandling  

 med veterinærdirektoratet - for hvert enkelt tilfælde træffes bestemmelse om,  

 hvilken dyrlæge der i så fald skal fungere som isolationsstaldens  

 tilsynsførende dyrlæge og foretage de nødvendige sundhedseftersyn,  

 prøveindsendelser og godkendelser m.v.
§ 12.  En orne, der frembyder kliniske tegn på sygdom,  

 må ikke indsættes i isolationsstalden, medmindre tilladelse foreligger fra  

 den tilsynsførende dyrlæge.
Veterinærdirektoratet kan stille krav om, at en  

 orne ved indsættelse i isolationsstalden skal være ledsaget af bevisligheder  

 vedrørende sundhedstilstanden i den besætning, ornen sidst har været  

 opstaldet i (oprindelsesbesætningen).
 Stk. 2.  I isolationsstalden må kun opstaldes orner, der  

 agtes anvendt til kunstig sædoverføring, og de opstaldede dyr må ikke komme i  

 forbindelse med andre husdyr.
 Stk. 3.  Sæd fra orner, der opholder sig i  

 isolationsstalden, må ikke anvendes til kunstig sædoverføring.
§ 13.  Efter ornens ankomst til isolationsstalden skal  

 den tilsynsførende dyrlæge underkaste ornen et sundhedseftersyn og efterse  

 eventuelle ledsagende attester.
Dersom ornen er bedækningsdygtig, foretages  

 der en sædudtagning fra ornen.
Straks efter sædudtagningen underkastes sæden  

 en makroskopisk og mikroskopisk undersøgelse til bedømmelse af bevægelse og  

 tæthed, hvorefter en sædprøve indsendes til Statens veterinære  

 serumlaboratorium, Bülowsvej 27, 1870 København V., til undersøgelse for  

 patologisk celletilblanding og evt. andre af veterinærdirektoratet påbudte  

 undersøgelser.
Sædudtagningen foretages eller overvåges af den tilsynsførende  

 dyrlæge, der skal forsyne de indsendte prøver med identifikationsmærker og  

 udfylde fornødne blanketter, hvortil formularer kan rekvireres fra Statens  

 veterinære serumlaboratorium.
 Stk. 2.  Ca. 3-4 uger efter ornens ankomst til  

 isolationsstalden skal den tilsynsførende dyrlæge påny foretage et  

 sundhedseftersyn af ornen i forbindelse med udtagning af blodprøve til  

 undersøgelse for smitsom kastning og Morbus Aujeszkyi samt evt. andre af  

 veterinærdirektoratet krævede undersøgelser.
 Stk. 3.  Under ornens ophold i isolationsstalden skal  

 ejeren - eller den, der på hans vegne passer dyret - holde dette under  

 observation og ved enhver mistanke om sygdom omgående tilkalde den  

 tilsynførende dyrlæge.
 Stk. 4.  En orne må ikke overføres til stationens  

 ornestald, før tilladelse foreligger fra stationens tilsynsførende dyrlæge.
 Stk. 5.  Efter en ornes afgang fra isolationsstalden  

 skal strøelse, gødning, foderrester m.v. fjernes, og stien rengøres og  

 desinficeres efter aftale med den tilsynsførende dyrlæge.
 Stk. 6.  Fjernes en orne på grund af sygdom, må  

 nyindsættelse i den anvendte sti først foretages, når tilladelse foreligger  

 fra den tilsynsførende dyrlæge.
