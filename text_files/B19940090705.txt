 I henhold til tekstanmærkning 73 på finansloven for 1994 fastsættes:
Område § 1.  Bevillingen kan anvendes til støtte til  

 projekter vedrørende jobudvikling og arbejdsorganisatoriske ændringer,  

 herunder til projekter om uddannelse af medarbejdere og om forsøg på udvalgte  

 virksomheder vedrørende arbejdsorganisatoriske ændringer og  

 teknologiudvikling.
Endvidere kan bevillingen anvendes til forskning og  

 dokumentation til støtte for gennemførelse af handlingsplan mod ensidigt,  

 gentaget arbejde.
§ 2.  En del af bevillingen anvendes til dokumentation  

 og udredningsarbejde, som forestås af Arbejdsmiljøinstituttet.
Disse midler  

 skal anvendes til videnindsamling og opbygning af videndatabaser om  

 påvirkninger og helbredsskader, som følge af ensidigt, gentaget og monotont  

 arbejde, og om konkrete tekniske og organisatoriske forebyggelsesmuligheder.
Tilskudsberettigede § 3.  Der kan efter ansøgning ydes tilskud til såvel  

 private som offentlige virksomheder indenfor brancher, hvor ensidigt,  

 gentaget arbejde er udbredt.
Tilskuddet ydes til gennemførelse af  

 aktiviteter, der sigter mod ophør eller reduktion af belastninger ved  

 ensidigt, gentaget arbejde, og omfatter projekter vedrørende jobudvikling,  

 arbejdsorganisatorisk udvikling, teknisk udvikling, uddannelse af  

 medarbejdere, forskning og dokumentation.
 Stk. 2.  Der kan ikke ydes tilskud til et projekt eller  

 dele heraf, hvortil der efter anden lovgivning er opnået væsentligt tilskud.
 § 4.  Projekterne skal indeholde helbredsorienterede  

 løsninger, der sigter mod, at:
 Stk. 2.  Ændringerne må ikke medføre en forøget  

 belastning af det psykiske, fysiske, kemiske og biologiske arbejdsmiljø.
 § 5.  Tilskud ydes primært til praksisnære projekter.
 Stk. 2.  Tilskud kan også ydes til udrednings- og  

 informationsprojekter, der har til formål at forebygge og løse  

 arbejdsmiljøproblemer som følge af ensidigt, gentaget arbejde.
 Stk. 3.  Der kan desuden ydes tilskud til  

 virksomhedernes deltagelse i forskningsprojektet Intervention i Monotont  

 arbejde (Prim-projektet).
 § 6.  Tilskud ydes til projekter, der iværksættes  

 efter denne bekendtgørelses ikrafttræden.
 Stk. 2.  Hvis projekter er iværksat efter 1. januar  

 1994, men inden bekendtgørelsens ikrafttræden og som led i handlingsplanen  

 mod ensidigt, gentaget arbejde, kan der i særlige tilfælde ydes tilskud.
Ansøgning § 7.  Ansøgning om tilskud skal bl.a. indeholde  

 følgende oplysninger:
 Stk. 2.  Ansøgning om tilskud sendes til den i § 14  

 nævnte bestyrelse på et særligt skema, der udleveres af sekretariatet.
 Stk. 3.  Bestyrelsen kan indhente yderligere  

 oplysninger, der skønnes af betydning for vurdering af ansøgningen.
§ 8.  Ansøgere, der har fået tilsagn om tilskud, skal Tildeling § 9.  Ved tildeling af tilskud lægges vægt på  

 muligheden for, at projektets resultater kan overføres til andre  

 arbejdsprocesser eller andre virksomheder, ligesom de dermed forbundne  

 udgifter vil indgå i vurderingen af tilskuddets størrelse.
 § 10.  Ved tildeling af midlerne lægges vægt på  

 sikkerhedsorganisationens/medarbejdersidens medvirken ved kortlægning,  

 udvikling og gennemførelse af såvel tekniske som arbejdsorganisatoriske  

 løsninger.
 § 11.  Bestyrelsen kan indstille, at der fastsættes  

 vilkår for udnyttelse af tilsagn om tilskud.
 Stk. 2.  Bestyrelsen kan endvidere indstille, at tilskud  

 ændres eller bortfalder, hvis forudsætningerne herfor ændres.
Udbetaling § 12.  Tilskuddet udbetales af Direktøren for  

 Arbejdstilsynet, når det overfor Direktøren dokumenteres, at projektet er  

 gennemført, og at alle udgifter er afholdt, jf. dog stk. 4.
 Stk. 2.  Dokumentationen skal angive samtlige  

 tilskudsberettigede udgifter ved projektet i form af en specificeret  

 regnskabsoversigt attesteret af en registreret eller statsautoriseret  

 revisor.
 Stk. 3.  Sekretariatet kan kræve samtlige regnskabsbilag  

 indsendt til gennemsyn.
Stk. 4.  Bestyrelsen kan bestemme, at tilskuddet  

 udbetales i rater, der modsvarer de faktisk afholdte investeringsomkostninger  

 eller det præsterede arbejde.
Bestemmelserne i stk. 2 og 3 finder i videst  

 mulig omfang tilsvarende anvendelse.
§ 13.  Selvom de dokumenterede udgifter overstiger det  

 beløb, der er lagt til grund for tilsagnet, ændres tilskuddet ikke.
Såfremt  

 de dokumenterede udgifter er lavere end det beløb, der er lagt til grund for  

 tilsagnet, sker der en forholdsvis reduktion af tilskuddet på baggrund af de  

 faktisk afholdte tilskudsberettigede udgifter.
Bestyrelse § 14.  Der nedsættes en bestyrelse, der foretager  

 indstilling til Direktøren for Arbejdstilsynet om tildeling af tilskud efter  

 kap. 2.
 Stk. 2.  Direktøren for Arbejdstilsynet kan ikke uden  

 forelæggelse for Arbejdsministeren tilsidesætte en indstilling fra et flertal  

 i bestyrelsen.
Stk. 3.  Bestyrelsen består af 10 medlemmer.
Direktøren  

 for Arbejdstilsynet er formand for bestyrelsen og udpeger selv sin suppleant.  

 Projektstyregruppen for arbejdsmarkedets handlingsplan om ensidigt, gentaget  

 arbejde udpeger 6 medlemmer og 1 suppleant for hvert medlem, således at 3 af  

 disse repræsenterer arbejdsgiverorganisationer og 3  

 arbejdstagerorganisationer.
Erhvervsministeriet, Sundhedsministeriet og  

 Miljø- og Energiministeriet udpeger hver 1 medlem og 1 suppleant for hvert  

 medlem.
 Stk. 4.  Bestyrelsen skal følge een af arbejdsministeren  

 fastsat forretningsorden.
 Stk. 5.  Direktoratet for Arbejdstilsynet afgiver  

 bevillingstilsagn og foretager anvisning af tilskud samt varetager  

 sekretariatsfunktionen for bestyrelsen.
Ikrafttræden § 15.  Bekendtgørelsen træder i kraft den 12. november  

 1994.
Arbejdsministeriet, den 3. november 1994 Jytte Andersen / Henrik Grove Bilag Forretningsorden for bestyrelsen, jf. § 14 for støtteordningen vedrørende  

 indsats mod ensidigt, gentaget arbejde § 1.  Bestyrelsen træffer afgørelse vedrørende  

 tildeling af tilskud efter de regler, der er fastsat i bekendtgørelsen om  

 støtte til indsats mod ensidigt, gentaget arbejde.
 Stk. 2.  Bestyrelsen gennemfører informationskampagne  

 for at gøre virksomhederne opmærksomme på støtteordningen og dens mulighed.
 Stk. 3.  Bestyrelsen afgiver årligt en beretning til  

 Arbejdsministeren om dets virksomhed.
 Stk. 4.  Bestyrelsen skal løbende orientere  

 Arbejdsmarkedsstyrelsen om de beskæftigelsesmæssige og uddannelsesmæssige  

 konsekvenser af de projekter, der modtager tilskud.
§ 2.  Bestyrelsen består af 10 medlemmer.
Direktøren  

 for Arbejdstilsynet er formand for bestyrelsen og udpeger selv sin suppleant.  

 Projektstyregruppen for arbejdsmarkedets handlingsplan om ensidigt, gentaget  

 arbejde udpeger 6 medlemmer og 1 suppleant for hvert medlem, således af 3 af  

 disse repræsenterer arbejdsgiverorganisationer og 3  

 arbejdstagerorganisationer.
Erhvervsministeriet, Sundhedsministeriet og  

 Miljø- og Energiministeriet udpeger hver 1 medlem og 1 suppleant for hvert  

 medlem.
§ 3.  Bestyrelsen mødes kvartalsvis og formanden  

 tilrettelægger bestyrelsens arbejde, fastsætter tid og sted for bestyrelsens  

 møder og drager omsorg for udførelsen af dens beslutning.
Bestyrelsen  

 indkaldes med 14 dages varsel, når formanden eller to bestyrelsesmedlemmer  

 ønsker det.
Stk. 2.  Sekretariatet for bestyrelsen varetages af  

 Direktoratet for Arbejdstilsynet.
Sekretariatet forelægger ansøgningerne for  

 bestyrelsen med en indstilling til afgørelse.
 Stk. 3.  Bestyrelsen fastsætter retningslinier for  

 sekretariatets arbejde.
 § 4.  I tilfælde af formandens og dennes suppleants  

 fravær på et bestyrelsesmøde vælger bestyrelsen af sin midte en mødeleder,  

 der varetager formandens funktioner.
§ 5.  Bestyrelsen er beslutningsdygtig, når mindst 6  

 medlemmer (eller suppleanter) er til stede.
Når forholdene taler derfor, kan  

 formanden bestemme, at sager behandles ved skriftlig procedure.
Stk. 2.  Beslutningen træffes ved almindelig  

 stemmeflerhed.
I tilfælde, hvor stemmerne står lige, er formandens  

 (mødelederens) stemme afgørende.
 Stk. 3.  Ansatte i sekretariatet deltager i møderne  

 efter formandens beslutning, men uden stemmeret.
 § 6.  Bestyrelsen kan beslutte, at visse nærmere  

 afgørelser kan træffes af formanden på bestyrelsens vegne.
 § 7.  Tilskud på over 400.000 kr. må ikke ydes, med  

 mindre sagen har været forelagt arbejdsministeren.
 § 8.  Et medlem, der har interesse i eller tilknytning  

 til en institution, virksomhed m.v., hvis forhold berøres af en sag, der er  

 til behandling, skal, inden sagens behandling påbegyndes, over for  

 bestyrelsen redegøre herfor eller meddele, at han ikke deltager i sagens  

 behandling.
 Stk. 2.  Bestyrelsen træffer beslutning om, hvorvidt et  

 medlem kan deltage i bestyrelsens forhandlinger og afstemninger om en sag som  

 følge af bestemmelsen i stk. 1. I afgørelsen af disse spørgsmål deltager det  

 pågældende medlem ikke.
 Stk. 3.  Når et medlem har veget sit sæde, kan den for  

 det pågældende medlem udnævnte suppleant deltage i behandlingen og afgørelsen  

 af den pågældende sag, medmindre bestyrelsen finder, at suppleanten af de  

 grunde, der er nævnt i stk. 1, heller ikke kan deltage.
 § 9.  Bestyrelsens indstillinger indføres i et  

 mødereferat.
Stk. 2.  Et mindretal kan kræve sin afvigende mening  

 optaget i mødereferatet.
I tilfælde af afstemning anføres resultatet heraf.
 Stk. 3.  Dagsordener og mødereferater udsendes til  

 bestyrelsens medlemmer.
