Bestemmelser om luftfartøjsdokumenter mv. for luftfartøjer, der ikke opereres i henhold til bestemmelser for erhvervsmæssig lufttransport I medfør af § 86 og § 149, stk. 10, i lov om luftfart, jf. lovbekendtgørelse nr. 731 af 21. juni 2007, fastsætter Statens Luftfartsvæsen herved efter bemyndigelse fra Transportministeriet, jf. bekendtgørelse nr. 110 af 3. februar 2009 om Statens Luftfartsvæsens opgaver og beføjelser, om kundgørelse af de af luftfartsvæsenet fastsatte forskrifter og om klageadgang, følgende:
1. Referencedokumenter 1.1 ICAO Annex 6, Operation of Aircraft, seneste udgave.
2. Anvendelsesområde 2.1 Denne BL gælder for danske luftfartøjer, der ikke opereres i henhold til bestemmelser for erhvervsmæssig lufttransport.
Det omfatter bl.a. privatflyvning, herunder firmaflyvning, anden erhvervsmæssig luftfart, skoleflyvning samt bilag II luftfartøjer, jf. dog pkt. 2.2.
3. Generelt Luftfartøjschefen er ansvarlig for overholdelse af afsnit 4, pkt. 5.3.2 og 5.3.4, 1. punktum.
Ejer/bruger er ansvarlig for overholdelse af pkt. 5.1 og afsnit 6. Den tekniske vedligeholdelsestjeneste (personer, organisationer, eller værksteder, der er godkendt eller accepteret af Statens Luftfartstjeneste hertil) er ansvarlig for overholdelse af pkt. 5.3.4, 2. punktum, 5.4.4, 5.5.4, 5.6.2 og 5.7.4.
4. Dokumenter, der skal medføres i luftfartøjet under brug 4.1 Luftfartøjer omfattet af denne BL skal, når de er i brug, medføre følgende dokumenter i original eller af Statens Luftfartsvæsen godkendt genpart:
 a) Registreringsbevis.
 b) Flyvehåndbog godkendt af Statens Luftfartsvæsen.
 c) Luftdygtighedsbevis.
 d) Luftdygtighedseftersynsbevis, ved krav for luftfartøjet.
 e) Støjcertifikat, ved krav for luftfartøjet.
 f) Rejsedagbog.
 g) Forsikringsbevis (kopi).
 h) Tilladelse til oprettelse og drift af bevægelig radiostation fra IT- og Telestyrelsen, hvis luftfartøjet er udstyret med radioinstallation.
5. Oprettelse og føring af rejsedagbog og tekniske journaler 5.1 Rejsedagbog og tekniske journaler skal, inden de tages i brug, autoriseres af Statens Luftfartsvæsen.
Ejer eller bruger af luftfartøjet er ansvarlig for, at rejsedagbog og tekniske journaler oprettes og føres i henhold til bestemmelserne nedenfor.
 a) Luftfartøjsjournal.
 b) Motorjournal for hver motor.
 c) Propeljournal for hver propel, hvis luftfartøjet er udstyret med stilbare propeller.
 d) Komponentkort, jf. pkt. 5.7.
5.3 Rejsedagbog 5.3.1 Rejsedagbogen skal ved oprettelsen indeholde følgende data:
 a) Luftfartøjets nationalitets- og registreringsmærke.
 b) Luftfartøjets fabrikat, typebetegnelse, fabrikationsnummer og fabrikationsår.
 a) Luftfartøjets besætning.
 b) Afgangs- og ankomststed.
 c) Dato samt klokkeslæt for start og landing.
 d) Flyvetid, angivet som airborne time, dvs. tiden fra luftfartøjet letter, til det første gang berører jorden efter endt flyvning.
 e) Totalflyvetid.
 f) Flyvningens art og antallet af flyvninger.
 g) Dagligt eftersyn af luftfartøjet, hvis attest herfor er krævet ifølge gældende bestemmelser.
 h) Anmærkninger fra luftfartøjets seneste flyvning eller eftersyn.
 i) Rejsedagbogen skal i øvrigt føres, når vedligeholdelsesarbejde foretages, og der skal gives oplysning om periodiske og specielle eftersyn, udskiftninger, anmærkningers opfølgning samt mindre reparationer på luftfartøjet.
5.4 Luftfartøjsjournal 5.4.1 Luftfartøjsjournalen skal ved oprettelsen indeholde følgende data:
 a) Luftfartøjets nationalitets- og registreringsmærke.
 b) Luftfartøjets fabrikat, typebetegnelse, fabrikationsnummer, fabrikationsår og typecertificeringsnummer.
c) Status for luftdygtighedsanvisninger, fabrikantens meddelelser, vedligeholdelse og totalflyvetid.
Oplysningerne skal kunne dokumenteres, fx ved forevisning af tidligere journal.
 a) Udført arbejde i henhold til luftdygtighedsanvisninger og fabrikantens meddelelser.
 b) Ændringer udført på andet grundlag, større reparationer og eftersyn samt eftersyn for luftdygtighedseftersynsbevisfornyelse.
c) Dato og totalflyvetid for luftfartøjet ved arbejdets/eftersynets udførelse.
Tiden angives som flyvetiden for luftfartøjet, jf. pkt. 5.3.2 d.
5.5 Motorjournal 5.5.1 Motorjournalen skal ved oprettelsen indeholde tilsvarende data om motoren, som luftfartøjsjournalen indeholder om luftfartøjet, jf. pkt. 5.4.1 b. - c., samt oplysning om motorens flyvetid siden sidste hovedeftersyn.
 a) Udført arbejde i henhold til luftdygtighedsanvisninger og fabrikantens meddelelser.
 b) Ændringer udført på andet grundlag, komponentudskiftninger samt større reparationer og eftersyn.
c) Dato, totalflyvetid og flyvetid siden sidste hovedeftersyn for motoren ved arbejdets/eftersynets udførelse.
Tiden skal angives som flyvetiden for luftfartøjet, jf. afsnit 5.3.2 d.
 d) I hvilket luftfartøj motoren er og eventuelt tidligere har været monteret.
5.6 Propeljournal 5.6.1 Propeljournalen skal ved oprettelsen indeholde samme data om propellen, som luftfartøjsjournalen indeholder om luftfartøjet, jf. pkt. 5.4.1 b. - c., samt oplysning om propellens flyvetid siden sidste hovedeftersyn.
5.7 Komponentkort 5.7.1 Komponentkort skal oprettes i følgende tilfælde:
 a) Når der for en komponent agtes anvendt individuel gangtids- og/eller kalendertidsovervågning uafhængig af luftfartøjets eller hovedkomponentens vedligeholdelsesforskrifter.
 b) Når der for en komponent findes luftdygtighedsanvisninger om ændringer eller eftersyn.
 c) Når komponentændringer forudsætter samtidig ændring af luftfartøj eller hovedkomponent.
 d) Når Statens Luftfartsvæsen træffer særlig bestemmelse herom.
 a) Komponentbetegnelse, fabrikant- og typebetegnelse, fabrikationsnummer og fabrikationsår.
 b) Status for luftdygtighedsanvisninger, vedligeholdelse, totalflyvetid og flyvetid siden sidste hovedeftersyn.
 c) Kortnummer, når der findes flere kort for samme komponent.
 a) Udført arbejde i henhold til luftdygtighedsanvisninger samt ændringer og eftersyn.
b) Dato, totalflyvetid og flyvetid siden sidste hovedeftersyn ved arbejdets/eftersynets udførelse.
Tiden skal angives som flyvetiden for luftfartøjet, jf. pkt. 5.3.2 d.
6. Opbevaring af journaler Luftfartøjets ejer eller bruger er ansvarlig for, at de journaler, der er nævnt i afsnit 5, opbevares, så længe luftfartøjet og de omhandlede komponenter eksisterer, dog mindst 2 år fra den sidst indførte tid.
Ved ejerskifte skal journalerne følge luftfartøjet og de pågældende komponenter.
7. Anvendelse af andre journalsystemer 7.1 Statens Luftfartsvæsen kan bestemme, hvorvidt og på hvilke vilkår andre journaler end de, der er omhandlet i afsnit 5, kan anvendes.
8. Dispensation Statens Luftfartsvæsen kan i særlige tilfælde dispensere fra bestemmelserne i denne BL, når det skønnes foreneligt med de hensyn, der ligger til grund for de pågældende bestemmelser.
9. Straf 9.1 Overtrædelse af bestemmelserne i afsnit 4-6 straffes med bøde.
10. Ikrafttræden 10.1 Denne BL træder i kraft den 1. februar 2010.
