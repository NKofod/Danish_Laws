Betænkning afgivet af Udvalget for Forretningsordenen den 8.  

 november 2006 Betænkning og indstilling fra Udvalget  

 for Forretningsordenen om Folketingets samtykke i henhold til grundlovens §  

 57 (Lene Espersen) I brev af 26. oktober 2006 til Folketingets formand har  

 statsministeren anmodet om Folketingets samtykke til, at der rejses tiltale  

 mod  

 medlem af Folketinget, justitsminister Lene Espersen for overtrædelse af  

 færdselsloven.
I henhold til forretningsordenens § 25, næstsidste punktum,  

 jf.  

 grundlovens § 57, har Folketingets formand henvist anmodningen til udvalget.
 Statsministerens brev og et af Politimesteren i Tårnby  

 udfærdiget udkast til anklageskrift optrykkes som bilag.
Indstilling Udvalget indstiller, at Folketinget giver samtykke til, at statsministerens  

 anmodning imødekommes.
Christian Mejdahl (V)  

  

 fmd.  

  

 Svend Auken (S)  

  

 nfmd.  

  

 Poul Nødgaard (DF)  

 Helge Adam Møller (KF)  

 Niels Helveg Petersen (RV)  

 Gitte Lillelund Bech (V)  

 Birthe Rønn Hornbech (V)  

 Svend Erik Hovmand (V)  

 Flemming Damgaard Larsen (V)  

 Jens Vibjerg (V)  

 Kristian Thulesen Dahl (DF)  

 Peter Skaarup (DF)  

 Pia Christmas Møller (KF)  

 Christian Wedell‑Neergaard (KF)  

 Carsten Hansen (S)  

 Pia Gjellerup (S)  

 Lissa Mathiasen (S)  

 Lise von Seelen (S)  

 Marianne Jelved (RV)  

 Ole Sohn (SF)  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag STATSMINISTERIET CHRISTIANSBORG Prins Jørgens Gård  

 11, 1218 København K Telefon 33 92 33 00   

 Telefax 33 11 16 54 CVR-NR. 10-10-39-40 København, den 26.  

 oktober 2006 J.nr.: 1240-1 Folketingets formand Statsministeriet anmoder herved om Folketingets samtykke  

 efter grundlovens § 57 til, at der rejses tiltale mod medlem af Folketinget,  

 justitsminister Lene Espersen for overtrædelse af færdselsloven.
 Hvis Folketinget meddeler samtykke, agter anklagemyndigheden  

 at rejse tiltale for overtrædelse af færdselslovens § 26, stk. 6, og under  

 sagen at nedlægge påstand om betinget frakendelse af førerretten i medfør af  

 færdselslovens § 125, stk. 1, nr. 1, jf. stk. 4.
 Der vedlægges Rigsadvokatens brev af 23. oktober 2006 med  

 Rigsadvokatens notat om justitsminister Lene Espersens påkørsel af en  

 knallertkører den 29. september 2006 samt Statsministeriets notits af 24.  

 oktober 2006 om sagen.
 Endvidere vedlægges Politimesteren i Tårnbys udkast til  

 anklageskrift med henblik på optrykning af anklageskriftet i  

 Folketingstidende.
Anders Fogh Rasmussen / Sten Frimodt Nielsen Politimesteren i  

 Tårnby Juridisk Afdeling Kamillevej 3, 2770 Kastrup Tlf. 32 48 14 48  Fax 32 48 14 99 Anklageskrift Sag uden domsmænd Journalnr.:  

 0800-81170-00012-06 Sagsbehandler: 06074 Dommeren i Tårnby Lene Espersen (Cpr.nr. udeladt) Øresunds Alle 15 2791 Dragør tiltales ved Retten i Tårnby med påstand om bødestraf for overtrædelse af færdselslovens § 26, stk. 6, ved den 29.  

 september 2006 ca. kl. 17.40 at have ført personbil XK39964 ad Englandsvej  

 mod  

 nord og under tilsidesættelse af væsentlige hensyn til færdselssikkerheden  

 svinget til højre mod Tømmerupvej i Tårnby Kommune uden at sikre sig, at  

 manøvren kunne ske uden ulempe for cyklister og knallertkørere, der kører  

 lige  

 ud, hvilket bevirkede, at tiltalte med materiel- og personskade til følge  

 stødte sammen med en knallert, der kørte ad Englandsvej mod nord.
 Der nedlægges endvidere påstand om betinget frakendelse af  

 førerretten i medfør af færdselslovens § 125, stk. 1, nr. 1, jf. stk. 4.
 Som vidner bededes tilsagt:
(udeladt) Sagen forventes at vare 1 time.
 Sagens dokumenter vedlægges.
