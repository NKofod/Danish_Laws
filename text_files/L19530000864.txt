 Ved kongelig resolution af 9. juli 1950 har Danmark  

 ratificeret følgende konvention, til hvis ratifikation Rigsdagen den 22.  

 marts 1950 havde meddelt sit samtykke.
KONVENTION (NR. 92) ANGÅENDE SKIBSMANDSKABETS OPHOLDSRUM OM BORD  

 (REVIDERET 1949) Den internationale Arbejdsorganisations generalkonference, som er blevet  

 sammenkaldt i Geneve af Det internationale Arbejdsbureaus styrelsesråd, og  

 som er trådt sammen til sit 32. møde den 8. juni 1949, som har besluttet vedtagelsen af visse forslag til en delvis revision af  

 konventionen om skibsmandskabets opholdsrum om bord af 1946, som blev  

 vedtaget af konferencen på dens 28. møde, hvilket spørgsmål er omfattet af  

 punkt 12 på dagsordenen, vedtager, idet den er af den formening, at disse forslag bør tage form af  

 en international konvention, idag den 18. juni 1949 følgende konvention, som benævnes konventionen om  

 skibsmandskabets opholdsrum om bord (revideret 1949).
 Almindelige bestemmelser.
 Artikel 1.
 1. Nærværende konvention finder anvendelse på ethvert  

 søgående skib, der fremdrives ved maskinkraft, uanset om det er i offentlig  

 eller privat eje, og som anvendes til erhvervsmæssig befordring af ladning  

 eller passagerer, og som er registreret som hjemmehørende i et område, for  

 hvilket nærværende konvention er i kraft.
 2. Det skal ved national lovgivning bestemmes, hvornår  

 et skib skal betragtes som søgående i nærværende konventions forstand.
 3. Nærværende konvention finder ikke anvendelse på:
 4. Det er dog en forudsætning, at konventionen, hvor  

 det er rimeligt og muligt, skal anvendes på:
5. Det er endvidere en forudsætning, at de i  

 konventionens afsnit III indeholdte forskrifter skal kunne fraviges for  

 ethvert skib, såfremt vedkommende kompetente myndighed efter forhandling med  

 rederorganisationerne og/eller rederne og med de anerkendte bona fide  

 fagforeninger for søfolk anser det for godtgjort, at de påtænkte fravigelser  

 medfører sådanne fordele, at forholdene taget som helhed ikke bliver  

 ugunstigere, end de ville blive ved anvendelse af konventionens bestemmelser  

 i fuldt omfang.
Nærmere enkeltheder om alle sådanne fravigelser skal af det  

 pågældende medlem meddeles generaldirektøren for Det internationale  

 Arbejdsbureau, der skal udsende meddelelse herom til medlemmerne af Den  

 internationale Arbejdsorganisation.
 Artikel 2.
I nærværende konvention 1. enten et sikkerhedscertifikat udfærdiget i  

 overensstemmelse med de bestemmelser, der indeholdes i den på det pågældende  

 tidspunkt gældende internationale konvention om sikkerhed for menneskeliv på  

 søen, 2. eller et passagercertifikat er gældende.
 Artikel 3.
 1. Ethvert medlem, for hvem nærværende konvention er  

 gældende, forpligter sig til at holde i kraft love og forskrifter, der sikrer  

 gennemførelsen af bestemmelserne i konventionens afsnit II, III og IV.
2. Disse love og forskrifter skal Planlægning af og tilsyn med indretningen  

 af skibsmandskabets Artikel 4.
 1. Forinden bygningen af et skib påbegyndes, skal en  

 tegning, udarbejdet i den foreskrevne målestok og visende opholdsrummenes  

 beliggenhed og almindelige indretning, indsendes til vedkommende kompetente  

 myndighed til godkendelse.
2. Forinden bygningen af opholdsrummene påbegyndes, og  

 forinden opholdsrummene i et eksisterende skib forandres eller nyindrettes,  

 skal detaillerede tegninger af og oplysninger angående rummene, udarbejdet i  

 den foreskrevne målestok og i de foreskrevne enkeltheder, visende pladsens  

 udnyttelse, anbringelse af inventar og tilbehør, ventilations-, belysnings-  

 og opvarmningssystemets indretning samt sanitære indretninger, indsendes til  

 vedkommende kompetente myndighed til godkendelse.
Dog skal i nødstilfælde  

 eller i tilfælde af midlertidige forandringer eller nyindretninger iværksat  

 uden for det område, hvor skibet er registreret som hjemmehørende, nærværende  

 bestemmelse anses for opfyldt, såfremt tegningerne senere indsendes til  

 vedkommende kompetente myndighed til godkendelse.
 Artikel 5.
Vedkommende kompetente myndighed skal besigtige ethvert skib og overbevise  

 sig om, at opholdsrummene opfylder lovgivningens krav, når De krav, der stilles til opholdsrummene.
 Artikel 6.
 1. Beliggenhed, adgangsforhold, konstruktion og  

 beliggenhed i forhold til andre opholdsrum skal være af en sådan art, at der  

 opnås betryggende sikkerhed, beskyttelse imod vejrliget og søen og isolation  

 mod varme eller kulde, unødvendig støj eller uddunstninger fra andre rum.
2. Der må ikke være direkte adgang til soverum fra  

 last- eller maskinrum eller fra kabysrum, lamperum, rum til opbevaring af  

 maling eller fra rum til opbevaring af maskin-, dæks- eller andre stores,  

 tørrerum, fælles vaskerum eller klosetrum.
Den del af skoddet, der adskiller  

 sådanne rum fra soverum, og udvendige skodder skal være effektivt konstrueret  

 af stål eller andet godkendt materiale og skal være vand- og gastætte.
3. Udvendige skodder i soverum og spiserum skal være  

 fyldestgørende isoleret.
Alle maskincasinger og alle skodder, der støder op  

 til kabytsrum eller andre rum, i hvilke der opstår varme, skal være  

 fyldestgørende isoleret, hvor der er mulighed for varmepåvirkninger i  

 tilstødende rum eller gange.
Der skal endvidere træffes foranstaltninger til  

 beskyttelse mod varmetransmission fra damp- og/eller varmtvandsledninger.
 4. Indvendige skodder skal være af godkendt materiale,  

 der ikke medfører fare for skadedyr.
 5. Soverum, spiserum, rum beregnet til ophold under  

 fritid samt gange i mandskabskvartererne skal være fyldestgørende isoleret  

 for at forhindre svedning eller overophedning.
6. Hoveddamprør og spildedampsledninger til spil og  

 lignende maskineri må ikke være ført gennem opholdsrum eller, såfremt det er  

 teknisk muligt, gennem gange, der fører til opholdsrummene.
Hvor de er ført  

 gennem sådanne gange, skal de være fyldestgørende isoleret og indfattet.
7. Indvendige paneler eller beklædning skal være af et  

 materiale, som har en overflade, der er let at renholde.
Høvlede eller  

 pløjede brædder eller enhver anden slags konstruktion, der kan medføre fare  

 for skadedyr, må ikke benyttes.
 8. Vedkommende kompetente myndighed skal træffe  

 bestemmelse om, i hvilket omfang der ved opholdsrummenes konstruktion skal  

 kræves gennemført foranstaltninger med henblik på at forhindre eller  

 formindske brandfare.
 9. Flader og skodder i soverum og spiserum skal være  

 lette at renholde og skal, såfremt de er malede, være holdt i lyse farver.  

 Hvidtekalk må ikke anvendes.
 10. Fladerne skal fornyes eller repareres, når det er  

 nødvendigt.
 11. I alle opholdsrum skal dørken være af godkendt  

 materiale og konstruktion, og overfladen skal være uigennemtrængelig for  

 fugtighed og let at renholde.
 12. Hvor dørken er af sammensat materialer, skal  

 tilslutningen til siderne i rummene være afrundet for at undgå sprækker.
 13. Tilstrækkelige afløb skal forefindes.
 Artikel 7.
 1. Soverum og spiserum skal være tilstrækkelig  

 ventileret.
 2. Ventilationssystemet skal være således indrettet,  

 at det er i stand til at holde luften i en tilfredsstillende tilstand og  

 sikre tilstrækkelig tilgang og afgang af luft under alle vejr- og  

 klimaforhold.
 3. Skibe, der regelmæssigt anvendes i fart på troperne  

 og den persiske Golf, skal være forsynet med et kunstigt ventilationssystem  

 og med elektriske vifter, idet dog kun et af disse midler udkræves i rum,  

 hvor dette sikrer fyldestgørende ventilation.
4. Skibe, der anvendes i fart uden for troperne, skal  

 være forsynet med enten et kunstigt ventilationssystem eller elektriske  

 vifter.
Vedkommende kompetente myndighed kan fra denne bestemmelse undtage  

 skibe, der normalt anvendes i fart i den nordlige eller sydlige halvkugles  

 kolde zoner.
 5. Den til driften af de i stk. 3 og 4 krævede  

 ventilationssystemer fornødne energi skal, såfremt det er muligt, altid være  

 til rådighed, når mandskabet bor eller arbejder om bord, og omstændighederne  

 nødvendiggør deres brug.
 Artikel 8.
 1. Bortset fra skibe, der udelukkende anvendes i fart  

 i troperne eller den persiske Golf, skal der være indrettet et passende  

 opvarmningssystem i opholdsrummene.
 2. Opvarmningssystemet skal, såfremt det er muligt,  

 altid være i funktion, når mandskabet bor eller arbejder om bord, og  

 omstændighederne nødvendiggør dets brug.
 3. I alle skibe, i hvilke et opvarmningssystem skal  

 forefindes, skal opvarmningen ske ved damp, varmt vand, varm luft eller  

 elektricitet.
 4. I alle skibe, i hvilke opvarmning sker ved hjælp af  

 ildovne, skal der træffes foranstaltninger til at sikre, at ildovnen er af  

 tilstrækkelig størrelse og forsvarligt opstillet og skærmet, og at luften  

 ikke bliver forurenet.
5. Opvarmningssystemet skal være tilstrækkeligt til at  

 vedligeholde en varmegrad i opholdsrummene, der kan anses for  

 tilfredsstillende under sådanne vejr- og klimaforhold, som normalt kan  

 påregnes at ville forekomme under skibets tjeneste.
Vedkommende kompetente  

 myndighed skal foreskrive den norm, der skal opretholdes.
 6. Radiatorer og andre varmeapparater skal være  

 således anbragt og - hvor det er nødvendigt - skærmet, at risiko for brand  

 eller fare eller ulempe for de personer, der opholder sig i rummene, undgår.
 Artikel 9.
 1. Bortset fra sådanne særlige indretninger, der måtte  

 blive tilladt i passagerskibe, skal soverum og spiserum være tilstrækkelig  

 oplyst ved dagslys og tillige være forsynet med tilstrækkelig kunstig  

 belysning.
2. Alle opholdsrum skal være tilfredsstillende oplyst.  

 Det må som mindstenorm for belysning ved dagslys i opholdsrum kræves, at en  

 person med normalt syn i klart vejr er i stand til at læse en almindelig avis  

 overalt i rummet, hvor der er plads for fri bevægelse.
Hvor det ikke er  

 muligt at tilvejebringe tilfredsstillende belysning ved dagslys, skal der  

 findes kunstig belysning svarende til fornævnte norm.
3. Alle skibe skal være forsynet med elektrisk  

 belysning i opholdsrummene.
Hvis der ikke er to uafhængige elektriske  

 lyskilder, skal der findes en reservebelysning i form af forsvarligt  

 indrettede lamper eller lysindretninger til brug i nødstilfælde.
 4. Den kunstige belysning skal være således anbragt,  

 at den giver det største udbytte for de personer, der opholder sig i rummet.
 5. I soverum skal der findes en elektrisk læselampe  

 ved hovedenden af hver køje.
 Artikel 10.
 1. Soverum skal være anbragt over lastelinien, enten  

 midtskibs eller agter.
 2. I ganske særlige tilfælde kan vedkommende  

 kompetente myndighed, hvis skibets størrelse, type eller dets påtænkte  

 anvendelse gør enhver anden anbringelse af opholdsrummene urimelig eller  

 umulig, tillade, at soverum anbringes forude, dog under ingen omstændigheder  

 foran kollisionsskoddet.
 3. I passagerskibe kan vedkommende kompetente  

 myndighed på betingelse af, at forsvarlige foranstaltninger træffes med  

 hensyn til belysning og ventilation, tillade, at soverum anbringes under  

 lastelinien, men i intet tilfælde umiddelbart under gange, der benyttes under  

 arbejdet.
 4. Dørkfladen pr. mand i soverum til brug for det  

 underordnede mandskab skal være mindst:
 Forsåvidt angår passagerskibe, i hvilke der er anbragt mere end 4  

 medlemmer af den underordnede besætning i eet soverum, kan minimumsdørkfladen  

 pr. mand dog være 24 engelske kvadratfod (2,22 kvadratmeter).
5. Forsåvidt angår skibe, i hvilke der er beskæftiget  

 sådanne grupper af underordnet mandskab, som nødvendiggør beskæftigelse af et  

 betydeligt større antal mand, end der ellers ville være beskæftiget, kan  

 vedkommende kompetente myndighed med hensyn til sådanne grupper nedsætte  

 minimunsdørkfladen i soverum pr. mand på betingelse af, I. 18 engelske kvadratfod (1,67 kvadratmeter) pr. mand i skibe under 3 000  

 tons.
 II. 20 engelske kvadratfod (1,85 kvadratmeter) pr. mand i skibe på 3000  

 tons eller derover.
6. Ved dørkfladens måling skal det fladeindhold, der  

 optages af køjer og klædeskabe, kommoder og bænke, medregnes.
Små eller  

 uregelmæssigt formede fladestykker, der ikke betyder nogen virkelig forøgelse  

 af den flade, der er til rådighed for fri bevægelse, og som ikke kan bruges  

 til anbringelse af inventar, må ikke medregnes.
 7. Den fri højde i soverum skal være mindst 6 engelske  

 fod 3 engelske tommer (190 cm).
8. Antallet af soverum skal være tilstrækkeligt til,  

 at hver kategori indenfor mandskabet kan få et eller flere særskilte rum.
Dog  

 kan vedkommende kompetente myndighed lempe denne bestemmelse for små skibes  

 vedkommende.
 9. Det højst tilladte antal personer i hvert soverum  

 må ikke overstige følgende tal:
 10. Med henblik på at sikre hensigtsmæssige og mere  

 bekvemme opholdsrum kan den kompetente myndighed efter forhandling med  

 rederorganisationerne og/eller rederne og med de anerkendte bona fide  

 fagforeninger for søfolk give tilladelse til, at der, forsåvidt angår visse  

 passagerskibe, anbringes indtil ti mand af det underordnede mandskab i hvert  

 soverum.
 11. Det højst tilladte antal personer, der må  

 anbringes i et soverum, skal være angivet på et sted i rummet, hvor det nemt  

 kan ses og på en sådan måde, at det er tydeligt og ikke kan udslettes.
 12. Hver mand skal have særskilt køje.
 13. Køjer må ikke anbringes ved siden af hinanden på  

 en sådan måde, at adgang til en køje kun kan opnås ved at passere over en  

 anden køje.
14. Flere end to køjer må ikke anbringes over  

 hinanden.
Hvor køjer er anbragt langs skibssiden, må der kun anbringes een  

 række køjer, såfremt der findes et koøje over køjerne.
 15. Hvor køjer er anbragt over hinanden, må underkøjen  

 ikke anbringes nærmere dørken end 12 engelske tommer (30 cm). Den øverste  

 køje skal være anbragt omtrent midt imellem underkøjens bund og  

 dæksbjælkernes underkant.
 16. Enhver køje skal være mindst 6 engelske fod 3  

 engelske tommer x 2 engelske fod 3 engelske tommer (190 x 68 cm) indvendigt  

 mål.
 17. Køjerammen og køjesiden, hvis en sådan findes,  

 skal være af et godkendt materiale, der er hårdt og glat, og som ikke er  

 udsat for tæring eller medfører fare for skadedyr.
 18. Hvis køjerammerne er fremstillet af rør, skal  

 disse være fuldstændig tillukkede og uden gennemboringer, der kan medføre  

 fare for skadedyr.
19. Hver køje skal være forsynet med en fjedrende bund  

 eller en fjedermadras og med en madras af et godkendt materiale.
Udstopning  

 med halm eller andet materiale, der medfører fare for skadedyr, må ikke  

 benyttes.
 20. Hvor køjer er anbragt over hinanden, skal der  

 under overkøjens fjedrende bund findes et støvtæt underlag af træ, sejldug  

 eller andet egnet materiale.
 21. Ethvert soverum skal være således konstrueret og  

 udstyret, at det sikrer mandskabet rimelig bekvemmelighed og er let at holde  

 i orden.
22. Inventaret skal indbefatte et klædeskab til hver  

 mand.
Klædeskabene skal være mindst 5 engelske fod (152 cm) i højden og med  

 et tværsnit på 300 engelske kvardrattommer (19,30 kvadratdecimeter) og skal  

 være forsynet med hylde og beslag til en hængelås.
Hængelåse skal anskaffes  

 af mandskabet.
 23. I hvert soverum skal der findes et bord eller en  

 pult, enten fast anbragt eller i form af en nedfalds- eller udtræksklap, og  

 bekvemme siddepladser i det omfang, det er nødvendigt.
 24. Inventaret skal være fremstillet af glat og hårdt  

 materiale, der ikke er tilbøjeligt til at slå sig eller er udsat for tæring.
 25. Skuffeplads, eller hvad der træder i stedet  

 herfor, skal være mindst 2 engelske kubikfod (0,056 kubikmeter) pr. mand.
 26. Soverum skal være forsynet med gardiner for  

 koøjerne.
 27. Soverum skal være forsynet med et spejl, småskabe  

 til toiletrekvisitter, en boghylde og et tilstrækkeligt antal frakkeknager.
 28. I det omfang, det er muligt, skal fordelingen af  

 mandskabet i soverummene indrettes således, at vagterne er adskilt, og  

 således at dagmænd ikke deler soverum med de medlemmer af mandskabet, hvis  

 tjeneste er inddelt i vagter.
 Artikel 11.
 1. Ethvert skib skal være forsynet med de fornødne  

 spiserum.
 2. I skibe under 1 000 tons skal der findes særskilte  

 spiserum for:
 3. I skibe på 1 000 tons og derover skal der findes  

 særskilte spiserum for:
Dog kan I. et af de to spiserum, beregnet for underofficerer og andet underordnet  

 mandskab, tildeles underofficerer og det andet det øvrige underordnede  

 mandskab.
 II. et fælles spiserum indrettes for dæks- og maskin- underofficerer og  

 andet underordnet mandskab i tilfælde, hvor rederorganisationerne og/eller  

 rederne og de pågældende anerkendte  bona fide fagforeninger for  

 søfolk har givet udtryk for, at en sådan ordning foretrækkes.
4. Der skal være indrettet passende spiserum for  

 betjenings- og restaurationspersonalet enten ved indretning af særskilt  

 spiserum eller ved, at der gives dette personale adgang til at benytte  

 spiserum beregnet for andre kategorier.
Forsåvidt angår skibe på 5 000 tons  

 eller derover med et betjenings- og restaurationspersonale på over 5 mand,  

 skal det tages under overvejelse at indrette særskilt spiserum for denne  

 kategori.
 5. Ethvert spiserum skal med hensyn til størrelse og  

 udstyr være tilstrækkeligt for det antal personer, der kan ventes at skulle  

 bruge det på samme tid.
 6. Spiserum skal være forsynet med tilstrækkelige  

 borde og godkendte siddepladser for det antal mand, der kan ventes at skulle  

 bruge dem på samme tid.
 7. Vedkommende kompetente myndighed kan tillade  

 sådanne undtagelser fra foranstående regler angående spiserum, som er  

 nødvendige af hensyn til de særlige forhold om bord i passagerskibe.
 8. Spiserum skal være adskilt fra soverum og  

 beliggende så nær kabysrummet, som det er muligt.
 9. Såfremt der ikke er direkte adgang til pantry fra  

 spiserum, skal der findes de fornødne skabe til opbevaring af skaffegrejer  

 samt de fornødne indretninger til rengøring af grejerne.
 10. Overfladen på borde og siddepladser skal være af  

 et materiale, der er uigennemtrængeligt for fugtighed, uden sprækker og let  

 at renholde.
 Artikel 12.
1. I ethvert skib skal der på åbent dæk indrettes en  

 eller flere pladser, hvortil mandskabet har adgang i fritiden.
Pladsen eller  

 pladserne skal være af et passende areal under hensyn til skibets og  

 mandskabets størrelse.
2. Der skal indrettes hensigtsmæssigt beliggende og  

 passende udstyrede rum beregnet til ophold under fritid for officerer og for  

 underordnet mandskab.
Hvor sådanne rum ikke er indrettet adskilt fra  

 spiserummene, skal disse være således konstrueret, møbleret og indrettet, at  

 de er egnet til ophold under fritid.
 Artikel 13.
 1. I ethvert skib skal der findes tilstrækkelige  

 sanitære indretninger, herunder vaskekummer samt badekar og/eller brusebad.
 2. Der skal mindst være indrettet følgende antal  

 særskilte vandklosetter:
 3. Der skal ved national lovgivning fastsættes  

 bestemmelser om fordelingen af vandklosetter mellem de forskellige kategorier  

 i overensstemmelse med reglerne i stk. 4.
 4. Bortset fra sådanne medlemmer af besætningen, til  

 hvis rum der hører særskilte sanitære indretninger, skal der for hver  

 kategori findes sanitære indretninger i følgende forhold:
 Dog kan der, hvor personantallet i en kategori overstiger et lige tals  

 multipla med mindre end halvdelen af det angivne antal personer, bortses fra  

 dette overskydende antal, forsåvidt angår dette stykke.
 5. Hvor det samlede mandskab overstiger 100 mand samt  

 i passagerskibe, der normalt anvendes på rejser af ikke over fire timers  

 varighed, kan vedkommende kompetente myndighed tillade, at der træffes  

 særlige arrangementer eller foretages en indskrænkning i antallet af de  

 krævede indretninger.
6. I alle fælles vaskerum skal der findes koldt og  

 varmt ferskvand eller mulighed for at varme vand.
Vedkommende kompetente  

 myndighed kan efter forhandling med rederorganisationerne og/eller rederne og  

 de anerkendte bona fide fagforeninger for søfolk fastsættes det  

 mindste kvantum ferskvand, som rederne skal stille til rådighed pr. mand pr.  

 dag.
 7. Vaskekummer og badekar skal være af passende  

 størrelse og fremstillet af et godkendt materiale med en glat overflade, der  

 ikke er tilbøjelig til at revne, skalle af eller ruste.
 8. Alle vandklosetter skal være ventileret direkte til  

 fri luft uafhængigt af det øvrige ventilationssystem.
 9. Alle vandklosetter skal være af en godkendt model  

 og have en skylleindretning med rigeligt tilløb af vand, der fungerer  

 uafhængigt og til stadighed.
 10. Afløbsrørerne skal være af passende dimensioner og  

 således indrettet, at faren for tilstoppelse mindskes mest muligt og  

 renholdelse lettes.
 11. Sanitære indretninger, der er beregnet til brug  

 for mere end en person, skal opfylde følgende krav:
 12. I ethvert skib skal der være adgang til at vaske  

 og tørre tøj i et omfang, der svarer til mandskabets størrelse og rejsens  

 normale varighed.
 13. Til brug for vask af tøj skal der findes fornøden  

 vaske, der kan være installeret i vaskerum, såfremt indretning af særlige rum  

 til tøjvask ikke er mulig og rimelig, samt passende forsyning af koldt og  

 varmt ferskvand eller mulighed for at varme vand.
14. Der skal være mulighed for at tørre tøj i et rum  

 adskilt fra soverum og spiserum.
Dette skal være passende ventileret og  

 opvarmet og udstyret med tørresnore eller andre indretninger til tørring af  

 tøj.
 Artikel 14.
1. I ethvert skib med en besætning på femten mand  

 eller derover, der anvendes på rejser af over tre dages varighed, skal der  

 findes særskilt sygerum.
Vedkommende kompetente myndighed kan lempe denne  

 bestemmelse med hensyn til skibe, der anvendes i kystfart.
 2. Sygerum skal være anbragt på passende sted, således  

 at der er let adgang dertil, således at der bydes de syge gode forhold og  

 således, at disse kan blive forsvarligt passet i al slags vejr.
 3. Indgangen bør være således beliggende og køjerne,  

 belysningen, ventilationen, opvarmningen og vandforsyningen således  

 indrettet, at de syges bekvemmelighed sikres og således, at deres behandling  

 gøres lettere.
 4. Vedkommende kompetente myndighed skal fastsætte  

 antallet af køjer i sygerum.
 5. Der skal findes vandkloset(ter) udelukkende til  

 brug for de syge enten som en del af sygerummet eller i umiddelbar nærhed af  

 dette.
 6. Sygerum må ikke bruges til andre formål.
 7. På ethvert skib, der ikke har læge om bord, skal  

 der findes en godkendt medicinkiste med letforståelige anvisninger.
 Artikel 15.
 1. Tilstrækkeligt ventilerede rum til ophængning af  

 olietøj skal forefindes adskilt fra, men i bekvem nærhed af soverummene.
 2. I skibe på over 3 000 tons skal der findes et rum  

 for henholdsvis dæks- og maskinafdelingen, der er indrettet som kontor.
 3. I skibe, der regelmæssigt besejler moskitoplagede  

 havne, skal der træffes foranstaltninger til at beskytte mandskabskvartererne  

 mod indtrængen af moskitoer ved opsætning af passende net for koøjer,  

 ventilatorer og døre ud til åbent dæk.
 4. Alle skibe, der regelmæssigt sejler på eller i  

 troperne of den persiske Golf, skal være udstyret med solsejl til brug over  

 udsatte dæk, beliggende oven over opholdsrum, samt over dæk beregnet til  

 ophold for mandskabet i dets fritid.
 Artikel 16.
 1. Forsåvidt angår de i artikel 10, stk. 5, omhandlede  

 skibe, kan vedkommende kompetente myndighed med hensyn til de der omhandlede  

 medlemmer af besætningen i det omfang, det er nødvendigt at tage hensyn til  

 deres særprægede nationale skikke og sædvaner, lempe de bestemmelser, der er  

 fastsat i foranstående artikler, og navnlig fastsætte særlige regler angående  

 antallet af personer i soverum samt angående spiserum og sanitære  

 indretninger.
 2. Ved fastsættelsen af lempelser i forannævnte regler  

 skal vedkommende kompetente myndighed være bundet ved reglerne i artikel 10,  

 stk. 1 og 2, og ved de regler om minimumsdørkfladen i soverum, der er  

 foreskrevet for sådanne grupper af underordnet mandskab i artikel 10, stk. 5.
 3. Om bord i skibe, i hvilke besætningen i nogen  

 kategori består af personer med vidt forskellige nationale skikke og  

 sædvaner, skal der indrettes sådanne særskilte og egnede sove- og opholdsrum,  

 som er nødvendige for at imødekomme de forskellige gruppers fornødenheder.
 4. Forsåvidt angår de i artikel 10, stk. 5, omhandlede  

 skibe, skal sygerum, spiserum, baderum samt sanitære indretninger  

 tilvejebringes og vedligeholdes efter en målestok, der i henseende til  

 rummenes antal og praktiske brugbarhed svarer til den, der består om bord i  

 andre skibe af lignende type, der er registreret som hjemmehørende i det  

 samme område.
 5. Vedkommende kompetente myndighed skal ved  

 udformningen af særlige bestemmelser i medfør af nærværende artikel rådføre  

 sig med de pågældende anerkendte bona fide fagforeninger for søfolk og  

 de rederorganisationer og/eller redere, der beskæftiger de pågældende  

 søfarende.
 Artikel 17.
 1. Opholdsrummene skal holdes i ren og ordentlig stand  

 og skal holdes fri for gods eller stores, som ikke hører til mandskabets  

 personlige ejendele.
2. Føreren eller en officer, hvem han særligt har  

 overdraget dette hverv, skal, ledsaget af et eller flere medlemmer af  

 besætningen, besigtige alle opholdsrum med højst en uges mellemrum.
Over  

 resultatet af hver sådan besigtigelse skal der føres bog.
 Konventionens anvendelse på eksisterende  

 skibe.
 Artikel 18.
 1. Med forbehold af bestemmelserne i nærværende  

 artikels stk. 2, 3 og 4, kommer denne konvention til anvendelse på skibe,  

 hvis køl bliver lagt efter konventionens ikrafttræden i det område, hvor  

 skibet er registreret som hjemmehørende.
2. Forsåvidt angår skibe, der er fuldt færdigbyggede  

 den dag, da konventionen træder i kraft i det område, hvor de er registreret  

 som hjemmehørende, og som ikke opfylder bestemmelserne i konventionens afsnit  

 III, kan vedkommende kompetente myndighed efter forhandling med  

 rederorganisationerne og/eller rederne og med de anerkendte bona fide  

 fagforeninger for søfolk kræve sådanne forandringer foretaget for at bringe  

 skibene i overensstemmelse med konventionens bestemmelser, som den under  

 hensyn til de foreliggende praktiske spørgsmål anser for mulige, når 3. Forsåvidt angår skibe, der er under bygning  

 og/eller ombygning den dag, da konventionen træder i kraft i det område, hvor  

 skibet er registreret som hjemmehørende, kan vedkommende kompetente myndighed  

 efter forhandling med rederorganisationerne og/eller rederne og med de  

 anerkendte bona fide fagforeninger for søfolk kræve sådanne  

 forandringer foretaget for at bringe skibene i overensstemmelse med  

 konventionens bestemmelser, som den under hensyn til de foreliggende  

 praktiske spørgsmål anser for mulige.
Sådanne forandringer skal betragtes som  

 endelig opfyldelse af konventionens bestemmelser, medmindre og indtil skibet  

 bliver genregistreret.
4. Forsåvidt angår andre skibe end de i nærværende  

 artikels stk. 2 og 3 omhandlede eller skibe, på hvilke konventionens  

 bestemmelser var anvendelige, medens de var under bygning, der genregistreres  

 i et område efter det tidspunkt, hvor konventionen er trådt i kraft for dette  

 område, kan vedkommende kompetente myndighed efter forhandling med  

 rederorganisationerne og/eller rederne og med de anerkendte bona fide  

 fagforeninger for søfolk kræve sådanne forandringer foretaget for at bringe  

 skibene i overensstemmelse med konventionens bestemmelser, som den under  

 hensyn til de foreliggende praktiske spørgsmål anser for muligt.
Sådanne  

 forandringer skal betragtes som endelig opfyldelse af konventionens  

 bestemmelser, medmindre og indtil skibet atter bliver genregistreret.
 Slutbestemmelser.
 Artikel 19.
 Intet i denne konvention skal berøre nogen lov, kendelse, sædvane eller  

 overenskomst imellem redere og søfarende, som sikrer gunstigere vilkår end  

 dem, der fastsættes i nærværende konvention.
 Artikel 20.
 De officielle ratifikationer af nærværende konvention skal fremsendes til  

 Det internationale Arbejdsbureaus generaldirektør til indregistrering.
 Artikel 21.
 1. Nærværende konvention er kun bindende for de  

 medlemmer af Den internationale Arbejdsorganisation, hvis ratifikationer er  

 blevet indregistreret hos generaldirektøren.
2. Den træder i kraft seks måneder efter den dag, da  

 syv af nedennævnte lande, hvoriblandt mindst fire lande hver med en  

 handelsflåde på mindst een million brutto-registertons, har ladet deres  

 ratifikationer registrere: Amerikas Forenede Stater, Argentina, Australien,  

 Belgien, Brasilien, Canada, Chile, Danmark, Finland, Frankrig, Grækenland,  

 Holland, Indien, Irland, Italien, Jugoslavien, Kina, Norge, Polen, Portugal,  

 Storbritannien og Nordirland, Sverige og Tyrkiet.
Denne bestemmelse er indsat  

 for at lette og tilskynde medlemsstaterne til en snarlig ratifikation af  

 konventionen.
 3. Derefter træder nærværende konvention i kraft for  

 hver enkelt medlemsstat tolv måneder efter den dato, på hvilken dens  

 ratifikation er blelevet indregistreret.
 Artikel 22.
1. Et medlem, som har ratificeret nærværende  

 konvention, er berettiget til at opsige den efter udløbet af ti år regnet fra  

 konventionens første ikrafttrædelsesdato ved afgivelse af en erklæring, der  

 fremsendes til Det internationale Arbejdsbureaus generaldirektør til  

 indregistrering.
En sådan opsigelse træder først i kraft et år efter den  

 dato, på hvilken indregistrering fandt sted.
 2. Ethvert medlem, som har ratificeret nærværende  

 konvention, og som ikke inden for det år, der følger på udløbet af den i  

 foregående stykke omhandlede ti-års periode, benytter sig af den i nærværende  

 artikel hjemlede opsigelsesret, er bundet i yderligere ti år og er berettiget  

 til at opsige nærværende konvention ved udløbet af hver ti-års periode på de  

 i nærværende artikel anførte betingelser.
 Artikel 23.
 1. Det internationale Arbejdsbureaus generaldirektør  

 skal underrette alle Den internationale Arbejdsorganisations medlemmer om  

 indregistrering af samtlige ratifikationer og opsigelser, som tilsendes ham  

 af organisationens medlemmer.
 2. Samtidig med at underrette organisationens  

 medlemmer om indregistreringen af den sidste ratifikation, som kræves for at  

 sætte konventionen i kraft, skal generaldirektøren henlede organisationens  

 medlemmers opmærksomhed på datoen for konventionens ikrafttræden.
 Artikel 24.
 Det internationale Arbejdsbureaus generaldirektør skal med henblik på  

 indregistrering i henhold til artikel 102 i De forenede Nationers pagt til De  

 forenede Nationers generalsekretær fremsende udførlige oplysninger om de  

 ratifikationer, erklæringer og opsigelser, som han har indregistreret i  

 henhold til bestemmelserne i de foregående artikler.
 Artikel 25.
 Ved udløbet af hver ti-års periode efter nærværende konventions  

 ikrafttræden er Det internationale Arbejdsbureaus styrelsesråd forpligtet til  

 at aflægge beretning til generalkonferencen om nærværende konventions  

 gennemførelse og til at overveje ønskeligheden af at sætte spørgsmålet om en  

 hel eller delvis revision af konventionen på konferencens dagsorden.
 Artikel 26.
1. I tilfælde af, at konferencen vedtager en ny  

 konvention, det helt eller delvis reviderer nærværende konvention, skal,  

 medmindre den nye konvention bestemmer andet, 2. Nærværende konvention skal under alle  

 omstændigheder forblive i kraft i sin foreliggende form og indhold for de  

 medlemmer, som har ratificeret den, men som ikke har ratificeret den  

 reviderede konvention.
 Artikel 27.
 De engelske og franske affattelser af nærværende konventions tekst har  

 samme gyldighed.
 Indtil nu har de nedennævnte lande rafiticeret ovenstående konvention og  

 ladet deres ratifikationer indregistrere hos Det internationale  

 Arbejdsbureaus generaldirektør på den angivne dato:
 Konventionen træder herefter i overensstemmelse med dens artikel 21, stk.  

 2, i kraft den 29. januar 1953.
 Udenrigsministeriet, den 28. januar  

 1953.
 F.M.
 Nils Svenningsen.
