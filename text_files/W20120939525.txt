Pressenævnets kendelse i sag nr. 12-70-00306 Resumé Klager  en person  klagede over debatindlægget DE FORBANDEDE TYVEKNÆGTE i Hvidovre Avis.
 Pressenævnets formand udtaler:
 Det bemærkes, at nævnet træffer afgørelse i sager om god presseskik og afslag på genmæle, jf. medieansvarslovens § 34 og § 36.
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Fristen for at klage til Pressenævnet er fire uger efter offentliggørelsen i massemediet eller fire uger efter massemediets afgørelse, jf. medieansvarsloven § 34, stk. 2.
Da klagen vedrører et debatindlæg i Hvidovre Avis af 19. juni 2012, og klager først har klaget til Pressenævnet den 15. august 2012, er fristen for at klage efter medieansvarslovens regler overskredet.
Da klagen herefter må anses for sent indgivet afvises klagen, jf. medieansvarsloven § 43, stk. 3.
 [Klager] har klaget til Pressenævnet over debatindlægget DE FORBANDEDE TYVEKNÆGTE bragt i Hvidovre Avis den 19. juni 2012, idet han mener, at god presseskik er tilsidesat.
 Klagen, der er dateret den 23. juni 2012, er modtaget i Pressenævnet den 15. august 2012 (poststemplet den 14. august 2012).
 [Klager] har til støtte for klagen bl.a. anført, at debatindlægget opildner til racehad og vold og er en overtrædelse af racismelovgivningen og i strid med god presseskik.
 Pressenævnets formand udtaler:
 Det bemærkes, at nævnet træffer afgørelse i sager om god presseskik og afslag på genmæle, jf. medieansvarslovens § 34 og § 36.
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Fristen for at klage til Pressenævnet er fire uger efter offentliggørelsen i massemediet eller fire uger efter massemediets afgørelse, jf. medieansvarsloven § 34, stk. 2.
Da klagen vedrører et debatindlæg i Hvidovre Avis af 19. juni 2012, og klager først har klaget til Pressenævnet den 15. august 2012, er fristen for at klage efter medieansvarslovens regler overskredet.
Da klagen herefter må anses for sent indgivet afvises klagen, jf. medieansvarsloven § 43, stk. 3.
