§ 1. Jagtrådet er rådgivende for landbrugsministeren og administrator ved  

 Landbrugsministeriets Vildtforvaltning i jagttekniske spørgsmål, i sager med  

 tilknytning til dansk medlemsskab af internationale jagtsammenslutninger i  

 sager om ydelse af tilskud af jagtfonden efter § 49, stk. 3, i lov om jagt og  

 vildtforvaltning samt i sager om fastsættelse af jagttegnsafgifter.
Til  

 jagttekniske spørgsmål henregnes meddelelse af særlige dispensationer til  

 regulering af skadevoldende vildt samt sager om overtrædelse af  

 jagtlovgivningen m.m.
 Rådets sammensætning.
§ 2. Rådet består af 4 medlemmer og en formand, der alle udnævnes af  

 landbrugsministeren for en periode af 4 år.
Der udnævnes samtidig en  

 suppleant for hvert af rådets medlemmer.
 Stk. 2. Rådets medlemmer og disses suppleanter udnævnes efter indstilling  

 fra henholdsvis Dansk Jagtforening, Landsjagtforeningen af 1923, Dansk  

 Strandjagtforening og Vildtforvaltningsrådet.
 Stk. 3. Vildtforvaltningsrådets medlem af rådet skal udpeges blandt de  

 medlemsorganisationer, der ikke er direkte repræsenteret i jagtrådet.
 Stk. 4. Fratræder formanden, et medlem eller en suppleant inden udløbet  

 af funktionsperioden, udnævnes ny formand, nyt medlem eller ny suppleant for  

 den resterende del af perioden.
 Stk. 5. Genudnævnelse kan finde sted.
 § 3. Rådet vælger et af sine medlemmer som næstformand.
 Juridisk tilforordnet.
 § 4. Landbrugsministeren kan udnævne en juridisk tilforordnet, der kan  

 deltage i rådets møder.
 Rådets sekretariat.
 § 5. Rådets sekretariatsforretninger varetages af Landbrugsministeriets  

 Vildtforvaltning.
 Rådets opgaver og kompetence.
§ 6. Rådet afgiver indstillinger til landbrugsministeren og administrator  

 i sager, der forelægges rådet.
Rådet kan på eget initiativ tage sager op til  

 behandling og på grundlag heraf fremkomme med indstillinger til ministeren  

 eller administrator.
 Rådets arbejdsform.
§ 7. Rådets sager behandles normalt på møder.
Indstillinger kan dog  

 afgives af formanden efter skriftlig høring af rådets medlemmer, såfremt  

 sagens behandling ikke kan afvente næste ordinære møde.
 Stk. 2. Rådet afholder mindst 1 ordinært møde om året.
 Stk. 3. Ordinære møder kan aflyses af formanden, såfremt der ikke  

 foreligger sager til behandling, der betinger mødets afholdelse.
 Stk. 4. Rådet kan indkaldes til ekstraordinært møde efter formandens  

 beslutning eller på skriftlig begæring af mindst 2 af rådets medlemmer.  

 Begæringen skal indeholde forslag til dagsordenpunkter.
 Stk. 5. Rådet kan indkalde særligt sagkyndige til at deltage i  

 behandlingen af en sag.
 Stk. 6. Formanden og sekretariatet udarbejder dagsorden for og forbereder  

 sager til behandling af rådets møder.
Stk. 7. Formanden indkalder rådet til møder med mindst 2 ugers varse l med angivelse af dagsorden.
Eventuelle bilag til dagsordenen skal så  

 vidt muligt fremsendes inden mødet.
Stk. 8. Rådets forhandlinger ledes af formanden eller i dennes fravæ r af næstformanden.
Stk. 9. Sekretariatet udarbejder referat af rådets møder og udsender  

 dette til medlemmerne.
Såfremt sekretariatet ikke inden 14 dage efter  

 udsendelsen af referatet har modtaget skriftlige bemærkninger til referatet,  

 anses det for godkendt.
 Stk. 10. Rådets daglige forretninger forestås af formanden og  

 sekretariatet.
 Rådets udgifter.
 § 8. Udgifterne i forbindelse med rådets arbejde afholdes over  

 Vildtforvaltningens budget.
 Stk. 2. Rådets medlemmer har krav på dækning af rejse- og mødeudgifter  

 efter de til enhver tid for statstjenesten gældende regler.
 Ikrafttræden.
 § 9. Forretningsordenen træder i kraft den 1. marts 1987. Samtidig  

 ophæves forretningsorden for Jagtrådet af 9. juni 1952.
