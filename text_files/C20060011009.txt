Cirkulære  

 om indgåelse af ægteskab (Til samtlige kommuner) I medfør af § 12, § 20, stk. 3, § 58 b, stk. 2, og § 66 i lov om  

 ægteskabs indgåelse og opløsning, jf. lovbekendtgørelse nr. 147 af 9. marts  

 1999, som ændret ved § 29 i lov nr. 542 af 24. juni 2005, og § 2, stk. 4, og  

 §  

 6 a  

 i lov om registreret partnerskab, jf.  

 lovbekendtgørelse nr. 938 af 10. oktober 2005, fastsættes efter bemyndigelse:
Kapitel 1 Prøvelse af ægteskabsbetingelserne § 1.  

  

 Prøvelsesmyndigheden skal føre bog over prøvelses- og ægteskabsattesterne.
Stk. 2.  

  

 Der skal føres et  

 navneregister, hvori begge parters navne og bopæl indføres med henvisning til  

 prøvelsesnummeret.
Indførelsen af navnene sker alfabetisk og inden for hvert  

 bogstav i kronologisk rækkefølge.
Hvis navneregistret føres elektronisk, kan  

 indførelserne ske alfabetisk.
Når en prøvelsesbog indeholder 400 blade,  

 afsluttes den og det tilhørende navneregister.
 Stk. 3.  

  

 Hvis der udstedes  

 ægteskabsattest, uden at betingelsen i lovens §  

 11 a  

 er opfyldt, noteres dette i anmærkningsrubrikken.
 § 2.  

  

 Foreligger der ved prøvelse af  

 ægteskabsbetingelserne for en statsborger i et af de andre nordiske lande  

 ægteskabsattest fra statsborgerlandets myndigheder, anføres dette i  

 prøvelsesattesten i anmærkningsrubrikken med oplysning om, hvilken myndighed  

 der har udstedt ægteskabsattesten, dennes dato og gyldighedstid, samt hvem af  

 parterne den omfatter.
 § 3.  

  

 Ægteskabserklæringen,  

 samtykkeerklæringer og tilladelser mv. skal opbevares i omslag forsynet med  

 prøvelsesnummeret. Øvrige dokumenter leveres til parterne samtidig med  

 udleveringen af prøvelsesattesten eller vielsesattesten.
Kapitel 2 Borgerlig vielse § 4.  

  

 Under vielseshandlingen spørger den, der  

 foretager vielsen, efter at have fastslået parternes identitet: Da De  

 over for  

 mig har oplyst, at De ønsker at indgå ægteskab med hinanden, spørger jeg, om  

 De  

 NN (mandens fulde navn) vil have HH (kvindens fulde navn) til  

 ægtefælle?.
Når  

 manden har svaret ja, spørges kvinden: På samme måde spørger jeg Dem HH  

 (kvindens fulde navn), om De vil have NN (mandens fulde navn) til  

 ægtefælle?  

 Når kvinden har svaret ja, udtaler den, der foretager vielsen: Efter at  

 De nu  

 har erklæret at ville ægte hinanden, forkynder jeg Dem herved at være  

 ægtefolk. § 5.  

  

 Vielse kan ikke foretages, såfremt en af  

 parterne mangler evnen til at handle fornuftsmæssigt.
§ 6.  

  

 Vielsesmyndigheden fører en ægteskabsbog og et  

 duplikat af denne.
Bøgerne skal opbevares på et sikkert sted, og  

 ægteskabsbogen  

 og dens duplikat må ikke opbevares i samme bygning, medmindre bøgerne  

 opbevares  

 i et brandsikkert rum.
§ 7.  

  

 I forbindelse med vielsen indføres denne i ægteskabsbogen.
Hvis vielse er  

 foretaget på et andet sted end det, kommunalbestyrelsen normalt har anvist  

 dertil, anføres dette i anmærkningsrubrikken, Stk. 2.  

  

 Ægteskabsbogen underskrives af den, der har  

 foretaget vielsen, parterne og vidnerne.
 Stk. 3.  

  

 Der sker på samme måde indførsel i  

 ægteskabsbogens duplikat under samme vielsesnummer.
Stk. 4.  

  

 Er vielse sket, selv om der ikke eller kun  

 delvis er sket prøvelse af ægteskabsbetingelserne, jf. lovens § 19, stk. 2,  

 anføres  

 dette i anmærkningsrubrikken med oplysning om, hvilken prøvelse der er  

 foretaget.  

 Det skal fremgå, at parterne har afgivet erklæring om, at der ikke efter  

 lovens  

 §§ 6 og 9 er noget til hinder for ægteskabet.
Indberetning sendes i disse  

 tilfælde til prøvelsesmyndigheden, der foretager en så vidt muligt  

 fuldstændig  

 prøvelse af ægteskabsbetingelserne og derefter indsender sagen til  

 Familiestyrelsen.
Tilsvarende regler gælder om en indberetning,  

 prøvelsesmyndigheden modtager fra en præst.
Stk. 5.  

  

 Der skal føres et  

 navneregister såvel til ægteskabsbogen som til duplikatet, hvori begge  

 parters  

 navne og bopæl indføres med henvisning til vielsesnummeret.
Indførelsen af  

 navnene sker alfabetisk og inden for hvert bogstav i kronologisk rækkefølge.  

 Hvis navneregistrene føres elektronisk, kan indførelserne ske alfabetisk.
Når  

 en ægteskabsbog og dens duplikat indeholder 400 blade, afsluttes den og det  

 tilhørende navneregister.
 § 8.  

  

 Straks efter vielsen udleverer vielsesmyndigheden en vielsesattest til  

 parterne.
 § 9.  

  

 Meddelelse fra dansk præst i et anerkendt  

 trossamfund om vielse foretaget i udlandet indføres af Københavns Magistrats  

 1.  

 afdeling i ægteskabsbogen og duplikatet med angivelse af vielsesmyndigheden.  

 Hvis præsten har anmodet derom, fremsender magistraten en vielsesattest til  

 præsten med henblik på videre udlevering til parterne.
 § 10.  

  

 Foretages kirkelig vielse af en præst inden for  

 de godkendte trossamfund, jf. lovens § 16, stk. 1, nr. 3, skal den borgerlige  

 vielsesmyndighed i den kommune, hvor vielsen er foretaget, indføre  

 meddelelsen  

 fra præsten om vielsen i ægteskabsbogen og i duplikatet med angivelse af  

 vielsesmyndigheden.  

 Den borgerlige vielsesmyndighed skal forinden påse præstens bemyndigelse.
 Stk. 2.  

  

 Straks efter indførelsen i ægteskabsbogen  

 sendes en vielsesattest med angivelse af vielsesmyndigheden til præsten med  

 henblik på videre udlevering til parterne.
Kapitel 3 Registrerede partnere og registreret  

 partnerskab § 11.  

  

 Reglerne i cirkulæret finder tilsvarende  

 anvendelse på indgåelse af registreret partnerskab, bortset fra § 4.
 Stk. 2.  

  

 I de bøger, der er  

 nævnt i §§ 1 og 7, anføres efter prøvelsesattest og vielsesattest »R«, hvis  

 der  

 er tale om registreret partnerskab.
 § 12.  

  

 Hvis en part, der har statsborgerskab eller  

 bopæl i udlandet, ønsker at indgå registreret partnerskab, skal  

 prøvelsesmyndigheden gøre parterne opmærksom på, at det registrerede  

 partnerskab muligvis ikke vil blive anerkendt i udlandet.
§ 13.  

  

 Under indgåelse af registreret partnerskab  

 spørger den, der forestår indgåelsen efter at have fastslået parternes  

 identitet: Da De over for mig har oplyst, at De ønsker at indgå  

 registreret  

 partnerskab med hinanden, spørger jeg, om De AA (part 1's fulde navn) vil  

 indgå  

 registreret partnerskab med BB (part 2's fulde navn)?.
Når part 1 har  

 svaret  

 ja, spørges part 2: På samme måde spørger jeg Dem BB (part 2's fulde  

 navn) om  

 De vil indgå registreret partnerskab med AA (part 1's fulde navn)?.
Når  

 part 2  

 har svaret ja, udtaler den, der forestår indgåelsen: Efter at De nu har  

 erklæret  

 at ville indgå registreret partnerskab med hinanden, forkynder jeg Dem herved  

 at være registrerede partnere. Kapitel 4 Arkivering mv.
 § 14.  

  

 Prøvelsesbøgerne afleveres 5 år efter, at de er afsluttet, til  

 landsarkivet, i København til stadsarkivet.
 Stk. 2.  

  

 Ægteskabsbøgerne afleveres 50 år efter, at de  

 er afsluttet, til landsarkivet, i København til stadsarkivet.
 Stk. 3.  

  

 Duplikaterne afleveres til landsarkivet, i  

 København til stadsarkivet, når de er afsluttet.
 Stk. 4.  

  

 Samtlige andre dokumenter vedrørende prøvelsen  

 af ægteskabsbetingelserne, der ikke er tilbageleveret parterne, tilintetgøres  

 efter 10 års opbevaring.
Kapitel 5 Ikrafttrædelsesbestemmelser mv.
 § 15.  

  

 Cirkulæret træder i kraft den 1. januar 2007.
 Stk. 2.  

  

 Cirkulære nr. 134 af 25. september 1989 om ægteskabs indgåelse ophæves.
