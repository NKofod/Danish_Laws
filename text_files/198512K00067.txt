Nr LSF 67 Forslag til Lov om ændring af lov om arbejdsformidling og  

 arbejdsløshedsforsikring m.v. (Forhøjelse af bidrag m.v.) Fremsat af Arbejdsministeren den 7. november 1985 § 1 I lov om arbejdsformidling og arbejdsløshedsforsikring m.v., jfr.
lovbekendtgørelse nr. 407 af 3. september 1985, foretages følgende ændringer:
 1. § 41, stk. 5, ophæves.
 Stk. 6 og 7 bliver herefter stk. 5 og 6.
 2. I § 75 f, stk. 1, indsættes som 3. pkt.:
»Direktøren for arbejdsløshedsforsikringen kan efter forhandling med landsarbejdsnævnet ændre en udbetalingsperiode, når særlige forhold taler herfor.« 3. I § 76, stk. 1, 1. pkt., ændres »7 gange« til: »7,35  

 gange«.
 4. I § 84, stk. 1, 2. pkt., ændres »11,25 gange« til:  

 »11,50 gange«.
 5. § 95, stk. 2, affattes således:
»Stk. 2. Direktøren for arbejdsløshedsforsikringen kan, når der opnås gensidig overenskomst med andre stater, fastsætte særlige regler om medlemskab af anerkendte arbejdsløshedskasser og om udbetaling af dagpenge til personer, der flytter til Danmark fra udlandet.
Reglerne fastsættes efter forhandling med landsarbejdsnævnet.« 6. Efter § 115 indsættes som ny paragraf:
 »§ 116. En efterlønsmodtager, der i perioden 1. januar 1983-1.
januar 1986 har fået foretaget fradrag i efterlønnen på grund af pensionsindtægter, kan få eftergivet en del af dette fradrag, hvis:
a) medlemmet er gået på efterløn før den 1. januar 1983, og b) den omregningssats, der var gældende i medlemmets kasse før den 1.
 januar 1983 var højere end 63,66 kr. i timen.
 Stk. 2. Det beløb, der kan eftergives, er forskellen mellem:
a) det faktisk foretagne fradrag i perioden 1. januar 1983-1. januar 1986, og b) fradraget beregnet på grundlag af den omregningssats, der var gældende i medlemmets kasse før den 1. januar 1983.
 Stk. 3. Efterbetaling sker efter personlig ansøgning fra medlemmet.
Alle efterlønsmodtagere, der den 1. januar 1983 opfyldte betingelserne i stk. 1, kan indgive ansøgning til medlemmets daværende arbejdsløshedskasse.
Efterlønsmodtagere, som er trådt ud af ordningen, eller som er gået på folkepension, kan ansøge om efterbetaling for den del af perioden, de har fået udbetalt efterløn.
Stk. 4. Medlemmet skal i ansøgningen dokumentere størrelsen af den udbetalte pension i perioden 1. januar 1983-1. januar 1986; ellers kan ansøgningen afvises.
Stk. 5. For efterlønsmodtagere, som er omfattet af stk. 1, og som efter 1. januar 1986 får udbetalt pension, der skal fradrages i efterlønnen, skal fradraget fortsat ske på grundlag af den omregningssats, der blev anvendt før den 1. januar 1983. Hvis den fælles omregningssats, således som den fastsættes af direktøren for arbejdsløshedsforsikringen, er højere, anvendes denne sats.
Dette gælder, indtil medlemmet træder ud af efterlønsordningen.« § 2 Loven træder i kraft den 1. januar 1986. § 1, nr. 2, træder dog i kraft ved bekendtgørelsen i Lovtidende.
Oprindeligt fremsat lovforslag Blad nr 129 § 1 I lov om arbejdsformidling og arbejdsløshedsforsikring m.v., jfr. lov bekendtgørelse nr. 407 af 3. september 1985, foretages følgende ændringer:
 1. § 41, stk. 5, ophæves.
 Stk. 6 og 7 bliver herefter stk. 5 og 6.
 2. I § 75 f, stk. 1, indsættes som 3. pkt.:
»Direktøren for arbejdsløshedsforsikringen kan efter forhandling med landsarbejdsnævnet ændre en udbetalingsperiode, når særlige forhold taler herfor.« 3. I § 76, stk. 1, 1. pkt., ændres »7 gange« til: »7,25  

 gange«.
 4. I § 84, stk. 1, 2. pkt., ændres »11,25 gange« til:  

 »11,50 gange«.
 5. § 95, stk. 2, affattes således:
»Stk. 2. Direktøren for arbejdsløshedsforsikringen kan, når der opnås gensidig overenskomst med andre stater, fastsætte særlige regler om medlemskab af anerkendte arbejdsløshedskasser og om udbetaling af dagpenge til personer, der flytter til Danmark fra udlandet.
Reglerne fastsættes efter forhandling med landsarbejdsnævnet.« § 2 Loven træder i kraft den 1. januar 1986. § 1, nr. 2, træder dog i kraft ved bekendtgørelsen i Lovtidende.
BEMÆRKNINGER TIL LOVFORSLAGET Almindelige bemærkninger Lov nr. 114 af 24. marts 1970 om arbejdsformidling og arbejdsløshedsforsikring m.v. (Folketingstidende 1969-70, FF. sp.
3233, 3605 og 4473; tillæg A sp. 2369; tillæg B sp. 673; tillæg C sp. 321) er senest bekendtgjort ved lovbekendtgørelse nr. 407 af 3. september 1985.
I.
Lovforslaget indeholder en justering af medlems- og arbejdsgiverbidragene til arbejdsløshedsforsikringen som følge af det såkaldte nettofinansieringsprincip for efterlønsordningen.
I forbindelse med efterlønsordningens indførelse, jfr. lov nr. 555 af 15. november 1978, forhøjedes medlems- og arbejdsgiverbidragene til arbejdsløshedsforsikringen med henblik på at finansiere efterlønsordningens nettoudgifter.
Baggrunden for forhøjelsen var forudsætningen om, at medlemmer og arbejdsgivere skulle finansiere efterlånsordningen.
Udgifterne blev fordelt således, at medlemmerne skulle bære 1/3 og arbejdsgiverne 2/3.
Da de forventede nettoudgifter naturligvis kun kunne opgøres skønsmæssigt, blev det besluttet, at finansieringen af efterlønsordningen skulle tages op til overvejelse efter tre års forløb.
I 1982 besluttede folketinget, at medlems- og arbejdsgiverbidragene skulle forhøjes således, at medlemmerne og arbejdsgiverne stort set kom til at dække nettoudgifterne til efterlønnen under forudsætning af et antal efterlønsmodtagere i 1982 på 70.000 og stigende i perioden frem til 1985 med gennemsnitligt 5.000 om året.
Samtidig vedtog folketinget, at efterlønnens 3. trin skulle forhøjes fra 60 pct. til 70 pct., og at medlemmerne alene skulle dække denne forbedring af efterlønsordningen.
Derfor blev medlemsbidraget i lov nr. 113 af 31. marts 1982 forhøjet til 3,75 gange dagpengenes størrelse pr. 1. oktober det forudgående år, medens arbejdsgiverbidraget blev fastsat til 3,25 gange højeste dagpenge.
Medlemsbidraget er pr. 1. januar 1983 blevet forhøjet til 6 gange dagpengenes størrelse og pr. 1. januar 1985 til 7 gange dagpengenes størrelse, dog kun det halve for efterlønsmodtagere.
Arbejdsgiverbidraget er pr. 1. januar 1983 blevet fastsat til 11,25 gange højeste dagpenge.
Begrundelsen for disse forhøjelser for medlems- og arbejdsgiverbidragene har været styrkelse af forsikringselementet i arbejdsløshedsforsikringen og nedbringelse af de offentlige udgifter til arbejdsløshedsdagpenge og efterløn.
I perioden fra 1982 har det vist sig, at nettoudgifterne til efterlønsordningen er steget yderligere især som følge af en ekstraordinær stor tilgang til ordningen.
Desuden er der ved forhøjelsen af medlemsbidraget i 1982 til 3,75 gange dagpengens størrelse alene skabt dækning til 1985 for de skønnede merudgifter ved forhøjelsen af efterlønnens 3. trin fra 60 pct. til 70 pct.
Det foreslås derfor i § 1, nr. 3 og 4, at medlems- og arbejdsgiverbidragene forhøjes med 0,25 til henholdsvis 7,25 gange dagpengenes størrelse og 11,50 gange højeste dagpenge pr. 1.
 oktober det foregående år.
Finansieringsspørgsmålet vil i øvrigt blive overvejet i udvalget om supplerende dagpenge og fejludbetalinger, idet dette udvalg også skal overveje forslag til et ændret finansieringssystem for arbejdsløshedsforsikringen.
II.
Lovforslaget indeholder endvidere en bestemmelse, der bemyndiger direktøren for arbejdsløshedsforsikringen til at ændre en udbetalingsperiode for efterlønnen, når særlige forhold taler herfor.
Der henvises til § 1, nr. 2.
III.
Lovforslaget indeholder endelig ændringer af loven som følge af en revision af den nordiske overenskomst om arbejdsløshedsforsikringsydelser.
Der henvises til § 1, nr. 1 og 5.
Økonomiske og administrative konsekvenser Forslaget om forhøjelse af medlemsbidraget skønnes at give staten en merindtægt på ca. 155 mill. kr. i 1986 og følgende år, medens forslaget om forhøjelse af arbejdsgiverbidraget forventes at give en merindtægt på ca. 90 mill. kr. i 1986 og følgende år.
Merindtægten medfører, at nettoudgifterne til udbetaling af efterløn stort set vil blive finansieret af arbejdsgivere og medlemmer i 1986 og følgende år under forudsætning af et antal efterlønsmodtagere på 89.000.
Forslaget skønnes ikke at medføre nævneværdige administrative konsekvenser for det offentlige.
Bemærkninger til forslagets enkelte bestemmelser Til § 1 Til nr. 1 § 41, stk. 5, blev indsat i loven i 1971 efter en henstilling vedtaget på Nordisk Arbejdsløshedsforsikringsmøde i København.
 Bestemmelsen trådte i kraft den 1. april 1972.
Den giver arbejdsministeren hjemmel til at bemyndige arbejdsdirektøren (nu direktøren for arbejdsløshedsforsikringen) til at fastsætte regler om, at personer, der arbejder her i landet, men har bopæl i et andet land, der grænser op tid Danmark, kan optages i dansk arbejdsløshedskasse (grænsegængere).
Ved revisionen af den nodiske overenskomst om arbejdsløshedsforsikringsydelser viser der sig behov for forskellige lovændringer.
For ikke fortsat at måtte ændre enkeltparagraffer, når Danmark indgår gensidige overenskomster med andre lande, foreslås det, at § 95, stk. 2, formuleres på en mere tidssvarende måde.
 Der henvises til bemærkningerne til nr. 5.
 Som følge af forslag til ændring af § 95, stk. 2, foreslås § 41, stk.
 5, derfor ophævet.
Til nr. 2 Ifølge den gældende § 75 f, stk. 1, skal efterlønnen udbetales bagud for 4 henholdsvis 5 uger, således at hver udbetalingsperiode sluttes næstsidste søndag i en måned.
Dette har givet problemer i forhold til efterlønsmodtageres ønsker om at få udbetalt efterlønnen før jul.
Med henblik på at løse sådanne problemer foreslås det, at give direktøren for arbejdsløshedsforsikringen bemyndigelse til administrativt at ændre en udbetalingsperiode for efterløn, når særlige forhold taler herfor.
 Til nr. 3.
Forslaget medfører en forhøjelse af det beløb, som arbejdsløshedskassen skal indbetale for hvert medlem, fra 7 til 7,25 gange dagpengenes størrelse.
Bidraget for det enkelte medlem vil stige maksimalt fra 2.345 kr. til 2.429 kr. på årsbasis, for efterlønsmodtagere vil bidraget dog maksimalt stige fra 1.173 kr. til 1.215 kr. om året.
 Der henvises til de almindelige bemærkninger.
Til nr. 4 Forslaget medfører en forhøjelse af arbejdsgiverbidraget fra 11,25 til 11,50 gange højeste dagpenge, jfr. lovens § 47.
Bidraget pr. bidragspligtig ansat vil på årsbasis stige fra 3.769 kr. til 3.853 kr.
 Der henvises til de almindelige bemærkninger.
Til nr. 5 Den gældende ordlyd i § 95, stk. 2, giver allerede arbejdsministeren mulighed for at pålægge anerkendte arbejdsløshedskasser at udbetale dagpenge til udenlandske lønmodtagere, men giver ikke umiddelbart efter sin ordlyd mulighed for optagelse i forsikringen.
Som nævnt under nr. 1 kan grænsegængere optages i dansk forsikring trods bopæl i Sverige eller Tyskland.
Denne hjemmel vil ikke være tilstrækkelig i fremtiden, og der stilles derfor forslag om en revision af § 95, stk. 2, for at gøre indholdet tidssvarende og for udtrykkelig at dække både optagelse i arbejdsløshedsforsikringen og udbetaling af dagpenge.
BILAG I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget § 1 I lov om arbejdsformidling og arbejdsløshedsforsikring m.v., jfr.
lovbekendtgørelse nr. 407 af 3. september 1985, foretages følgende ændringer:
 1. § 41, stk. 5, ophæves.
 Stk. 6 og 7 bliver herefter stk. 5 og 6.
--/ § 41. Ret til optagelse som medlem har personer, 1. som har bopæl her i  

 riget, bortset fra Færøerne og Grønland, jfr. dog stk. 5 og stk. 6, 2. som er  

 mellem 16 og 65 år, og 3. som enten a) er beskæftiget som lønmodtager inden  

 for kassens faglige område med en gennemsnitlig arbejdstid på over 30 timer  

 ugentlig, jfr. dog kapitel 11, og som har haft sådan beskæftigelse i mindst 5  

 uger umiddelbart før begæring om optagelse, eller b) dokumenterer at kunne få  

 og faktisk får sådan beskæftigelse som nævnt i litra a umiddelbart efter  

 optagelsen, eller c) har gennemført en erhvervsmæssig uddannelse til kassens  

 faglige område af mindst 18 måneders varighed, når begæring om optagelse  

 fremsættes inden 2 uger efter uddannelsens afslutning, eller d) mere end  

 midlertidigt udøver selvstændig erhvervsvirksomhed, eller e) aftjener  

 værnepligt. - - Stk. 5. Arbejdsministeren kan bemyndige direktøren for  

 arbejdsløshedsforsikringen til efter forhandling med landsarbejdsnævnet under  

 forudsætning af gensidighed at fravige bopælskravet i stk. 1, nr. 1, for  

 personer, der arbejder her i landet, men har bopæl i udlandet  

 (grænsegængere).
 Stk. 6. Når forholdene taler derfor, kan direktøren for  

 arbejdsløshedsforsikringen uanset bestemmelsen i stk. 1, nr. 1, tillade, at  

 personer, der har bopæl på Færøerne og i Grønland, optages som medlem.
Stk. 7. Direktøren for arbejdsløshedsforsikringen afgør efter forhandling  

 med landsarbejdsnævnet tvivlsspøgsmål om, i hvilken arbejdsløshedskasse  

 optagelse kan ske. /-- 2. I § 75 f, stk. 1, indsættes som 3. pkt.:
»Direktøren for arbejdsløshedsforsikringen kan efter forhandling med landsarbejdsnævnet ændre en udbetalingsperiode, når særlige forhold taler herfor.« --/ § 75 f.
Efterløn udbetales for 4 henholdsvis 5 uger, således at hver  

 udbetalingsperiode slutter næstsidste søndag i en måned.
Andre regler kan  

 fastsættes i vedtægten. /-- 3. I § 76, stk. 1, 1. pkt., ændres »7 gange« til: »7,25  

 gange«.
--/ § 76. Kassen indbetaler for hvert medlem, bortset fra medlemmer, der ikke  

 kan pålægges bidrag efter stk. 5 og 6, et beløb til staten, der på årsbasis  

 svarer til 7 gange dagpengenes størrelse pr. 1. oktober det foregående år,  

 jfr.
 § 46, stk. 2. For efterlønsmodtagere indbetales dog kun halvdelen af det  

 beløb, som er fastsat i medfør af 1. pkt.
/-- 4. I § 84, stk. 1, 2. pkt., ændres »11,25 gange« til:  

 »11,50 gange«.
--/ § 84. Arbejdsgiverbidraget beregnes af Arbejdsmarkedets Tillægspension på  

 grundlag af indbetalte ATP-bidrag.
Bidraget fastsættes således, at det for  

 hver lønmodtager, for hvem arbejdsgiveren skal betale fuldt ATP-bidrag,  

 årligt udgør et beløb, der svarer til 11,25 gange højeste dagpenge pr. 1.  

 oktober det foregående år, jfr. § 47. Udgør ATP-bidraget mindre end fuldt  

 bidrag, nedsættes arbejdsgiverbidraget forholdsmæssigt. /-- 5. § 95, stk. 2, affattes således:
»Stk. 2. Direktøren for arbejdsløshedsforsikringen kan, når der opnås gensidig overenskomst med andre stater, fastsætte særlige regler om medlemskab af anerkendte arbejdsløshedskasser og om udbetaling af dagpenge til personer, der flytter til Danmark fra udlandet.
Reglerne fastsættes efter forhandling med landsarbejdsnævnet.« --/ § 95. - - Stk. 2. Arbejdsministeren kan - under forudsætning af, at der med andre  

 stater opnås gensidig overenskomst - pålægge anerkendte arbejdsløshedskasser  

 at yde dagpenge til fremmede lønmodtagere på de nærmere vilkår, som  

 fastsættes i vedkommende overenskomst.
