Nr LSF 136 Forslag til Lov om samordning af fremgangsmåderne ved indgåelse af  

 offentlige bygge- og anlægskontrakter og offentlige indkøb m.v.
Fremsat af boligministeren (Agnete Laustsen) den 17. januar 1990 Vedtaget ved tredjebehandling den 1. juni 1990 Lov nr. 366 af 08/06/1990 § 1. Boligministeren kan fastsætte regler med henblik på gennemførelse af EF-direktiver om samordning af fremgangsmåderne ved indgåelse af bygge- og anlægskontrakter med offentlige myndigheder eller koncessionerede virksomheder m.v.
 § 2. Finansministeren kan fastsætte regler med henblik på  

 gennemførelse af EF-direktiver om samordning af fremgangsmåderne ved  

 indgåelse af aftaler om indkøb, som foretages af offentlige myndigheder eller  

 koncessionerede virksomheder m.v.
 Stk. 2. Finansministeren kan endvidere fastsætte regler med  

 henblik på gennemførelse af andre EF-retsakter, der vedrører offentlige  

 indkøb.
 § 3. I bestemmelser fastsat efter §§ 1 og 2 kan der fastsættes  

 straf af bøde eller hæfte for overtrædelse af bestemmelserne.
Stk. 2. Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
 § 4. Loven træder i kraft dagen efter bekendtgørelsen i  

 Lovtidende.
 § 5. Loven gælder ikke for Færøerne og Grønland.
Oprindeligt fremsat forslag § 1. Boligministeren kan fastsætte regler med henblik på gennemførelse af EF-direktiver om samordning af fremgangsmåderne ved indgåelse af bygge- og anlægskontrakter med offentlige myndigheder eller koncessionerede virksomheder m.v.
 § 2. Finansministeren kan fastsætte regler med henblik på gennemførelse af  

 EF-direktiver om samordning af fremgangsmåderne ved indgåelse af aftaler om  

 indkøb, som foretages af offentlige myndigheder eller koncessionerede  

 virksomheder m.v.
 Stk. 2. Finansministeren kan endvidere fastsætte regler med henblik på  

 gennemførelse af andre EF-retsakter, der vedrører offentlige indkøb.
 § 3. I bestemmelser fastsat efter §§ 1 og 2 kan der fastsættes straf af  

 bøde eller hæfte for overtrædelse af bestemmelserne.
Stk. 2. Er en overtrædelse begået af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar.
Er overtrædelsen begået af staten, en kommune eller et kommunalt  

 fællesskab, der er omfattet af § 60 i lov om kommunernes styrelse, kan der  

 pålægges staten, kommunen eller det kommunale fællesskab bødeansvar.
 § 4. Loven træder i kraft dagen efter bekendtgørelsen i Lovtidende.
 § 5. Loven gælder ikke for Færøerne og Grønland.
Bemærkninger til lovforslaget 1. Formålet med forslaget er dels at gennemføre EF's ændrede udbudsregler  

 for bygge- og anlægsarbejder, dels at gennemføre EF's regler for offentlige  

 indkøbsaftaler i dansk ret.
Reglerne vedrørende udbud er indeholdt i Rådets  

 direktiv 71/305/EØF om samordning af fremgangsmåderne med hensyn til  

 indgåelse af offentlige bygge-og anlægskontrakter, som ændret ved direktiv  

 89/440/EØF.
Reglerne vedrørende indkøb er indeholdt i Rådets direktiv  

 77/62/EØF som ændret ved direktiv 88/295/EØF.
 Forslaget omfatter endvidere det såkaldte liberaliseringsdirektiv af  

 26.juli 1971 (Rådets direktiv 71/304/EØF) om ophævelse af begrænsninger i den  

 frie udveksling af tjenesteydelser inden for området offentlige bygge- og  

 anlægskontrakter og ved tildeling af offentlige bygge- og anlægskontrakter  

 gennem agenturer eller filialer.
 Herudover forventes der et direktivforslag vedrørende udbud af offentlige  

 tjenesteydelser.
 Lovforslaget er formuleret således, at bemyndigelsen også omfatter dette  

 direktiv.
 Bestemmelsen i § 2, stk. 2, sigter på, at finansministeren kan gennemføre  

 EF-Rådets beslutning 87/95/EØF om standardisering inden for  

 informationsteknologi og telekommunikation, jf. pkt. 4.
 2. Det gældende bygge- og anlægsdirektiv - 71/305/EØF - trådte i Danmark i  

 kraft ved den danske indtræden i EF i 1973. Direktivet blev gennemført ved  

 Boligministeriets cirkulære af 4. oktober 1974 om EF-Rådets direktiver  

 vedrørende liberalisering og samordning af fremgangsmåderne med hensyn til  

 indgåelse af offentlige bygge- og anlægskontrakter.
Indkøbsdirektivet - 77/62/EØF som ændret ved direktiv 88/295/EØF - blev  

 gennemført ved Administrationsdepartementets cirkulærer af 19. juni 1978 om  

 EF-rådsdirektiv om samordning af fremgangsmåderne ved offentlige indkøb og af  

 18. december 1980 om fremgangsmåderne ved statslige indkøb (om GATT-reglerne)  

 samt ved Direktoratet for Statens Indkøbs cirkulære af 13. november 1989 om  

 ændringerne af indkøbsdirektivet.
Direktiverne med det nu ændrede indhold  

 forudsætter national gennemførelse ved lov.
Bygge- og anlægsdirektivet skal  

 gennemføres i national ret inden den 18. juli 1990.
 Direktiverne har til formål, som et led i gennemførelsen af det indre  

 marked, at øge konkurrencen mellem leverandører og bygge- og  

 anlægsvirksomheder over grænserne inden for EF-området.
 Et af hovedprincipperne i direktiverne er som forudsætning herfor at sikre  

 en gennemsigtig og åben udbudsprocedure.
 De oprindelige direktiver har i deres hidtidige form efter  

 EF-Kommissionens opfattelse ikke virket helt efter hensigten, idet  

 samhandelen i forbindelse med offentlige kontrakter over grænserne i EF ikke  

 er blevet tilstrækkelig udviklet.
 Ændringerne, der er gennemført ved direktiv 89/440/EØF og 88/295/EØF,  

 omfatter derfor en række dels nye, dels skærpede bestemmelser, der sigter mod  

 større effektivitet i anvendelsen.
Direktiverne finder ikke anvendelse på indkøb og på bygge- og  

 anlægskontrakter, som indgås af offentlige transportvirksomheder,  

 telekommunikationsvirksomheder eller offentlige virksomheder, der producerer,  

 distribuerer eller transporterer drikkevand og energi.
For disse områder - de  

 såkaldte udelukkede sektorer - har EF-Kommissionen udarbejdet et særligt  

 direktivforslag, (»Direktiv om fremgangsmåderne ved tilbudsgivning inden  

 for vand- og energiforsyning samt transport og telekommunikation«).  

 Dette direktivforslag omhandler såvel indkøb som bygge- og anlægsvirksomhed.
Direktiverne finder ikke anvendelse på NATO-finansierede bygge- og  

 anlægsarbejder og hertil knyttede nationalt finansierede følgearbejder.  

 Militære bygge- og anlægsarbejder er endvidere undtaget i EF-Rådets direktiv  

 af 26. juli 1971, artikel 9, litra e.
Det samme gælder indkøb af våben,  

 ammunition og krigsmateriel, der under henvisning til EF-traktatens artikel  

 223, stk. 2, jf. stk. 1 b er optaget i EF-Rådets beslutning af 11. april  

 1958.
 For disse bygge- og anlægsarbejder gælder, at de enten er undergivet  

 NATO's regler vedrørende international licitation, eller er undtaget under  

 henvisning til nationale sikkerhedsinteresser.
For indkøb af våben m.v. har EF-Rådet fastslået, at medlemslandene kan  

 træffe de foranstaltninger, som de anser for nødvendige til beskyttelse af  

 deres væsentlige sikkerhedsinteresser.
For sådanne indkøb gælder i stedet  

 nationalt fastsatte regler.
 3. Hovedprincippet i de to hidtidige direktiver er, at offentlige indkøb  

 og offentlige bygge-og anlægsarbejder over en vis størrelse skal udbydes ved  

 annoncering i EF-tidende.
 Ved offentlige indkøb og offentlige bygge- og anlægsarbejder forstås udbud  

 fra offentlige myndigheder, hvilket i Danmark betyder statslige,  

 amtskommunale og kommunale myndigheder samt visse andre  

 forvaltningssubjekter.
Der skal som altovervejende hovedregel udbydes i konkurrence mellem flere  

 bydende.
Der kan vælges mellem offentligt udbud og begrænset udbud.
 Et andet væsentligt princip i direktiverne er, at der er forbud mod, at  

 der gennem de tekniske specifikationer i udbudsmaterialet foretages  

 diskrimination over for de bydende.
 4. Direktiv 89/440/EØF, der ændrer direktiv 71/305/EØF og direktiv  

 88/295/EØF, der ændrer direktiv 77/62/EØF, indeholder to ændringer i  

 udbudsformerne.
Der kan således være tale om udbud efter forhandling, hvor udbyderen har  

 annonceret efter interesserede tilbudsgivere, og udbud efter forhandling uden  

 en forudgående annoncering.
Den første form kendes ikke direkte i Danmark,  

 men begrænset udbud kan efter aftale med Kommissionen træde i stedet herfor.  

 Den anden form er nærmest at sammenligne med indhentning af underhåndsbud.  

 Disse udbudsformer har et meget begrænset anvendelsesområde.
Tærskelværdien for, hvornår bygge- og anlægsarbejder skal udbydes, er  

 hævet fra 1 mill.ECU til 5 mill.ECU.
For indkøb er tærskelværdien for staten  

 130.000 ECU og for amter og kommuner 200.000 ECU.
Kredsen af udbydere af bygge- og anlægsarbejder er ud over statslige og  

 kommunale organer udvidet til også at omfatte en række organer, der enten  

 administrativt eller finansielt overvejende er undergivet offentlig kontrol.  

 Herunder medtages dog ikke organer på det erhvervs- eller forretningsmæssige  

 område.
Endvidere omfattes koncessionshavere af direktivet.
Denne udvidelse  

 gælder ikke for indkøbsdirektivet.
Der skal såvidt muligt henvises til europæiske normer og standarder i de  

 tekniske specifikationer, der anføres i udbudsgrundlaget.
Herved har især  

 bygge- og anlægsdirektivet forbindelse til direktivet om indbyrdes  

 tilnærmelse af medlemsstaternes love og administrative bestemmelser om  

 byggevarer (89/106/ EØF).
Indkøbsdirektiverne har forbindelse til EF-Rådets beslutning 87/95/EØF om  

 standardisering inden for informationsteknologi og telekommunikation.  

 Beslutningen foreskriver, at der i offentlige indkøbsaftaler vedrørende  

 informationsteknologi skal henvises til europæiske standarder, europæiske  

 foreløbige standarder og internationale standarder.
Beslutningen er rettet  

 til medlemsstaterne.
Ved offentlige indkøbsaftaler forstås ifølge  

 Rådsbeslutningen sådanne »som defineret i direktiv 77/62/EØF«.  

 Kredsen af myndigheder, som omfattes af Rådsbeslutningen, er således den  

 samme, som omfattes af indkøbsdirektiv 77/62/EØF.
Herudover omfattes  

 indkøbsaftaler, som indgås af offentlige transportvirksomheder,  

 telekommunikationsvirksomheder eller offentlige virksomheder, der producerer,  

 distribuerer eller transporterer drikkevand og energi.
 5. Forslaget er udformet som en bemyndigelseslov, således at  

 boligministeren (jf. forslagets § 1) henholdsvis finansministeren (jf.  

 forslagets § 2) kan udstede de nødvendige bekendtgørelser om gennemførelsen.
I forbindelse med folketingets behandling d. 22. november 1989 af  

 beslutningsforslag om overholdelse af danske overenskomster og dansk  

 lovgivning ved offentlige bygge- og anlægskontrakter (B6) gav regeringen  

 udtryk for, at dette spørgsmål burde tages op ved en drøftelse med  

 arbejdsmarkedets parter i forbindelse med gennemførelsen af EF-direktiverne  

 om offentlige udbud i dansk lovgivning.
Denne drøftelse vil finde sted  

 forinden udstedelsen af bekendtgørelse og hertil hørende vejledning om bygge-  

 og anlægsdirektivets gennemførelse i henhold til bemyndigelsesloven.
 Bemyndigelsesloven omfatter såvel de nu foreliggende direktiver, som nævnt  

 i bemærkningernes pkt. 1, som fremtidige ændringer i disse direktiver og nye  

 direktiver på disse områder, herunder som nævnt det kommende direktiv om  

 tjenesteydelser.
 Endvidere omfattes EF-Rådets beslutning om standardisering inden for  

 informationsteknologi og telekommunikation, som nævnt i pkt. 1.
Økonomiske og administrative konsekvenser Lovforslaget vil ikke have økonomiske eller administrative konsekvenser  

 for det offentlige.
