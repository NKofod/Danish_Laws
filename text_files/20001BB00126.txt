Fremsat den 27. februar 2001 af  

 Søren Søndergaard (EL) og Frank&nbsp  

 ;Aaen (EL) Forslag til folketingsbeslutning om reform af proceduren i Flygtningenævnet Folketinget pålægger regeringen inden udgangen  

 af indeværende folketingsår at fremsætte de  

 nødvendige lovforslag samt foretage de fornødne administrative  

 ændringer med henblik på at gennemføre en reform af  

 proceduren i Flygtningenævnet, således at der bliver mulighed for  

 i konkrete sager ud over at behandle dem på basis af skriftligt  

 materiale også at indkalde og afhøre vidner, eksperter og  

 dokumentarister.
Bemærkninger til forslaget Afgørelser i Flygtningenævnet er  

 i dag truffet på baggrund af det skriftlige materiale, der foreligger i  

 sagen, de forklaringer, der fremkommer i nævnet, samt de indlæg,  

 ansøgerens advokat og Udlændingestyrelsen fremsætter.  

 Imidlertid finder forslagsstillerne, at det vil kunne bidrage til en  

 forøget retssikkerhed og en større troværdighed om  

 afgørelserne truffet i nævnet, hvis der indføres en  

 mulighed for, at der under sagsbehandlingen kan afhøres vidner.
Sagen  

 er ofte den, at netop i asylsager, hvor der skal træffes  

 afgørelser om forhold, der har fundet sted i andre lande og under  

 andre forhold end danske, kan det være vanskeligt for myndighederne at  

 danne sig et klart billede af forholdene.
Hertil skal lægges, at det i  

 netop sager om forfølgelse fra myndighedernes eller andres side ikke  

 er ligetil at skaffe oplysninger ad ordinære kanaler.
I denne situation  

 finder forslagsstillerne, at det vil give en betydelig bedre mulighed for at  

 nå til en så korrekt afgørelse som overhovedet muligt,  

 hvis der i lovgivningen åbnes mulighed for, at der kan indkaldes  

 vidner, eksperter og lignende, så Flygtningenævnets medlemmer  

 får mulighed for på basis af det skriftlige materiale, og hvad  

 der i øvrigt ligger i sagen, at få uddybet og nuanceret  

 oplysningerne, inden der træffes en afgørelse.
Efter  

 forslagsstillernes opfattelse vil en sådan mulighed - sammen med de to  

 øvrige beslutningsforslag om ændringer i asylsagsbehandlingen,  

 som fremsættes samtidig med dette beslutningsforslag - bidrage til en  

 forbedring af retssikkerheden i asylsystemet.
Skriftlig fremsættelse Søren Søndergaard (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om reform af  

 proceduren i Flygtningenævnet.
(Beslutningsforslag nr.
B 126).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
