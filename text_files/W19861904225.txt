 En ansøger, der havde et svært hørehandicappet barn, fandtes  

 berettiget til kompensation for tabt arbejdsfortjeneste efter bistandslovens  

 § 48, stk. 1, indtil barnet fyldte 3 år.
 Kompensationen kunne ydes med et beløb svarende til ansøgerens  

 indtægtsnedgang, dog maksimalt i op til 20 timer ugentlig.
 REDEGØRELSE FOR SAGEN:
En gift ansøger havde et barn, der var født i december 1983. Ansøgeren og  

 ægtefællen havde fuldtidsbeskæftigelse.
I oktober 1984 fik barnet konstateret  

 svær hørenedsættelse.
Barnet havde vuggestueplads med støttepædagog 25 timer  

 ugentlig.
Ansøgeren skulle sammen med barnet jævnligt møde på en klinik for  

 tale- og hørehæmmede og til undersøgelse på et hospital.
I december 1984 anbefalede klinikken for tale- og hørehæmmede, at  

 ansøgeren søgte nedsat arbejdstid og fik bevilget kompensation for tabt  

 arbejdsfortjeneste svarende til 20 timer ugentlig.
Klinikken udtalte, at  

 arbejdet med pasningen af et så svært hørehandicappet barn som ansøgerens  

 vanskeligt kunne forenes med fuldtidsarbejde for begge forældre.
En af  

 forældrene skulle 2 x ugentlig gå til vejledning på klinikken, ligesom barnet  

 en gang om måneden skulle til undersøgelse på hospital.
 AFGØRELSEN, DER KLAGES OVER:
 Socialforvaltningen gav afslag på hjælp i form af erstatning for tabt  

 arbejdsfortjeneste efter bistandslovens § 48, stk. 1. Forvaltningen fandt  

 ikke, at der forelå et særligt tilfælde, hvor det på grund af barnets  

 handicap var nødvendigt, at ansøgeren udøvede konstant overvågning og pleje  

 af barnet.
 KLAGEN TIL ANKESTYRELSEN:
 Ansøgeren anførte bl.a., at hun på grund af barnets hørehandicap havde  

 nedsat sin ugentlige arbejdstid med 10 1/3 time pr. 1. februar 1985, således  

 at hun arbejde på følgende tider:
 Mandag 8.00 - 12.00, tirsdag 8.00 - 16.30, onsdag 8.00 - 16.30, torsdag  

 12.15 - 16.30 og fredag 12.15 - 16.15.
 Mandag 14.00 - 15.00 var der rytmik på klinikken for talt- og hørehæmmede,  

 fredag kl. 9.00 - 10.00 var ansøgeren til vejledning på klinikken og torsdag  

 formiddag var afsat til lægeundersøgelser, tegnsprogsoptræning m.v.
 Barnet var i vuggestue på samme tidspunkter som ansøgeren arbejdede med  

 tillæg af transporttid til og fra arbejdet.
 Ansøgerens ægtefælles lønindtægt var uforandret, medens ansøgeren efter  

 overgang til deltidsbeskæftigelse havde haft en lønnedgang på ca. 1.400 kr.  

 netto pr. måned.
 LOVGRUNDLAG:
 Bistandsloven, § 48, stk. 1.
 Socialministeriets cirkulære af 20. december 1982 om kontanthjælp efter  

 bistandsloven, pkt. 54. j.
 ANKESTYRELSENS AFGØRELSE:
Ankestyrelsen finder, at ansøgeren indtil barnet fylder 3 år er berettiget  

 til hjælp efter bistandslovens § 48, stk. 1, i form af kompensation af tabt  

 arbejdsfortjeneste.
Kompensationen kan ydes med et beløb svarende til  

 ansøgerens indtægtsnedgang, dog maksimalt i op til 20 timer ugentlig - som  

 indstillet af klinikkken for tale- og hørehæmmede.
 Ankestyrelsen ændrer således socialforvaltningens afgørelse.
