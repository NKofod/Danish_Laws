Kommentarer til »SM 0-48-94 bilstøtte - afdragsfrihed -  

 bruttorevalideringsydelse - SM 0-74-94 bilstøtte - ændring af  

 lånevilkår« Socialministeriets bekendtgørelse om støtte til køb af hjælpemiddelbil  

 indeholder i § 4, stk. 4 en hjemmel til, at personer under uddannelse kan  

 opnå afdragsfrihed, så længe uddannelsen varer, hvis der ingen  

 erhvervsindtægt er.
 Ankestyrelsen har behandlet 2 sager til afklaring af om revalidender, der  

 modtager bruttorevalideringsydelse, kan opnå denne afdragsfrihed.
I den ene sag fastslog Ankestyrelsen, at en 24-årig kvinde, der læste på  

 handelsskole og modtog bruttorevalideringsydelse efter bistandslovens § 43,  

 stk. 2, var berettiget til afdragsfrihed.
Hun havde ikke andre indtægter end  

 bruttorevalideringsydelsen.
I den anden sag nåede Ankestyrelsen til det modsatte resultat.
Det drejede  

 sig om en tidligere tømrer, der nu var i gang med en uddannelse som  

 radiomekaniker.
Han modtog maksimal bruttorevalideringsydelse i perioder,  

 hvor han gik på skole.
I andre perioder var han i praktik, og i disse  

 perioder modtog han fagets mindsteløn med løntilskud efter bistandslovens §  

 43, stk. 8.
Ankestyrelsen vurderede, at ansøger ikke var berettiget til afdragsfrihed  

 i perioder, hvor han modtog mindsteløn med løntilskud.
Indtægten, inklusive  

 løntilskuddet, måtte betragtes som erhvervsindtægt.
Fuldmægtig Jørgen Lutzow Knudsen Diskussion Ankestyrelsens 2 afgørelser er truffet på grundlag af bilbekendtgørelsens  

 ordlyd, som den foreligger.
Det kunne måske være en diskussion værd, om ikke  

 tiden er løbet fra bekendtgørelsen på dette punkt.
Modtagere af  

 bruttorevalideringsydelse vil ofte være bedre økonomisk stillet end andre  

 modtagere af bilstøtte, som for eksempel pensionister eller unge, der vælger  

 en lærlingeuddannelse med løn.
Det skal understreges, at størrelsen af erhvervsindtægten er helt uden  

 betydning.
Det er alene selve det forhold, at der er en erhvervsindtægt, som  

 har betydning.
En modtager af bruttorevalideringsydelse, der samtidig har en  

 betydelig pensionsindtægt, vil således være berettiget til afdragsfrihed, da  

 pension ikke er erhvervsindtægt.
Tilsvarende gælder ansøgere med betydelig  

 formue.
 Som bilbekendtgørelsen er formuleret, er der for tiden ingen mulighed for  

 at ændre på disse forhold.
SM 0-74-94 bilstøtte - ændring af lånevilkår Det har hidtil været fast praksis, at lånevilkårene ikke kan ændres, efter  

 at en bilbevilling er udnyttet.
Det har den gode begrundelse, at det ville  

 give administrativt kaos, hvis en hvilken som helst ændring i en klients  

 indtægtsforhold skulle udløse en ny beregning af støtten.
 Ankestyrelsen har nu truffet en afgørelse, der bryder med den hidtidige  

 opfattelse.
Sagen drejede sig om en 48-årig mand med dissemineret sklerose.
Han havde  

 på et tidspunkt fået bevilget bilstøtte for at kunne opretholde sit arbejde.  

 Efter ca. 4 års forløb tvang sygdommen ham til at opgive jobbet.
Hans sag  

 blev taget op til kontrol, og nævnet fandt, at han fortsat var berettiget til  

 bilstøtte, men nu til fritidsformål.
Nævnet fandt, at bilstøtten kunne  

 fortsætte på de hidtidige vilkår.
Ansøger klagede til Ankestyrelsen og gjorde gældende, at hans  

 indtægtsgrundlag var blevet mindre efter opgivelsen af arbejdet.
Han mente  

 derfor, at han var berettiget til få nedsat afdragene på den  

 tilbagebetalingspligtige del af billånet.
Ankestyrelsen gav ham medhold heri.
Begrundelsen var, at der ikke i  

 bilbekendtgørelsen er regler, der taler imod at ændre lånevilkårene i den  

 slags tilfælde.
Da støtte til bil desuden er en løbende ydelse, indtog  

 Ankestyrelsen det stand-punkt, at ansøger var berettiget til at få nedsat  

 afdragene på den tilbagebetalingspligtige del af lånet.
 Reguleringen skulle ske således, at han fra nævnets afgørelse blev stillet  

 som om afdragsvilkårene fra begyndelsen var fastsat i forhold til hans  

 nuværende indtægtsforhold.
 Ankestyrelsens afgørelse er udtryk for en væsentlig ændring af praksis.
