 Generelt.
 1. Afhøring skal foretages, inden der ikendes straf  

 eller disciplinarmiddel.
2. Der skal foretages afhøring af alle personer, hvis  

 udtalelser kan tænkes at være af betydning for sagens opklaring.
I videst  

 muligt omfang og navnlig ved alvorlige forseelser bør sagen indledes med en  

 skriftlig indberetning om det passerede, der vedlægges sagens akter.
Ved  

 tilrettelæggelse af afhøringer, der altid foretages snarest muligt efter  

 forholdets opdagelse, bør vidner normalt afhøres først, især hvis sigtede  

 ventes at ville nægte sig skyldig i det påsigtede forhold.
3. Det indskærpes, at sigtede inden afhøringen gøres  

 opmærksom på, at han ikke er forpligtet til at svare.
Efter omstændighederne  

 kan det være hensigtsmæssigt at henlede sigtedes opmærksomhed på, at han kan  

 pådrage sig strafansvar, hvis han ved sin forklaring sigter en anden for en  

 strafbar handling, som denne ikke har begået.
Endvidere kan det være  

 strafbart at tilskynde andre til at afgive urigtig forklaring.
4. Afhørte skal have adgang til med egne ord at give  

 en fremstilling af sagen.
Især sigtede skal have mulighed for at fremsætte  

 alle synspunkter og forklaringer og få disse nedskrevet, og en bemærkning om,  

 at sigtede vedgår den anførte forseelse, vil således normalt ikke være  

 fyldestgørende.
 5. Der må ikke, medmindre den afhørtes opførsel under  

 afhøring giver rimelig anledning dertil, anvendes streng eller afvisende  

 tale.
6. Efter afhøringen oplæses forklaringen for den  

 afhørte og forsynes med påtegningen »oplæst og godkendt«.
Til sidst  

 underskrives afhøringen af den afhørende myndighed og den afhørte, såfremt  

 han erklærer sig villig hertil.
Hvis afhørte ikke ønsker at underskrive  

 rapporten, anføres dette.
I øvrigt bemærkes, at sigtede altid er berettiget  

 til at trække sin forklaring samt sin tilståelse tilbage.
 Afhøring til straffe- eller disciplinarbladsformularsæt.
 7. I mindre alvorlige sager (for silde møde, ulovligt  

 fravær indtil 24 timer, at forlade tjenestestedet uden tilladelse i kortere  

 tid (dog ej ved vagttjeneste), forstikke sig under tjenesten i kortere  

 perioder indtil 2 timer, mindre pligtforsømmelser, mindre beruselse i  

 tjenesten, almindeligt uefterrettelighed i mildere grad, ulydighed i mildere  

 grad, samt ved mindre færdselsforseelser, såsom undladelse af at anvende  

 sikkerhedssele, manglende agtpågivenhed i mildere tilfælde, samt mindre  

 hastighedsovertrædelser) anføres sigtedes forklaring på straffe- eller  

 disciplinarbladsformularen i vedtegnings- og afhøringsrubrikken, forudsat  

 følgende betingelser er opfyldt:
at sigtede uforbeholdent erkender sin skyld i det påsigtede forhold, at tilståelsens rigtighed bestyrkes ved de i øvrigt foreliggende  

 oplysninger, at han erklærer sig villig til med sin underskrift at godkende den afgivne  

 forklaring, samt at det til sagens oplysning ikke er nødvendigt at føre vidner.
 Afhøring til afhøringsrapport.
 8. I andre tilfælde udfærdiges afhøringsrapport.
 En sigtelse kan f.eks. være affattet således:
 27. januar 1980, klokken 7.30 at være udeblevet fra  

 tjeneste indtil han efter forløbet af 4 timer 15 minutter meldte sig tilbage  

 samme dag klokken 11.45'. »For den 17. marts 1979, klokken 13.15 at have  

 undladt at efterkomme en foresat sergents befaling om at afhente sit gevær,  

 og i stedet at have forstukket sig på belægningsstuen i 1/2 time«.
Forseelsen beskrives her således, som den efter afhøringer m.v. anses for  

 at være bevist, og derfor har dannet grundlag for afgørelsen.
Hvis sagen  

 henlægges, påføres rapporten en skråstreg samt en bemærkning om henlæggelsen.  

 Det påhviler herefter den myndighed, der har foranlediget rapporten optaget,  

 at meddele den eventuelt sigtede, at sagen henlægges.
Bliver afgørelsen ikke  

 effektueret, f.eks. fordi straffen eller disciplinarmidlet ophæves eller  

 ændres, eller straffen nægtes modtaget, overstreges den udfyldte rubrik med  

 angivelse af grunden.
Opmærksomheden henledes på, at sigtede ikke vil kunne pålægges straf for  

 urigtig forklaring, der vedrører selve det påsigtede forhold.
Enhver militær  

 myndighed, der senere behandler sagen, anfører - eventuelt på tillægsark -  

 mulige senere afhøringer, ligesom senere arbitrære afgørelser i sagen  

 eventuelt kan anføres.
Såfremt sagen fremsendes til auditøren, medsendes stam/straffeliste med  

 forstraffens fulde ordlyd.
Fremsendelsespåtegning, der underskrives på  

 sædvanlig måde, påføres rapportens bagside, eventuelt med angivelse af  

 grunden til fremsendelsen.
Sagens bilag opbevares hos den myndighed, der  

 træffer endelig afgørelse i sagen.
Sager, der har været behandlet af auditør,  

 arkiveres altid hos denne.
 Ophævelse.
 9. KFF-B. 11-1980, pkt. 3 ophæves.
 P.M.V.
 E.B.
