Herved bekendtgøres lov nr. 449 af 23. september 1947 om  

 opførelse af arbejderboliger på landet, jfr. lovbekendtgørelse nr. 62 af 14.  

 februar 1983 med de ændringer, der følger af lov nr. 64 af 19. februar 1986 Administrationen § 1.  Ved administrationen af denne lov bistås  

 landbrugsministeren af de i lov om statens fremskaffelse af jord og udlån til  

 jordbrugsmæssige formål m.m. nævnte jordbrugskommissioner.
For hvert  

 kommissionsområde udnævner landbrugsministeren efter forhandling med  

 Specialarbejderforbundet i Danmark en med arbejderboliger på landet kyndig  

 landarbejder, som tiltræder kommissionen ved behandlingen af sager efter  

 denne lov.
Kapitel II (Ophævet) Bestemmelser vedrørende arbejderboliger,  

 der er oprettet i henhold A.
Bestemmelser om jordrente Særlige bestemmelser for jordrentelodder § 10.  For arealer der før 1. april 1967 er afhændet  

 på jordrentevilkår i henhold til de hidtil gældende regler, gælder reglerne i  

 stk. 2-4.
 Stk. 2.  Jordrenten, der betales hver 11. juni og 11.  

 december termin, er 2 pct. af jordens grundværdi ved den seneste almindelige  

 vurdering, herunder årsomvurdering.
 Stk. 3.  Efter hver vurdering betales jordrenten af den  

 ny grundværdi, første gang i den anden termin efter at vurderingen er  

 foretaget.
Stk. 4.  Jordrenten vedbliver at påhvile ejendommen  

 uanset ejerskifte.
Afløsning af jordrenten kan finde sted efter reglerne i §§  

 11-11 d.
Afløsning af jordrente.
Afløsningslån § 11.  Ejere af arbejderboliger, der er pålagt  

 jordrente til jordfonden, kan over for landbrugsministeren kræve jordrenten  

 afløst mod en afløsningssum.
 Stk. 2.  Afløsningssummen er kontantgrundværdien efter  

 fradrag for forbedringer ved den senest foreliggende almindelige vurdering,  

 herunder årsomvurdering, med eventuel årsregulering.
 Stk. 3.  Såvel ejeren som landbrugsministeren kan gøre  

 indsigelse mod, at afløsningssummen fastsættes efter reglerne i stk. 2.  

 Fremsættes sådan indsigelse, finder reglerne i bekendtgørelse nr. 547 af 15.  

 oktober 1973 §§ 21-23 anvendelse.
 Stk. 4.  Afløses jordrenten, har ejeren ret til med  

 samme prioritetsstilling straks eller senere at tinglyse lån af offentlige  

 eller private midler til et beløb svarende til en afløsningssum beregnet  

 efter reglen i stk. 2. Tinglysning kan ske uden samtykke fra andre  

 rettighedshavere i ejendommen, jfr. dog med hensyn til renter  

 tinglysningslovens § 40, stk. 5. Tinglysningslovens § 40, stk. 1, finder  

 tilsvarende anvendelse.
 § 11 a.  Der kan af jordfonden ydes lån til hel eller  

 delvis berigtigelse af afløsningssummen, såfremt ejeren opfylder de i § 22,  

 stk. 1, 2. pkt., nr. 1, 4 og 5, fastsatte betingelser for overtagelse af  

 statslån i forbindelse med ejerskifte.
 Stk. 2.  Når særlige forhold taler derfor, kan lån ydes,  

 selv om ejeren ikke opfylder betingelserne i stk. 1.
 § 11 b.  Lånebeløb, der ikke sikres efter reglen i §  

 11, stk. 4, skal sikres med betryggende panteret i ejendommen.  

 Landbrugsministeren fastsætter nærmere regler for, i hvilket omfang lån efter  

 § 11 a står tilbage for lån ydet af realkreditinstitutterne.
 § 11 c.  Lån efter § 11 a, stk. 1, forrentes med 10  

 pct. p.a. og afdrages over højest 15 år.
§ 11 d.  Vilkårene for lån i henhold til § 11 a, stk.  

 2, fastsættes af landbrugsministeren.
Der skal i almindelighed fastsættes  

 væsentlig strengere vilkår end for lån efter § 11 a, stk. 1.
Stk. 2.  Reglerne i kap.
III, afsnit B, finder kun  

 anvendelse på lån efter § 11 a, stk. 2, eller på ejendomme, hvori der  

 indestår sådanne lån, for så vidt dette fastsættes i lånevilkårene.
§§ 12-17. (Ophævet) B.
Almindelige bestemmelser vedrørende arbejderboliger, der er opført  

 for arbejderens regning § 18.  Ejeren er forpligtet til selv at bebo  

 ejendommen.
Når ejeren på grund af tidsbegrænset beskæftigelse andetsteds  

 midlertidigt må tage ophold uden for hjemstedet, kan landbrugsministeren dog  

 for et nærmere fastsat tidsrum, der normalt ikke må overstige 1 år, tillade  

 ham at udleje boligen til en arbejderfamilie på vilkår, der godkendes af  

 landbrugsministeren.
 Stk. 2.  Ejeren må ikke foretage ombygning af eller  

 tilbygning til bebyggelsen eller ændringer i ejendommens indretning, hvorved  

 ejendommen mister sin karakter af enfamiliebolig, passende for en  

 arbejderfamilies indtægtsniveau, eller hvorved ejendommens værdi forringes.  

 Ejeren må heller ikke i øvrigt foretage væsentlige ændringer i bebyggelsen  

 eller i ejendommens indretning, medmindre landbrugsministerens tilladelse  

 foreligger.
 Stk. 3.  Landbrugsministeren kan fastsætte nærmere  

 regler angående ansøgninger om tilladelse efter stk. 2.
 Stk. 4.  Ejendommen skal stedse holdes i ordentlig  

 stand; bygningerne skal være brandforsikrede for deres fulde værdi i et af  

 justitsministeriet godkendt brandforsikringsselskab.
 Stk. 5.  En passende del af grunden skal anlægges og  

 vedligeholdes som have.
§ 18 a.  Såfremt ejeren af en arbejderbolig, der er  

 oprettet efter 1. april 1959, overgår til andet erhverv end normalt  

 forefaldende arbejde på landet, kan landbrugsministeren kræve, at statslånene  

 forrentes fuldt ud.
Bestemmelsen finder tilsvarende anvendelse med hensyn til  

 ejendomme, hvor lånene er konverteret efter reglerne i § 22 a.
 § 18 b.  Landbrugsministeren kan pålægge den til  

 enhver tid værende ejer af ejendommen at afhjælpe forefundne mangler ved  

 ejendommen eller dennes anvendelse samt at berigtige forhold, der er  

 foretaget i strid med bestemmelsen i § 18, stk. 2.
 Stk. 2.  Såfremt ejeren væsentligt misligholder de i §  

 18 nævnte forpligtelser, kan landbrugsministeren kræve, at statslånene straks  

 forfalder til betaling.
§ 19.  Ejendommene skal i matriklen betegnes som  

 arbejderboliger efter denne lov.
For ejendomme, hvoraf der svares jordrente,  

 sker tilføjelse herom.
 Stk. 2.  I tingbogen skal der ske notering om, at  

 ejendommene er undergivet de i denne lov fastsatte vilkår.
Stk. 3.  De i stk. 1, 1. punktum, og stk. 2 omhandlede  

 noteringer samt de for ældre ejendomme foretagne noteringer i matrikel og  

 tingbog, bortset fra notering om jordrentesvarelse, kan slettes, når der er  

 forløbet 20 år efter statslånenes indfrielse, eller når der er forløbet 35 år  

 fra tinglysning af pantebrevet for det til boligens opførelse ydede byggelån,  

 og statslånene er indfriet.
Er indfrielsen sket inden eller ved ejendommens  

 overdragelse til en køber, hvis endelige skøde er tinglyst inden 12. april  

 1955, foranlediger landbrugsministeren på ejerens begæring dog, uanset nævnte  

 frist, noteringen slettet; slettelsen medfører ingen lempelse af reglerne i  

 §§ 23 og 33.
§ 19 a.  Ejeren kan kræve, at noteringen i matrikel og  

 tingbog slettes, og at ejendommen frigøres for rådighedsindskrænkningerne  

 efter denne lov på betingelse af, at Stk. 2.  Landbrugsministeren kan kræve forrentning af de  

 i stk. 1, litra b og c, nævnte beløb.
Stk. 3.  Hvor ejerens indkomst- og formueforhold  

 begrunder det, kan landbrugsministeren yde lån til hel eller delvis betaling  

 af de i stk. 1, litra a-c nævnte beløb.
Lånet skal sikres med betryggende  

 panteret i ejendommen og, medmindre landbrugsministeren fastsætter andre  

 regler, forrentes med 10 pct. p.a. og afdrages over højest 15 år.  

 Landbrugsministeren fastsætter regler om, i hvilket omfang lånet står tilbage  

 for lån ydet af realkreditinstitutterne.
Lånet forfalder ved ejerskifte.  

 Overgår ejendommen til ægtefællen i tilfælde af død, separation eller  

 skilsmisse kan det dog tillades ægtefællen at overtage lånet.
 Stk. 4.  Den særlige notering om jordrenteforpligtelse  

 slettes ved landbrugsministerens foranstaltning, når jordrenten afløses.
 § 20.  Ejeren er forpligtet til at give den eller dem,  

 som landbrugsministeren bemyndiger dertil, adgang til at føre tilsyn med, at  

 de i henhold til loven pålagte forpligtelser overholdes, og til at optage syn  

 over ejendommen.
 § 21.  De heromhandlede ejendomme må ikke udstykkes,  

 sammenlægges med anden jord eller magelægges med anden jord uden  

 landbrugsministerens tilladelse.
Stk. 2.  Endelig adkomst på en ejendom, der ifølge  

 notering i tingbogen er undergivet de i denne lov fastsatte vilkår, jfr. §  

 19, stk. 2 og 3, §§ 31 og 33 samt § 69, stk. 2, kan efter nærværende  

 bestemmelses ikrafttræden kun tinglyses, Stk. 3.  Har køberen ikke inden 1 år efter overtagelsen  

 erhvervet tinglyst endelig adkomst på ejendommen, kan landbrugsministeren  

 pålægge ham inden en nærmere fastsat frist at berigtige dette forhold eller  

 godtgøre, at reglerne i stk. 2 ikke er til hinder for berigtigelsen, eller  

 afhænde ejendommen til en person, hvis adkomst kan tinglyses efter reglerne i  

 nævnte stykke, litra b-e.
 Stk. 4.  Uanset bestemmelserne i stk. 2 kan i tilfælde  

 af tvangsauktion over en ejendom auktionsskøde til en auktionskøber eller  

 fogedudlægsskøde til en højstbydende ufyldestgjort pant- eller udlægshaver  

 tinglyses som endelig adkomst, såfremt det af skødet fremgår, at erhververen  

 ved en til fogeden afgivet og af denne til landbrugsministeren indsendt  

 skriftlig erklæring har forpligtet sig til inden 1 år efter auktionen at  

 afhænde ejendommen til en person, hvis adkomst kan tinglyses efter reglerne i  

 stk. 2, litra b-e.
Stk. 5.  Når ejeren inden 3 måneder efter, at en  

 overdragelse af ejendommen til anden mand er bortfaldet i medfør af reglerne  

 i stk. 2, skriftligt over for landbrugsministeren fremsætter krav derom,  

 overtager staten ejendommen.
Kan der ikke mellem landbrugsministeren og  

 ejeren opnås enighed om overtagelsesummen, fastsættes denne af dertil af  

 retten udmeldte mænd under særlig hensyntagen til de ejendommen påhvilende  

 forpligtelser.
Statens overtagelse sker til genafhændelse af ejendommen med  

 eller uden statslån og forpligtelser i henhold til nærværende lov, og  

 overtagelsespligten gælder ikke, såfremt ejendommens tilstand eller  

 ejendommen påhvilende særlige hæftelser og forpligtelser væsentligt nedsætter  

 statens muligheder for nævnte genafhændelse.
Statens overtagelsessum udredes  

 af jordfonden.
Stk. 6.  Opfyldes et i henhold til stk. 3 meddelt pålæg  

 eller en i henhold til stk. 4 påtagen afhændelsespligt ikke inden fristens  

 udløb, straffes oversiddelsen med bøde.
Der kan endvidere ved dommen gives  

 domfældte pålæg om under ugentlige bøder at berigtige forholdet.
§ 22.  Ved ejerskifte forfalder de i ejendommen  

 indestående lån til indfrielse.
Landbrugsministeren kan tillade den nye ejer  

 helt eller delvis og eventuelt på skærpede vilkår at overtage lånene, hvis  

 deres samlede restgæld overstiger 10.000 kr., såfremt den pågældende Når ejendommen overgår til den hidtidige ejers livsarving, svigerbarn  

 eller efterlevende ægtefælle samt i øvrigt, når omstændighederne taler  

 derfor, kan der bortses fra betingelserne i 2. pkt., nr. 2 og 3. Det kan  

 endvidere, når ganske særlige forhold taler derfor, undtagelsesvis tillades  

 en ny ejer, som ikke opfylder de i 2. pkt., nr. 4 og 5, stillede betingelser  

 helt eller delvis at overtage indestående statslån, dog kun på væsentligt  

 skærpede vilkår.
Foranstående bestemmelser kommer ikke til anvendelse på de  

 lån, der er ydet i medfør af § 19 a, stk. 3.
Stk. 2.  For de efter 1. januar 1948 oprettede ejendomme  

 kan der ved ejerskifte kræves efterbetaling af forskellen mellem det  

 rentebeløb, som er betalt, og det, der ville have været at betale, såfremt  

 lånene skulle have været forrentet fuldt ud.
Denne regel gælder for de i § 11  

 c omhandlede afløsningslån for jordrente, uanset tidspunktet for ejendommens  

 oprettelse.
Efterbetalingskravet skal ved pantebrevet sikres pant i  

 ejendommen.
Stk. 3.  For statslån, for jordrenteforpligtelse  

 (kapitaliseret til den ved overdragelsen gældende jordrenteværdi) eller for  

 renteefterbetaling kan køberen ikke bindende i forhold til sælgeren overtage  

 tilsvar ud over herfor i overdragelsesdokumentet angivne beløb af den  

 vedtagne købesum for ejendommen.
Hvad køberen herefter måtte have erlagt for  

 meget, kan han efter eget valg kræve refunderet af sælgeren ved kontant  

 betaling eller ved afskrivning på gældsmellemværendet.
 Stk. 4.  Når en efter 1. april 1943 oprettet ejendom  

 søges overdraget til en ny ejer, skal der af køber og sælger straks gennem  

 vedkommende jordbrugskommission gives landbrugsministeren underretning herom.  

 Undladelse heraf straffes med bøde.
 Stk. 5.  Samtykke efter § 21, stk. 2, litra e, til  

 tinglysing af adkomst kan betinges af, at sælgeren med et nærmere angivet  

 beløb helt eller delvis erstatter staten dennes efter reglerne i § 19 a, stk.  

 1, litra b, beregnede rentetab.
§ 22 a.  Når lån, som er undergivet de før 1. april  

 1959 gældende lånevilkår, og hvis samlede restgæld overstiger 10.000 kr., ved  

 ejerskifte overtages af den nye ejer, ændres lånevilkårene således, at  

 restlånene, herunder tillige hæftelse for renteefterbetaling, som måtte være  

 overtaget fra den hidtidige ejer, eller dele af sådanne hæftelser konverteres  

 til et samlet lån.
Medmindre landbrugsministeren fastsætter andre regler,  

 forrentes lånet med 10 pct. p.a., og det afdrages over højest 15 år.  

 Landbrugsministeren kan frafalde kravet om konvertering, når en ejendom efter  

 ejerens død eller ved skifte i levende live overtages af ægtefællen, ligesom  

 landbrugsministeren kan tillade ægtefællen at overtage lånene på uændrede  

 vilkår.
Frafaldes konverteringskravet, og er renteefterbetaling hjemlet i  

 lånevilkårene, overtager erhververen pligten til renteefterbetaling for  

 ægtefællens ejerperiode.
 Stk. 2.  Efter de i stk. 1, 1. og 2. punktum, nævnte  

 regler kan landbrugsministeren efter ansøgning tillade konvertering af lån og  

 påløbet tilsvar for renteefterbetaling, selv om der ikke sker ejerskifte.
§ 23.  Bestemmelserne i § 18, § 18 b, stk. 1, § 20 og  

 § 21, stk. 1, skal for de efter 1. april 1943 oprettede ejendomme gælde,  

 indtil der er forløbet 20 år efter statslånenes indfrielse, eller indtil der  

 er forløbet 35 år fra tinglysning af pantebrevet for det til boligens  

 opførelse ydede byggelån, og statslånene er indfriet.
Det samme kan efter  

 overenskomst fastsættes for ejendomme, der er oprettet før nævnte tidspunkt.  

 Servitut herom vil være at tinglyse på ejendommene med landbrugsministeren  

 som påtaleberettiget.
 § 24.  For renter og afdrag, skatterefusioner,  

 udstykningsomkostninger og andre krav på låntagere efter denne lov har staten  

 udpantningsret.
 Stk. 2.  Ønsker en låntager at betale afdrag, skal dette  

 tillades, når afdraget mindst udgør 50 kr.
§ 25.  (Ophævet) § 26.  Såfremt staten efter retsforfølgning skrider  

 til salg af en ejendom, kan denne bortsælges fri for de i denne lov  

 indeholdte indskrænkninger.
§§ 27-29. (Ophævet) § 29 a.  (Ophævet) C.
Almindelige bestemmelser vedrørende arbejderboliger, der er opført  

 for landmandens regning § 30.  (Ophævet) § 31.  Ejendommene er omfattet af reglerne i § 19, §  

 19 a og § 21, stk. 2-6.
 Stk. 2.  Så længe der indestår statslån i ejendommene,  

 gælder bestemmelserne i § 18, stk. 2-5, § 18 b, § 20, § 21, stk. 1, § 24 og §  

 26. Bestemmelsen i § 22, stk. 4, finder tillige anvendelse, når  

 arbejderboligerne ikke afhændes sammen med hovedejendommen.
Stk. 3.  Når lån ved ejerskifte overtages af den nye  

 ejer, ændres lånevilkårene, således at restlånet, medmindre  

 landbrugsministeren fastsætter andre regler, forrentes med 10 pct. p.a. og  

 afdrages over højest 15 år.
Lån, hvis samlede restgæld udgør mindre end  

 10.000 kr., forfalder dog til indfrielse ved ejerskifte.
Landbrugsministeren  

 kan frafalde kravet om indfrielse eller ændring af lånevilkårene, når en  

 ejendom efter ejerens død eller ved skifte i levende live overtages af  

 ægtefællen.
§ 32.  Disse boliger skal af ejeren holdes udlejet i  

 overensstemmelse med reglerne i kap.
VI og VII.
§ 33.  Bestemmelserne i § 18, stk. 2-5, § 18 b, stk.  

 1, § 20, § 21, stk. 1, og § 32 skal for de efter 1. april 1943 opførte  

 ejendomme gælde, indtil der er forløbet 20 år efter statslånets indfrielse,  

 eller indtil der er forløbet 35 år fra tinglysning af pantebrevet for det til  

 boligens opførelse ydede byggelån, og statslånene er indfriet.
Det samme kan  

 efter overenskomst fastsættes for ejendomme, der er oprettet før nævnte  

 tidspunkt.
Servitut herom vil være at tinglyse på ejendommene med  

 landbrugsministeren som påtaleberettiget.
Bestemmelser vedrørende arbejderboliger,  

 der er oprettet for Overskrifterne til afsnit A, B og C i kapitel IV samt §§  

 34-40  ophævet § 41.  For de boligdriftslån, hvorom der er givet  

 tilsagn med hjemmel i lov nr. 211 af 19. maj 1971, gælder, at de fremdeles  

 ydes og tilbagebetales i overensstemmelse med de bestemmelser, som blev  

 fastsat i tilsagnet.
Sker der væsentlig ændring af ydelsen af de  

 prioritetslån, der ligger til grund for boligdriftslånet, kan  

 landbrugsministeren dog ændre det halvårlige boligdriftslån i  

 overensstemmelse hermed.
 § 42.  Bestemmelserne i § 18 finder også anvendelse på  

 de i dette kapitel omhandlede boliger.
 § 43.  Såfremt ejeren overgår til andet erhverv end  

 normalt forefaldende arbejde på landet, jfr. § 22, stk. 1, 2. pkt., nr. 5,  

 kan landbrugsministeren bestemme, at ydelse af boligdriftslån skal ophøre, og  

 at det ydede driftslån fremtidig skal forrentes eller straks skal  

 tilbagebetales.
 § 44.  Landbrugsministeren kan pålægge den til enhver  

 tid værende ejer af ejendommen at afhjælpe forefundne mangler ved ejendommen  

 eller dennes anvendelse samt at berigtige forhold, der er foretaget i strid  

 med bestemmelsen i § 18, stk. 2.
 Stk. 2.  Såfremt ejeren væsentligt misligholder de i §  

 18 nævnte forpligtelser, kan landbrugsministeren træffe bestemmelse som  

 angivet i § 43.
 § 45.  Ejendommene skal i matriklen betegnes som  

 arbejderboliger.
 Stk. 2.  I tingbogen skal der ske notering om, at  

 ejendommene er undergivet de i dette kapitel fastsatte vilkår.
Stk. 3.  De i stk. 1 og 2 omhandlede noteringer kan  

 slettes, når der er forløbet 10 år, efter at det ydede boligdriftslån er  

 tilbagebetalt.
Noteringen kan dog tidligst slettes, når der er forløbet 20 år  

 fra tilsagnet om statsgaranti og boligdriftslån.
§ 46.  Ejeren kan kræve, at noteringen i matrikel og  

 tingbog slettes, og at ejendommen frigøres for rådighedsindskrænkningerne  

 efter denne lov på betingelse af, at Stk. 2.  Landbrugsministeren kan kræve forrentning af de  

 i stk. 1, litra c-e, nævnte beløb.
 Stk. 3.  Landbrugsministeren kan yde lån til hel eller  

 delvis betaling af de i stk. 1, litra c-e, nævnte beløb efter reglerne i § 19  

 a, stk. 3.
 § 47.  For statens krav efter de i dette kapitel  

 fastsatte regler har staten udpantningsret.
 § 48.  Endelig adkomst på en ejendom, der ifølge  

 notering i tingbogen er undergivet de i dette kapitel fastsatte vilkår, kan  

 kun tinglyses:
 Stk. 2.  § 21, stk. 3-6, finder tilsvarende anvendelse  

 på de i dette kapitel omhandlede ejendomme.
 Stk. 3.  Landbrugsministeren kan fastsætte nærmere  

 regler for tinglysning af adkomst på de i dette kapitel omhandlede ejendomme.
§ 49.  Ved ejerskifte bortfalder ydelse af  

 boligdriftslån med udløbet af det halvår, hvori ejerskiftet har fundet sted,  

 og det ydede driftslån forfalder til tilbagebetaling straks.
Hvis køberen  

 opfylder de i § 22, stk. 1, 2. pkt., nr. 1-5, stillede betingelser, kan  

 landbrugsministeren tillade, at køberen overtager det ydede driftslån,  

 eventuelt på ændrede vilkår, og at der fremtidig ydes boligdriftslån som  

 hidtil eller eventuelt med et mindre beløb.
Det samme gælder, hvis ejendommen  

 efter ejerens død eller ved skifte i levende live overtages af den anden  

 ægtefælle.
 Stk. 2.  Når ganske særlige forhold taler derfor, kan  

 det undtagelsesvis tillades, at en ny ejer, som ikke opfylder de i § 22, stk.  

 1, 2. pkt., nr. 1-5, stillede betingelser, overtager det ydede  

 boligdriftslån, og at der fremtidig ydes boligdriftslån, men dog kun på  

 væsentligt skærpede vilkår.
 Stk. 3.  Landbrugsministeren kan fastsætte nærmere  

 regler for ejerskifte af de i dette kapitel omhandlede boliger.
 § 50.  Bestemmelserne i § 20, § 21, stk. 1, og § 26  

 gælder også for de i dette kapitel omhandlede boliger.
§ 51.  De i dette afsnit omhandlede  

 rådighedsbegrænsninger tinglyses som servitut på ejendommene med  

 landbrugsministeren som påtaleberettiget.
Servitutten aflyses, når noteringen  

 som arbejderbolig slettes, jfr. § 45, stk. 3.
Bestemmelser vedrørende arbejderboliger,  

 der er oprettet for Overskrifterne til afsnit A, B og C i kapitel V samt §§  

 52-54 ophævet § 55.  Bestemmelsen i § 41 gælder også for  

 boligdriftslån i de i dette kapitel omhandlede boliger.
 § 56.  Bestemmelserne i § 18, stk. 2-5, § 20, § 21,  

 stk. 1, § 26, §§ 44, 45, 46 og 47 gælder også for de i dette kapitel  

 omhandlede boliger.
§ 57.  De i dette kapitel nævnte boliger skal af  

 ejeren holdes udlejet i overensstemmelse med bestemmelserne i kap.
VI og VII.
 § 58.  Endelig adkomst på en ejendom, der ifølge  

 notering i tingbogen er undergivet de i dette kapitel fastsatte vilkår, kan  

 kun tinglyses:
 Stk. 2.  § 21, stk. 3-6, finder tilsvarende anvendelse  

 på de i dette kapitel omhandlede ejendomme.
 Stk. 3.  Landbrugsministeren kan fastsætte nærmere  

 regler for tinglysning af adkomst på de i dette kapitel omhandlede ejendomme.
 § 59.  Ved ejerskifte bortfalder ydelse af  

 boligdriftslån med udløbet af det halvår, hvori ejerskiftet har fundet sted,  

 og det ydede driftslån forfalder til tilbagebetaling straks.
 Stk. 2.  Landbrugsministeren kan dog meddele tilladelse  

 til, at den nye ejer overtager det ydede driftslån, eventuelt på ændrede  

 vilkår, og at der fremtidig ydes driftslån som hidtil eller eventuelt med et  

 mindre beløb.
§ 60.  De i dette afsnit omhandlede  

 rådighedsbegrænsninger tinglyses som servitut på ejendommene med  

 landbrugsministeren som påtaleberettiget.
Servitutten aflyses, når noteringen  

 som arbejderbolig slettes, jfr. § 56 og § 45, stk. 3.
 § 61.  Landbrugsministeren kan fastsætte nærmere  

 regler for ejerskifte af de i dette kapitel omhandlede ejendomme.
Bestemmelser vedrørende overdragelsen af  

 brugen af visse § 62.  Bestemmelserne i stk. 2-5 og § 63 gælder for  

 brugen af huse og selvstændige lejligheder, når de udlejes eller  

 vederlagsfrit overlades til arbejdere, der beskæftiges ved normalt  

 forefaldende arbejde på landet, jfr § 22, stk. 1, 2. pkt., nr. 5. Det er dog  

 en forudsætning, at boligen ligger uden for en stationsby eller anden  

 bymæssig bebyggelse og ikke udgør et selvstændigt landbrug, jfr. § 2 i lov om  

 landbrugsejendomme.
Stk. 2.  Leje- eller brugsaftalen skal udfærdiges  

 skriftligt og skal indeholde bestemmelser om brugsforholdets varighed,  

 opsigelsesfrister og det eventuelle vederlag.
Vederlaget skal fastsættes i  

 penge.
Fra ejerens side skal opsigelsesfristen fastsættes til mindst 3  

 måneder til en 1. april eller 1. oktober.
 Stk. 3.  Er skriftlig aftale ikke oprettet, og har  

 indflytning fundet sted, anses boligen for udlejet eller overladt for mindst  

 1 år fra den 1. april, der følger nærmest efter indflytningen, og for en  

 leje, som ejeren kan godtgøre, at brugeren er indgået på.
 Stk. 4.  Bestemmelse i leje- eller brugsaftalen om, at  

 brugeren skal udføre arbejde for ejeren, er uforpligtende for brugeren.  

 Uafhængigt af leje- eller brugsaftalen kan parterne for indtil et år ad  

 gangen aftale, at brugeren skal udføre arbejde mod vederlag.
 Stk. 5.  I øvrigt gælder reglerne i den almindelige  

 lejelovgivning.
 § 63.  Bestemmelserne i § 62, stk. 2-5, kan ikke ved  

 aftale mellem parterne fraviges til ugunst for brugeren.
 Stk. 2.  Lovgivningen om boliganvisning gælder ikke ved  

 ledighed, hvis boligen uden ufornødent ophold udlejes eller overlades til  

 brug efter reglerne i § 62.
Brugen af tjenestehuse på landet § 64.  Bestemmelserne i stk. 2-3, § 65 og § 66 gælder  

 for brugen af huse, selvstændige lejligheder og landbrugsejendomme med  

 tilliggende under 5 ha, der overlades til ejerens fastansatte arbejdskraft  

 som en del af lønnen, uanset om denne del af lønnen beregnes som et fast  

 årligt beløb, når brugeren er sikret arbejde, så længe tjenestetiden varer  

 (tjenestehuse). Det er dog en forudsætning, at boligen ligger uden for en  

 stationsby eller anden bymæssig bebyggelse.
 Stk. 2.  En landbrugsejendoms benyttelse som tjenestehus  

 er kun lovlig, såfremt ejeren kan godtgøre, at ejendommen er overgået til  

 denne anvendelse før 1. april 1918, i de sønderjyske landsdele før 1. juli  

 1952, eller ejeren kan godtgøre, at den er oprettet med det formål at tjene  

 til bolig for ejerens fastansatte arbejdskraft.
 Stk. 3.  Ejeren kan efter anmeldelse til vedkommende  

 jordbrugskommission ved ledighed i et tjenesteforhold i indtil 4 år  

 bortforpagte et tjenestehus, som udgør en landbrugsejendom.
 § 65.  Brugsaftalen skal udfærdiges skriftligt og skal  

 indeholde bestemmelse om, at brugeren skal fraflytte boligen, når  

 tjenestetiden lovligt ophører.
Stk. 2.  Opsigelsesfristen fra ejerens side skal være  

 mindst 3 måneder.
Har ejeren uden lovlig grund vægret sig ved at modtage  

 brugeren i sin tjeneste eller bortvist ham af tjenesten, har brugeren ret til  

 at benytte boligen i indtil 3 måneder efter vægringen eller bortvisningen.  

 Ophæves arbejdsforholdet i øvrigt i utide, har brugeren ret til at benytte  

 boligen i indtil 1 måned efter sin fratræden.
Samme ret, som tilkommer  

 brugeren i 2. og 3. pkt., tilkommer familien i tilfælde af brugerens død.
Stk. 3.  Er skriftlig aftale ikke indgået, og har  

 indflytning fundet sted, anses boligen for overladt for mindst 1 år fra den  

 1. april, der følger nærmest efter indflytningen, og for en modydelse, som  

 ejeren kan godtgøre, at brugeren er indgået på.
Opsigelsesfristen fra ejerens  

 side fastsættes i øvrigt til et halvt år til en 1. april for  

 landbrugsejendomme og ellers til 3 måneder til en 1. april eller 1. oktober.  

 Ophører tjenesteforholdet som følge af misligholdelse fra brugerens side, kan  

 ejeren dog til enhver tid opsige brugsforholdet med 3 måneders varsel til  

 ophør en 1. april eller 1. oktober.
 § 66.  Bestemmelserne i § 65, stk. 1 og 2, kan ikke  

 ved aftale mellem parterne fraviges til ugunst for brugeren.
 Stk. 2.  Lovgivningen om boliganvisning gælder ikke ved  

 ledighed, hvis boligen uden ufornødent ophold overlades til brug efter  

 reglerne i § 65.
Særlige bestemmelser § 67.  De til lovens administration medgående udgifter  

 afholdes af jordfonden og bevilges på de årlige finanslove.
 § 68.  Landbrugsministeren kan bemyndige  

 Jordbrugsdirektoratet og Kongeriget Danmarks Hypotekbank og Finansforvaltning  

 til at træffe afgørelser, der efter loven er henlagt til landbrugsministeren.
Stk. 2.  Afgørelser, der er truffet efter bemyndigelse i  

 henhold til stk. 1, kan påklages til landbrugsministeren.
Landbrugsministeren  

 kan fastsætte regler herom.
Overgangsbestemmelser § 69.  Denne lov, som ikke gælder for Færøerne, træder  

 i kraft den 1. januar 1948.
 Stk. 2.  Samtidig ophæves afsnit A i lov nr. 139 af 13.  

 april 1938 om opførelse og udleje af arbejderboliger m.m. på landet med  

 tillægslove nr. 111 af 15. marts 1939, nr. 564 af 31. oktober 1940, nr. 116  

 af 18. marts 1941 og nr. 475 af 22. november 1941, jfr. lovbekendtgørelse nr.  

 3 af 6. januar 1942, samt lov nr. 149 af 13. marts 1943 med tillægslove:  

 lovanordning nr. 52 af 6. marts 1944, jfr. lov nr. 320 af 7. juli 1945, lov  

 nr. 403 af 28. august 1945 og lov nr. 384 af 12. juli 1946. De i henhold til  

 disse love ydede låns prioritetsstilling bevares, og lånene forrentes og  

 afdrages vedblivende efter de i de derfor udfærdigede og tinglyste  

 lånedokumenter fastsatte vilkår, medens denne lovs regler i øvrigt finder  

 anvendelse på de ejendomme, hvori der indestår statsmidler i henhold til de  

 nævnte love.
---------- De ændringer, som er en følge af lov nr. 130 af 31. marts 1960 om  

 ændringer i lov om opførelse af arbejderboliger på landet, er trådt i kraft  

 den 1. april 1960.
---------- De ændringer, som er en følge af lov nr. 115 af 4. april 1967 om ændringer  

 i lov om opførelse af arbejderboliger på landet, er trådt i kraft den 21.  

 april 1967.
---------- De ændringer, som er en følge af lov nr. 211 af 19. maj 1971 om ændring af  

 lov om opførelse af arbejderboliger på landet, er trådt i kraft den 30. maj  

 1971.
---------- De ændringer, som er en følge af lov nr. 208 af 28. maj 1975 om ændring af  

 lov om opførelse af arbejderboliger på landet, er trådt i kraft den 14. juni  

 1975.
---------- Andragender om garanti og boligdriftslån, som er indgivet til  

 kommunalbestyrelsen inden 1. august 1974, færdigbehandles efter de før lovens  

 ikræfttræden gældende regler.
---------- De ændringer, som er en følge af lov nr. 701 af 21. december 1982 om  

 ændring af lov om arbejderboliger på landet, er trådt i kraft den 1. februar  

 1983.
---------- De ændringer, som er en følge af lov nr. 64 af 19. februar 1986 om ændring  

 af lov om arbejderboliger på landet, er trådt i kraft den 26. februar 1986,  

 og har virkning for ydelser m.v., der er beregnet på grundlag af grundværdien  

 ved 18. alm. vurdering.
