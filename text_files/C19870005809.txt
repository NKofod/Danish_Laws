 Ifølge lov nr. 346 af 26. juni 1975 om begravelse og ligbrænding § 11,  

 stk. 1, fastlægges begravelseshandlingens forløb af præsten efter forhandling  

 med den, der ønsker begravelsen eller ligbrændingen foretaget.
 Under henvisning til reglerne i kapitel 3, 6 og 7 i lov nr. 571 af 19.  

 december 1985, forvaltningslov, der er trådt i kraft den 1. januar 1987,  

 fastsættes herved følgende bestemmelser om, hvorledes der skal forholdes, når  

 der fremsættes ønsker om medbringelse af faner ved begravelser:
1. De pårørendes ønsker skal i videst muligt omfang  

 imødekommes og kan kun tilsidesættes, når ganske særlige forhold i det  

 enkelte tilfælde begrunder dette.
Som eksempler på sådanne forhold kan  

 nævnes, at en fane enten ved sit udseende eller ved det, den symboliserer,  

 kan forarge eller forstyrre deltagerne i den kirkelige handling, eller at  

 pladsmangel i vedkommende kirke eller kapel hindrer faners medbringelse.
 2. Et eventuelt afslag skal begrundes konkret og -  

 såfremt det ønskes - skriftligt.
 3. Afgørelsen kan indbringes for biskoppen, hvilket de  

 pårørende skal gøres bekendt med.
 Præsternes ret til at give anvisninger om fanernes placering m.v. berøres  

 ikke af foranstående.
 Kirkeministeriet, den 23. marts 1987.
