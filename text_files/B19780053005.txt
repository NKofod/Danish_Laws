 I henhold til § 48A i kildeskatteloven, jfr. lovbekendtgørelse nr. 461 af  

 12. september 1978, bestemmes følgende:
§ 1.  Bestemmelserne i det følgende finder anvendelse  

 på godtgørelser for tab af indtægt eller arbejdsmuligheder under uddannelse  

 m.v. efter a. loven om erhvervsmæssig uddannelse af specialarbejdere m.fl. og  

 omskoling, jfr. arbejdsministeriets bekendtgørelse af 2. juni 1971, og b. finanslovsbevilling til ydelse af tilskud til efteruddannelse af  

 faglærte m.v., jfr. arbejdsministeriets cirkulære nr. 166 af 18. juni 1965 og  

 arbejdsdirektoratets vejledning af 12. juli 1973 vedrørende adgang til  

 efteruddannelsesforanstaltninger for faglærte arbejdere m.v. og vedrørende  

 vilkår under deltagelsen.
§ 2.  Når de i § 1 nævnte godtgørelser ydes med  

 daglige beløb, foretages indeholdelse af foreløbig skat uden anvendelse af  

 skattekort eller bikort.
Den foreløbige skat indeholdes efter følgende  

 satser:
A = Ydelse pr. dag B = Foreløbig skat § 3.  Indkomstmodtageren kan begære sig fritaget for  

 indeholdelse af foreløbig skat efter § 2, såfremt han foreviser frikort,  

 hvorefter der ikke skal indeholdes foreløbig skat i den pågældende indkomst.
§ 4.  De i §§ 3-5 i bekendtgørelse nr. 396 af 29. juli  

 1976 fastsatte bestemmelser om, at der i dagpenge fra anerkendte  

 arbejdsløshedskasser under visse betingelser foretages indeholdelse af  

 foreløbig skat på grundlag af skattekortets oplysninger, finder tilsvarende  

 anvendelse på de i § 1 nævnte godtgørelser.
Dette gælder også i tilfælde,  

 hvor udbetalingen af godtgørelserne foretages af  

 arbejdsformidlingskontorerne.
 § 5.  Bekendtgørelsen har virkning for godtgørelser,  

 der udbetales i tiden fra og med den 30. oktober 1978. Adgangen for  

 indkomstmodtageren til på tilsvarende måde som fastsat i § 3 i  

 bekendtgørelsen af 29. juli 1976 at forlange indeholdelse foretaget på  

 grundlag af skattekortets oplysninger har dog først virkning for  

 godtgørelser, der udbetales i tiden fra og med den 2. januar 1979.
 Ministeriet for skatter og afgifter, den  

 17. oktober 1978.
