Virksomhedsomdannelse, omgørelse - Ligningsrådet - Virksomhedsomdannelse, omgørelse Foranlediget af, at skatteyderens revisor og  

 advokat efter afslaget på omgørelse igen henvendte sig til Told- og  

 Skattestyrelsen, indhentede Styrelsen fornyede oplysninger hos kommunen.
 Skatteforvaltningen var positiv over for en  

 omgørelse, hvilket ville medføre, at skatteyderen ikke skulle betale den  

 særlige indkomstskat, når visse krav blev opfyldt.
Skatteforvaltningen udtalte blandt andet, at der  

 ikke teknisk er noget til hinder for i forbindelse med en omgørelse at ændre  

 1.  

 regnskabsår til 12 måneder, hvorefter de følgende regnskabsår skal følge  

 kalenderåret.
Af kontrolmæssige hensyn skal der på længere sigt etableres  

 sammenfald mellem den skatteretlige og den selskabsretlige regnskabsperiode.  

 Dette kan gøres ved at ændre selskabets 3. regnskabsperiode i selskabsretlig  

 sammenhæng til 6 måneder.
Herefter følger både den selskabsret lige og den  

 skatteretlige regnskabsperiode kalenderåret.
 Endvidere krævede skatteforvaltningen, at  

 såfremt den skattepligtige indkomst for skatteåret 1993/94 bliver mindre end  

 det nu selvangivne for samme skatteår, skal det ved transport sikres, at den  

 overskydende selskabsskat ikke udbetales, men modregnes i skattekravet for  

 skatteåret 1992/93. En omgørelse af en skattepligtig virksomhedsomdannelse  

 til  

 en skattefri virksomhedsomdannelse vil medføre et væsentligt større  

 skattekrav  

 i selskabet på grund af det nedsatte afskrivningsgrundlag på driftsmidler.
Selskabets revisor var indstillet på at opfylde  

 skatteforvaltningens krav, og de nødvendige regnskabsmæssige oplysninger m.v.  

 foreligger.
Selskabet har en tilfredsstillende økonomi og vil være i stand  

 til  

 at betale en merskat af rimelig størrelse, da det er selskabet, der har  

 indtjeningen og ikke skatteyderen personligt.
 Ligningsrådet fandt efter en fornyet vurdering  

 af sagen, at anmodningen om omgørelse efter omstændighederne kunne  

 imødekommes.
Ligningsrådet henså til, at omgørelsen er mulig  

 at foretage, selvom den fortsat er relativt omfangsrig.
Der er ikke tale om,  

 at  

 et selskab tilbageføres til stifter, hvilket ikke tillades efter praksis.
I  

 stedet ændres omdannelsen fra at ske efter afståelsesprincip til at være  

 skattefri med en forøget beskatning af selskabet til følge.
 Endvidere vil omgørelsen ikke bevirke, at  

 problemet med at betale skatten blot overføres fra skatteyderen til  

 selskabet,  

 idet selskabet, i modsætning til skatteyderen, har indtjeningen og kan betale  

 en merskat af en rimelig størrelse.
