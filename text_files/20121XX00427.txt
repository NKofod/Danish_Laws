Skriftlig fremsættelse (19. december 2012) Ministeren for sundhed og forebyggelse: (Astrid Krag):
 Herved tillader jeg mig for Folketinget at fremsætte:
Forslag til lov om ændring af sundhedsloven (Økonomisk støtte til tandproteser til personer med epilepsi) (Lovforslag nr.
L 110) Formålet med lovforslaget er at give personer med epilepsi, der får skader på tænder, mund eller kæber ved et epileptisk anfald, ret til at modtage økonomisk støtte til behandling af skaderne i overensstemmelse med den gældende ordning i sundhedslovens § 135 om økonomisk støtte til tandproteser ved ulykkesbetingede tandskader.
 Idet jeg i øvrigt tillader mig at henvise til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.
