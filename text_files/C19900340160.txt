At-meddelelse Nr. 4.01.2 Juli 1990 Erstatter:
September 1983 Baggrund:
 - Lov nr. 681 af 23. december 1975 om arbejdsmiljø.
 - Bekendtgørelse nr. 103 af 15. februar 1989 om unges farlige arbejde, som  

 ændret ved bekendtgørelse nr. 883 af 21. december 1989.
Unges arbejde Denne At-meddelelse oplyser om reglerne for erhvervsmæssig beskæftigelse  

 af unge, der er under 18 år, men som er fyldt 15 år.
Hovedreglen er, at unge  

 skal være fyldt 15 år for at have erhvervsmæssigt arbejde.
 Regler om beskæftigelse af børn under 15 år findes i At-meddelelse nr.  

 4.01.1 om børns arbejde.
 Regler om natarbejde er omtalt i At-meddelelse nr. 4.01.3 om børns og  

 unges aften- og natarbejde.
Farligt arbejde Reglerne om unges farlige arbejde indeholder en række forbud mod, at unge  

 under 18 år beskæftiges ved arbejde, der rummer en særlig risiko.
Uanset om  

 de unge er omfattet af forbudene, skal arbejdet under alle omstændigheder  

 udføres sikkerheds- og sundhedsmæssigt fuldt forsvarligt.
 Ved beskæftigelse af unge mellem 15 og 18 år skal der tages særligt hensyn  

 til de unges fysiske og psykiske udvikling, og der skal gives grundig  

 oplæring og instruktion.
 Sikkerhedsorganisationen skal inddrages i planlægning, gennemførelse og  

 kontrol af de unges sikkerheds- og sundhedsmæssige forhold under arbejdet.
 I det efterfølgende gennemgås de arbejdsprocesser, som er særligt farlige,  

 og de forholdsregler, der skal iagttages for unge under 18 år.
Ulykkesfarer Unge under 18 år må ikke beskæftiges med tekniske hjælpemidler, anlæg  

 eller arbejdsprocesser, som kan være farlige for dem.
Det er dog tilladt unge  

 at anvende visse maskinelt drevne tekniske hjælpemidler, hvis de er udformet  

 eller afskærmet således, at de bevægelige og bearbejdende dele er  

 utilgængelige under drift.
 Eksempler på maskiner m.m., hvor der på grund af ulykkesfarer gælder en 18  

 års aldersgrænse, findes i bilag 1.
Sundhedsfarer ved arbejde med visse stoffer og materialer Unge under 18 år må ikke arbejde med eller på anden måde udsættes for  

 påvirkninger fra en række farlige stoffer og materialer, medmindre stofferne  

 og materialerne befinder sig i lukkede systemer eller tæt emballage, eller er  

 sikret på helt tilsvarende måde.
 Det drejer sig om de stoffer og materialer, der er nævnt i bilag 3.
 På rengøringsområdet vil der for visse stoffer og materialer nævnt i bilag  

 3 blive givet lempelser til, at disse kan benyttes af unge under 18 år.
Andre sikkerheds- og sundhedsfarer Der gælder desuden forbud mod eller begrænsninger for at beskæftige unge  

 under 18 år ved følgende arbejder:
- Arbejde, hvor de fysiske belastninger medfører risiko for  

 bevægeapparatslidelse/-skade skal undgås.
Dette betyder, at unge normalt ikke  

 må løfte eller bære over 12 kg.
Ved arbejde, der foregår under ergonomisk  

 hensigtsmæssige forhold kan denne grænse dog fraviges, men det skal  

 tilstræbes, at den enkelte højst løfter eller bærer byrder på 25 kg.
Ved  

 arbejdets planlægning, tilrettelæggelse og udførelse skal der tages hensyn  

 til den unges alder, fysiske udvikling, indsigt, arbejdsevne og øvrige  

 forudsætninger.
Det skal undgås, at unge udsættes for belastninger, der på  

 kort eller langt sigt er skadelige for deres sundhed elle rudvikling.
- Ved arbejde med vibrerende værktøjer gælder, at grænsen for  

 vibrationsbelastning ved brug af disse værktøjer er 130 dB (HA). HA står for  

 hånd-arm.
Vibrationsbelastningen for en person beregnes ud fra målte  

 vibrationsstyrker.
 - Arbejde med ned- og sammenstyrtningsfare er forbudt, medmindre faren er  

 imødegået ved tekniske foranstaltninger, fx et stillads, men arbejdet er ikke  

 tilladt, selv om der anvendes personlige værnemidler, fx faldsikring.
 - Arbejde, der kan medføre kontakt med væsker med kogepunkt under -153  

 grader C ved 1 bars tryk -, såkaldte kryogene væsker og genstande nedkølet  

 til -153 grader C.
- Arbejde der kan medføre en særlig risiko for vold.
Den særlige risiko  

 kan fx opstå for unge, der arbejder på servicestationer og grillbarer i  

 urolige kvarter.
I bedømmelsen af risikoen vil også indgå om arbejdspladsen  

 er isoleret beliggende.
 - Arbejde, der kan medføre kvælningsfare i iltfattig atmosfære.
- Arbejde med påfyldning af brandfarlige gasser, herunder F-gas.
Unge må  

 dog påfylde F-gas på beholdere, der indgår i køretøjers brændstofanlæg eller  

 lignende, hvis beholderen er indrettet med godkendt udstyr til selvtankning.
 - Arbejde, der kan medføre eksplosionsfare, medmindre der er truffet  

 effektive tekniske foranstaltninger til hindring af personskade.
 - Arbejde, der indebærer, at unge beskæftiges over 4 timer dagligt med  

 friskluftforsynet åndedrætsværn.
 Lærlinge, EFG-elever m.m.
 Arbejde, der indgår som et nødvendigt led i en lærlingeuddannelse og  

 EFG-uddannelse i praktikperioden, er undtaget fra de nedenfor nævnte forbud,  

 i det omfang arbejdet er nødvendigt for den konkrete uddannelses  

 gennemførelse.
 Samme regler gælder for unge, der gennemgår en tilsvarende uddannelse af  

 mindst 2 års varighed, som giver erhvervskompetence, fx landmandsuddannelse  

 eller uddannelse på specialarbejderskoler.
 De arbejdsprocesser, som lærlinge, EFG-elever m.m. lovligt kan udføre,  

 selv om de er under 18 år, er følgende:
 - Arbejde, der kan medføre ulykkesfarer.
 - Arbejde, der kan medføre sundhedsfarer.
 - Arbejde, der medfører vibrationsbelastninger på over 130 dB (HA), idet  

 det daglige arbejde dog skal tilrettelægges, så der er hyppige afbrydelser i  

 arbejdet.
 - Arbejde, der kan medføre ned- og sammenstyrtningsfare.
 - Arbejde med kryogene væsker og nedkølede genstande.
 - Arbejde, der medfører, at unge beskæftiges mere end 4 timer dagligt ved  

 arbejde, hvor der benyttes friskluftforsynet åndedrætsværn.
 I de øvrige tilfælde (se foregående afsnit) gælder aldersgrænsen på 18 år  

 også for lærlinge, EFG-elever m.m.
Unge i landbruget Aldersgrænserne ved arbejde med farlige maskiner gælder som hovedregel  

 også unge beskæftiget i landbrug, skovbrug og gartneri.
Dog gælder en 16 års aldersgrænse for unge beskæftiget i  

 landbrugserhvervet ved visse landbrugs- og gartnerimaskiner.
Disse maskiner  

 er nævnt i bilag 2.
 For unge af arbejdsgiverens (landbrugerens) egen familie, som hører til  

 hans husstand, gælder en aldersgrænse på 15 år ved farligt arbejde, undtagen  

 arbejde, der kan indebære sundhedsfare, hvor grænsen er 18 år.
 På landbrugsområdet vil der for visse stoffer og materialer nævnt i bilag  

 3 blive givet lempelser til, at disse kan benyttes af unge under 18 år.
Foreløbigt forbud Arbejdstilsynet kan nedlægge foreløbigt forbud mod, at unge under 18 år  

 beskæftiges ved et bestemt arbejde, der medfører betydelig fare for sikkerhed  

 eller sundhed, selv om det pågældende arbejde ikke er omfattet af et forbud i  

 reglerne.
 Hvis der nedlægges et sådant foreløbigt forbud vil Arbejdstilsynet  

 hurtigst muligt tage stilling til, om forbudet skal gøres permanent og derfor  

 optages i reglerne, eller om det skal ophæves.
Arbejds- og hviletid Arbejdstiden må normalt ikke overstige den sædvanlige arbejdstid for  

 voksne, der er beskæftiget i samme fag.
 Den daglige arbejdstid må aldrig blive på mere end 10 timer.
Arbejdstiden skal ligge samlet kun afbrudt af passende spise- og  

 hvilepauser.
Den sædvanlige arbejstid for voksne i faget vil i almindelighed  

 være den overenskomstmæssige.
Under særlige forhold kan den unge deltage i  

 overarbejde, men det må ikke ske systematisk og regelmæssigt, og grænsen på  

 10 timer for daglig arbejstid skal holdes.
 De 10 timer er arbejdstiden, bortset fra spise- og hvilepauser.
 En passende spisepause vil normalt være 1/2 time.
Hvileperiode Arbejdstiden skal tilrettelægges, så den unge får en samlet hvileperiode  

 på mindst 12 timer i døgnet.
For visse fag og faglige områder gælder særlige regler for hvileperiodens  

 varighed og beliggenhed.
Se At-meddelelse nr. 4.01.3 om børns og unges  

 natarbejde.
Ugentligt fridøgn De unge skal have et ugentligt fridøgn, der skal ligge i umiddelbar  

 tilslutning til en daglig hvileperiode.
Det ugentlige fridøgn skal så vidt  

 muligt falde på en søndag og så vidt muligt samtidig for alle, der er ansat i  

 virksomheden.
 Kravet om et ugentligt fridøgn anses kun for opfyldt, hvis der højst går 6  

 døgn mellem 2 fridøgn.
Forældreansvaret Når unge under 18 år beskæftiges i strid med arbejdsmiljøloven eller de  

 regler, der er fastsat i medfør af arbejdsmiljøloven, kan  

 forældremyndighedens indehavere straffes med bøde, hvis arbejdet er foregået  

 med deres viden.
 Om ansvaret iøvrigt efter arbejdsmiljøloven henvises til AT-meddelelse nr.  

 6.01.2.
Erik Andersen BILAG 1 FORTEGNELSE OVER TEKNISKE HJÆLPEMIDLER, ANLÆG OG ARBEJDSPROCESSER, SOM  

 UNGE UNDER 18 ÅR IKKE MÅ BESKÆFTIGES MED 2. Traktorer, motorredskaber m.m.
 3. Maskinelt drevne løfteanordninger eller  

 transportør.
Elevatorer, kraner, mobile personløftere og arbejdsplatforme,  

 hængestilladser, bagsmækløftere, spil og slæbeskovle, for så vidt angår  

 arbejdet som fører eller operatør.
Det er dog tilladt unge at betjene  

 trykknapelevatorer.
 4. Arbejdsprocesser i forbindelse med tilsyn,  

 vedligeholdelse og reparation.
 Smøring, rengøring, reparation og lignende arbejde ved igangværende  

 motorer, maskiner, transmissioner og andre maskinelle anordninger, hvor de  

 bevægelige dele er tilgængelige og kan forårsage personskader.
 ) Det er dog tilladt unge, at udføre kortvarigt arbejde, det vil sige  

 mindre end 30 min. på en 8-timers arbejdsdag med slagboremaskiner og  

 rystepudsere.
 *) Lempelser for 18-års aldersgrænsen findes i bilag 2.
BILAG 2 FORTEGNELSE OVER TEKNISKE HJÆLPEMIDLER OG ANLÆG, SOM UNGE, DER ER FYLDT 16  

 ÅR, MÅ BESKÆFTIGES MED INDEN FOR LANDBRUG OG GARTNERI Fortegnelsen er en lempelse i forhold til bilag 1.
 1. Traktorer, selvkørende mejetærskere og jordfræsere  

 til traktorer, hvis den unge har traktorkørekort.
 2. Maskinelt drevne fodervogne, plæneklippere og  

 fejemaskiner.
 3. Apparater til rengøring, maling,  

 rustbeskyttelsesmidler eller lignende med et arbejdstryk på højst 70 bar.
 4. Roe/tør- og vådvaskere og roeskærer og -raspere.
BILAG 3 FORTEGNELSE OVER STOFFER OG MATERIALER, SOM UNGE UNDER 18 ÅR IKKE MÅ  

 ARBEJDE MED ELLER PÅ ANDEN MÅDE UDSÆTTES FOR 1. Stoffer og materialer, der i henhold til  

 Miljøministeriets regler klassificeres som meget giftige (Tx), giftige (T),  

 ætsende (C) eller eksplosive (E).
2. Stoffer og materialer, der i henhold til  

 Miljøministeriets regler klassificeres som sundhedsskadelige (Xn) og tildeles  

 en eller flere af følgende risikosætninger: a) fare for varig skade på  

 helbred (R39) b) mulighed for varig skade på helbred (R40) c) kan give  

 allergi ved indånding (R42) d) kan give allergi ved kontakt med huden (R43)  

 e) kan forårsage arvelige genetiske skader (R46) f) kan medføre fosterskader  

 (R47) g) alvorlig sundhedsfare ved længere tids påvirkning (R48) 3. Stoffer og materialer, der i henhold til  

 Miljøministeriets regler klassificeres som lokalirriterende (Xi), og som  

 tildeles en eller flere af følgende risikosætninger: - kan give allergi ved  

 indånding (R42) - kan give allergi ved kontakt med huden (R43) 4. Stoffer, der er optaget på Arbejdstilsynets liste  

 over stoffer, som anses for at være kræftfremkaldende, i At-anvisningen om  

 grænseværdier for stoffer og materialer.
 5. Materialer, der indeholder over 0,1 vægtprocent af  

 stoffer nævnt under 4.
 6. Organiske opløsningsmidler optaget på  

 Arbejdstilsynets liste over organiske opløsningsmidler, i At-anvisningen om  

 grænseværdier for stoffer og materialer.
 7. Materialer, der består af mere end 0,5 vægtprocent  

 af opløsningsmidler nævnt under 6.
 (* 1) Bekendtgørelse nr. 103 af 15. februar 1989 om unges farlige arbejde,  

 som ændret ved bek. nr. 883 af 21. december 1989.
 (* 2) At-meddelelse Nr. 4.01.1 om børns arbejde.
 (* 3) At-meddelelse Nr. 4.01.3 om børns og unges aften- og natarbejde.
