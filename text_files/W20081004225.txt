Ret til befordringstilskud, da kurset måtte anses for afholdt uden for virksomheden Ankenævnet har behandlet Deres klage på møde den 10. september 2008.
Nævnet traf denne A F G Ø R E L S E Ankenævnet finder, at De er berettiget til befordringstilskud i forbindelse med Deres deltagelse i AMU-kurset Tysk-jobrelateret fremmedsprog med basalt ordfor afholdt i perioden 28. februar til 10. april 2008 svarende til i alt 6 dage.
 Ankenævnet ændrer således a-kassens afgørelse af 17. april 2008.
BEGRUNDELSE Personer der deltager i arbejdsmarkedsuddannelser og enkeltfag, der er optaget i en fælles kompetencebeskrivelse, kan som udgangspunkt opnå tilskud til dækning af udgifter til befordring.
 Hvis deltagelsen i uddannelsen foregår på den virksomhed, hvor deltageren er ansat, kan der dog ikke opnås befordringstilskud.
Ankenævnet har lagt til grund, at De er ansat i virksomheden XX i Kolding og at kurset blev afholdt i virksomheden XX Vejle.
XX i Kolding har CVR. nr. . og YY i Vejle har CVR. nr. ..
 XX Kolding og YY Vejle er således to selvstændige virksomheder.
 Det er videre lagt til grund, at det afholdte kursus er optaget i en fælles kompetencebeskrivelse.
 Ankenævnet finder på denne baggrund, at De opfylder betingelserne om befordringstilskud til ovennævnte kursus.
REGLER Ankenævnet henviser til  § 21, stk. 1 og 4 i lov nr. 446 af 10. juni 2003 om arbejdsmarkedsuddannelser m.v., med de ændringer der følger af lov nr. 556 af 6. juni 2007, og  § 1, stk. 1 i bekendtgørelse nr. 1363 af 5. december 2007 om tilskud til befordring, kost og logi ved deltagelse i arbejdsmarkedsuddannelser og enkeltfag optaget i en fælles kompetencebeskrivelse.
OPLYSNINGER I SAGEN Sagen er afgjort på baggrund af de akter, som ankenævnet har modtaget fra a-kassen.
På ankenævnets vegne Sign.
De kan læse om afgørelsens retlige grundlag på de følgende sider Kopi til:
Arbejdsløshedskassen Regler Lov nr. 446 af 10. juni 2003 om arbejdsmarkedsuddannelser m.v., med de ændringer der følger af lov nr. 556 af 6. juni 2007:
 § 21. Beskæftigede lønmodtagere, selvstændige erhvervsdrivende og ledige med ret til selvvalgt uddannelse samt personer, der hverken er berettigede til dagpenge eller ydelser efter lov om arbejdsløshedsforsikring m.v. eller modtager kontanthjælp eller starthjælp efter lov om aktiv socialpolitik eller introduktionsydelse efter lov om integration af udlændinge i Danmark, kan opnå tilskud til kost og logi ved indkvartering og til dækning af udgifter til befordring ved deltagelse i arbejdsmarkedsuddannelser og enkeltfag, der er optaget i en fælles kompetencebeskrivelse, og ved deltagelse i individuel kompetencevurdering efter denne lov.
 Stk. 4. Deltagelse i uddannelse, i vurdering af basale færdigheder i læsning, skrivning, stavning, regning eller matematik og i vejledning i tilknytning hertil eller i individuel kompetencevurdering efter denne lov, der foregår på den virksomhed, hvor deltagerne er ansat, kan ikke opnå befordringstilskud.
 Bekendtgørelse nr. 1363 af 5. december 2007 om tilskud til befordring, kost og logi ved deltagelse i arbejdsmarkedsuddannelser og enkeltfag optaget i en fælles kompetencebeskrivelse:
 § 1. Deltagere, der opfylder betingelserne i § 21 i lov om arbejdsmarkedsuddannelser m.v. har ret til dækning af udgifter til befordring, hvis deres daglige befordring mellem bopæl og uddannelsessted og retur er mere end 24 km.
