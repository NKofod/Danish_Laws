Konkurrenceankenævnet har stadfæstet Konkurrencerådets afgørelse om,  

 at grossistvirksomhederne A/S V.
Sørensen og Maskinhandler Indkøbsringen  

 A.M.B.A. ikke har tilstrækkelig erhvervsmæssig interesse i direkte levering  

 af reservedele til foderstoffremstillingsanlæg fra A/S Maskinfabrikken,  

 SKIOLD.
 Sagen drejede sig om, at SKIOLD med virkning fra 1. januar 1993  

 omlagde sit distributionssystem, således at grossistvirksomheder, der  

 traditionelt havde handlet direkte med SKIOLD, blev henvist til en  

 eneforhandler.
 Ankenævnet bemærker i sin kendelse, at der ikke foreligger sådanne  

 oplysninger om Maskinfabrikkens markedsdominans, at det med henvisning hertil  

 kan pålægges fabrikken at ændre dens rabat- og leveringsbetingelser.
År 1994, den 25. maj afsagde Konkurrenceankenævnet i sagerne j.nr.  

 93-42.372 A/S V.
Sørensen ctr.
Konkurrencerådet og j.nr. 93-41.909  

 Maskinhandler Indkøbsringen A.m.b.a. ctr.
Konkurrencerådet sålydende:
K E N D E L S E 1. Ved skrivelser af 23. juni 1993 har henholdsvis advokat N.E.  

 Westen-Jensen, Aalborg, på vegne A/S V.
Sørensen, sammesteds, og advokat J.  

 Chr.
Lauridsen, Randers, på vegne Maskinhandler Indkøbsringen A.m.b.a.,  

 Vejle, klaget over en af Konkurrencerådet den 27. maj 1993 truffet afgørelse,  

 hvorved rådet fandt ikke at kunne gribe ind over for en af A/S  

 Maskinfabrikken SKIOLD Sæby foretaget ændring i selskabets rabat- og  

 leveringsbetingelser.
 Klagerne har påstået afgørelsen ændret, således at A/S Maskinfabrikken  

 SKIOLD tilpligtes at levere reservedele til klagerne, og således at sådan  

 levering skal ske på saglige leveringsvilkår.
 Konkurrencerådet har påstået afgørelsen stadfæstet.
 Advokat Karsten Madsen, Sæby, er på vegne A/S Maskinfabrikken SKIOLD Sæby  

 indtrådt til støtte for Konkurrencerådet.
2.a Rådets afgørelse af 27. maj 1993, der er stilet til henholdsvis  

 advokat N.E.
Westen-Jensen og Advokat J.
Chr.
Lauridsen, er sålydende:
 »I brev af . . . har De på vegne . . . klaget til  

 Konkurrencerådet over A/S Maskinfabrikken SKIOLD Sæby's ændrede rabat- og  

 leveringsbetingelser for reservedele til foderfremstillingsanlæg.
 A/S Maskinfabrikken SKIOLD Sæby's ændring af leverings- og  

 rabatbetingelserne er i forhold til konkurrenceloven at betragte som  

 leveringsnægtelse, idet de øvrige aktører på markedet ikke længere kan opnå  

 direkte leverancer fra A/S Maskinfabrikken SKIOLD Sæby, men henvises til en  

 eneforhandler.
 Udgangspunktet i Konkurrencerådets vurdering af leveringsnægtelser er  

 leverandørens ret til selv at bestemme, hvem han ønsker at handle med.  

 Klagerens erhvervsmæssige interesser i levering må derfor afvejes over for  

 leverandørens krav på frihed til selv at vælge sine forretningsforbindelser.  

 Såfremt der ikke foreligger den nødvendige erhvervsmæssige interesse, er der  

 ikke basis for indgreb efter konkurrencelovens § 11.
Det fremgår af de omsætningsmæssige oplysninger i sagen, at klagernes  

 erhvervsmæssige interesse i direkte leveringer fra A/S Maskinfabrikken SKIOLD  

 Sæby er minimale.
Denne vurdering bygger på, at omsætningen af  

 SKIOLD-reservedele kun udgør mellem 0.1 % og 1.2 % af klagernes samlede  

 omsætning.
 Derfor kan Konkurrencerådet ikke gribe ind over for A/S Maskinfabrikken  

 SKIOLD Sæby's ændring af rabat- og leveringsbetingelserne.  . . .  

 ».
 2.b Af Konkurrencerådets indlæg af 28. og 29. juli 1993 fremgår om sagens  

 baggrund blandt andet følgende:
»Med virkning fra 1. januar 1993 gennemførte A/S Maskinfabrikken  

 SKIOLD Sæby en sanering af grossistleddet, der medførte, at  

 grossistvirksomheder, der traditionelt havde handlet direkte med A/S  

 Maskinfabrikken SKIOLD Sæby, blev henvist til en eneforhandler, Chr.
C.
Grene  

 A/S.
 A/S Maskinfabrikken SKIOLD Sæby begrundede ændringen af rabat- og  

 leveringsbetingelserne i administrative hensyn, hvor virksomheden overdrager  

 den videregående distribution, administration og lagerføring til  

 eneforhandleren.
(Klagerne) kan med denne ændring fortsat opnå leverancer af pågældende  

 reservedele.
De traditionelle rabatbetingelser er dog blevet forringet, idet  

 de tidligere opnåede kvantumsrabatter bortfalder.« 2.c Af sekretariatets fremstilling over for Konkurrencerådet fremgår  

 blandt andet:
 »Markedet for foderfremstillingsanlæg er karakteriseret ved ganske få  

 udbydere.  . . .
 Det er ikke muligt præcist at afgrænse et marked for reservedele til  

 foderfremstillingsanlæg, da der ikke føres særskilte statistikker herfor.   

 . . .
 Danmarks Statistiks opgørelser af foderfremstillingsanlæg og reservedele  

 hertil kategoriseres under brede varegruppebetegnelser for henholdsvis  

 møller, kværne, maskiner og apparater til tilberedning af dyrefoder af korn,  

 bælgfrugter og lignende produkter.
Denne kategorisering definerer et bredere marked, end A/S Maskinfabrikken  

 SKIOLD's produktudvalg henvender sig til.
Dette skyldes, at markedet  

 defineres af foderfremstillingsanlæg til dyrefoder generelt, mens A/S  

 Maskinfabrikken SKIOLD's produkter primært retter sig mod svineproduktion.  

 Derfor vil beregninger af A/S Maskinfabrikken SKIOLD's markedsandel ud fra  

 disse oplysninger medføre undervurdering af den reelle markedsandels  

 størrelse.
Omsætningen for de tre varegrupper fratrukket nettoeksportandelen  

 resulterer i en totalforsyning til det danske marked 1992 på 63,4 mill.
Kr.
A/S Maskinfarbikken SKIOLD's samlede omsætning på det danske marked er  

 oplyst til hhv. ca 20.8 mill. kr. og 23.8 mill. kr. for 1992, afhængigt af  

 hvilket omsætningstal, der benyttes . . . Dette giver A/S Maskinfabrikken SKIOLD en markedsandel af  

 det totale marked for foderfremstillingsanlæg og reservedele hertil på hhv.  

 33% og 37.5%.
Der findes på det danske marked ingen aktuelle substituerbare reservedele  

 til SKIOLD-produkterne.
Reservedele til SKIOLD-produkter fremstilles således  

 ikke af andre end A/S Maskinfabrikken SKIOLD selv.
Som udgangspunkt kan det dog antages, at det vil være muligt at fremskaffe  

 reservedele fra andre leverandører.
Dette vil imidlertid fordre, at de andre  

 leverandører specialfremstiller reservedele ud fra opmåling og efterfølgende  

 kopiering af SKIOLD-reservedele.
Dette er imidlertid næppe et realistisk  

 alternativ.
Endeligt skal det fremhæves, at A/S Maskinfabrikken SKIOLD's  

 garantibetingelser fordrer, at der benyttes originale reservedele.« 3. Klagernes argumentation 3.a A/S V.
Sørensen har anført, at den eneforhandlingsret, der er tillagt  

 Chr.
C.
Grene A/S, ikke er gennemført konsekvent.
Det er alene klageren og  

 eventuelt andre tidligere forhandlere, der er afskåret fra at købe  

 reservedele direkte fra A/S Maskinfabrikken SKIOLD Sæby (herefter SKIOLD) til  

 hidtidige priser.
Slutbrugerne derimod kan godt erhverve reservedele direkte  

 fra SKIOLD.
Der er ingen saglig begrundelse for denne forskelsbehandling.
Når  

 slutbrugere kan købe direkte hos SKIOLD, bør forhandlere også kunne gøre  

 dette.
 Selv om klagerens omsætning af reservedele indkøbt hos SKIOLD set i  

 relation til klagerens samlede omsætning er begrænset, er det stadig af  

 væsentlig erhvervsmæssig interesse for klageren at kunne erhverve SKIOLDs  

 reservedele.
For det første skal de af klagerens kunder, der gennem klageren har købt  

 SKIOLDs foderblandingsudstyr, løbende serviceres i forbindelse med reparation  

 af udstyret.
Til denne servicering er det nødvendigt at kunne disponere over  

 SKIOLDs reservedele, idet disse ikke er substituerbare, og det desuden er  

 fastsat i SKIOLDs garantibestemmelser, at der alene må anvendes originale  

 reservedele.
For det andet har klagerens kunder andre typer af landbrugsmaskiner, som  

 er produceret af andre end SKIOLD, hvortil der skal indkøbes reservedele.
Det  

 vil være særdeles usandsynligt, at klagerens kunder vil købe nogle  

 reservedele hos klageren og SKIOLDs reservedele hos Chr.
C.
Grene.
Af hensyn  

 til fragtomkostninger m.v. må det forventes, at det samlede indkøb af  

 reservedele placeres hos Chr.
C.
Grene.
Klageren vil derfor miste  

 reservedelsomsætning også af andre produkter end SKIOLDs.
En stor del af  

 klagerens omsætning af reservedele vil således i stedet tilgå Chr.
C.
Grene,  

 hvilket vil have uoverskuelige erhvervsmæssige konsekvenser for klageren.
Det er ikke et acceptabelt alternativ for klageren i stedet at købe  

 SKIOLDs reservedele hos Chr.
C.
Grene.
Klageren vil ved køb gennem Chr.
C.  

 Grene ikke kunne levere til samme priser som Chr.
C.
Grene, og klagerens  

 kunder vil derfor købe direkte af Chr.
C.
Grene.
Endvidere vil klagerens køb  

 gennem Chr.
C.
Grene give en af klagerens største konkurrenter et positivt  

 dækningsbidrag, hver gang klageren afgiver en ordre, hvilket selvsagt ikke er  

 i klagerens interesse.
 Endelig bliver klageren afhængig af leverancer fra en konkurrent, herunder  

 af de priser, der efterfølgende måtte blive fastsat for reservedelene.
Chr.
C.
Grene opnår en monopolstilling for så vidt angår SKIOLDs  

 reservedele, hvilket vil virke særdeles hæmmende for den frie konkurrence og  

 have højere priser til følge både for forhandlere, for klageren og for  

 slutbrugerne, idet Chr.
C.
Grene fremover selv kan fastsætte sine priser for  

 reservedele.
 3.b Maskinhandler Indkøbsringen A.m.b.a. har ligeledes anført, at man har  

 en væsentlig erhvervsmæssig interesse i at kunne forhandle SKIOLDs  

 reservedele på konkurrencedygtige vilkår.
 Klagerens erhvervsmæssige interesse kan ikke alene måles ud fra  

 omsætningen, idet den manglende adgang til at købe reservedele direkte hos  

 SKIOLD vil have store følgevirkninger hos klageren.
Klageren tilstræber at være leveringsdygtig i reservedele til de betydende  

 danske maskinproducenters produkter.
Det er derfor aldeles uacceptabelt, at  

 der etableres et eneforhandlersystem, hvor forhandlingen af reservedele til  

 SKIOLD-produkter samles hos klagerens konkurrent.
Herved forringes klagerens  

 dækningsbidrag ved levering af SKIOLD-reservedele.
Der er ingen saglig  

 begrundelse for, at de rabat- og leveringsbetingelser, som klageren tilbydes,  

 afviger fra de betingelser, der tilbydes klagerens konkurrent Chr.
C.
Grene.
Chr.
C.
Grene vil kunne tilbyde forhandlerne større rabat end klageren -  

 hvilket i øvrigt allerede er sket - og derved vinde markedsandele.
Hvis  

 klageren tvinges til at købe reservedele hos Chr.
C.
Grene, vil der derved  

 skabes omsætning og fortjeneste for konkurrenten Chr.
C.
Grene.
 Det vil også være skadeligt for klagerens omsætning, hvis klageren skal  

 henvise kunder til konkurrenten eller være afhængig af leverancer fra  

 konkurrenten.
Klagerens erhvervsmæssige interesse i at købe reservedele hos SKIOLD  

 bunder i et ønske om generelt at være leveringsdygtige og konkurrencedygtige  

 med reservedele til de betydende danske maskinproducenters produkter.
Dette  

 ønske kan ikke opfyldes, når de for klageren gældende vilkår for indkøb af  

 SKIOLD-reservedele er dårligere end de vilkår, som tilbydes eneforhandleren  

 Chr.
C.
Grene.
Det er åbenbart, at dette giver Chr.
C.
Grene mulighed for at  

 tilbyde forhandlerne større rabat end klageren og på den måde overtage hele  

 markedet, hvorefter Chr.
C.
Grene kan fastsætte salgsvilkårene uden pres fra  

 konkurrenter.
Disse betragtninger er ikke blot spekulationer omkring  

 fremtidig adfærd, men en forventning om helt almindelig adfærd i en  

 kommerciel verden.
4. Konkurrencerådets argumentation Rådet har anført, at eneforhandleraftaler ikke indtager nogen særstilling  

 i forhold til konkurrenceloven.
Rådet kan gribe ind på samme måde som over  

 for andre konkurrencebegrænsninger.
Den konkrete eneforhandleraftale kan  

 sidestilles med en leveringsnægtelse, idet de øvrige aktører på markedet ikke  

 længere kan opnå direkte leverancer fra SKIOLD, men henvises til  

 eneforhandleren.
Udgangspunktet for vurderingen af leveringsnægtelser er leverandørens ret  

 til selv at bestemme, hvem han ønsker at handle med.
En klagers  

 erhvervsmæssige interesse i levering må derfor afvejes over for leverandørens  

 krav på frihed til selv at vælge sine forretningsforbindelser.
Det er en forudsætning for indgreb, at en analyse af den erhvervsmæssige  

 interesse i at få leveret fører til, at hensynet til det frie valg af  

 handelspartner med rimelighed kan tilsidesættes i det konkrete tilfælde.
Er  

 interessen ikke tilstrækkeligt begrundet, må anmodningen om indgreb afslås,  

 og dette gælder, selv om leverandørens begrundelse for leveringsnægtelse er  

 usaglig.
Ved analysen af den erhvervsmæssige interesse indgår blandt andet  

 den omsætningsmæssige betydning og mulighederne for at få varen leveret ad  

 andre kanaler.
 Da der ikke foreligger den fornødne erhvervsmæssige interesse, er det  

 ufornødent at foretage en nærmere vurdering af spørgsmålet om dominans og  

 saglighed.
 De direkte konsekvenser af omlægningen er minimale for klagerne, idet det  

 er en meget beskeden andel af virksomhedernes omsætning, som berøres heraf.
Omsætningen af SKIOLD-reservedele har således i perioden 1990-92 kun  

 udgjort mellem 0.5 % og 1.2 % af A/S V.
Sørensens samlede omsætning.  

 Foretages beregningen i stedet på basis af virksomhedens omsætning af  

 reservedele, stiger andelen til mellem 3.1 % og 5.2 % i samme periode.
For Maskinhandler Indkøbsringen A.m.b.a. har omsætningen af  

 SKIOLD-reservedele i perioden 1990-92 maksimalt udgjort 0.1 % af den samlede  

 omsætning.
Foretages beregningen i stedet på basis af virksomhedens omsætning  

 af reservedele, stiger den maksimale andel til 0.9 % i samme periode.
 Endvidere vil klagerne fortsat have mulighed for at få leveret de  

 omhandlede reservedele.
Rådet bemærker, at klagerne ikke bestrider, at klagernes omsætning af  

 reservedele indkøbt hos SKIOLD er begrænset.
For så vidt angår det af  

 klagerne i øvrigt anførte er der tale om spekulationer omkring  

 eneforhandlerens fremtidige adfærd og konsekvenserne heraf.
Det er ikke  

 muligt for rådet at kommentere disse afledede virkninger, idet man dog skal  

 pege på, at klagerne ikke er udelukket fra at købe de omhandlede reservedele.
5. SKIOLDs argumentation SKIOLD har blandt andet anført, at eneforhandlingsaftalen ikke etablerer  

 et lukket salgssystem.
Der er tale om en omlægning og en koncentration af  

 varedistributionen, der udelukkende skal tjene effektivitets- og  

 rationaliseringsformål.
Hensigten har derimod ikke været at udelukke klagerne  

 fra at kunne købe SKIOLD's reservedele, og de vil da heller ikke lide nogen  

 skade som følge af den omlægning, der har fundet sted.
Chr.
C.
Grene opnår  

 udelukkende en større rabat som eneforhandler som følge af de byrder,  

 eneforhandlingen påfører Chr.
C.
Grene med hensyn til lagerføring,  

 minimumskøb, distribution, markedsføring m.v.
Der opstår derfor ikke en  

 konkurrencemæssig dårligere situation for klagerne.
 Eneforhandleren kan ikke ensidigt bestemme prisdannelsen, idet alle  

 slutbrugere af SKIOLDs produkter har adgang til at købe reservedele direkte  

 hos SKIOLD til priser, der er fastsat af SKIOLD.
6. Ankenævnets bemærkninger Af de grunde, der er anført af Konkurrencerådet, kan det ikke med hjemmel  

 i konkurrencelovens bestemmelser pålægges A/S Maskinfabrikken SKIOLD Sæby at  

 ændre sine rabat- og leveringsbetingelser.
Det bemærkes herved, at der ikke  

 foreligger sådanne oplysninger om maskinfabrikkens markedsdominans, at det  

 med henvisning hertil kan pålægges fabrikken at ændre rabat- og  

 leveringsbetingelserne.
Ankenævnet har herefter ikke noget grundlag for at  

 ændre rådets afgørelse.
 Konkurrencerådets afgørelse af 27. maj 1993 stadfæstes.
 (* 1) Konkurrencerådet:
