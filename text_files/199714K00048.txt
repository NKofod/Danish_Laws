Nr BTL 48 Betænkning over Forslag til lov om ændring af lov om almene boliger m.v.,  

 lov om boligbyggeri, lov om byfornyelse, lov om byfornyelse og  

 boligforbedring, lov om individuel boligstøtte, lov om leje, lov om  

 midlertidig regulering af boligforholdene og lov om ejerlejligheder (Ændring  

 af styrings- og finansieringsregler m.v. for det støttede byggeri)   

 Nr L 48 1997-98. 1. samling Afgivet af Boligudvalget Afgivet: 19971202 Udvalget har behandlet lovforslaget i nogle møder og har herunder stillet  

 spørgsmål til boligministeren, som denne har besvaret skriftligt.
 Endvidere har udvalget modtaget en skriftlig henvendelse fra Kommunernes  

 Landsforening.
Der er af boligministeren stillet ændringsforslag, herunder om deling af  

 lovforslaget.
Udvalget har tiltrådt delingen.
Der henvises i øvrigt til  

 bemærkningerne til ændringsforslagene.
 Herefter indstiller et mindretal (Venstres, Det Konservative  

 Folkepartis og Fremskridtspartiets medlemmer af udvalget) det under A nævnte  

 lovforslag til forkastelse ved 3. behandling og det under B nævnte  

 lovforslag til vedtagelse med de stillede ændringsforslag.
 Et andet mindretal (Socialdemokratiets, Det Radikale Venstres og  

 Centrum-Demokraternes medlemmer af udvalget) indstiller lovforslagene til  

vedtagelse med de stillede ændringsforslag.
 Et tredje mindretal (Socialistisk Folkepartis og Enhedslistens  

 medlemmer af udvalget) indstiller det under A nævnte lovforslag til  

vedtagelse med det stillede ændringsforslag og vil redegøre for sin  

 stilling til det under B nævnte lovforslag og de stillede ændringsforslag  

 hertil ved 2. behandling.
Æ n d r i n g s f o r s l a g Af boligministeren, tiltrådt af udvalget:
a Ændringsforslag om deling af lovforslaget 1) Lovforslaget deles i to lovforslag med følgende titler og  

 indhold:
 A. »Forslag til lov om ændring af lov om almene boliger m.v.  

 (Videreførsel af beboerrådgiverordningen)» omfattende § 1, indledningen,  

 nr. 23-25, og § 9, 1. pkt.
 B. »Forslag til lov om ændring af lov om almene boliger m.v.,  

 lov om boligbyggeri, lov om byfornyelse, lov om byfornyelse og  

 boligforbedring, lov om individuel boligstøtte, lov om leje, lov om  

 midlertidig regulering af boligforholdene og lov om ejerlejligheder. (Ændring  

 af styrings- og finansieringsregler m.v. for det støttede byggeri)»  

 omfattende § 1, indledningen, nr. 1-22, 26-53, og §§ 2-9.
b Ændringsforslag til det under A nævnte lovforslag Af boligministeren, tiltrådt af et flertal (S, SF, RV, EL og  

 CD):
Til § 1 2) I det under nr. 24 forslåede § 92, stk. 3, ændres to steder  

 »13 mio. kr.« til: »15 mio. kr.« c Ændringsforslag til det under B nævnte lovforslag Af boligministeren, tiltrådt af et flertal (S, V, KF, RV, FP  

 og CD):
Til § 1 3) Efter nr. 1 indsættes som nye numre:
 »01. I § 3, stk. 1, indsættes efter nr. 6 som nyt  

 nummer:
»7) Boliger, der er opført med offentlig støtte efter lov om  

 byfornyelse og mærket som almene familieboliger.« 02. I § 4 indsættes efter nr. 6 som nyt nummer:
»7) Boliger, der er opført med offentlig støtte efter lov om  

 byfornyelse og mærket som almene ungdomsboliger.« 03. I § 5, stk. 1, indsættes efter nr. 10 som nyt nummer:
»11) Boliger, der er opført med offentlig støtte efter lov om  

 byfornyelse og mærket som almene ældreboliger.«» 4) Efter nr. 2 indsættes som nyt nummer:
»04. I § 27, stk. 1, ændres »personer med  

 vidtgående fysiske eller psykiske handicap« til: »personer med  

 varigt nedsat fysisk eller psykisk funktionsevne«.' 5) Efter nr. 3 indsættes som nyt nummer:
»05. I § 30, stk. 1, ændres »personer med  

 vidtgående fysiske eller psykiske handicap« til: »personer med  

 varigt nedsat fysisk eller psykisk funktionsevne«.' 6) Efter nr. 11 indsættes som nyt nummer:
»06. I § 54, stk. 2, § 57, stk. 2, og § 58  

 ændres »personer med vidtgående fysiske eller psykiske handicap«  

 til: »personer med varigt nedsat fysisk eller psykisk  

 funktionsevne«.' 7) Efter det under nr. 12 indsatte § 63 a indsættes:
»§ 63 b.
Bortfalder en lejeaftale efter § 23 i lov om leje af  

 almene boliger, har lejeren ret til en erstatningsbolig.
Kommunalbestyrelsen  

 anviser erstatningsboligen.
Den anviste bolig skal være af passende  

 størrelse, beliggenhed, kvalitet og udstyr.
Boligen har en passende  

 størrelse, når den enten har et rum mere end antallet af husstandsmedlemmer  

 eller samme antal rum, som husstandens tidligere bolig.« 8) Efter nr. 22 indsættes som nyt nummer:
»07. I § 82, 1. pkt., ændres »§§ 79-81« til:  

 »§§ 79 og 80«.' 9) Efter nr. 25 indsættes som nyt nummer:
»08. I § 105, stk. 2, ændres »personer med  

 vidtgående fysiske eller psykiske handicap« til: »personer med  

 varigt nedsat fysisk eller psykisk funktionsevne«.' 10) I den under nr. 26 foreslåede affattelse af §  

 107 indsættes efter »almene boliger«: »samt modtagere af  

 tilskud til servicearealer«.
 11) Efter nr. 27 indsættes som nyt nummer:
»09. I § 115, stk. 4, ændres »personer med  

 vidtgående fysiske eller psykiske handicap« til: »personer med  

 varigt nedsat fysisk eller psykisk funktionsevne«.' B e m æ r k n i n g e r Til nr. 1 Det foreslås at opdele lovforslaget i to dele.
 Del A indeholder efter ændringsforslaget alene de bestemmelser, der er  

 foreslået med henblik på en videreførsel af beboerrådgiverordningen.
 Del B indeholder forslaget om ændring af styrings- og  

 finansieringsreglerne for det støttede byggeri som følge af den aftale om  

 kommunernes økonomi, som regeringen og Kommunernes Landsforening indgik den  

 16. juni 1997.
 Derudover indeholder del B en række konsekvensændringer som følge af  

 forslaget til lov om leje af almene boliger (L 29) samt nogle tekniske  

 ændringer som følge af lov om byfornyelse og lov om social service.
Til nr. 2 Med henblik på at styrke indsatsen i problemramte boligområder foreslås  

 det at forøge det maksimale statslige bidrag til videreførsel af  

 beboerrådgiverordningen fra 13 mio. kr. til 15 mio. kr. årligt i perioden  

 1998-2002.
 I forhold til lovforslaget indebærer ændringsforslaget, at de statslige  

 udgifter til finansiering af videreførslen af beboerrådgiverordningen forøges  

 med 2 mio. kr. i hvert af årene 1998-2001. De samlede statslige udgifter  

 vedrørende videreførsel af beboerrådgiverordningen skønnes herefter at udgøre  

 6 mio. kr. i 1998 og 15 mio. kr. om året i 1999-2001.
Til nr. 3 I forlængelse af det fremsatte ændringsforslag til forslag til lov om leje  

 af almene boliger (L 29) om beboerindskud præciseres, at nybyggeri, som  

 opføres af almene boligorganisationer i henhold til § 9, stk. 1, nr. 9, jf. §  

 79 i lov om byfornyelse, er almene boliger, der samtidig med tilsagnet om  

 offentlig støtte mærkes som henholdsvis almene familie-, ungdoms- eller  

 ældreboliger.
Til nr. 4-6, 9 og 11 Der er tale om en ændring, der er en konsekvens af lov om social service.
Til nr. 7 Med ændringsforslaget tilsigtes det at stille de lejere, hvis lejeaftale  

 bortfalder som følge af brand eller anden ulykke, på samme måde som lejere,  

 der opsiges som følge af ekspropriation, jf. lejelovens § 85 a.
De pågældende  

 lejere får herefter ret til en erstatningsbolig, som anvises af  

 kommunalbestyrelsen.
På årsbasis skønnes der at være meget få lejeaftaler i det almene  

 boligbyggeri, som bortfalder af de nævnte årsager.
I de få tilfælde, hvor  

 kommunalbestyrelsen får pligt til genhusning, forudsættes det, at  

 kommunalbestyrelsen først og fremmest vil anvende egne ejendomme eller  

 udnytte anvisningsretten i det almene byggeri.
 På denne baggrund skønnes ændringsforslaget ikke at medføre nævneværdige  

 kommunale merudgifter.
Pligten påhviler kommunalbestyrelsen i den kommune, hvor den pågældende  

 ejendom er beliggende.
Kommunalbestyrelsen har efter den gældende lovgivning  

 mulighed for at tilvejebringe erstatningsboliger i både det almene og private  

 byggeri.
 Ændringsforslaget skal ses i sammenhæng med ændringsforslag nr. 5 til  

 forslaget til en almen lejelov (L 29). Efter sidstnævnte forslag søges  

 indført en pligt for udlejer til under visse omstændigheder at tilbyde den  

 lejer, hvis lejeaftale bortfalder som følge af brand eller anden ulykke, en  

 anden bolig.
 En lejer, som tager imod kommunalbestyrelsens tilbud om erstatningsbolig,  

 kan således vælge at blive boende i denne bolig eller at tage imod udlejers  

 tilbud om en anden bolig.
Til nr. 8 Der er tale om en ændring, der er en konsekvens af lovforslagets § 1, nr.  

 22.
Til nr. 10 Det foreslås præciseret, at der ligeledes skal opkræves et statsligt  

 administrationsgebyr, »promillegebyr«, for servicearealprojekter.
Hans Peter Baadsgaard (S) fmd.
Jytte Madsen (S) Lissa Mathiasen (S)  

 Jørn Pedersen (S) Jytte Wittrock (S) Villy Søvndal (SF) Dorit Myltoft (RV)  

 Keld Albrechtsen (EL) Sonja Albrink (CD) Jens Hald Madsen (V) Pia Larsen (V)  

 Bodil Thrane (V) Erling Oxdam (V) John Vinther (KF) Gitte Seeberg (KF) Eva  

 Møller (KF) Kirsten Jacobsen (FP) nfmd.
 Dansk Folkeparti havde ikke medlemmer i udvalget.
Ændringsforslag Af boligministeren:
 Ændringsforslag til det i udvalgets betænkning under B nævnte lovforslag.
Til § 9 12) I 2. pkt. indsættes efter »17-22«: »,  

 07«.
B e m æ r k n i n g e r Til nr. 12 Det præciseres, at det ved ændringsforslag nr. 8 foreslåede indsatte nye  

 nr. »07« skal træde i kraft den 1. juli 1998.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde og har herunder stillet  

 spørgsmål til boligministeren, som denne har besvaret skriftligt.
 To af udvalgets spørgsmål til boligministeren og dennes svar herpå er  

 optrykt som bilag til betænkningen.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres, Fremskridtspartiets og  

 Centrum-Demokraternes medlemmer af udvalget) lovforslaget til  

vedtagelse i den affattelse, hvori det foreligger efter 2. behandling.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse.
Mindretallet finder, at det oprindelige lovforslag indeholdte to positive  

 ting: En fortsat finansering af beboerrådgivningen, der oven i købet blev  

 forbedret siden lovforslagets fremsættelse, hvor finanslovaftalen mellem  

 regeringen og SF styrker beboerrådgivningen med yderligere 2 mio. kr.
Efter  

 delingen af lovforslaget er denne del videreført som L 48 A med mindretallets  

 støtte.
Den anden gevinst var, at den snævre rammebeløbsstyring blev ophævet.  

 Mindretallet kan her helt tilslutte sig de positive bemærkninger herom i  

 lovforslaget.
Denne del af lovforslaget er tillige med en række andre  

 elementer videreført som L 48 B.
Problemet for mindretallet i det foreliggende lovforslag (L 48 B) er den  

 finansiering, der med lovforslagets bemærkninger og senest svaret fra  

 boligministeren på spørgsmål 6 og 16, jf.
L 48 B - bilag 22, vil betyde en  

 reduktion i det støttede byggeri på 5 pct.
Det sker i en situation, hvor  

 niveauet for det støttede byggeri er meget lavt: i størrelsesordenen  

 10.000-11.000 boliger om året, hvor der til sammenligning blev bygget  

 16.000-17.000 støttede boliger i midten af 1980'erne.
Mindretallet finder det  

 helt uacceptabelt at beskære det støttede byggeri i en situation, hvor det i  

 forvejen er kritisabelt lavt, og hvor der i Danmark vil mangle boliger i  

 mange år efter lejelovskommissionens beregning.
Et så lavt støttet byggeri,  

 der med dette forslag yderligere nedsættes i omfang, vil efter mindretallets  

 opfattelse betyde, at specielt de mest sårbare grupper vil blive ramt.
Mindretallet har undervejs i behandlingen af lovforslaget forsøgt at få  

 den sikkerhed, at dette lovforslag ikke ville komme til at betyde et lavere  

 niveau for støttet boligbyggeri enten ved at formindske  

 grundkapitalfinansieringen eller ved at give adgang til at lånefinansiere  

 grundkapitalindskuddet.
Det lykkedes ikke, og derfor må mindretallet  

 indstille lovforslaget til forkastelse på trods af det positive element  

 vedrørende rammebeløbsstyringen, der er omtalt i indledningen.
Hans Peter Baadsgaard (S) fmd.
Hugo Sørensen (S) Lissa  

 Mathiasen (S) Jørn Pedersen (S) Jytte Wittrock (S) Villy Søvndal (SF) Dorit  

 Myltoft (RV) Keld Albrechtsen (EL) Sonja Albrink (CD) Jens Hald Madsen (V)  

 Pia Larsen (V) Bodil Thrane (V) Erling Oxdam (V) John Vinther (KF) Gitte  

 Seeberg (KF) Eva Møller (KF) Johannes Sørensen (FP) Dansk Folkeparti havde ikke medlemmer i udvalget.
Bilag To af udvalgets spørgsmål til boligministeren og dennes svar herpå Spørgsmål 16:
Hvilke initiativer vil ministeren tage for at sikre, at lovgivningen ikke  

 medfører et mindre antal opførte almene boliger som følge af de ændrede  

 finansieringsregler? Spørgsmål 17:
Hvorledes agter ministeren at forholde sig til mulighederne for kommunerne  

 at lånefinansiere grundkapitalen? Svar:
Det fremgår af de økonomiske bemærkninger, at det med betydelig usikkerhed  

 skønnes, at de foreslåede ændringer af styringen og finansieringen af det  

 almene byggeri ikke vil medføre nogen ændring i den samlede anskaffelsessum  

 for alment boligbyggeri.
Det fremgår endvidere, at den uændrede samlede  

 investering antages at fremkomme som nettoresultatet af en begrænset stigning  

 i anskaffelsessummen pr. bolig og en begrænset reduktion i antallet af  

 boliger.
Om baggrunden for dette skøn henvises til min besvarelse af  

 spørgsmål 7 til L 48.
Som det fremgår heraf, har det ved beregningen af de økonomiske  

 konsekvenser været forudsat, at reduktionen af boligantallet vil udgøre i  

 størrelsesordenen 5 pct. af, hvad det ville have været under de gældende  

 regler.
Dette svarer til under 1 promille af den samlede eksisterende bestand  

 af almene boliger.
Jeg vil således godt slå fast, at der ikke er tale om, at lovforslaget  

 skønnes at medføre en nedgang i de samlede investeringer i alment  

 boligbyggeri.
Der er alene tale om, at der forventes at ske en forholdsvis  

 begrænset forskydning mellem antallet af boliger og prisen pr. bolig.
Pointen er jo netop, at afskaffelsen af rammebeløbet vil give kommunerne  

 bedre muligheder for at tilvejebringe et varieret udbud af almene boliger og  

 tilgodese hensynet til byggeriets totaløkonomi.
I den forbindelse indebærer  

 den ændrede finansiering, at kommunerne kan gøre dette, uden at det på lang  

 sigt medfører væsentlig større udgifter til finansieringsstøtte.
Hertil  

 kommer, at en forbedret totaløkonomi på længere sigt giver sig udslag i  

 lavere driftsudgifter og dermed lavere huslejer, hvilket vil påvirke  

 beboernes nettoboligudgifter og det offentliges udgifter til individuel  

 boligstøtte i nedadgående retning.
 Som jeg har påpeget i min besvarelse af spørgsmål 7, er det i sagens natur  

 forbundet med stor usikkerhed at skønne over virkningen af så forholdsvis  

 vidtgående ændringer, som der her foreslås, idet de afhænger af, hvordan 275  

 kommuner og 14 amter vil reagere på dem.
Derfor vil jeg igen understrege, at Boligministeriet nøje vil følge  

 udviklingen i det almene boligbyggeri efter lovforslagets ikrafttræden.
Det  

 gælder naturligvis udviklingen i de gennemsnitlige anskaffelsessummer, men  

 det gælder i mindst lige så høj grad udviklingen i det antal nye almene  

 boliger, som kommunerne giver tilsagn til efter den 1. januar 1998.
Som bekendt er såvel forslaget om at afskaffe det vejledende rammebeløb  

 som de foreslåede ændringer af finansieringen af alment boligbyggeri,  

 herunder forøgelsen af den kommunale grundkapital fra 7 pct. til 14 pct. af  

 anskaffelsessummen, en udmøntning af aftalen mellem regeringen og Kommunernes  

 Landsforening om kommunernes økonomi for 1998. I aftalen indgår endvidere, at  

 der som efter de hidtidige regler ikke vil være automatisk låneadgang til  

 grundkapitalen.
Samtidig indgår, at det som led i de årlige  

 aftaleforhandlinger fremover skal drøftes, om der for de kommende år - under  

 hensyntagen til konjunktursituationen i bygge- og anlægssektoren og  

 boligpolitiske målsætninger - skal gives låneadgang til det kommunale  

 grundkapitalindskud, herunder eventuelt kun for visse, nærmere afgrænsede  

 boligtyper.
 Regeringen og Kommunernes Landsforening er således enige om, at adgangen  

 til at lånefinansiere den kommunale grundkapital kan benyttes som virkemiddel  

 med henblik på at regulere aktiviteten inden for det almene byggeri.
