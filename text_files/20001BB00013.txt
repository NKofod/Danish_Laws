Fremsat den 10. oktober 2000 af  

 Tom Behnke (FRI), Kim Behnke (FRI), Thorkild B.&nbsp  

 ;Fransgaard (FRI) og Kirsten Jacobsen (FRI) Forslag til folketingsbeslutning om afskaffelse af mængderabat ved strafudmåling  

 for flere kriminelle forhold og konsekvent udløsning af reststraf ved  

 fornyet kriminalitet Folketinget opfordrer regeringen til i indeværende  

 folketingsår at fremsætte de nødvendige lovforslag og  

 foretage nødvendige ændringer af bekendtgørelser og  

 øvrige administrative forskrifter, således at der fremover i  

 strafudmålingen ikke gives mængderabat ved dom for flere  

 kriminelle forhold uanset arten og antallet af de kriminelle handlinger.
For hvert enkelt forhold skal straffen udmåles  

 særskilt, og de således udmålte straffe skal  

 efterfølgende lægges sammen i en fælles dom.
Bliver der  

 for flere af de kriminelle handlinger tale om ubetinget  

 frihedsberøvelse, kan disse således ikke afsones samtidig, men  

 skal uden afbrydelse afsones i forlængelse af hinanden.
 En person med en reststraf fra en tidligere dom skal som  

 udgangspunkt altid afsone denne ved en ny dom uanset arten af den fornyede  

 kriminalitet.
Bemærkninger til forslaget Det skal efter forslagsstillernes opfattelse  

 ikke være mindre strafværdigt, at der er begået flere  

 kriminelle handlinger, før en tiltalt står foran dommeren, hvor  

 der præsenteres et længere anklageskrift, end hvis der kun er  

 begået én kriminel handling, tværtimod.
Det burde være sådan, at flere kriminelle  

 handlinger i sig selv er en skærpende omstændighed.
Men  

 sådan er det sjældent og da kun, hvis der er tale om gentagen  

 ensartet kriminalitet.
Formålet med beslutningsforslaget er at sikre, at  

 det ikke kan betale sig at begå flere kriminelle handlinger, men at der  

 ved strafudmåling udmåles en straf for hver enkelt handling, som  

 så til sidst lægges sammen og afsones samlet.
Samtidig er det  

 hensigten, at en eventuel reststraf altid skal udløses, når den  

 kriminelle igen står foran dommeren.
I dag er det op til dommeren, om  

 denne vil tage reststraf i betragtning, og i givet fald vil der igen ske en  

 sammenlægning og udmåling af fælles straf, hvor der gives  

 mængderabat i et ganske urimeligt omfang.
 Skal de kriminelle eller potentielle kriminelle have bare  

 den mindste respekt for retssystemet, skal der være konsekvens i  

 tingene.
Som det er i dag, opfordrer retssystemet direkte de  

 kriminelle til at begå så mange kriminelle handlinger som  

 overhovedet muligt, for uanset antallet udmåles der altid en  

 fælles straf, som sjældent er på meget mere, end hvis den  

 pågældende kun havde begået en enkelt kriminel handling.  

 Man kunne også formulere det på den måde, at kriminalitet  

 kan betale sig   jo mere kriminalitet man har begået, des mere kan det  

 betale sig.
Det hører ikke hjemme i et retssamfund, hvor borgerne  

 burde kunne føle sig trygge i forvisning om, at kriminelle straffes  

 for deres handlinger i stedet for at blive belønnet.
 Som systemet er i dag, kunne politiet lige så godt  

 udlevere en skrivelse til den sigtede med teksten:
Målet med forslaget er således at  

 opnå, at domstolene ved strafudmålingen skal straffastsætte  

 hver enkelt kriminelle handling for sig og til sidst foretage en  

 sammenlægning af de forskyldte straffe uden nogen form for rabat.
Det  

 forudsættes, at domstolene skærper straffene ved flere gentagne  

 forbrydelser af samme art, som det i dag f.eks. sker ved domme for  

 brugstyveri, hvor der typisk idømmes bøde ved  

 førstegangstilfælde, men frihedsberøvelse ved brugstyveri  

 nr. 3, 4, 5 osv., hvis den tiltalte dømmes for ét forhold ad  

 gangen.
Der skal med andre ord ikke være forskel på, om man  

 kommer for en dommer 10 gange, eller om man står foran dommeren  

 anklaget for 10 forhold.
 Det siger sig selv, men nævnes for at undgå  

 misforståelser, at flere samtidige straffastsættelser til  

 ubetinget frihedsberøvelse efter forslaget ikke vil kunne afsones  

 samtidig, ligesom flere bøder ikke vil kunne betales med de samme  

 penge.
Prøveløsladelse skal kun kunne komme  

 på tale, hvis en eller flere af de separate strafudmålinger i sig  

 selv ville give mulighed for det og i givet fald kun for de  

 pågældende udmålinger.
Strafudmålinger, der separat  

 berettiger til prøveløsladelse, skal således i teorien  

 lægges sidst i afsoningsforløbet, så en eventuel  

 prøveløsladelse først kommer på tale, når al  

 den straf, som vedkommende skal afsone, er afsonet.
I forhold til spørgsmålet om udløsning  

 af reststraf fra en tidligere dom forekommer det fuldstændig  

 vanvittigt, at der for det første skal være tale om ligeartet  

 kriminalitet, og så er det i øvrigt helt op til dommeren, om  

 denne vil tage det i betragtning.
Hvis dommeren vælger at tage det i  

 betragtning, vil der ske en sammenlægning med den nye straf, og igen  

 vil en klækkelig rabat blive trukket fra.
Helt galt går det, hvis  

 en dommer har været så letsindig at undlade at inddrage reststraf  

 i den nye dom, for så kan den pågældende aldrig få  

 udløst reststraf, uanset hvor mange ligeartede kriminelle handlinger  

 vedkommende begår.
Hvis det skal have nogen som helst mening at give  

 betingede domme eller prøveløslade kriminelle, skal den  

 kriminelle vide med sikkerhed, at straks vedkommende begår en ny  

 kriminel handling, udløses reststraffen fuldt og helt og lægges  

 oven i den nye straf, uanset hvad den nye straf er, og uanset hvad den nye  

 kriminelle handling består i, dog med undtagelse af helt bagatelagtig  

 overtrædelse af særlovgivningen.
Er en kriminel f.eks.  

 prøveløsladt med en reststraf på 10 måneders  

 fængsel, skal den naturligvis ikke udløses, hvis vedkommende  

 kører på cykel uden lys.
Et telegram fra Ritzau den 13. juli 1999 illustrerer, hvor  

 galt det kan gå: En ung libaneser fra Aalborg blev i løbet af et  

 år afsløret 11 gange i at køre uden kørekort.  

 Efter at have fået kørekortet igen blev han igen straks frakendt  

 det og fik en bøde på 10.000 kr. for at have kørt frem  

 for rødt lys to gange, da han forsøgte at stikke af fra en  

 politibil.
Flugten endte med, at han forulykkede i en rundkørsel.  

 Dommen indeholdt desuden straf for med meget høj hastighed at have  

 kørt i nødsporet på en motorvej.
Den  

 pågældende blev i den forbindelse målt til at have  

 kørt med en hastighed af mindst 185 km/t samt dømt for indbrud,  

 tyveri og hæleri.
Ved gennemgang af udskrift af dombogen viste det sig, at  

 bøden på 10.000 kr. dækkede over følgende forhold:  

 1 tilfælde af hæleri, 3 tilfælde af butikstyveri, 2  

 tilfælde af forsøg på tyveri, 10 gange kørsel uden  

 førerret, 2 gange kørt frem mod rødt lys, 2  

 tilfælde kørt næsten dobbelt så stærkt som  

 tilladt, unødig støj, vending over spærreflade,  

 tilsidesættelse af færdselssikkerheden, undladt at holde afstand  

 til forankørende og kørsel på nedslidte dæk.  

 Desuden blev han frakendt førerretten i 6 måneder.
Det skal  

 tilføjes, at den pågældende tidligere var dømt for  

 berigelseskriminalitet.
Alle ovenstående forhold ville under normale  

 omstændigheder give en bøde på ca. 60.000 kr., men fordi  

 domstolene giver urimeligt høje rabatter ved flere kriminelle forhold,  

 slipper den pågældende altså med en bøde på  

 10.000 kr.
Helt galt går det, når det tages i betragtning, at den  

 pågældende kan vælge at afsone bøden i stedet for at  

 betale den.
En bøde af den størrelse kan afsones på 10  

 dage, altså en afsoning med 1.000 kr. pr. dag.
Tænk blot  

 på, hvor mange penge man skal tjene, for at kunne betale så mange  

 penge.
Det er vist de færreste, der har så høje daglige  

 indtægter.
Dette spørgsmål vil forslagsstillerne  

 imidlertid vende tilbage til i et andet forslag.
 Reglerne om modereret kumulation (rabatprincippet) straffelovens §§  

 88-89.
Det kaldes sammenstød, når en  

 lovovertræder har begået flere forbrydelser og der udmåles  

 en fællesstraf.
Der kan være tale om forskellige typer af  

 forbrydelser eller flere af den samme type.
Når der er begået  

 forskellige forbrydelser, udmåles straffen sædvanligvis efter den  

 strengeste strafferamme, eventuelt med en forhøjelse på indtil  

 det halve.
Er der begået mange ens forhold, udmåles der  

 sædvanligvis en fællesstraf inden for strafferammen, eventuelt  

 med forhøjelse.
Disse udmålinger med eventuel forhøjelse  

 kaldes for modereret kumulation.
Forhøjelse kommer imidlertid kun  

 på tale, såfremt der foreligger særdeles skærpende  

 omstændigheder.
Dette forekommer meget restriktivt.
Er nogle af  

 forbrydelserne sanktioneret med forskellige former for straf, eksempelvis  

 bøde og frihedsstraf, kan der godt udmåles særskilt straf  

   absolut kumulation.
 Har lovovertræderen begået mange forhold,  

 absorberes en del af den forskyldte straf ofte, idet man anvender princippet  

 modereret kumulation i det danske straffesystem.
Det hænder desuden ofte, at der opgives nogle  

 anklagepunkter under sagens behandling.
Det kan være tilfældet,  

 hvor en tiltalt har erkendt en del af forholdene, men ikke dem alle.
Så  

 undlader man bevisførelse vedrørende de sidste forhold, dersom  

 anklagemyndigheden mener, at den straf, der vil blive udmålt, er  

 tilstrækkelig, eller det ikke er muligt at løfte  

 bevisbyrden.
Man må endvidere huske på, at nogle  

 forbrydelser indeholder flere overtrædelser, mens man har valgt kun at  

 straffe hovedforbrydelsen.
Eksempelvis straffes der ved indbrud for tyveri,  

 men ikke for husfredskrænkelse eller tingsbeskadigelse ved selve  

 indbruddet; hærværk i forbindelse med et indbrud straffes dog  

 selvstændigt.
Eller ved røveri eller voldtægt, hvor vold  

 er en del af forbrydelsen, men ikke straffes særskilt, medmindre der er  

 foretaget noget ekstraordinært under gerningens udførelse.
Det  

 vil ikke blive ændret med dette forslag.
Forslagsstillerne finder dog,  

 at der for visse kriminelle handlinger burde ske en særskilt  

 strafudmåling for følgerne af den kriminelle handling.  

 Forslagsstillerne har således planer om at fremsætte forslag om,  

 at der ved strafudmåling for brugstyveri, rambuktyveri, indbrud og  

 lignende sker en udvidelse af straffen i forhold til den  

 værdiforringelse, gerningsmanden er årsag til i forbindelse med  

 sin forbrydelse.
Har en lovovertræder fået dom for et eller  

 flere forhold, og opdages det senere, men før straffen er afsonet, at  

 den pågældende har gjort sig skyldig i yderligere forhold,  

 så afgøres det først, om der overhovedet skal rejses  

 tiltale, idet anklagemyndigheden kan frafalde tiltale, hvis det nyopdagede  

 forhold ikke vil føre til idømmelsen af en tillægsstraf.  

 Rejses der tiltale, skal dommeren kigge tilbage på de tidligere  

 pådømte forhold og regne ud, hvilken fællesstraf der ville  

 være blevet pådømt, dersom forholdene alle havde  

 været pådømt under et.
Den eventuelle yderligere straf  

 bliver så idømt som en tillægsstraf.
Skriftlig fremsættelse Tom Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om afskaffelse af  

 mængderabat ved strafudmåling for flere kriminelle forhold og  

 konsekvent udløsning af reststraf ved fornyet kriminalitet.
(Beslutningsforslag nr.
B 13).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
