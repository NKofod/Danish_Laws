Bekendtgørelse om uddannelsen til  

 ingeniør i Business Development I henhold til § 2, stk. 1, og § 11, stk. 2, i  

 universitetsloven, jf. lovbekendtgørelse nr. 1177 af 22. december  

 1999, og § 6, stk. 1, og § 6a i lov om teknika, jf.  

 lovbekendtgørelse nr. 865 af 27. september 1996, fastsættes:
Kapitel 1 Formål og struktur § 1. Formålet med uddannelsen er gennem et  

 afrundet tværfagligt uddannelsesforløb at give de studerende  

 kompetence i forretningsskabelse gennem udvikling af nye produkter og  

 forretningsideer samt varetagelse af de funktioner, der knytter sig til  

 forretnings- og produktudviklingsfunktionen, herunder også at etablere  

 og drive egen virksomhed på baggrund af grundigt udarbejdet  

 idégrundlag, strategi og forretningsplan.
Uddannelsen integrerer  

 naturvidenskabelige og tekniske fag med økonomi, markedsføring,  

 design og personlig udvikling samt teambaserede arbejdsprocesser.
Uddannelsen  

 skal kvalificere de studerende til såvel nationalt som internationalt  

 at varetage erhvervsfunktioner, hvor de 1)	selvstændigt initierer og gennemfører innovation,  

 forretningsskabelsesprocesser og udviklingsopgaver samt løser tekniske  

 og økonomiske problemer under anvendelse af tekniske og  

 økonomiske forskningsresultater, naturvidenskabelig viden og personlig  

 kompetence, 2)	kritisk tilegner sig ny viden inden for relevante  

 ingeniørmæssige og merkantile områder og  

 selvstændigt løser ingeniørmæssige og merkantile  

 arbejdsopgaver i forbindelse med forretningsskabelse, 3)	skal planlægge, realisere og styre komplekse  

 innovationsprojekter og udviklingsopgaver såvel selvstændigt som  

 med respekt for sociale og psykologiske mekanismer, skal kunne etablere og  

 befordre udviklingen af højtydende projektteam og være i stand  

 til at inddrage samfundsmæssige, økonomiske, miljø- og  

 arbejdsmiljømæssige konsekvenser i forbindelse med  

 forretningsskabelse, herunder løsningen af tekniske og merkantile  

 problemer, 4)	skal kommunikere klart i skrift, tale og visuelt via tegninger og  

 modeller samt forhandle inden for tekniske og merkantile arbejdsområder  

 på dansk og engelsk, 5)	skal indgå i ledelses-, samarbejds- og procesmæssige  

 sammenhænge, også i tværfaglige projektteam, hvor  

 deltagerne kommer med forskellig uddannelsesmæssig, sproglig og  

 kulturel baggrund, og 6)	via integration af teknik, økonomi, markedsviden, design og  

 menneskelig kapital skal kunne etablere beslutningsgrundlaget for  

 forretningsorienteret udvikling og etablering.
§ 2. Uddannelsen er normeret til 4½  

 studenterårsværk inklusive ½ års obligatorisk praktik og  

 svarer i alt til 270 ECTS-point.
Uddannelsen kan indeholde  

 værkstedspraktik.
 Stk. 2. Et studenterårsværk svarer til 60 point i  

 European Credit Transfer System (ECTS-point).
 Stk. 3. Uddannelsen kan danne grundlag for en  

 kandidatuddannelse og tilrettelægges således, at den studerende  

 har mulighed for at tilrettelægge sit studium med tilvalgsfag og  

 moduler, som giver adgang til civilingeniørstudiet med henblik  

 på at afslutte dette efter 2 års studium.
§ 3. Den, der har gennemført uddannelsen,  

 har ret til at betegne sig ingeniør i Business Development.
På  

 engelsk anvendes betegnelsen Bachelor of Engineering in Business Development  

 (BDE).
 § 4. Uddannelsen udbydes af Handels- og  

 Ingeniørhøjskolen i Herning.
 Stk. 2. Undervisningsministeriet kan godkende, at uddannelsen  

 udbydes af andre ingeniørhøjskoler i samarbejde med  

 handelshøjskoler/universiteter.
Kapitel 2 Uddannelsens indhold § 5. Uddannelsen omfatter følgende  

 fagområder:
 1)	Personlige kompetencer: Sociale færdigheder, kreativitet,  

 læring, analyse og diagnose, projektledelse svarende til 40  

 ECTS-point.
 2)	Teknik: Naturvidenskabelige fag, konstruktion/produktudvikling,  

 produktion/logistik svarende til 120 ECTS-point.
 3)	Økonomi: Afsætning, strategisk planlægning,  

 driftsøkonomi/finansiering, innovationsledelse, ledelse og motivation  

 svarende til 50 ECTS-point.
 4)	Product Styling: Man machine interface, semantic, trend sociologi  

 svarende til 30 ECTS-point.
 Stk. 2. Uddannelsen tilrettelægges således, at den  

 giver mulighed for specialisering inden for fagområderne mecatronic,  

 produkt design og afsætning/ledelse.
 Stk. 3. Institutionen kan tillade, at en studerende  

 overgår fra en specialisering til en anden, evt. under  

 forudsætning af at supplerende studieaktiviteter  

 gennemføres.
 § 6. Uddannelsen er opbygget af et antal  

 studieenheder, der har som mål at give de studerende en helhed af  

 faglige kvalifikationer inden for en nærmere fastsat tidsramme.
§ 7. Den obligatoriske praktik udføres som  

 lønnet praktik i Danmark eller i udlandet.
Den skal have et omfang af  

 6 måneder svarende til 30 ECTS-point og skal være placeret i  

 studiets sidste del.
Institutionen skal godkende det enkelte  

 praktiksted.
Stk. 2. Institutionen kan efter regler i studieordningen  

 godkende, at praktikken i særlige tilfælde er ulønnet.
Den  

 ulønnede ingeniørpraktik må dog højst have et  

 omfang svarende til 30 pct. af den samlede ingeniørpraktik.
 § 8. Uddannelsen skal afsluttes med et  

 afgangsprojekt.
Stk. 2. Afgangsprojektet i uddannelsen skal have et omfang  

 svarende til mindst 15 ECTS-point og omfatter en selvstændig  

 eksperimentel, empirisk og/eller teoretisk behandling af en praktisk  

 problemstilling i tilknytning til uddannelsens centrale emner.  

 Afgangsprojektet skal demonstrere den studerendes evne til at kommunikere  

 på dansk og fremmedsprog med en høj grad af korrekthed og  

 professionalisme samt dokumentere den studerendes evne til at anvende teorier  

 og metoder inden for teknik, design, økonomi og international  

 markedsføring.
Afgangsprojektet dokumenteres gennem en rapport og  

 efter bestemmelse i studieordningen ved en mundtlig fremlæggelse.
Stk. 3. Emnet for et afgangsprojekt skal godkendes af  

 institutionen, der samtidig fastsætter en frist for afslutningen af  

 afgangsprojektet.
Institutionen skal påse, at fristen overholdes.
Kapitel 3 Eksamen m.v.
 § 9. For eksamen, herunder prøveformer,  

 bedømmelse, eksamensbevis, klage over eksamen m.v. gælder  

 reglerne i bekendtgørelse om eksamen ved visse videregående  

 uddannelser under Undervisningsministeriet (eksamensbekendtgørelsen),  

 bekendtgørelse om censorinstitutionen for visse videregående  

 uddannelser under Undervisningsministeriet (censorbekendtgørelsen)  

 samt bekendtgørelse om karakterskala og anden bedømmelse.
Kapitel 4 Andre regler § 10. Institutionen fastsætter inden for  

 bekendtgørelsens rammer nærmere regler om uddannelsen i en  

 studieordning.
 Stk. 2. Studieordningen skal indeholde:
 1)	Mål og indhold af de enkelte fag samt tidsmæssigt omfang  

 angivet i ECTS-point, herunder afgangsprojekt, evt. værkstedspraktik og  

 obligatorisk praktik.
 2)	Oplysninger om obligatoriske studieaktiviteter og  

 tilvalgsmuligheder.
 3)	Beskrivelse af områder for specialisering og dertil knyttede  

 krav.
 4)	Evt. tidsfrister for gennemførelsen af uddannelserne samt  

 dele heraf.
 5)	Beskrivelse af undervisnings- og arbejdsformer.
 6)	Regler om undervisnings- og eksamenskrav.
 7)	Regler om skriftlige opgaver herunder afgangsprojektet.
 8)	Eventuelle regler om merit.
 9)	Eventuelle regler om fritagelse for værkstedspraktik og  

 obligatorisk praktik.
Stk. 3. I undervisningen indgår  

 miljømæssige problemstillinger, der er relevante for det  

 pågældende område.
Det tilstræbes samtidig, at de  

 studerende inden for uddannelsens emnemæssige rammer opnår  

 indsigt i samspillet mellem forskellige kulturformer.
 Stk. 4. Det skal af studieordningen fremgå, at  

 institutionen, når det findes begrundet i usædvanlige forhold,  

 kan dispensere fra de regler i studieordningen, der alene er fastsat af  

 institutionen.
Stk. 5. Inden en studieordning fastsættes og ved  

 væsentlige ændringer heri, tager institutionen kontakt til  

 aftagerrepræsentanter.
Derudover indhentes udtalelse fra  

 censorformandskabet, jf. censorbekendtgørelsen.
 Stk. 6. Studieordningen og væsentlige ændringer  

 heri træder i kraft ved et studieårs begyndelse.
 Stk. 7. Ved udstedelse af nye  

 studieordninger og ved væsentlige ændringer af studieordninger  

 fastsættes overgangsregler i studieordningen.
 Stk. 8. Studieordninger og ændringer heri sendes til  

 orientering til censorer, Undervisningsministeriet og relevante  

 uddannelsesinstitutioner.
 § 11. Institutionen kan i hvert enkelt  

 tilfælde eller ved regler i studieordningen godkende, at  

 gennemførte uddannelseselementer fra en anden dansk eller udenlandsk  

 videregående uddannelse træder i stedet for uddannelseselementer,  

 eller dele heraf, der er omfattet af denne bekendtgørelse.  

 Afgørelsen træffes på grundlag af en faglig vurdering af  

 ækvivalensen mellem de berørte uddannelsesdele.
 Stk. 2. Ved godkendelse efter stk. 1 anses  

 uddannelseselementet for gennemført, hvis det er bestået efter  

 reglerne om den pågældende uddannelse.
§ 12. Undervisningsministeriet kan tillade  

 fravigelse af bekendtgørelsen som led i forsøg.
Samtidig  

 fastsættes forsøgets varighed og rapporteringsformen.
 Stk. 2. Undervisningsministeriet træffer  

 afgørelse om at dispensere fra bekendtgørelsen, når det  

 findes begrundet i usædvanlige forhold, bortset fra de tilfælde,  

 der er nævnt i § 11, stk. 1.
§ 13. Institutionens afgørelser i henhold  

 til bekendtgørelsen kan, for så vidt angår retlige  

 spørgsmål, indbringes for Undervisningsministeriet.
Klagen til  

 ministeriet indgives til institutionen.
Institutionen giver klageren  

 lejlighed til inden for en frist af 1 uge at fremkomme med eventuelle  

 kommentarer til institutionens udtalelse om klagen.
Institutionen  

 videresender klagen til ministeriet sammen med udtalelsen og klagerens  

 eventuelle kommentarer.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
Kapitel 5 Ikrafttræden § 14. Bekendtgørelsen træder i kraft den 1.  

 september 2000.
