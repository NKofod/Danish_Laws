 I  

 anledning af et selskabs køb af virksomheden i et søsterselskab fastsatte  

 ligningsmyndigheden goodwill, og anså det købende selskab for skattepligtig  

 af  

 den manglende berigtigelse af goodwill værdien, idet man anså beløbet som  

 tilskud.
Overdragelse af goodwill - Omgørelse ved overdragelse af goodwill Ligningsrådet fandt i marts 1992, henset til  

 praksis, hvorefter overdragelse af goodwill altid skal ske til handelsværdi,  

 også når der er tale om handel mellem interesseforbundne parter, ikke  

 anledning  

 til at imødekomme den ansøgte omgørelse.
Overdragelsen af aktiviteten til selskabets  

 søsterselskab skete pr. 31/8 1988 og havde omfattet virksomhedens aktiver og  

 rettigheder, bortset fra faste ejendomme.
Det købende og det sælgende selskab  

 var helejede datterselskaber af samme moderselskab.
Af købekontrakten fremgik, at virksomhedens  

 goodwill og navn samt logo indgik i overdragelsen.
Det var i kontrakten  

 endvidere anført, at da såvel køber som sælger var helejede datterselskaber  

 af  

 samme moderselskab, var parterne enige om, at der ikke skulle foretages  

 goodwillberegning.
 Det var oplyst, at et revisionsfirma i forbindelse  

 med overdragelsen havde foretaget en goodwill beregning, der udviste minus  

 7,4  

 mio. kr., og hvor beregningsgrundlaget havde været regnskabsåre ne 1984/85  

 til  

 1986/87, idet regnskabet for perioden 1/9 1987-31/8 1988 endnu ikke forelå.
 Skatteforvaltningen havde tilsvarende foretaget  

 en goodwillberegning, hvor det sælgende selskabs seneste regnskabsår 1987/88  

 var inddraget, idet overdragelsen fandt sted på regnskabsårets sidste dag.  

 Goodwill var herefter fastsat til 17 mio. kr., idet selskabets resultat i det  

 seneste regnskabsår forud for overdragelsen var væsentlig højere end de  

 forudgående to regnskabsår.
 Ligningsrådet fandt i marts 1992, henset til  

 praksis, hvorefter overdragelse af goodwill altid skal ske til handelsværdi,  

 også når der er tale om handel mellem interesseforbundne parter, ikke  

 anledning  

 til at imødekomme den ansøgte omgørelse.
 Ligningsrådet lagde vægt på, at det købende  

 selskab på overdragelsesdagen burde have været klar over, dels at goodwill  

 skulle værdiansættes til handelsværdi, dels at denne værdi var betydelig.
Den fastsatte goodwillværdi blev efterfølgende  

 indbragt for skatteankenævnet, der skønsmæssigt nedsatte goodwillværdien til  

 7  

 mio. kr.
Den manglende betaling for denne goodwill ved overdragelsen blev  

 anset  

 for en gave (tilskud) til det købende selskab, jf. statsskattelovens § 4.  

 Indkomstansættelsen blev herefter indbragt for Landsskatteretten.
Ved kendelse af 3/5 1994 fandt Landsskatteretten  

 det passende at nedsætte den beregnede goodwill fra 7 mio. kr. til 1,5 mio.  

 kr., idet Landsskatteretten efter det oplyste om karakteren af den drevne  

 virksomhed fandt, at der ved overdragelsen forelå en goodwillværdi.
Da  

 overdragelsen er sket mellem koncernforbundne selskaber, fandt retten, at  

 værdien må fastsættes ved et skøn.
Henset til det overdragne selskabs  

 resultater, det i øvrigt om branchen oplyste og det af repræsentanten  

 (revisionsvirksomheden) anførte fandt retten, at goodwillværdi beregnet efter  

 det vejledende cirkulære ikke vil give et retvisende billede af den goodwill,  

 der var tilstede ved overdragelsen.
Henset til Landsskatterettens kendelse og til,  

 at Ligningsrådet ved sin oprindelige afgørelse bl.a. havde lagt vægt på, at  

 selskabet burde være klar over, at goodwillværdien var betydelig, har  

 Ligningsrådet ved sin fornyede behandling af sagen efter omstændighederne  

 meddelt tilladelse til omgørelse.
 Omgørelsen gennemføres ved betaling fra det  

 købende til det sælgende selskab af den af Landsskatteretten fastsatte  

 goodwillværdi på 1,5 mio. kr.
 Det er således fortsat Ligningsrådets  

 opfattelse, at der, henset til praksis, skal beregnes goodwill til  

 handelsværdi  

 ved overdragelse, også når der er tale om handel mellem interesseforbundne  

 parter.
