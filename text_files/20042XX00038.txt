Skriftlig fremsættelse (23. februar 2005) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af færdselsloven (Sanktionsfastsættelse i sager om spirituskørsel  

 m.v.) (Lovforslag nr.
L 7).
Lovforslaget er med enkelte ændringer en genfremsættelse af  

 lovforslag nr.
L 148, der blev fremsat den 15. december 2004, og som  

 bortfaldt  

 på grund af afholdelse af folketingsvalg.
Inden for færdselslovens område har der udviklet sig et  

 meget kompliceret sanktionssystem vedrørende spiritus- og promillekørsel og  

 kørsel i frakendelsestiden.
Sanktionssystemet er vanskeligt at overskue og  

 forstå for borgerne, og dets komplicerede udformning gør det i sig selv  

 ressourcekrævende at anvende for domstole, politi, anklagemyndighed og  

 forsvarere.
Et hovedformål med lovforslaget er på den baggrund at forenkle de  

 gældende regler og praksis.
 Et andet hovedformål med lovforslaget er at skærpe straffen  

 for spiritus- og promillekørsel og kørsel i frakendelsestiden, således at der  

 sættes betydeligt hårdere ind over for de bilister, der kører i  

 spirituspåvirket tilstand, og som fortsætter med at køre, selv om de har fået  

 frakendt førerretten.
 Lovforslaget bygger navnlig på betænkning nr. 1448/2004 om  

 sanktioner for spirituskørsel og kørsel i frakendelsestiden afgivet af  

 Udvalget  

 om sanktionsfastsættelse i sager om spiritus- og promillekørsel.
 Lovforslaget har følgende hovedelementer:
 Det foreslås, at færdselslovens gældende terminologi ændres,  

 således at man ikke længere opretholder betegnelsen  

 promillekørsel for kørsel  

 med en alkoholpromille under 1,21. I stedet vil enhver overtrædelse af lovens  

 forbud mod at føre et motordrevet køretøj, hvortil der kræves kørekort, efter  

 indtagelse af alkohol, fremover blive benævnt spirituskørsel.
Det foreslås dernæst, at straffen for spirituskørsel skærpes  

 og forenkles.
Strafmaksimum i færdselslovens § 117 foreslås på den baggrund  

 forhøjet fra fængsel i 1 år til fængsel i 1 år og 6 måneder.
Forhøjelsen af  

 strafferammen vil samtidig medføre, at der i de allergroveste tilfælde af  

 gentagen spirituskørsel vil kunne ske varetægtsfængsling.
For førstegangstilfælde af spirituskørsel med en promille i  

 intervallet 0,51-2,00 forudsættes det, at straffen skal være en bøde svarende  

 til den pågældendes månedlige nettoløn ganget med alkoholpromillen.
En sådan  

 regel vil i de fleste tilfælde indebære en markant skærpelse i forhold til i  

 dag, og den vil samtidig være enkel og let at huske.
Har promillen i  

 førstegangstilfælde været 2,01 eller derover forudsættes det, at straffen som  

 udgangspunkt skal fastsættes til fængsel i 20 dage, der som udgangspunkt  

 gøres  

 betinget med vilkår om samfundstjeneste eller alkoholistbehandling, samt en  

 tillægsbøde.
Det forudsættes endvidere, at strafpositionerne i  

 gentagelsestilfælde som udgangspunkt forhøjes med 10 dages fængsel pr. gang,  

 det vil sige i andengangstilfælde vil straffen være 10 dages fængsel ved en  

 promille i intervallet 0,51-2,00 og 30 dages fængsel ved en promille på 2,01  

 eller derover.
Det forudsættes endvidere, at der fremover som udgangspunkt  

 kun  

 kan idømmes én betinget dom med vilkår om samfundstjeneste, derefter skal  

 straffen være ubetinget frihedsstraf.
Også en sådan regel vil indebære en  

 markant skærpelse og vil samtidig være enklere og lettere at huske end det  

 nuværende sanktionssystem.
Der foreslås endvidere, at straffen for kørsel i  

 frakendelsestiden skærpes og forenkles.
Strafmaksimum i færdselslovens § 117  

 a  

 foreslås på den baggrund forhøjet fra fængsel i 1 år til fængsel i 1 år og 6  

 måneder.
Det tilsigtes herved, at straffen for gentagen kørsel i  

 frakendelsestiden skal svare til straffen for spirituskørsel med en promille  

 i  

 intervallet 0,51-2,00. Udgangspunktet er som ved spirituskørsel, at der kun  

 kan  

 idømmes én betinget dom med vilkår om samfundstjeneste.
Der foreslås også skærpelser og forenklinger af reglerne om  

 frakendelse af førerret.
Det foreslås således, at der fremover også skal ske  

 en  

 betinget frakendelse af førerretten for kørsel med en promille i intervallet  

 0,51-0,80, således at der kommer til at gælde samme regel i intervallet  

 0,51-1,20.
Herudover foreslås det, at frakendelsestiden, hvis der skal  

 ske ubetinget frakendelse som følge af spirituskørsel, i alle tilfælde skal  

 være mindst 3 år.
Det forudsættes endvidere, at frakendelsestiden for  

 spirituskørsel normalt fastsættes til 3, 5 eller 10 år.
Efter forslaget skal  

 det ikke længere være muligt at frakende førerretten for bestandig, medmindre  

 der foreligger særdeles graverende kørsel med alvorlig personskade til følge.
 Det foreslås i sammenhæng hermed, at den særlige regel i §  

 132, stk. 2, hvorefter personer, der har gennemført alkoholistbehandling, kan  

 generhverve førerretten væsentligt hurtigere end andre, ophæves.
Endvidere foreslås en forenkling af de gældende regler om  

 gentagelsesvirkningens tidsmæssige udstrækning, således at  

 gentagelsesvirkningen af en afgørelse om spirituskørsel skal ophøre samtidig  

 både med hensyn til straffen og frakendelsessanktionen.
Det foreslås således,  

 at gentagelsesvirkningen for en afgørelse om spirituskørsel, hvor førerretten  

 er frakendt ubetinget, både for så vidt angår straffen og frakendelsen skal  

 ophøre 5 år efter udløbet af frakendelsestiden.
Der foreslås desuden en udvidelse af adgangen til at  

 konfiskere køretøjer i forbindelse med færdselslovsovertrædelser.
Der  

 foreslås  

 således bl.a. en lempelse af betingelserne for at anvende konfiskation af et  

 motordrevet køretøj, hvortil der kræves kørekort, med henblik på en øget brug  

 af konfiskation i forbindelse med bl.a. spirituskørsel.
I den forbindelse  

 foreslås det endvidere, at det skal være muligt at konfiskere den dømtes  

 køretøj, selv om dette køretøj ikke har været anvendt ved den kørsel, som  

 giver  

 anledning til konfiskationen.
Det foreslås endvidere, at der indføres en ny regel om  

 obligatorisk konfiskation af en førers køretøj, når den pågældende tredje  

 gang  

 inden for en periode på 3 år gør sig skyldig i spirituskørsel af en sådan  

 grovhed, at den medfører ubetinget frakendelse af førerretten.
Det er en  

 betingelse, at alle tre spirituskørsler har været med en promille over 1,20,  

 således at de i sig selv (bedømt som førstegangstilfælde) vil medføre  

 ubetinget  

 frakendelse af førerretten.
Konfiskation af førerens køretøj kan også i dette  

 tilfælde ske, selv om det pågældende køretøj ikke har været anvendt i  

 forbindelse med den aktuelle spirituskørsel.
 Endelig foreslås det, at der skal gælde et krav om  

 deltagelse i et kursus i alkohol og trafik (A/T-kursus) for personer, der har  

 fået førerretten frakendt betinget på grund af spirituskørsel.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
