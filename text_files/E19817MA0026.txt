 Såfremt en momsregistreret lejer lader lokalerne renovere for egen regning  

 kan virksomheden medregne den fakturerede afgift til sin indgående afgift.
 Hvis den kontraktlige renoveringsforpligtelse ved dom eller forlig derimod  

 realiseres som en kontanterstatning til udlejeren, skal der ikke beregnes  

 afgift af kontanterstatningen, og ingen del heraf kan følgelig medregnes til  

 den indgående afgift hos lejeren.
 Udlejeren vil i forbindelse med en eventuel renovering af lokalerne for  

 egen regning efter reglerne for registrerede virksomheder kunne medregne  

 afgiften til sin indgående afgift.
 Dette forudsætter, at virksomheden er frivillig registreret efter  

 bekendtgørelsen om frivillig registrering efter merværdiafgiftsloven for  

 udlejning, bortforpagtning og salg af fast ejendom.
