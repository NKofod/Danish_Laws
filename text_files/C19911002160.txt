(Julebrev) Dette brev sendes til samtlige skadesforsikringsselskaber,  

 livsforsikringsselskaber og tværgående pensionskasser hjemmehørende her i  

 landet, uanset enkelte punkter nævnt nedenfor kun har relevans for  

 selskaberne gruppevis.
 Selskaber/kasser, der ikke har regnskabsafslutning 31/12 bedes tage hensyn  

 til brevets indhold ved udarbejdelsen af det årsregnskab, der afsluttes i  

 1992.
 Brevet erstatter Finanstilsynets brev af 28. december 1990 vedrørende  

 årsregnskabet for 1990.
 I det følgende benævnes bekendtgørelse nr. 723 af 27/11 1989 om  

 skadesforsikringsselskabers årsregnskaber »skadebekendtgørelsen«,  

 og bekendtgørelse nr. 724 af 27/11 1989 om livsforsikringsselskabers og  

 pensionskassers årsregnskaber benævnes »livbekendtgørelsen«.
 Visse bestemmelser i lov om forsikringsvirksomheds regnskabskapitel (kap.  

 14) er ændret ved lov nr. 345 af 6. juni 1991. Ændringerne vedrører bl.a.  

 omlægning af regnskabsår og regler i forbindelse med metodeskift. Ændringerne  

 træder i kraft med virkning for regnskabsår, der påbegyndes 1. juli 1991  

 eller senere. Ændringerne vedrørende metodeskift er en indskærpelse af  

 forhold, der også før lovændringen, måtte anses for indeholdt i god  

 regnskabsskik, hvorfor de bør iagttages ved udarbejdelsen af årsregnskabet  

 for 1991.
 Skadebekendtgørelsen er blevet ændret ved bekendtgørelse nr. 724 af 30.  

 oktober 1991. Ændringsbekendtgørelsen indeholder en ny formulering af  

 skadebekendtgørelsens § 16, stk. 2, og berører alene selskaber, der driver  

 arbejdsskadeforsikring. Ændringsbekendtgørelsen er udstedt fordi den  

 hidtidige formulering af skadebekendtgørelsens § 16, stk. 2, gav anledning  

 til tvivl.
 Med den nye formulering af bestemmelsen er det præciseret, at posten  

 »udjævningshensættelser« skal indeholde eventuelle  

 udjævningshensættelser efter § 16, stk. 1, plus en eventuel positiv bonusfond  

 i henhold til avancebegrænsningsregnskabet.
 Skadesforsikringsselskabers opmærksomhed henledes på, at de inden udgangen  

 af januar 1992 vil få tilsendt rettelsesblade til vejledningen til udfyldelse  

 af skemasæt til årsregnskabsindberetning for skadesforsikringsselskaber.  

 Rettelsesbladene vil indeholde en mere detaljeret vejledning vedrørende  

 udfyldelse af skemaside S 18 (afvikling af sidste års  

 erstatningshensættelser).
 Følgende forhold præciseres, idet ændringer i forhold til  

 »Nytårsbrevet« af 28. december 1990 er markedet med streg i  

 margenen:
 1. Indsendelsestidspunkt.
Det reviderede årsregnskab som dette skal forelægges generalforsamlingen  

 samt revisionsprotokollat skal indsendes til Finanstilsynet umiddelbart efter  

 at regnskabet er godkendt af bestyrelsen, jf.
LFV § 125, stk. 1. Bestemmelsen  

 indebærer, at selskabet ikke skal afvente eventuel efterfølgende trykning,  

 men at regnskabet indsendes i den form det er forelagt for og godkendt af  

 bestyrelsen.
Den seneste frist (otte dage før generalforsamlingen), der er  

 nævnt i bestemmelsen, finder således kun anvendelse i tilfælde af, at  

 bestyrelsen først godkender årsregnskabet 8 dage før generalforsamlingen.  

 Finanstilsynet har den 20/9 1991 (skadesforsikringsselskaber) og den 1/10  

 1991 (livsforsikringsselskaber og tværgående pensionskasser) udsendt  

 rettelsesblade til vejledningerne til udfyldelse regnskabsskemaerne, der  

 bl.a. indskærper indsendelsesfristerne.
 2. Fradrag for afgifter i præmieindtægten.
Efter skadebekendtgørelsens § 20 og livbekendtgørelsens § 20 skal  

 præmieindtægten i resultatopgørelsen opføres efter fradrag af afgifter.
Med  

 afgifter i denne sammenhæng menes afgifter i forbindelse med  

 forsikringstegningen eller knyttet til præmieindtægten, hvor selskabet har  

 funktion med karakter af »skatteopkræver« og ikke er egentligt  

 skattesubjekt.
Sådanne afgifter er: Stempelafgifter på forsikringspolicerne,  

 afgifter på autoforsikringer og lystbådeforsikringer og i  

 arbejdsskadeforsikring bidrag til arbejdsmiljøfonden.
 3. Udgifter til skadesforebyggelse m.v.
I skadebekendtgørelsens § 22 er anført hvilke udgifter, der ud over de  

 egentlige erstatninger til forsikrede skal indgå i erstatningsudgifterne.  

 Bestemmelsen må forstås således, at det er udgifter afholdt til besigtigelse,  

 vurdering, bekæmpelse og begrænsning af skader indtruffet i regnskabsåret,  

 der skal indg å , mens omkostninger generelt til skadesforebyggelse eller i øvrigt til  

 nedbringelse af erstatningsudgifterne på sigt ikke må indgå i  

 erstatningsudgifterne.
Sådanne omkostninger, eksempelvis udgifter til  

 opbygning af auto-taks-systemet, opføres under administrationsomkostninger.
 4. Gruppelivspræmier i pensionskasser.
 Gruppelivspræmier i tværgående pensionskasser opføres i resultatopgørelsen  

 under andre ordinære udgifter og ikke under pensionsydelser.
 5. Kurtage og provision.
 Kurtage og provision i forbindelse med værdipapirhandel kan behandles som  

 en del af anskaffelsesprisen henholdsvis afståelsessummen på værdipapirerne  

 således, at beløbene resultatmæssigt indgår i kursgevinster og -tab m.v.
 6. Den »officielle« kurs.
Finanstilsynets bekendtgørelse nr. 706 af 18. oktober 1990 om Københavns  

 Fondsbørs indebærer, at samtlige kurser, der offentliggøres af Københavns  

 Fondsbørs, er officielle.
Den tidligere benævnte »officielle kurs«,  

 dvs. et omsætningsvejet gennemsnit af alle handler foretaget på og  

 indberettet til Københavns Fondsbørs' handelssystem i tidsrummet 00.00 -  

 15.00, benævnes nu »alle handler«.
Det er herefter kursen benævnt  

 »alle handler«, der finder anvendelse ved værdiansættelsen af  

 børsnoterede værdipapirer til markedsværdi, jf. skadebekendtgørelsen § 30 og  

 livbekendtgørelsen §§ 33 og 54.
 7. Indtægter ved agenturvirksomhed og administration.
Resultatopgørelsens delregnskab benævnt »Forsikringsvirksomhed«,  

 jf. skadebekendtgørelsens § 8 og livbekendtgørelsens § 8, bør som  

 udgangspunkt alene indbefatte beløb, der vedrører selskabets egen  

 forsikringsbestand.
Provisionsindtægter ved tegning af forsikringer for andre  

 selskaber eller indtægter ved administration for andre selskaber,  

 koncerninternt eller -eksternt, bør derfor som hovedregel ikke indgå under  

 »Forsikringsvirksomhed«, men opføres under »Andre ordinære  

 indtægter« under »Samlet virksomhed«.
De med erhvervelsen af  

 disse indtægter forbundne udgifter opføres under »Andre ordinære  

 udgifter«.
Er der såvel indtægter som udgifter under fællesposten C II  

 »Andre ordinære indtægter/udgifter« specificeres indtægter og  

 udgifter på underposter i resultatopgørelsen eller i en note.
Ovennævnte  

 hovedregel kan, hvis de pågældende indtægter ved agenturvirksomhed eller  

 administration for andre er af uvæsentlig størrelse, fraviges, således at  

 indtægterne indgår som et fradrag i erhvervelses- og  

 administrationsomkostninger.
I givet fald skal sådanne »negative  

 omkostninger« oplyses med det fulde beløb i specifikationen af  

 erhvervelses- og administrationsomkostninger.
 8. IBNR-hensættelser i livsforsikring.
 Livbekendtgørelsens § 14 indebærer, at erstatningshensættelserne skal  

 indbefatte et skøn over udbetalinger foranlediget af uanmeldte  

 forsikringsbegivenheder indtruffet i regnskabsåret (IBNR-hensættelser), i det  

 omfang udbetalingerne forfalder ved anmeldelse eller i øvrigt ville være  

 forfaldet inden regnskabsårets udgang i tilfælde af, at  

 forsikringsbegivenheden havde været anmeldt og sagen havde været  

 færdigbehandlet.
 9. Mellemværender med dattervirksomheder m.v.
§ 11  i skadebekendtgørelsen og § 11 i  

 livbekendtgørelsen skal forstås således, at et mellemværende med en  

 dattervirksomheder skal opføres på aktivsiden, hvis det er et tilgodehavende  

 og på passivsiden, hvis det er en gæld.
Den i bestemmelsen nævnte  

 modregningsadgang finder kun anvendelse, når der i forhold til den samme  

 dattervirksomhed eller associerede virksomhed er bogført såvel et  

 tilgodehavende som en gæld.
 10. Bonus, rabatter m.v. i skadesforsikring.
Bonus, præmierabatter og -tilbagebetalinger i skadeforsikring opføres ikke  

 som en udgift i resultatopgørelsen, men fradrages i præmieindtægten, jf.  

 skadebekendtgørelsens § 20. Dette gælder også, hvis rabatten  

 »udbetales« ved et fradrag i det kommende års præmie.
I så fald  

 opføres præmieindtægten i det kommende år uden fradraget.
Efteropkrævninger  

 behandles tilsvarende som et en del af det års præmieindtægt opkrævningen  

 vedrører.
I gensidige selskaber behandles tilbagebetalinger til medlemmerne  

 på denne måde, hvis tilbagebetalingen er foretaget på baggrund af årets  

 skadesforløb eller resultat.
Udbetalinger til medlemmer, som ikke har  

 baggrund i årets skadesforløb eller resultat behandles som en del af  

 overskudsfordelingen.
 11. Specifikation af ændringen i  

 livsforsikringshensættelserne.
 Hensigten med noteoplysningskravet i livbekendtgørelsens § 23, sidste pkt.  

 er, at der i noten skal foretages de beløbsmæssige specifikationer, der er  

 nødvendige for at forklare ændringen i livsforsikringshensættelserne.  

 Ændringen specificeres ved angivelse af:
- rentetilskrivning (evt. opdelt på grundlagsrente og overrente), - præmieindtægt (medlemsbidrag), - forsikringsydelser, - omkostningstillæg efter tilskrivning af omkostningsbonus, - risikogevinst efter tilskrivning af risikobonus - ændring i tillægget efter § 43, stk. 3, til dækning af fremtidige  

 administrationsomkostninger.
 12. Straksnedskrivning af goodwill.
Skadebekendtgørelsens § 38 og livbekendtgørelsens § 40 foreskriver, at af-  

 og nedskrivninger samt opskrivninger skal indgå i resultatopgørelsen.  

 Bestemmelsen omfatter også straksnedskrivning af goodwill.
Nedskrivningen kan  

 efter omstændighederne opføres som en ekstraordinær udgift.
 13. Fordeling af finansindtægter.
§ 21  i skadebekendtgørelsen og § 21 i  

 livbekendtgørelsen vedrørende beregning af finansindtægt af forsikring  

 indebærer ikke, at de gennemsnitlige forsikringsmæssige bruttohensættelser og  

 den gennemsnitlige balancesum nødvendigvis skal beregnes som et simpelt  

 gennemsnit af primo- og ultimotallene.
Gennemsnittet af primo- og  

 ultimotallene kan anvendes, når en sådan beregning afspejler henholdsvis de  

 gennemsnitlige bruttoforpligtelser og den gennemsnitlige balancesum i årets  

 løb, men er primo- og/eller ultimotallene atypiske for året ved at være  

 ekstraordinært store eller små, skal der foretages en korrektion eller  

 anvendes en anden beregningsmetode, således at fordelingen giver et  

 retvisende billede af den del af årets resultat af investeringsvirksomheden,  

 der kan relateres til de beløb, der har modsvaret forpligtelserne over for  

 forsikringstagere og medlemmer.
 14. Metoder for værdiansættelse af aktier i  

 livsforsikringsselskaber og pensionskasser.
Livbekendtgørelsens § 33 fastsætter, at børsnoterede værdipapirer, der  

 ikke omfattes af § 32, herunder aktier, skal værdiansættes til højst  

 børskursen.
Bestemmelsen giver i praksis anledning til anvendelse af  

 forskellige metoder for værdiansættelse af aktier også udover de 2  

 traditionelle: værdiansættelse til markedsværdi (børskurs) eller til laveste  

 værdi af anskaffelsespris eller markedsværdi.
Uanset hvilken metode der  

 anvendes, må metoden kun ændres i undtagelsestilfælde, jf.
LFV § 122, stk. 1,  

 nr. 2, og stk. 3. I givet fald skal metodeskiftet behørigt begrundes, og den  

 beløbsmæssige indvirkning på aktiver og passiver, den økonomiske stilling og  

 resultatet oplyses.
Anvendes en metode, hvorefter aktierne ansættes til en  

 fast andel af børskursværdien, vil en ændring af denne andel være at betragte  

 som et metodeskift, jf. i øvrigt LFV § 122a, der er indføjet i LFV i henhold  

 til lov nr. 345 af 6. juni 1991.
 15. Nytegningsomkostninger i skadesforsikring.
 Provision udbetalt i anledning af forsikringers fornyelse, dvs. ved  

 udebliven opsigelse fra forsikringstager ved forsikringsperiodens udløb, kan  

 betragtes som en del af nytegningsomkostningerne, dvs. en forholdsmæssig  

 andel af »fornyelsesprovisionen« kan fradrages ved opgørelsen af  

 præmiehensættelserne, jf. skadebekendtgørelsens § 42, stk. 2.
 16. Indtægtsførsel af egenkapital.
 Der må ikke overføres beløb fra egenkapital til resultatopgørelsen eller  

 direkte fra egenkapital til en gælds- eller hensættelsespost.
 17. Værdiansættelse af terminskontrakter m.v. i  

 livsforsikring.
 I Vejledning af 20. december 1989 om værdiansættelse af terminskontrakter  

 m.v. i livsforsikringsselskaber og pensionskasser har Finanstilsynet fastsat  

 en undtagelsesregel fra livbekendtgørelsens § 37. Efter undtagelsesreglen  

 finder reglen om, at terminskontrakter m.v. skal værdiansættes til den værdi  

 kontrakterne har på balancetidspunktet under visse omstændigheder ikke  

 anvendelse på kontrakter vedrørende værdipapirer, der er omfattet af  

 livbekendtgørelsens § 32, stk. 1 og 2. Undtagelsesreglen kan anvendes  

 tilsvarende på kontrakter vedrørende andre værdipapirer (aktier), hvis disse  

 andre værdipapirer efter selskabets eller pensionskassens praksis  

 værdiansættes til anskaffelsespriser.
 18. Erhvervelses- og administrationsomkostninger i  

 femårsoversigten.
I henhold til skadebekendtgørelsens § 28 og livbekendtgørelsens § 30 skal  

 femårsoversigten bl.a. indeholde angivelse af »Erhvervelses- og  

 administrationsomkostninger (i alt)».
Med denne formulering var  

 tilsigtet, at samtlige erhvervelses- og administrationsomkostninger, uanset  

 om de i resultatopgørelsen posteres under »Forsikringsvirksomhed«,  

 »Investeringsvirksomhed« eller »Samlet virksomhed« skulle  

 indgå i denne post i femårsoversigten.
I praksis angives ofte i  

 femårsoversigten under denne post beløb svarende til resultatopgørelsens post  

 A IV (skadesforsikring) og post A V (livsforsikring). På den baggrund anmodes  

 samtlige selskaber og kasser om at følge denne praksis, således at  

 femårsoversigtens post til erhvervelses- og administrationsomkostninger  

 svarer til den nævnte post under »Forsikringsvirksomhed« i  

 resultatopgørelsen.
Posten er defineret i skadebekendtgørelsens § 23, stk. 1,  

 og i livbekendtgørelsens § 24, stk. 1.
