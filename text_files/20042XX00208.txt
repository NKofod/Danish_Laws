Skriftlig fremsættelse (23. februar 2005) Integrationsministeren  

  

 (Rikke Hvilshøj):
 Herved tillader jeg mig for Folketinget at fremsætte:
Forslag til lov om  

 ændring af lov om danskuddannelse for voksne udlændinge m.fl.,  

 integrationsloven og udlændingeloven (Styrkelse af familiesammenførtes  

 danskindlæring, fremrykket og intensiveret danskuddannelse til flygtninge,  

 ændret udvælgelse af og styrket integrationsindsats over for kvoteflygtninge  

 m.v.) (Lovforslag nr.
L 79).
Lovforslaget har tidligere været fremsat som lovforslag nr.  

 L 97 af 11. november 2004. Lovforslag nr.
L 97 bortfaldt ved udskrivelse af  

 valg til Folketinget den 8. februar 2005. Det fremsatte lovforslag er i alt  

 væsentligt identisk med lovforslag nr.
L 97.
Kendskab til det danske sprog og til kultur- og  

 samfundsforhold i Danmark er en afgørende forudsætning for integration på  

 arbejdsmarkedet og i det danske samfund.
Det er derfor af væsentlig  

 betydning,  

 at udlændinge, der kommer til Danmark, tilegner sig det danske sprog og viden  

 om kultur- og samfundsforhold i Danmark så hurtigt som muligt.
De fleste  

 selvforsørgende, familiesammenførte udlændinge, der er omfattet af  

 integrationsloven, deltager i danskuddannelse.
Der er imidlertid en mindre  

 gruppe, der ikke modtager kommunens tilbud, ligesom der er mange, der ikke  

 gennemfører det fulde uddannelsestilbud med aflæggelse af en afsluttende  

 prøve.
 Lovforslaget skal bidrage til at fremme, at alle  

 familiesammenførte udlændinge deltager i danskuddannelse eller tilegner sig  

 sproget på anden måde, og at alle fuldfører uddannelsen med aflæggelse af en  

 afsluttende prøve.
Det foreslås derfor,   

 	  

 at ansøgeren og den  

 herboende ægtefælle som en betingelse for ægtefællesammenføring skal  

 underskrive en erklæring om, at de begge efter bedste evne vil deltage aktivt  

 i  

 ansøgerens og eventuelle medfølgende børns danskuddannelse og integration i  

 det  

 danske samfund,   

 	  

 at kommunalbestyrelsen  

 får pligt til at give de udlændinge, der ikke tilegner sig det danske sprog  

 målrettet og systematisk, en meddelelse om de mulige konsekvenser heraf, og   

 	  

 at den  

 sikkerhedsstillelse på 50.000 kr. (nu 54.158,00 kr.), som den herboende  

 ægtefælle skal stille som en betingelse for ægtefællesammenføringen, efter  

 anmodning nedskrives med halvdelen, når den familiesammenførte ægtefælle har  

 bestået  

 sin afsluttende danskprøve eller modtaget bevis for aktiv deltagelse i  

 danskuddannelse ved afslutningen af uddannelsesforløbet.
For at fremskynde og intensivere danskindlæringen for  

 flygtninge, der opholder sig på asylcentre, og som har fået meddelt  

 opholdstilladelse, indeholder lovforslaget herudover et tilbud om  

 obligatorisk,  

 styrket og fremrykket danskuddannelse.
Det ugentlige timetal udvides fra det  

 tidspunkt, hvor den pågældende er meddelt opholdstilladelse, fra de nuværende  

 10 timer til 20-25 ugentlige timer i dansk sprog og danske kultur- og  

 samfundsforhold.
Det vil ikke længere være muligt at vælge undervisning i  

 engelsk sprog i stedet for dansk sprog.
 Kommunens danskuddannelsestilbud for denne gruppe udlændinge  

 vil ligeledes blive fremrykket, således at danskuddannelsen på asylcentret  

 kan  

 videreføres uden ventetid efter kommunens overtagelse af  

 integrationsansvaret.
 Lovforslaget er endvidere en opfølgning på en redegørelse af  

 21. juni 2004 fra en arbejdsgruppe nedsat af Integrationsministeriet om  

 udvælgelse af og præintegrationsforløb for kvoteflygtninge, hvori der stilles  

 forslag om nye kriterier for udvælgelse af kvoteflygtninge og om  

 integrationsfremmende initiativer i relation til denne gruppe.
Det har vist sig, at en stor del af de kvoteflygtninge, der  

 tidligere er blevet genbosat her i landet som led i en aftale med De Forenede  

 Nationers Højkommissær for Flygtninge (UNHCR), har haft vanskeligt ved at slå  

 rod i Danmark og få glæde af at være i landet.
Hensynet til den enkelte  

 kvoteflygtning taler således for, at der ved udvælgelsen lægges større vægt  

 end  

 i dag på udlændingens mulighed for at forbedre sin livssituation ved at  

 flytte  

 til Danmark.
 Lovforslaget indeholder derfor følgende forslag til nye  

 udvælgelseskriterier og styrket integrationsindsats for kvoteflygtninge:
   

 	  

 Opdeling af  

 flygtningekvoten i overordnede kategorier forenkles.
   

 	  

 Kvoteflygtninge  

 udvælges blandt en større kreds af UNHCR-flygtninge.
   

 	  

 Der fastsættes nye  

 kriterier ved udvælgelse af kvoteflygtninge, hvor der i højere grad end i dag  

 tages hensyn til den enkeltes mulighed for at slå rod i Danmark og få glæde  

 af  

 opholdstilladelsen, herunder deres sproglige forudsætninger,  

 uddannelsesforhold, netværk, motivation m.v.
   

 	  

 Der stilles krav om en  

 særlig sundhedsundersøgelse inden genbosætningen i Danmark.
   

 	  

 Der gennemføres nye  

 integrationsfremmende initiativer over for kvoteflygtninge, herunder en  

 styrket  

 informationsindsats inden genbosætningen i Danmark.
   

 	  

 Der indføres nye  

 forretningsgange ved tilrettelæggelse af kvotearbejdet.
 Endelig indeholder lovforslaget forslag om, at der indføres  

 en hjemmel i lov om danskuddannelse til voksne udlændinge m.fl. til at  

 fastsætte regler om, at prøver i særlige tilfælde kan afholdes i udlandet, og  

 enkelte andre konsekvensændringer og justeringer på danskuddannelseslovens og  

 integrationslovens område.
