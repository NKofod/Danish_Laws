I et skib med nedfældelig mast, hvor der i mastens top var installeret  

 sendeantenne til skibets kombinerede mellembølge-/kortbølgesender, blev der  

 konstateret meget kraftig HF-indstråling i skibets elektriske installationer  

 gennem elektriske kabler, fremført i elektrisk skærmede rør på masten.
På  

 grund af ir og smøring af mastens hængselled var overgangsmodstanden i dette  

 led så stor, at den elektriske afskærmning af kablerne på masten ikke var  

 tilstrækkelig effektiv til at eliminere HF-indstrålingen fra sendeantennen.  

 Dette medførte omfattende gener og forstyrrelser i skibets  

 svagstrømsinstallationer.
 De omtalte gener blev afhjulpet ved etablering af effektive  

 jordforbindelser fra mast til skibsskrog samt yderligere effektive  

 jordforbindelser fra elektrisk skærmede kabler og udstyr, hvis funktion var  

 generet af højfrekvente spændinger.
 Foranlediget af ovenstående henledes opmærksomheden på nødvendigheden af  

 effektiv elektrisk afskærmning af kabler og udstyr, hvor der kan forekomme  

 HF-indstråling og i øvrigt, hvor højfrekvente spændinger kan forvolde  

 driftsmæssige gener.
