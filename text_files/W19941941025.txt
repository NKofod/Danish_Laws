Frivillig momsregistrering -  

 	  

    

 Frivillig  

 momsregistrering -  

 	  

    

 fastsættelse af den  

 momspligtige lejeværdi Reference: MV 1993 C.4.4 Bekg. nr. 358 af 23/7 1985, § 2, stk. 1  

 (ophævet) Lovbekg. nr. 41 af 1/2 1994, § 8, stk. 2  

 (ophævet) Efter § 2, stk. 1, i Ministeriet for Skatter og  

 Afgifters nu ophævede bekendtgørelse nr. 358 af 23/7 1985 om frivillig  

 registrering efter merværdiafgiftsloven for udlejning, bortforpagtning og  

 salg  

 af fast ejendom skal udlejeren svare afgift af vederlaget for lejemålet.
Den  

 afgiftspligtige værdi fastsættes, såfremt vederlaget ikke svarer til  

 sædvanlig  

 leje for udlejning i tilsvarende byggeri, efter § 8, stk. 2, i den dagældende  

 momslov (hvilket vil sige en kalkuleret værdi omfattende samtlige de  

 omkostninger og den avance, der i almindelighed indgår i den afgiftspligtige  

 værdi for ydelser af denne art).
 Told- og Skattestyrelsen udtalte, at den  

 kalkulerede lejeværdien ikke kan anvendes, når det ikke er bestridt, at den  

 faktiske leje ikke ligger under den normale markedsleje.
 Den pågældende sportshal var primært opført for  

 offentlige midler og lejeindtægterne for udlejning af hallen og det  

 tilhørende  

 cafeteria ydede ikke dækning for driftsudgifter samt afskrivning og  

 forrentning  

 af byggeudgifterne, hvoraf der var opnået fradrag for indgående afgift ved  

 hallens opførelse.
 Dette kunne imidlertid efter Told- og  

 Skattestyrelsens opfattelse ikke alene medføre, at man nu skulle anvende en  

 kalkuleret lejeværdi.
 Det er således kun i de tilfælde, hvor det  

 bestrides, at den faktuelle leje er i overensstemmelse med markedslejen,  

 f.eks.  

 fordi en sådan markedsleje ikke kan fastsættes, at en kalkuleret lejeværdi i  

 princippet kan tænkes anvendt.
