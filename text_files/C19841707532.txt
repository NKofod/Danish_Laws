 Hermed fremsendes revideret liste over godkendte lejegodtgørelser for  

 materiel, som skal benyttes ved reparationsarbejder på hovedlandevejsbroer,  

 hvortil der benyttes entreprenør, og hvor arbejdet udføres i henhold til det  

 af Vejdirektoratet udsendte »Paradigna for særlige betingelser og  

 beskrivelser for udførelse af reparationsarbejder på broer« af maj 1975,  

 ad § 26, stk. 6, pkt. 4.
Lejegodtgørelsen træder i kraft den 1. marts 1984 og erstatter Vejdirektoratets meddelelse nr. 018.01 af 31. august 82.
Meddelelsen er godkendt af gruppen vedrørende eventuel rationalisering af sagsbehandling inden for samarbejdsaftalen om bestyrelse af hovedlandeveje.
 Yderligere eksemplarer vil kunne rekvireres ved henvendelse til:
Vejdirektoratet Anlægs- og driftsområdet Sagskoordinationskontoret Postbox 1269 1016 København K.
Tlf.: (01) 11 33 38 Genpart af nærværende skrivelse med tilhørende bilag er tilsendt  

 amtskommunens/kommunens tekniske forvaltning.
 P.D.V.
Aage Andersen Administrative og tekniske retningslinier for sagsbehandling i henhold til samarbejdsaftalen om bestyrelse af hovedlandeveje.
Meddelelse nr. 018.02 Lejegodtgørelse for entreprenørmateriel ved udførelse af reparationsarbejder på hovedlandevejsbroer.
 Forannævnte lejegodtgørelser er at betragte som maksimalsatser.
 Ved udregning af godtgørelse for dage ud over hele antal uger sættes een  

 dag til 1/5 uge.
 I alle nævnte lejesatser er indeholdt samtlige udgifter til  

 vedligeholdelse, istandsættelse og fornyelse af det pågældende materiel.
 Lejer entreprenøren materiel hos fremmed leverandør med lavere  

 lejegodtgørelse pr. uge end angivet i denne meddelelse, afregnes efter den  

 lavere lejegodtgørelse med tillæg på 5 %.
 Ved udførelse af regningsarbejde samtidigt med licitationsarbejde afregnes  

 regningsarbejdets materielleje for det materiel, der findes på arbejdspladsen  

 af hensyn til licitationsarbejdet, med 50 % af de angivne satser.
 Der ydes ingen godtgørelse for værktøj og mindre materiel, hvor  

 anskaffelsesværdien er under 1.800,- kr. excl. moms.
 I vinterperioder hvor arbejdspladsen er lukket i over een uge betales  

 ingen leje for det på pladsen værende materiel for tiden udover ovennævnte  

 uge.
 Satserne vil være gældende for alle nye arbejder der påbegyndes efter 1.  

 marts 1984 og indtil udgangen af februar 1986.
 Igangværende arbejder afsluttes efter Vejdirektoratets meddelelse nr.  

 018.01 af 31. august 1982.
 P.D.V.
