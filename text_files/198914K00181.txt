Nr BTL 181 Betænkning over Forslag til lov om ændring af færdselsloven  

 (Hastighedsgrænser)   

 Nr L 181 1989-90, 1. samling Afgivet af Retsudvalget Afgivet: 19900405 Udvalget har behandlet lovforslaget i en række møder og har herunder stillet spørgsmål til justitsministeren, som denne har besvaret skriftligt.
 Som bilag til betænkningen er optrykt ministerens besvarelse af to  

 spørgsmål fra udvalget samt materiale fra Rådet for Trafiksikkerhedsforskning  

 og Rådet for Større Færdselssikkerhed, som er indgået i udvalgsarbejdet.
 Herefter indstiller et flertal (Socialdemokratiets, Det  

 Konservative Folkepartis, Socialistisk Folkepartis, Venstres, Det Radikale  

 Venstres og Kristeligt Folkepartis medlemmer af udvalget) lovforslaget til  

forkastelse ved 3. behandling.
 Et mindretal (Fremskridtspartiets og Centrum-Demokraternes  

 medlemmer af udvalget) indstiller lovforslaget til vedtagelse uændret.
Grethe Fenger Møller (KF) fmd.
Fischer (KF) Helge Adam Møller (KF)  

 Bjørn Elmquist (V) Elsebeth Kock-Petersen (V) Knud Lind (FP) Kirsten Lee (RV)  

 Nør Christensen (CD) Inger Stilling Pedersen (KRF) Erling Christensen (S) Ole  

 Espersen (S) Søren Hansen (S) Torben Lund (S) Lissa Mathiasen (S) Carsten  

 Andersen (SF) Leif Hermann (SF) Ebba Strange (SF) nfmd.
Bilag 1 To spørgsmål fra Retsudvalget og justitsministerens besvarelse heraf Spørgsmål:
Kan ministeren bekræfte oplysningerne i vedlagte artikel fra Berlingske  

 Tidende 30. oktober 1989 om sommerens svenske forsøg med lavere  

 hastighedsgrænser, hvori det bl.a. fortælles, at på de bedste veje, hvor  

 hastigheden blev nedsat fra 100 til 90 km/t, er antallet af dødsulykker  

 steget? Spørgsmål:
 Udvalget anmoder om at få tilstillet præmisserne for og konklusionerne af  

 de svenske forsøg med lavere hastighedsgrænser, når disse foreligger.
 Svar:
 Justitsministeriet har i anledning af spørgsmålene indhentet en udtalelse  

 fra Rådet for Trafiksikkerhedsforskning.
 Rådet for Trafiksikkerhedsforskning har ved henvendelse til det svenske  

 Væg- och Trafikinstitut (VTI) fået oplyst følgende:
 I perioden 22. juni-20. august 1989 blev den højest tilladte hastighed på  

 veje med en normal hastighedsbegrænsning på 110 km/t nedsat til 90 km/t.
 Af de statistiske oplysninger fremgår, at der på veje, hvor  

 hastighedsgrænsen i sommeren 1989 blev nedsat til 90 km/t, var 15 dødsulykker  

 med 23 dræbte, mod 14 dødsulykker med 16 dræbte i 1988. Antallet af  

 dødsulykker i denne periode øgedes således med 1 i forhold til 1988 og faldt  

 med 4 sammenlignet med 1987, jf. nedenstående tabel 1.
 Antallet af dødsulykker (Uh) og dræbte (Dr) i sommerperioden i årene  

 1985-1989 på veje uden for bymæssig bebyggelse var som anført i nedenstående  

 tabel, som er baseret på oplysninger fra VTI:
Tabel 1 *) for 1989 90 km/t.
Det fremgår af tabellen, at der har været et  

 statistisk markant fald i antallet af dødsulykker på veje, hvor  

 hastighedsgrænsen uændret har været 90 km/t.
 Af talmaterialet fra VTI, som angivet i nedenstående tabel, fremgår i  

 øvrigt, at antallet af døde og alvorligt tilskadekomne på svenske veje uden  

 for bymæssig bebyggelse i sommerperioden 1989 faldt ca. 12 pct. sammenlignet  

 med den tilsvarende periode i 1988.
Tabel 2 År Hastighedsgrænse *) for 1989 90 km/t.
Som det ses af tabellen, kunne faldet også observeres  

 på motorveje med sænket hastighedsgrænse, hvor det procentuelt også var lidt  

 større, nemlig 16 pct.
Væg- och Trafikinstitutet har oplyst, at der i løbet af 1990 vil foreligge  

 en fyldestgørende analyse af forsøget med lavere hastighedsgrænser.
De  

 endelige resultater vil blive tilsendt Retsudvalget, når disse foreligger.
Bilag 2 Forskningsnyt nr. 1, 1990, s. 3-4 (udarbejdet af Rådet for  

 Trafiksikkerhedsforskning til brug for Rådet for Større Færdselssikkerhed) Svindende virkning af nye fartgrænser på Hollands motorveje Indtil maj 1988 var den generelle hastighedsgrænse på motorveje i Holland  

 100 km/t, men respekten for denne grænse var ringe: middelhastigheden var 112  

 km/t.
Den 1. maj 1988 hævede man derfor den generelle hastighedsgrænse for  

 personbiler på motorveje til 120 km/t.
Samtidig indførtes dog en lokal  

 hastighedsgrænse på 100 km/t på ca. 15 pct. af motorvejsnettet (som bærer ca.  

 30 pct. af trafikken). På det øvrige vejnet blev hastighedsgrænserne ikke  

 ændret.
For lastbiler var grænsen fortsat 80 km/t på alle motorveje.
 Ændringen blev ledsaget af en stor kampagne og en melding om, at politiets  

 indsats på motorvejene ville blive styrket.
Straks efter den 1. maj kunne det konstateres, at bilisterne kørte markant  

 langsommere.
På de motorvejsstrækninger, hvor 100 km/t var fastholdt, faldt  

 middelhastigheden med ca. 10 km/t.
Og på de øvrige strækninger, hvor 120 km/t  

 nu var tilladt, faldt den ca. 5 km/t.
Lastbilernes hastigheder viste et mere  

 beskedent fald.
Også på andre veje kunne der spores et vist, om end beskedent  

 fald i middelhastighederne.
Det antages at skyldes »afsmitning« fra  

 forholdene på motorvejene.
I løbet af de følgende måneder begyndte de faktiske hastigheder atter at  

 vokse.
Knap et år senere kan en tydelig, men svækket virkning dog stadig  

 observeres, hvor de 100 km/t blev fastholdt som lokal hastighedsgrænse.
Og en  

 beskeden restvirkning kan endnu spores på strækninger med 120 km/t og på  

 lastbilernes hastigheder.
Afsmitningsvirkningen på andre veje synes at være  

 forsvundet.
Som man måtte vente, medførte de betydelig lavere hastigheder, som kunne  

 observeres i de første måneder efter maj 1988, et markant fald i ulykkernes  

 tal.
For hele det statslige vejnet faldt antallet af dræbte i maj-december  

 1988 med 16 pct. i forhold til 1987. En nærmere analyse, der fordeler  

 ændringerne på vejtyper, giver ikke et helt så tydeligt billede af  

 udviklingen på motorvejene.
Resultaterne stemmer dog i rimelig grad med  

 forventningerne.
Følger man udviklingen ind i de første 4 måneder af 1989, kan der ikke  

 længere ses nogen virkning på antallet af dræbte og alvorligt tilskadekomne.  

 Også dette er i rimelig overensstemmelse med udviklingen i de faktiske  

 hastigheder.
Men tallene er små og foreløbige.
Oplysningerne stammer fra en hollandsk rapport.
Den forudser i øvrigt, at  

 udviklingen i løbet af 1990 vil føre til, at hastighederne på strækninger med  

 120 km/t stabiliserer sig på et niveau, der ligger over det oprindelige.  

 Hastighederne på strækninger, der nu har en skiltet lokal hastighedsgrænse på  

 100 km/t, vil stabilisere sig under det oprindelige niveau.
Slutresultatet  

 for ulykkestallene ventes at blive en samlet stigning i antallet af alvorlige  

 ulykker.
