 Til brug for kommunernes arbejde med arbejdsgiverkontrollen udsendes bl.a.
1. Kontrolfortegnelse med supplement 2. Nummerfortegnelse med supplement 3. Kontoudskrifter.
 Som det fremgår af tidligere vejledninger, indeholder den  

kontrolfortegnelse , der blev udsendt i december 1969, alle relevante  

 stamoplysninger for en indeholdelsespligtig.
På  supplementsfortegnelsen  optages indeholdelsespligtiges, hvis  

 registrerede oplysninger er ændret siden udskrivning af sidste  

 hovedfortegnelse.
Supplementsfortegnelsen vil blive udskrevet efter behov  

 f.eks. hvert kvartal.
En supplementsfortegnelse vil omfatte alle gældende ændringer, som har  

 fundet sted siden udsendelse af sidste hovedfortegnelse.
Kommunerne vil  

 således på grundlag af hovedfortegnelsen og den seneste  

 supplementsfortegnelse altid være i besiddelse af et ajourført register over  

 de indeholdelsespligtiges stamoplysninger.
 Kontrolforetegnelsen og supplementsfortegnelsen udskrives i alfabetisk  

 gadeorden.  Nummerfortegnelsen , der indeholder en henvisning fra  

 CIR-nr. til den indeholdelsespligtiges navn og adresse, vil give kommunerne  

 mulighed for let at finde frem til en arbejdsgiver ud fra et opgivet  

 arbejdsgivernummer.
 Nummerfortegnelsen ajourføres på samme måde som kontrolfortegnelsen.
Inden kommunen foretager et planlagt kontrolbesøg hos arbejdsgiveren,  

 forudsættes det, at kommunen almindeligvis rekvirerer en kontoudskrift (A  

 54). Af udskriften vil fremgå størrelsen af de registrerede lønudbetalinger  

 og de indeholdte A-skattebeløb m.v.
Herudover anføres de ajourførte  

 stamoplysninger for arbejdsgiveren.
 Hvor kommunens kontrolbesøg hos arbejdsgiveren foranlediges af det  

 centrale EDB-system, vil der ligeledes blive udskrevet en kontoudskrift (A  

 60). Denne vil indeholde de samme oplysninger som ovennævnte kontoudskrift A  

 54, samt derudover oplysning om årsagen til udskrivningen.
 Skatteinspektørforeningen har overfor KD oplyst, at et langt overvejende  

 antal kommuner for egen regning allerede har anskaffet eller påtænker at  

 anskaffet eller påtænker at anskaffe plasticcharteques til arkivering af  

 materiale vedrørende arbejdsgiverkontrollen, og at kommunerne i den  

 forbindelse kunne ønske, at der for hele landet blev udskrevet et  

 identifikationsark for hver arbejdsgiver.
 Under en stedfunden forhandling var der enighed om, at oplysninger, som  

 findes i det øvrige materiale, der sendes til kommunerne, ikke bør medtages -  

 og ajourføres - på identifikationsarket.
 Endvidere var der enighed om, at udskrivningen over EDB kun bør finde sted  

 som en oprettelsesforanstaltning, idet fremtidig tilgang bedst kan ske ved,  

 at kommunernes manuelt udskriver identifikationsark.
 I overensstemmelse hermed vil KD foranledige udfærdiget identifikationsark  

 i format - 81/2 x 29,5 cm. - til indlæg i et arkiveringschartque af plastic.  

 Identifikationsarket vil blive udarbejdet i samråd med  

 skatteinspektørforeningens blanketudvalg og leveret til samtlige kommuner  

 gennem de kommunale EDB-centraler.
