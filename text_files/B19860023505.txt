 I medfør af § 3, stk. 4, i lov om registreringsafgift af motorkøretøjer  

 m.v., jfr. lovbekendtgørelse nr. 13 af 16. januar 1985, som senest ændret ved  

 lov nr. 234 af 14. maj 1986, fastsættes:
 § 1.  For nye personbiler, der afgiftsberigtiges efter  

 registreringsafgiftslovens § 4, og for nye varebiler, der afgiftsberigtiges  

 efter registreringsafgiftslovens § 5, stk. 1, nedsættes registreringsafgiften  

 for køretøjer med det i § 2 nævnte sikkerhedsfremmende udstyr, såfremt der  

 for køretøjet er anmeldt en pris efter registreringsafgiftslovens § 9, stk.  

 1, der omfatter det nævnte udstyr.
§ 2.  Afgiftsnedsættelsen udgør for biler, der er  

 forsynet med blokeringsfri bremser, 7.500 kr. for en personbil og 4.000 kr.  

 for en varebil.
De blokeringsfri bremser skal være »E« eller  

 »e« godkendt.
 Stk. 2.  For øvrigt udstyr, hvor afgiftsnedsættelsen  

 højst kan udgøre 2.700 kr. for en personbil og 1.000 kr. for en varebil, ydes  

 der følgende fradrag i afgiften pr. køretøj:
 Ved »E«- eller »e«-mærkning forstås  

 godkendelsesmærkning i henhold til et ECE-regulativ eller et EF-direktiv.
 Stk. 3.  Der ydes fradrag i afgiften, selv om afgiften  

 betales efter de særlige regler i registreringsafgiftslovens § 3, stk. 1, for  

 køretøjer tilhørende udlændinge.
§ 3.  Afgiftslempelsen er betinget af, at det særlige  

 udstyr er specificeret i anmeldelserne til toldvæsenet med anførsel af det  

 eller de ønskede fradragsbeløb.
De certifikater, der udarbejdes til brug for  

 afgiftsberigtigelsen, skal indeholde tilsvarende oplysninger om  

 fradragsbeløbene.
 § 4.  Bekendtgørelsen træder i kraft den 15. maj 1986  

 og finder anvendelse ved afgiftsberigtigelse af køretøjer fra og med denne  

 dato.
 Stk. 2.  Samtidig ophæves bekendtgørelse nr. 41 af 7.  

 februar 1986 om afgiftslempelse for person- og varevogne med særligt  

 trafiksikkerhedsfremmende udstyr.
