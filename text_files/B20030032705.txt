Bekendtgørelse om parkeringsskiver  

1) I medfør af §§ 93 og 118, stk. 6, i  

 færdselsloven, jf. lovbekendtgørelse nr. 712 af 2. august 2001, fastsættes:
 § 1.  

  

 På  

 steder, hvor adgangen til parkering er tidsbegrænset, og hvor der ikke er  

 opstillet parkometre eller er stillet krav om særlige parkeringsbilletter  

 og/eller parkeringstilladelser, må kun parkeres biler, som er forsynet med  

 parkeringsskiver.
 § 2.  

  

 Parkeringsskiver  

 skal være fremstillet af plastic, plasticbehandlet pap eller andet lige så  

 holdbart materiale.
Stk. 2.  

  

 De skal  

 være udformet i overensstemmelse med bilag 1, jf. dog § 7 hvis  

 parkeringsskiven er automatisk.
Tallene fra 13 til 24 kan dog udelades.
Stk. 3.  

  

 Viser og  

 urskive skal have forskellig farve.
Der må ikke findes påtryk inden for  

 urskivens felt bortset fra, hvad der følger af stk. 2.
 Stk. 4.  

  

 Ved  

 parkering af udenlandsk indregistreret bil kan anvendes parkeringsskive, der  

 opfylder kravene i hjemlandet.
 § 3.  

  

 Påbegyndes  

 parkeringen i en periode, hvor adgangen til parkering er tidsbegrænset, skal  

 parkeringsskivens viser indstilles på tidspunktet for parkeringens  

 begyndelse.  

 Begyndelsestidspunktet angives som udløbet af det kvarter, inden for hvilket  

 parkeringen fandt sted.
 Stk. 2.  

  

 Påbegyndes  

 parkeringen før en periode med tidsbegrænsning og fortsætter ind i denne,  

 skal  

 viseren indstilles på det tidspunkt, da tidsbegrænsningen begynder.
 Stk. 3.  

  

 Såfremt der  

 under et køretøjs parkering indtræder en periode uden tidsbegrænsning, skal  

 viseren senest ved periodens udløb indstilles på det tidspunkt, hvorfra der  

 på  

 ny gælder en tidsbegrænsning.
Stk. 4.  

  

 Parkeringsskivens  

 viser skal indstilles manuelt.
Indstillingen skal ske uden hjælp af  

 elektroniske eller mekaniske anordninger, med mindre parkeringsskiven er  

 omfattet af § 7.
§ 4.  

  

 Parkeringsskiven  

 skal anbringes umiddelbart inden for forruden eller en af fordørenes ruder.  

 Ved  

 parkering langs fortovskant kan ruden på en fordør dog kun benyttes, hvis den  

 vender mod fortovet.
Fastmonteret parkeringsskive skal være anbragt nederst  

 til  

 højre på forruden.
 Stk. 2.  

  

 På de i  

 stk. 1 nævnte steder må ikke findes andre parkeringsskiver end den, der  

 benyttes ved parkeringen, eller andet, der kan forveksles med en  

 parkeringsskive.
 Stk. 3.  

  

 Parkeringsskiven  

 skal tydeligt kunne aflæses udefra.
 § 5.  

  

 Parkeringsskivens  

 indstilling må ikke ændres under parkering på tidspunkter, hvor det er påbudt  

 at anvende den.
§ 6.  

  

 Parkeringen  

 skal bringes til ophør senest ved udløbet af den parkeringsfrist, der gælder  

 på  

 stedet.
Fristen regnes fra det tidspunkt, der skal være angivet på  

 parkeringsskiven.
 § 7.  

  

 En  

 automatisk parkeringsskive skal automatisk indstilles til udløbet af det  

 kvarter, inden for hvilket køretøjets motor standses.
 Stk. 2.  

  

 En  

 automatisk parkeringsskive skal kunne indstilles manuelt, jf. § 3,  

 stk. 2 og 3.
 Stk. 3.  

  

 En  

 automatisk parkeringsskive skal indvendig i køretøjet vise urfunktionens tid.
Stk. 4.  

  

 Når motoren  

 er standset, må en automatisk parkeringsskive ikke kunne ændre indstilling,  

 bortset fra den i stk. 2 nævnte manuelle mulighed, og skal være sikret  

 mod  

 indgreb, der muliggør ændring af indstillingen.
Indstillingen må ligeledes  

 ikke  

 kunne ændres ved fjernbetjent start/stop af bilens motor eller ved  

 fjernbetjening på anden måde.
Stk. 5.  

  

 På en  

 automatisk parkeringsskive skal det tydeligt fremgå, når parkeringsskiven  

 ikke  

 er fastlåst på et parkeringstidspunkt.
Dette kan ske ved et tydeligt  

 blinksignal, eller ved at parkeringsskiven ikke viser nogen tid (slukket  

 display).
Stk. 6.  

  

 En  

 automatisk parkeringsskive skal være udformet enten i overensstemmelse med  

 § 2, stk. 2 og 3, eller være forsynet med digitalt display.  

 Parkeringsskiven skal kunne aflæses i stærkt sollys.
Digitalt display skal  

 have  

 en talhøjde på mindst 20 mm.
I digitalt display anvendes 24-timers  

 tidsangivelse.
Foran tidsangivelsen anføres »P:«, således at display på  

 automatisk parkeringsskive f.eks. kan vise »P: 16:30«.
Stk. 7.  

  

 En  

 automatisk parkeringsskive skal være »FS«-mærket og godkendt af  

 Færdselsstyrelsen på grundlag af afprøvningsrapport fra anerkendt  

 prøvningslaboratorium, der bekræfter, at kravene i denne bekendtgørelse er  

 opfyldt.
Mærkningen skal være anbragt på skivens nederste, venstre hjørne og  

 skal tydeligt kunne aflæses udefra.
 Stk. 8.  

  

 Såfremt  

 betingelserne i denne bekendtgørelse, herunder bestemmelsen i stk. 4,  

 ikke  

 længere er opfyldt, kan Færdselsstyrelsen tilbagekalde en godkendelse efter  

 stk. 7.
 Stk. 9.  

  

 Konstruktiv  

 ændring eller indgreb i en godkendt automatisk parkeringsskive, jf.  

 stk. 7, er ikke tilladt. Ændring i tilslutningen af en automatisk  

 parkeringsskive til bilens konstruktion er ikke tilladt.
 § 8.  

  

 Med  

 bøde straffes den, der overtræder § 7, stk. 9.
 § 9.  

  

 Bekendtgørelsen  

 træder i kraft den 1. juni  


  

 2003.
 Stk. 2.  

  

 Bekendtgørelse  

 nr. 370 af 16. juli 1975 om parkeringsskiver ophæves.
Justitsministeriet, den 29. april  

 2003 Lene Espersen /Ida Skouvig Bilag 1 Urskivens diameter skal være mindst 10 cm.
 1)  Bekendtgørelsen har som  

 udkast været notificeret  

 i overensstemmelse med Europa-Parlamentets og Rådets direktiv 98/34/EF  

 (informationsproceduredirektivet) som ændret ved direktiv 98/48/EF.
