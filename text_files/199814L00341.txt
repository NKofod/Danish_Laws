Betænkning afgivet af Erhvervsudvalget  

 den 18. marts 1999 Betænkning over Forslag til lov om ændring af lov om  

 omsætning af fast ejendom, lov om statsautoriserede revisorer, lov om  

 registrerede revisorer, lov om translatører og tolke samt lov om  

 dispachører (Gennemførelse af Boligrapporten) Udvalget har behandlet lovforslaget i nogle møder  

 og har herunder stillet spørgsmål til erhvervsministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Dansk Ejendomsmæglerforening, Domicil, Finansrådet, Forbrugerrådet, Realkreditrådet og Søndagsavisen.
 Der er af erhvervsministeren og et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Dansk Folkepartis,  

 Centrum-Demokraternes, Det Radikale Venstres og Fremskridtspartiets medlemmer  

 af udvalget) lovforslaget til  vedtagelse med det af  

 erhvervsministeren stillede ændringsforslag.
 Et mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

vedtagelse med det af erhvervsministeren og de af mindretallet  

 stillede ændringsforslag.
 Et andet mindretal (Kristeligt Folkepartis medlem af udvalget)  

 indstiller lovforslaget til vedtagelse med det af erhvervsministeren  

 og de af et mindretal under nr. 1-6 stillede ændringsforslag.
Ændringsforslag Til § 1 Af	et mindretal (SF), tiltrådt af et mindretal (EL  

 og KRF):
 1)  Det under nr. 4 foreslåede § 10,
stk. 1, affattes således:
» 2) Nr. 7 affattes således:
» » 1)	der indgås en købsaftale inden formidlingsaftalens  

 ophør eller 2)	der efter formidlingsaftalens ophør indgås en  

 købsaftale på grundlag af formidlerens indsats og uden en anden  

 formidlers medvirken, dog kun såfremt det må antages, at  

 indgåelsen af købsaftalen er blevet udskudt for at holde  

 formidleren ude.
Stk. 2. Går formidlerens opdrag ud på salg,  

 bortfalder vederlagskravet, hvis handelen ikke bliver gennemført  

 på grund af den anviste købers forhold.
Går opdraget ud  

 på køb, bortfalder vederlagskravet, hvis handelen ikke bliver  

 gennemført på grund af den anviste sælgers forhold.« Stk. 2-4 bliver herefter stk. 3-5.« 3) Den under nr. 8 foreslåede § 11  

 a affattes således:
» Stk. 2. Ejendomsformidleren kan ikke kræve  

 vederlag ved fremvisning af ejendommen i forbindelse med berigtigelse eller  

 ændring af en indgået finansieringsaftale, jf. § 18, stk. 2.  

« 4) Det under nr. 9 foreslåede § 17,  

 stk. 3, 2. pkt., affattes således:
» 5) I nr. 10 indsættes efter den  

 foreslåede affattelse af § 18, stk. 1, som nyt stykke:
» Stk. 2 bliver herefter stk. 3.
 6) Efter nr. 10 indsættes som nyt nummer:
» Af	et mindretal (SF) tiltrådt af et mindretal  

 (EL):
 7) Efter nr. 11 indsættes som nyt nummer:
» » » Af	erhvervsministeren, tiltrådt af udvalget:
Til § 6 8) I paragraffen ændres »1. januar 2000«  

 til: »1. juli 2000« .
Bemærkninger Til nr. 1-7 Ændringsforslagene tager udgangspunkt i  

 Forbrugerrådets forslag til yderligere forbedringer af forbrugernes  

 retsstilling ved ejendomshandler.
Forslagsstilleren beklager i den  

 forbindelse, at erhvervsministeren ikke har taget disse forslag i  

 betragtning.
Til nr. 1, 2 og 3 Bemærkningerne skal ses i sammenhæng med  

 lovforslagets § 1, nr. 1-3. I den nuværende lovgivnings § 10 og § 11,  

 stk. 1 og 2, gælder det princip, at sælger kun skal betale  

 mæglersalær og udgifter til annoncering, hvis huset bliver solgt.  

 Dette princip betegnes »no cure no  

 pay«.
Forslagsstillerne finder, at  

 gældende ret bør opretholdes af følgende grunde:
I sin tid blev det indført, fordi sælgerne  

 blev afkrævet betaling for avisannoncer, selv om deres hus ikke blev  

 solgt.
Ejendomsmægleren fik returkommission på annoncer og  

 sikrede sig derved en vis indtjening, selv om det ikke lykkedes at få  

 solgt boligen.
Situationen var ekstra graverende, idet visse  

 ejendomsmæglere lokkede med urealistisk høje salgspriser, blot  

 for at kunne indgå en for dem fordelagtig formidlingaftale.
En genindførelse af »efter regning«-princippet betyder, at sælger skal betale for alle  

 tjenester i form af salgsvurdering, salgsopstilling, fremvisning og udgifter  

 til registertræk, som ejendomsmæglerne leverer, uanset om huset  

 bliver solgt eller ej.
Da omsætning af fast ejendom bør  

 indebære den maksimale forbrugerbeskytttelse, er det ikke  

 hensigtsmæssigt, at lovgivningen alene hviler på  

 konjunktursvingninger på ejendomsmarkedet.
Den nuværende  

 situation på boligmarkedet kan meget hurtigt vende, og mange private  

 forbrugere vil da være hjulpet af »no cure-no pay«-princippet.
Allerede i dag kan ejendomsmæglerne kontrollere  

 deres risici dels ved at foretage en mere realis- tisk salgsvurdering og dels  

 ved ikke at indgå en given formidlingsaftale.
Desuden bør der  

 gøres opmærksom på, at »efter regning«-princippet kan  

 føre til større uigennemsigtighed, jf. problematikken fra  

 banker, hvor kombinationen af renter og gebyrer har gjort det sværere  

 for forbrugerne at gennemskue, hvad det egentlig koster at have f.eks. en  

 kassekredit.
Det kan have negative konsekvenser for konkurrencen.
Den 1. april 1993 svarede daværende  

 industriminister, Jan Trøjborg, Folketingets Erhvervsudvalg, at »no cure-no pay« dels gjorde det lettere for forbrugerne at overskue  

 prisen for ejendomsformidling, dels ville stimulere omkostningsminimeringen  

 hos ejendomsformidleren.
Værdien af denne argumentation har ikke  

 ændret sig siden 1993.
Det foreslåede § 11 a, stk. 2, indeholder en regel  

 om, at formidler ikke må opkræve gebyrer for fremvisning af  

 ejendommen.
Dette må hverken ske hos køber eller sælger,  

 uanset om den forudsatte finansiering opretholdes eller ændres.  

 Formålet hermed er bl.a. at sikre køber et nogenlunde frit valg  

 af finansiering og at sikre, at der ikke opstilles økonomiske  

 hindringer for udøvelsen af dette valg.
Det fastslås derfor, at  

 det er en del af formidlerens salgsopdrag at fremvise ejendommen til  

 potentielle købere og disses rådgivere vederlagsfrit.
Dette  

 gælder, uanset om fremvisning sker før eller efter, at en  

 købsaftale er indgået.
I  det nugældende § 18, stk. 2, er princippet om  

 købers frie valg i finansieringen lovfæstet: »køber er i forhold til  

 sælger og formidler berettiget til at finansiere købet på  

 anden måde, såfremt dette kan ske uden tab eller væsentlig  

 ulempe for sælger.« I denne sammenhæng er problemet, at  

 ejendomsformidlerens fremvisningsgebyr netop påfører  

 sælger en meromkostning (provenuetab), hvorfor det  

 standardmæssigt kræves, at køber refunderer selve gebyret  

 (+ moms). Så længe ejendomsformidlerne selvstændigt  

 udøver gebyropkrævning og fastsætter størrelsen  

 heraf, afgør de således også suverænt, om valget af  

 anden finansiering kan ske uden tab for sælger.
Da sælger  

 betinger sig videresendelse af regningen til køber, er slutresultatet,  

 at købers valg af anden finansiering næppe er helt » frit«, da det nu bliver dyrere at leve med den af  

 sælger/ejendomsformidler foreslåede finansiering.
 En sådan praksis er i strid med intentionerne i lov  

 om omsætning af fast ejendom, som de udtrykkes i Børge  

 Dahl-betænkningen, med den konsekvens, at køberens frie  

 finansieringsvalg ikke opnås.
Af reglen i § 17, stk. 1, nr. 6, følger, at  

 formidleren skal yde sælgeren fornøden bistand i forbindelse med  

 handelens efterfølgende berigtigelse.
Hvis handelen skal berigtiges  

 ved optagelse af lån i et af køber valgt realkreditinstitut,  

 skal formidleren altså bistå hermed vederlagsfrit, herunder  

 fremvise ejendommen for dette realkreditinstitut.
Til nr. 4 Ved ændringsforslaget sikres det, at der kun  

 udformes én standardkøbsaftale.
Det vil skabe gennemsigtighed  

 for sælger og køber og lette rådgivernes arbejde, at der  

 kun kommer til at gælde én standard på området, og  

 at denne standard skal anvendes i alle tilfælde.
 Der vil fortsat være aftalefrihed, idet  

 standardkøbsaftalen kan fraviges, såfremt fravigelserne  

 fremgår ved tydelig påtegning på  

 standardkøbsaftalen.
 Erhvervs- og Selskabsstyrelsen fastsætter den  

 nærmere udformning af standardkøbsaftalen i samarbejde med det  

 rådgivende udvalg vedrørende ejendomsomsætning.  

 Såfremt det findes hensigtsmæssigt, kan der udarbejdes en  

 standardkøbsaftale for hver af de forskellige typer ejendomme, f.eks.  

 parcelhuse, ejerlejligheder og sommerhuse.
Det forudsættes, at standardkøbsaftalens  

 opdeling i to adskilte dokumenter medfører en klar risikofordeling  

 baseret på princippet om, at køber bærer den finansielle  

 risiko for indgåelse af handelsaftalen, således at  

 standardkøbsaftalen ikke indeholder reguleringsklausuler.  

 Standardkøbsaftalen forudsættes i et separat dokument at  

 indeholde vilkår om finansiering, der som udgangspunkt udelukkende er  

 et spørgsmål mellem køberen og køberens  

 finansieringskilder.
Dette emne er nærmere reguleret i et  

 selvstændigt finansieringsdokument, jf. § 1, nr. 10, samt  

 bemærkninger hertil.
 Standardkøbsaftalen skal være på plads  

 ved lovens ikrafttræden år 2000.
Til nr. 5 Det foreslåede nye stk. 2 i § 18, hvorefter  

 standardkøbsaftalens oplysninger om selve handelen og forslaget til  

 finansiering skal splittes op i to selvstændige aftaledokumenter, har  

 til formål at henlede køberens opmærksomhed på det  

 forhold, at der i en ejendomshandel er tale om to forskellige beslutninger:  

 en, der vedrører køb, og en, der vedrører finansiering  

 af det købte.
Bestemmelserne indeholder et krav om, at oplysninger m.v.  

 om, hvordan ejendommen kan finansieres på en anden måde end den  

 eksisterende, skal fremgå af et selvstændigt dokument, der er  

 fysisk adskilt fra salgsopstillingen og handelsdokumentet.
Der skal fortsat  

 gives oplysninger om indestående lån i ejendommen, der kan  

 overtages, herunder om der er særlige overtagelsesbetingelser.
Det er netop på grund af beslutningens  

 vidtrækkende betydning for den enkelte, at der på dette  

 særlige område er grund til at gå videre i retning af at  

 beskytte køber.
Et frit finansieringsvalg er mere aktuelt i dag end  

 tidligere, hvor der gjorde sig den opfattelse gældende, at finansiering  

 var et vedhæng til ejendommen.
I dag har køber flere forskellige  

 belåningsmuligheder, og der findes ikke nogen  

 standardfinansieringsløsning.
Der er derfor et særligt behov for  

 rammer, der skærper købers opmærksomhed på  

 finansieringsbeslutningens vigtighed.
Som noget særligt for Danmark gælder det, at  

 sælger i mange tilfælde indhenter tilbud om finansiering, selv om  

 det er køber, der skal leve med finansieringen, og sammenvævning  

 i købsaftalen af ejendommens pris og ejendommens finansiering  

 understøtter den nuværende praksis, hvor  

 sælger/sælgers ejendomsformidler tilrettelægger  

 finansieringen.
Denne sammenkædning betyder, at køber bør  

 tilskyndes til selvstændigt at overveje finansieringsvalget.
 Ved at adskille køb og finansiering i to  

 selvstændige aftaledokumenter synliggøres det over for  

 køber, at han står over for to beslutninger, og at han ikke  

 nødvendigvis bør underskrive en finansieringsaftale samtidig  

 med købsaftalen, men i stedet indrømme sig selv en  

 tænkepause til at søge rådgivning og eventuelt et  

 alternativt finansieringstilbud.
Hvis der kunne kræves et finansieringsforslag  

 opstillet, må det formodes, at ejendomsformidleren vil opstille det  

 forslag, der medfører den laveste månedlige nettoydelse det  

 første år.
Hidtil har dette ført til finansieringsforslag  

 baseret på kontantlån (p.t. 5 pct.- eller 6 pct.-obligationer),  

 hvilket er betænkeligt på grund af kontantlånets  

 skattemæssige status samt reducerede fremtidige  

 konverteringsmuligheder.
Afhængigt af mindsterenten kan man frygte, at  

 mæglerne vil lade sig friste til at opstille forslag, som ensidigt vil  

 være i sælgers interesse, og som klart må frarådes  

 køber.
Som modvægt mod sælgers finansieringsforslag er der  

 behov for opstilling af alternative forslag, der tilgodeser købers  

 interesse.
Derfor foreslås det, at der ud over de eksisterende  

 lån i ejendommen opstilles to eller flere finansieringsforslag.
Til nr. 6 Inden for de liberale erhverv er der tradition for, at  

 brancheorganisationerne fastsætter regler, som er bindende for  

 medlemmerne.
En del af disse er af foreningsmæssig karakter, men der  

 fastsættes sædvanligvis også regler, som regulerer adgangen  

 til at rette henvendelse til forbrugerne (etiske regler) og regler om  

 medlemmernes indbyrdes forhold (branchekodeks).
 I det omfang sådanne regler   under  

 forudsætning af lige og fair konkurrence   sikrer forbrugerne  

 kvalitetsydelser fra ejendomsmæglere, tilgodeses et væsentligt  

 sigte.
Det overordnede hensyn, som Erhvervs- og Selskabsstyrelsen  

 skal påse ved bedømmelse af branchens regler, er, at forbrugerne  

 sikres.
De etiske regler og branchekodeksen skal tilpasses formidlernes  

 rolle, som siden 1. januar 1997 blev udvidet med mulighed for  

 skødeskrivning.
 Det forventes, at sådanne etiske regler og en  

 branchekodeks også omfatter forbud mod konkurrencebegrænsende  

 vilkår på ejendomsmarkedet, salgsvurdering og standardiseret  

 annoncemateriale.
Det er en væsentlig forudsætning, at et  

 overvejende flertal af ejendomsformidlerne indfører de  

 nødvendige regler i samarbejde med forbrugersiden  

 (Forbrugerrådet). Et overvejende flertal af ejendomsformidlerne vil  

 være repræsenteret ved Dansk Ejendomsmæglerforening.
Dansk  

 Ejendomsmæglerforening og Forbrugerrådet har siden august 1998  

 været i dialog med henblik på at udarbejde et sæt etiske  

 retningslinjer, som forventes at være færdigforhandlet i  

 begyndelsen af 1999.
Skulle dette mod forventning ikke ske, eller findes  

 branchens regler ikke at være tilstrækkelige, hvad angår  

 hensynet til forbrugerne, indeholder forslaget en adgang for Erhvervs- og  

 Selskabsstyrelsen til i samarbejde med forbrugersiden (Forbrugerrådet)  

 at fastsætte disse bestemmelser.
Der er ikke foreslået fastsat  

 hjemmel til at kunne straffe for overtrædelse af forskrifterne.
Handler  

 en formidler i strid med sådanne bestemmelser, vil der efter  

 omstændighederne være tale om overtrædelse af det generelle  

 krav om god skik (ejendomsmæglerskik, markedsføringsskik,  

 rådgivningsskik, advokatskik, m.v.).
Til nr. 8 Som det allerede fremgår af bemærkningerne til  

 lovforslagets § 6, skal branchen have den fornødne tid til at indrette  

 sig på de ændrede forhold, som er reguleret i § 1. Forslaget  

 forudsætter på to punkter, at der er tid til det forberedende  

 arbejde inden ikrafttrædelsen.
Dels skal Det Rådgivende Udvalg  

 vedrørende Ejendomsomsætning inddrages i udformningen af de  

 administrative forskrifter, dels har Dansk Ejendomsmæglerforening  

 oplyst, at arbejdet med at foretage ændringer i blanketter og orientere  

 medlemmerne om de nye regler ventes at tage et halvt år, efter at de  

 administrative forskrifter foreligger.
Da det forberedende arbejde ikke kan  

 igangsættes før lovforslagets endelige vedtagelse,  

 foreslås det at udsætte ikrafttrædelsen et halvt år  

 til den 1. juli 2000.
