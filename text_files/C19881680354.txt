(Til alle amtsråd og Frederiksberg  

 Kommunalbestyrelse) Hermed følger Undervisningsministeriets cirkulærer af 21. marts 1988 om  

 ændring af cirkulære af 1. juli 1988 om leder- og lærerstillinger ved de  

 amtskommunale enkeltfagskurser (lov om prøveforberedende  

 enkeltfagsundervisning m.v. for voksne) samt om ændring af cirkulære af 28.  

 februar 1987 om aflønning, afspadsering af overtimer, afvikling af undertimer  

 og overtimebetaling for tjenestemænd ved de amtskommunale enkeltfagskurser  

 (fsa/fsu niveau).
 Cirkulærerne er en følge af arbejdstidsforkortelsen pr. 1. august  1988.  

 Yderligere er der i cirkulæret af 1. juli 1986 om leder- og lærerstillinger  

 med virkning fra 1. april 1987 indsat en ny bestemmelse vedrørende ydelse af  

 et særligt tillæg på 18.342,84 kr. årlig til forstandere for enkeltfagskurser  

 med undervisning til højere forberedelseseksamen, såfremt der ikke er  

 tilforordnet rektor til bistand for forstanderen.
Tillægget ydes til forstandere, der ved ansættelsen opfylder betingelserne  

 for at være rektor for et kursus for HF-undervisning.
Forstandere, der i  

 medfør af bestemmelserne i § 7, stk. 2, i lov nr. 320 af 4. juli 1983 om  

 prøveforberedende enkeltfagsundervisning har tilforordnet rektor, oppebærer  

 tillæg med virkning fra det tidspunkt, hvor ordningen med tilforordnet rektor  

 bortfalder.
 Tillægget er anført som grundbeløb i niveau pr. 1. oktober 1984. Tillægget  

 udgør således pr. 1. april 1987 kr. 20.367,89 og pr. 1 april 1988 kr.  

 21.211,17.
Undervisningsministeriet, den 21. marts  

 1988 P. m. v.
 e. b.
Susanne Boe fm.
