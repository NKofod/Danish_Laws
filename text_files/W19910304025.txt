 En landbrugsmedhjælper søgte kursusgodtgørelse under deltagelse i et  

 kursus inden for metalfaget.
Han oplyste, at han ikke var i praktik, men at han de sidste 4 år  

 havde arbejdet som landbrugsmedhjælper, og at han forventede at afslutte  

 landmandsuddannelsen på et tidspunkt.
Hertil kræves 2 1/2 års praktik, som  

 han altså havde.
 Efter klagen blev det oplyst, at ansøgeren havde gennemført  

 landmandsuddannelsens 2 måneders grundskole.
 Nævnet fandt herefter, at ansøgeren måtte anses for at være under  

 uddannelse til landmand og ikke berettiget til den søgte godtgørelse.
 Et medlem klagede over, at arbejdsløshedskassen ikke havde fundet ham  

 berettiget til kursusgodtgørelse i medfør af lov om arbejdsmarkedsuddannelser  

 under deltagelse i et arbejdsmarkedsuddannelseskursus benævnt »Gr.  

 Metal«.
 Arbejdsløshedskassen begrundede afgørelsen med, at ansøgeren var igang med  

 at tage landmandsuddannelsen, og at der ikke kan udbetales kursusgodtgørelse  

 under deltagelse i uddannelsen.
Ansøgeren oplyste, at han ikke var i praktik, men at han de sidste 4 år  

 havde arbejdet som landbrugsmedhjælper, og at han forventede at afslutte  

 landmandsuddannelsen på et tidspunkt.
Hertil kræves 2 1/2 års praktik, som  

 han altså havde.
I klagen forklarede ansøgeren, at han i løbet af de sidste 54 måneder  

 havde været i praktik i 30 måneder, været syg eller arbejdsløs i 9 måneder og  

 arbejdet som landbrugsmedhjælper i 15 måneder.
Han anførte, at den samlede  

 landmandsuddannelse »Det Grønne Bevis« skal fuldføres over max. 10  

 år.
Hvis han ikke kunne få kursusgodtgørelse, kunne han altså i 10 år være  

 afskåret fra at deltage i arbejdsmarkedsuddannelseskurser.
 Efter klagen gjorde ansøgeren på opfordring nærmere rede for sin  

 beskæftigelse i tiden fra 1986 til 1990. Det fremgik bl.a., at han i tiden 9.  

 november 1987 til 22. januar 1988 deltog i landmandsuddannelsens  

 grundskolekursus.
Ankenævnet tiltrådte arbejdsløshedskassens afgørelse, hvorefter medlemmet  

 ikke var berettiget til den søgte godtgørelse, jf. § 6 i Arbejdsministeriets  

 bekendtgørelse nr. 887 af 28. december 1989 om godtgørelse, støtte og tilskud  

 m.m. til deltagere i arbejdsmarkedsuddannelseskurser.
Nævnet fandt efter det  

 oplyste om, at ansøgeren havde deltaget i landmandsuddannelsens  

 grundskolekursus, at han måtte anses for at være under uddannelse til  

 landmand.
