Bekendtgørelse om certifikater, kaldesignaler og identifikationsnumre I medfør af § 51, stk. 1, i lov nr. 475 af 12. juni 2009 om radiofrekvenser fastsættes:
Gebyr § 1.  For prøver, for udstedelse af genpart af certifikat og for udstedelse af kaldesignal i amatørradio- og amatørradiosatellittjenesten betales til Energistyrelsen et gebyr med følgende beløb:
 1) Amatørradioprøve: 476 kr. pr. prøve.
 2) Genpart af certifikat: 81 kr. pr. genpart.
 3) Udstedelse af kaldesignal: 333 kr.
 § 2.  For radioprøver til opnåelse af SRC-certifikat (Short Range Certificate) til betjening af maritime VHF-radioanlæg, for udstedelse af genpart af certifikat og for udstedelse af kaldesignal eller identifikationsnummer i maritime radiotjenester betales til Søfartsstyrelsen et gebyr med følgende beløb:
 1) SRC-certifikat: 503 kr. pr. prøve.
 2) Genpart af certifikat: 200 kr. pr. genpart.
 3) Udstedelse af kaldesignal eller identifikationsnummer: 720 kr.
 § 3. For udstedelse og genudstedelse af kaldesignal eller identifikationsnummer til brugere af radiofrekvenser i luftfartsradiotjenester i dansk indregistrerede luftfartøjer eller på jordstationer betales til Trafik- og Byggestyrelsen et gebyr af 620 kr.
 Stk. 2.  For udstedelse og genudstedelse af identifikationsnummer til brugere af radiofrekvenser i luftfartsradiotjenester i ultralette flyvemaskiner betales til Dansk Ultralet Flyverunion et gebyr af 336 kr.
 Stk. 3.  For udstedelse og genudstedelse af identifikationsnummer til brugere af radiofrekvenser i luftfartsradiotjenester i dragefly (hangglidere), herunder motoriserede dragefly, og glideskærme (paraglidere) betales til Dansk Hanggliding & Paragliding Union et gebyr af 336 kr.
 Stk. 4.  Udebliver betaling af gebyrer efter stk. 1-3 efter sidste rettidige indbetalingsdag, kan opkræves et ekspeditionsgebyr af 100 kr. for hver erindringsskrivelse.
Ikrafttræden § 4. Bekendtgørelsen træder i kraft den 1. januar 2016.
 Stk. 2.  Bekendtgørelse nr. 1426 af 13. december 2013 om gebyrer i 2014 for prøver, certifikater, kaldesignaler og identifikationsnumre ophæves.
