 I henhold til lov nr. 292 af 9. juni 1982 om gældssanering af  

 statsgaranterede studielån yder Statens Uddannelsesstøtte rentetilskud til  

 personer med statsgaranterede studielån i banker og sparekasser, når visse  

 nærmere betingelser er opfyldt.
 Tilskuddet udbetales ikke til tilskudsmodtagerne, men overføres direkte  

 til deres studielånskonto i pengeinstituttet, der krediteres for  

 tilskudsbeløbet.
 Tilskuddet anvendes normalt til at dække ydelser, der forfalder i henhold  

 til afviklingsaftale med det pågældende pengeinstitut, således at  

 tilskudsmodtageren opnår en hel eller delvis betalingsfritagelse og dermed en  

 likviditetslettelse.
 Tilskuddet, som er indbetalt til pengeinstituttet, sidestilles  

 skattemæssigt med ydelser, der er betalt direkte af låntager til  

 pengeinstituttet, dvs. at en fordeling af tilskud på renter og afdrag skal  

 ske i overensstemmelse med den mellem pengeinstituttet og låntager indgåede  

 aftale, jf. ligningsvejledningens afsnit F.3.4.1.
For personer, der har fået udsættelse med tilbagebetaling af studielånet,  

 vil der normalt ikke foreligge en sådan aftale om fordeling af eventuelle  

 ydelser på renter og afdrag.
For disse personer skal tilskuddet forlods anses  

 medgået til dækning af de i studietiden påløbne renter.
Beskatningen af  

 tilskuddet sker således ved, at rentefradraget reduceres.
 For personer, hvor tilskuddet overstiger såvel de i studietiden påløbne  

 renter, der ikke tidligere er fratrukket, som de i tilskudsåret forfaldne  

 renter, vil der ved henvendelse til statsskattedirektoratet være mulighed for  

 bevillingsmæssigt at udskyde beskatning af tilskuddet til et senere  

 indkomstår.
