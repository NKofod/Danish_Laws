 Ved kgl. resolution af 26. marts 1968 har Danmark ratificeret den i  

 Washington den 18. marts 1965 vedtage og af Danmark den 11. oktober 1965  

 undertegnede konvention om bilæggelse af investeringstvister mellem stater og  

 andre landes statsborgere.
 Konventionen har følgende ordlyd (den franske og den spanske tekst er her  

 udeladt):
Konvention om bilæggelse af investeringstvister mellem stater og andre landes statsborgere.
 Præambel.
De kontraherende stater, der erkender behovet for internationalt samarbejde om økonomisk udvikling  

 og private internationale investeringers betydning herfor; der erkender muligheden af, at der fra tid til anden kan opstå tvister i  

 forbindelse med sådanne investeringer imellem kontraherende stater og andre  

 kontraherende staters statsborgere; der erkender, at medens sådanne tvister sædvanligvis vil være undergivet  

 national retsbehandling, vil internationale metoder til bilæggelse af sådanne  

 kunne være bensigtsmæssige i visse tilfælde; der tillægger det afgørende betydning, at der oprettes organer for  

 international forligsmægling eller voldgift, for hvilke kontraherende stater  

 og andre kontraherende staters statsborgere om ønsket kan indbringe sådanne  

 tvister; der ønsker at oprette sådanne organer under Den internationale Bank for  

 Genopbygning og Udviklings auspicier; der erkender, at parternes gensidige samtykke til at henvise sådanne  

 tvister til forligsmægling eller voldgift ved sådanne organer indebærer en  

 bindende overenskomst, der særligt kræver, at tilbørligt hensyn skal tages  

 til enhver anbefaling fra forligsmæglernes side, og at enhver  

 voldgiftskendelse skal efterkommes; og der erklærer, at ingen kontraherende stat alene i medfør af sin  

 ratifikation, tiltrædelse eller godkendelse af denne konvention og uden sit  

 samtykke skal anses for at være forpligtet til at henvise nogen tvist til  

 forligsmægling eller voldgift, er blevet enige om følgende:
 Det internationale center til bilæggelse af  

 investeringstvister.
 Oprettelse og organisation.
 Artikel 1.
 1. Der oprettes herved et internationalt center til  

 bilæggelse af investeringstvister (herefter betegnet »centret«).
 2. Centrets formål er at skabe muligheder for  

 forligsmægling og voldgiftsbehandling af investeringstvister mellem  

 kontraherende stater og andre kontraherende staters statsborgere i  

 overensstemmelse med denne konventions bestemmelser.
 Artikel 2.
 Centret har sit sæde ved hovedkontoret for Den internationale Bank for  

 Genopbygring og Udvikling (herefter betegnet »banken«). Sædet kan  

 dog henlægges til et andet sted ved afgørelse herom truffet af det  

 administrative råd med et flertal på to tredjedele af dets medlemmer.
 Artikel 3.
Centret består af et administrativt råd og et sekretariat.
Det skal have  

 en liste over forligsmæglere og en liste over voldgiftsmænd.
 Det administrative råd.
 Artikel 4.
1. Det administrative råd skal bestå af en  

 repræsentant for hver kontraherende stat.
En stedfortræder kan fungere på  

 repræsentantens vegne i tilfælde af dennes fravær fra et møde eller forfald i  

 øvrigt.
 2. Hvis andet ikke er bestemt, skal enhver  

 kontraherende stats medlem eller stedfortrædende medlem af bankens  

 repræsentantskab på embeds vegne være dennes repræsentant henboldsvis  

 stedfortrædende repræsentant.
 Artikel 5.
Bankens præsident er på embeds vegne formand for det administrative råd  

 (herefter betegnet »formanden«), men uden stemmeret.
I hans fravær  

 eller forfald i øvrigt eller hvis stillingen som præsident for banken er  

 ledig, skal den person, der er fungerende præsident, fungere som formand for  

 det administrative råd.
 Artikel 6.
1. Det administrative råd skal - uden at dette  

 medfører nogen begrænsning af de beføjelser, som er tillagt det ved andre  

 bestemmelser i denne konvention - Beslutningerne omtalt ovenfor i litra a), b), c) og f) skal vedtages med  

 et flertal på to tredjedele af det administrative råds medlemmer.
 2. Det administrative råd kan nedsætte sådanne  

 komiteer, som det finder nødvendige.
 3. Det administrative råd skal ligeledes udøve sådanne  

 andre beføjelser og funktioner, som det finder nødvendige for gennemførelsen  

 af denne konventions bestemmelser.
 Artikel 7.
 1. Det administrative råd afholder en årlig samling og  

 sådanne andre samlinger, som måtte blive besluttet af rådet eller indkaldt af  

 formanden, eller som generalsekretæren måtte indkalde på begæring af mindst  

 fem af rådets medlemmer.
 2. Hvert medlem af det administrative råd har een  

 stemme, og ethvert spørgsmål forelagt rådet afgøres, medmindre andet er  

 bestemt i denne konvention, efter flertallet af de afgivne stemmer.
 3. Det administrative råd er beslutningsdygtigt, når  

 over halvdelen af dets medlemmer er til stede.
 4. Det administrative råd kan med et flertal på to  

 tredjedele af dets medlemmer oprette en procedure, hvorefter formanden kan  

 foranledige afstemning foretaget i rådet uden at indkalde til rådsmøde.  

 Afstemningen anses alene for gyldig, hvis flertallet af rådets medlemmer har  

 stemt inden for den tidsfrist, der er fastsat i de nævnte regler.
 Artikel 8.
 Det administrative råds medlemmer og formanden modtager ikke honorar fra  

 centret.
 Sekretariatet.
 Artikel 9.
 Sekretariatet består af en generalsekretær, en eller flere  

 vicegeneralsekretærer samt øvrigt personale.
 Artikel 10.
1. Generalsekretæren og vicegeneralsekretærerne vælges  

 af det administrative råd med et flertal på to tredjedele af dets medlemmer  

 efter formandens indstilling for en periode på ikke over seks år; de kan  

 genvælges.
Formanden indstiller efter forudgående rådslagning med det  

 administrative råds medlemmer en eller flere kandidater til hver stilling.
2. Generalsekretærens og vicegeneralsekretærernes  

 stillinger er uforenelige med udøvelsen af nogen politisk funktion.
Hverken  

 generalsekretæren eller vicegeneralsekretærerne må uden det administrative  

 råds samtykke beklæde nogen anden stilling eller udøve noget andet erhverv.
3. I generalsekretærens fravær eller forfald i øvrigt  

 eller hvis stillingen som generalsekretær er ledig, fungerer  

 vicegeneralsekretæren som generalsekretær.
Såfremt der vælges flere  

 vicegeneralsekretærer, afgør det administrative råd på forhånd, i hvilken  

 indbyrdes orden disse skal fungere som generalsekretær.
 Artikel 11.
Generalsekretæren er centrets lovlige repræsentant og øverste embedsmand;  

 han er ansvarlig for dets administration, herunder ansættelsen af personale i  

 overensstemmelse med denne konventions bestemmelser og de af det  

 administrative råd godkendte forskrifter.
Han udøver  

 registreringsfunktionerne og er beføjet til at legalisere voldgiftskendelser  

 afsagt i henhold til denne konvention og til at bekræfte kopier af sådanne  

 kendelser.
 Listerne.
 Artikel 12.
 Listen over forligsmæglere og listen over voldgiftsmænd skal hver især  

 bestå af kvalificerede personer, der er udpeget som nedenfor angivet, og som  

 er indforståede med optagelse på disse lister.
 Artikel 13.
 1. Enhver kontraherende stat kan til hver liste udpege  

 fire personer, som kan men ikke nødvendigvis skal være dennes statsborgere.
2. Formanden kan udpege ti personer til hver liste.
De  

 således udpegede personer skal alle være af forskellig nationalitet.
 Artikel 14.
1. Personer udpeget til optagelse på listerne skal  

 være af høj moralsk standard og nyde anerkendelse som kyndige i  

 retsvidenskab, handel, industri eller finansvæsen samt frembyde garanti for  

 uafhængighed i udøvelsen af deres hverv.
For personer udpeget til optagelse  

 på listen over voldgiftsmænd skal der lægges særlig vægt på kyndighed i  

 retsvidenskab.
 2. Formanden skal ved udpegningen af personer til  

 optagelse på listerne endvidere tage tilbørlig hensyn til betydningen af, at  

 der på listerne er repræsentanter for verdens vigtigste retssystemer og  

 vigtigste former for økonomisk aktivitet.
 Artikel 15.
 1. Medlemmerne udpeges for seks år; de kan genudpeges.
 2. Når et listemedlem afgår ved døden eller træder  

 tilbage, har den myndighed som udpegede ham, ret til at udpege en anden  

 person, som skal fungere i den resterende del af perioden.
 3. Listemedlemmer skal forblive i deres embede, indtil  

 en afløser er udpeget.
 Artikel 16.
 1. En person kan optages på begge lister.
 2. Når en person er udpeget til optagelse på samme  

 liste af mere end een kontraherende stat eller af een eller flere  

 kontraherende stater og formanden, skal han anses for udpeget af den  

 myndighed, som først udpegede ham eller, såfremt en af de nævnte myndigheder  

 er den stat i hvilken han er statsborger, da af denne.
 3. Enhver udpegning skal meddeles til  

 generalsekretæren og har virkning fra den dato, meddelelsen er modtaget.
 Centrets finansiering.
 Artikel 17.
 Såfremt centrets udgifter ikke kan dækkes gennem gebyrer for benyttelsen  

 af dets faciliteter eller gennem andre indtægter, skal det overstigende beløb  

 bæres af de kontraherende stater, som er medlemmer af banken, i forhold til  

 deres respektive tegningsandels i bankens kapital, og af de kontraherende  

 stater, som ikke er medlemmer af banken, i overensstemmelse med regler  

 godkendt af det administrative råd.
 Status, immuniteter og privilegier.
 Artikel 18.
Centret skal have fuld international retsevne.
Dets retlige handleevne  

 skal indbefatte ret til Artikel 19.
 Med henblik på at sætte centret i stand til at udføre dets funktioner,  

 skal det inden for hver kontraherende stats territorium nyde de i dette  

 afsnit anførte immuniteter og privilegier.
 Artikel 20.
 Centret og dets ejendom og aktiver er fritaget for enhver retsforfølgning,  

 medmindre centret giver afkald på denne immunitet.
 Artikel 21.
Formanden, medlemmerne af det administrative råd, personer der fungerer  

 som forligsmæglere, voldgiftsmænd eller som medlemmer af en komitee nedsat i  

 henhold til artikel 52, stk. 3, samt sekretariatets embedsmænd og  

 funktionærer skal Artikel 22.
Bestemmelserne i artikel 21 finder anvendelse på personer, der deltager i  

 forhandlinger under denne konvention som parter, repræsentanter, rådgivere,  

 advokater, vidner eller eksperter.
Det er herved forudsat, at artikel 21,  

 litra b) alene finder anvendelse på sådanne personer i forbindelse med deres  

 rejse til og fra samt ophold på det sted, hvor forhandlingerne foregår.
 Artikel 23.
 1. Centrets arkiver skal være ukrænkelige, hvor de end  

 måtte befinde sig.
 2. Centrets officielle kommunikation skal af enhver  

 kontraherende stat indrømmes en behandling, der ikke er mindre gunstig end  

 den, der indrømmes andre internationale organisationer.
 Artikel 24.
1. Centret, dets aktiver, ejendom og indtægter, såvel  

 som dets økonomiske transaktioner hjemlet i denne konvention er fritaget for  

 al beskatning og toldafgift.
Centret er ligeledes fritaget for enhver  

 forpligtelse i forbindelse med inddrivelse eller erlæggelse af skatter og  

 toldafgifter.
 2. Centrets godtgørelser til formanden og til  

 medlemmerne af det administrative råd, honorarer, lønninger og andre  

 godtgørelser til sekretariatets embedsmænd og funktionærer er fritaget for  

 skat, medmindre modtagerne af ydelserne er statsborgere i det land, hvor de  

 udøver deres funktioner.
 3. Der svares ikke skat af honorarer eller  

 godtgørelser til personer, der i forhandlinger under denne konvention  

 fungerer som forligsmæglere, voldgiftsmænd eller som medlemmer af en komitee  

 nedsat i henhold til artikel 52, stk. 3, såfremt det eneste retlige grundlag  

 for en sådan beskatning er centrets beliggenhed, stedet hvor sådanne  

 forhandlinger føres, eller stedet hvor sådanne honorarer eller godtgørelser  

 ydes.
 Centrets kompetence.
 Artikel 25.
1. Centrets kompetence omfatter enhver direkte fra en  

 investering hidrørende retstvist mellem en kontraherende stat (eller  

 offentlig myndighed eller organ underlagt den pågældende stat og af denne  

 anmeldt over for centret) og en anden kontraherende stats statsborgere, som  

 parterne skriftligt har samtykket i at henvise til centret.
Når parterne har  

 afgivet sådant samtykke, kan ingen af parterne ensidigt tilbagekalde dette.
 2. Ved udtrykket »en anden kontraherende stats  

 statsborgere« forstås:
 3. Samtykke afgivet af en eller et en kontraherende  

 stat underlagt offentlig myndighed eller organ skal godkendes af den  

 pågældende stat, medmindre denne meddeler centret, at sådan godkendelse ikke  

 er nødvendig.
4. Enhver kontraherende stat kan enten samtidig med  

 ratifikationen, tiltrædelsen eller godkendelsen af denne konvention eller på  

 et hvilket som helst senere tidspunkt meddele centret den eller de typer af  

 tvister, som den pågældende stat enten vil eller ikke vil undergive centrets  

 kompetence.
Generalsekretæren skal uden ophold videregive sådan meddelelse  

 til samtlige kontraherende stater.
Nævnte meddelelse udgør ikke det i stk. 1  

 omhandlede samtykke.
 Artikel 26.
Parternes samtykke til voldgift under denne konvention skal, medmindre  

 andet er aftalt, anses for indebærende afkald på udnyttelsen af ethvert andet  

 retsmiddel.
Enhver kontraherende stat kan lade sit samtykke til voldgift  

 under denne konvention være betinget af, at de nationale, administrative  

 eller judicielle retsmidler er udtømt.
 Artikel 27.
 1. Ingen kontraherende stat må yde diplomatisk  

 beskyttelse eller rejse noget internationalt krav i forbindelse med en tvist,  

 som en af dens statsborgere og en anden kontraherende stat har samtykket i at  

 henvise eller allerede har henvist til voldgift under denne konvention,  

 medmindre denne anden kontraherende stat har undladt at efterkomme en  

 kendelse afsagt i en sådan tvist.
 2. Diplomatisk beskyttelse som omhandlet i stk. 1  

 omfatter ikke uformelle diplomatiske henvendelser med det ene formål at  

 bidrage til en bilæggelse af tvisten.
 Forligsmægling.
 Anmodning om forligsmægling.
 Artikel 28.
 1. En kontraherende stat eller en statsborger i en  

 kontraherende stat, som ønsker forligsmægling indledt, skal rette skriftlig  

 anmodning herom til generalsekretæren, der sender en kopi af anmodningen til  

 den anden part.
 2. Anmodningen skal indeholde angivelse af tvistens  

 genstand, parternes identitet og deres samtykke til forligsmægling i  

 overensstemmelse med procedurereglerne for etablering af forligsmægling og  

 voldgiftsbehandling.
3. Generalsekretæren skal registrere anmodningen,  

 medmindre han på baggrund af anmodningens angivelser finder, at tvisten  

 åbenbart falder uden for centrets kompetence.
Han skal uden ophold underrette  

 parterne om registreringen eller nægtelsen af registrering.
 Nedsættelse af forligsmæglingskommissionen.
 Artikel 29.
 1. Forligsmæglingskommissionen (herefter betegnet  

 »kommissionen«) skal nedsættes så snart som muligt efter  

 registreringen af en anmodning i henhold til artikel 28.
 2. a) Kommissionen skal bestå af en eneforligsmægler  

 eller af et ulige antal forligsmæglere udpeget i overensstemmelse med  

 parternes aftale.
 Artikel 30.
 Såfremt kommissionen ikke er nedsat inden 90 dage, efter at underretning  

 om registrering af anmodningen er videregivet af generalsekretæren i  

 overensstemmelse med artikel 28, stk. 3 eller inden udløbet af den frist, som  

 parterne måtte enes om, skal formanden på begæring af enhver af parterne og  

 så vidt muligt efter at have rådført sig med begge parter udpege den eller de  

 forligsmæglere, som endnu ikke er blevet udpeget.
 Artikel 31.
 1. Bortset fra udpegning foretaget af formanden i  

 henhold til artikel 30, kan forligsmæglere udpeges blandt personer, der ikke  

 er optaget på listen over forligsmæglere.
 2. Forligsmæglere udpeget blandt personer, der ikke er  

 optaget på listen over forligsmæglere, skal besidde de egenskaber, der er  

 angivet i artikel 14, stk. 1.
 Forligsmægling.
 Artikel 32.
 1. Kommissionen afgør spørgsmål om sin egen  

 kompetence.
 2. Enhver indsigelse fra en part om, at tvisten ikke  

 er undergivet centrets kompetence eller af andre grunde ikke er omfattet af  

 kommissionens kompetence, skal prøves af kommissionen, der afgør om  

 indsigelsen skal behandles som et særskilt spørgsmål eller i forbindelse med  

 sagens realitet.
 Artikel 33.
Forligsmæglingsbehandlingen skal foregå i overensstemmelse med dette  

 afsnits bestemmelser og, medmindre parterne bestemmer andet, i  

 overensstemmelse med de forligsmæglingsregler, som var i kraft på det  

 tidspunkt, da parterne samtykkede i forligsmægling.
Såfremt der opstår et  

 procedurespørgsmål, som ikke er afgjort i dette afsnit eller i  

 forligsmæglingsreglerne eller i regler fastsat efter parternes overenskomst,  

 skal kommissionen afgøre spørgsmålet.
 Artikel 34.
1. Kommissionen skal klargøre stridsspørgsmålene  

 parterne imellem og tilstræbe at bevæge parterne til en gensidig antagelig  

 løsning.
Med henblik herpå kan kommissionen når som helst anbefale parterne  

 vilkår for en bilæggelse af tvisten.
Parterne skal loyalt samarbejde med  

 kommissionen for derved at sætte denne i stand til at udøve sine funktioner  

 og skal tillægge dens anbefalinger størst mulig vægt.
2. Såfremt parterne når til en overenskomst, skal  

 kommissionen udfærdige en protokol med angivelse af stridsspørgsmålene og  

 parternes overenskomst.
Såfremt kommissionen i løbet af forhandlingerne når  

 til den opfattelse, at der ikke består nogen mulighed for forlig, skal den  

 afslutte forhandlingerne og udfærdige en protokol med angivelse af, at  

 tvisten har været henvist til forligsmægling, og at parterne ikke er nået til  

 overenskomst.
Såfremt en af parterne undlader at give møde eller deltage i  

 forhandlingerne, skal kommissionen afslutte disse og udfærdige en protokol  

 med angivelse af partens undladelse af at give møde eller deltage.
 Artikel 35.
 Medmindre parterne er enige om andet, er ingen af dem berettiget til i  

 andre forhandlinger, det være sig over for voldgiftsret, almindelig domstol  

 eller andet forum, at påberåbe sig eller henvise til nogen  

 meningstilkendegivelse, erklæring, indrømmelse eller forligstilbud fremsat af  

 den anden part under forligsmæglingen eller fremsat i kommissionens protokol  

 eller nogen af dens anbefalinger.
 Voldgift.
 Anmodning om voldgift.
 Artikel 36.
 1. En kontraherende stat eller en statsborger i en  

 kontraherende stat, som ønsker voldgift, skal rette skriftlig anmodning herom  

 til generalsekretæren, der sender en kopi af anmodningen til den anden part.
 2. Anmodningen skal indeholde angivelse af tvistens  

 genstand, parternes identitet og deres samtykke til voldgift i  

 overensstemmelse med procedurereglerne for etablering af forligsmægling og  

 voldgiftsbehandling.
3. Generalsekretæren skal registrere anmodningen,  

 medmindre han på baggrund af anmodningens angivelser finder, at tvisten  

 åbenbart falder uden for centrets kompetence.
Han skal uden ophold underrette  

 parterne om registreringen eller nægtelsen af registrering.
 Nedsættelse af voldgiftsretten.
 Artikel 37.
 1. Voldgiftsretten skal nedsættes så snart som muligt  

 efter registreringen af en anmodning i henhold til artikel 36.
 2. a) Voldgiftsretten skal bestå af en  

 enevoldgiftsmand eller af et ulige antal voldgiftsmænd udpeget i  

 overensstemmelse med parternes bestemmelse.
 Artikel 38.
 Såfremt voldgiftsretten ikke er blevet nedsat inden 90 dage, efter at  

 underretning om registrering af anmodningen er videregivet af  

 generalsekretæren i overensstemmelse med artikel 36, stk. 3 eller inden  

 udløbet af den frist, som parterne måtte enes om, skal formanden på begæring  

 af enhver af parterne, og så vidt muligt efter at have rådført sig med begge  

 parter, udpege den eller de voldgiftsmænd, som endnu ikke er blevet udpeget.  

 Voldgiftsmænd, der er valgt af formanden i henhold til denne artikel, må ikke  

 være statsborgere hverken i en kontraherende stat, der er part i tvisten,  

 eller i en stat, hvis statsborger er part i tvisten.
 Artikel 39.
 Flertallet af voldgiftsmænd skal være statsborgere i andre stater end den  

 kontraherende stat, som er part i tvisten, og den kontraherende stat, hvis  

 statsborger er part i tvisten; denne bestemmelse finder dog ikke anvendelse,  

 såfremt enevoldgiftsmanden eller hvert enkelt medlem af domstolen er valgt  

 efter parternes overenskomst.
 Artikel 40.
 1. Bortset fra udpegning foretaget af formanden i  

 henhold til artikel 38, kan voldgiftsmænd udpeges blandt personer, der ikke  

 er optaget på listen over voldgiftsmænd.
 2. Voldgiftsmænd udpeget blandt personer, der ikke er  

 optaget på listen over voldgiftsmænd, skal besidde de egenskaber, der er  

 angivet i artikel 14, stk. 1.
 Voldgiftsrettens beføjelser og funktioner.
 Artikel 41.
 1. Voldgiftsretten afgør selv spørgsmål om sin egen  

 kompetence.
 2. Enhver indsigelse fra en part om, at tvisten ikke  

 er undergivet centrets kompetence eller af andre grunde ikke er omfattet af  

 voldgiftsrettens kompetence, skal prøves af voldgiftsretten, der afgør, om  

 indsigelsen skal behandles som et særskilt spørgsmål eller i forbindelse med  

 sagens realitet.
 Artikel 42.
1. Voldgiftsretten skal afgøre tvisten i  

 overensstemmelse med de retsregler, som parterne måtte være nået til  

 overenskomst om.
I mangel af sådan overenskomst skal voldgiftsretten anvende  

 lovgivningen i den kontraherende stat, som er part i tvisten (heri medregnet  

 pågældende stats internationalprivatretlige regler) og sådanne regler i  

 international ret, som findes anvendelige.
 2. Voldgiftsretten må ikke på grund af lovgivningens  

 tavshed eller uklarhed afvise sagen.
 3. Bestemmelserne i stk. 1 og 2 er ikke til hinder  

 for, at voldgiftsretten kan afgøre tvisten efter ret og billighed, såfremt  

 parterne er enige herom.
 Artikel 43.
Med mindre parterne har bestemt andet, kan voldgiftsretten, såfremt den  

 anser det for nødvendigt, på et hvilket som helst stadium af forhandlingerne Artikel 44.
Voldgiftsbehandlingen skal foregå i overensstemmelse med dette afsnits  

 bestemmelser og, medmindre parterne bestemmer andet, i overensstemmelse med  

 de voldgiftsregler, som var i kraft på det tidspunkt, da parterne samtykkede  

 i voldgift.
Såfremt der opstår et procedurespørgsmål, som ikke er afgjort i  

 dette afsnit eller i voldgiftsreglerne eller i regler fastsat efter parternes  

 overenskomst, skal voldgiftsretten afgøre spørgsmålet.
 Artikel 45.
 1. En parts undladelse af at give møde eller at føre  

 sin sag skal ikke anses for en anerkendelse af den anden parts anbringender.
2. Såfremt en part på et hvilket som helst stadium af  

 forhandlingerne undlader at give møde eller at føre sin sag, kan den anden  

 part anmode voldgiftsretten om at behandle den forelagte sag og afsige  

 kendelse.
Forinden voldgiftsretten afsiger kendelse, skal den give  

 underretning og udsættelse til den part, som har undladt at give møde eller  

 at føre sin sag, medmindre den er overbevist om, at denne ikke agter at give  

 møde eller at føre sin sag.
 Artikel 46.
 Med mindre parterne bestemmer andet, skal voldgiftsretten på enhver parts  

 anmodning afgøre ethvert bi-, tillægs- eller modkrav, som direkte hidrører  

 fra tvistens genstand, forudsat at kravet falder inden for parternes samtykke  

 og i øvrigt er omfattet af centrets kompetence.
 Artikel 47.
 Medmindre parterne bestemmer andet, kan voldgiftsretten, såfremt den  

 finder, at omstændighederne tilsiger dette, anbefale enhver foreløbig  

 foranstaltning til sikring af parternes rettigheder.
 Kendelsen.
 Artikel 48.
 1. Voldgiftsrettens afgørelser skal træffes med et  

 flertal af samtlige dets medlemmers stemmer.
 2. Kendelsen skal affattes skriftligt og undertegnes  

 af de medlemmer, som stemte for.
 3. Kendelsen skal tage stilling til ethvert spørgsmål,  

 som er henvist til voldgiftsretten, og være ledsaget af grunde.
 4. Ethvert medlem af voldgiftsretten kan tilføje sin  

 særlige opfattelse - hvad enten han dissentierer fra flertallet eller ej -  

 eller sin dissensudtalelse.
 5. Centret må ikke offentliggøre kendelsen uden  

 parternes samtykke.
 Artikel 49.
1. Generalsekretæren skal uden ophold fremsende  

 bekræftede kopier af kendelsen til parterne.
Kendelsen anses for afsagt den  

 dato, da kopierne blev afsendt.
2. Såfremt en part inden 45 dage efter den dato, på  

 hvilken kendelsen blev afsagt, anmoder herom, kan voldgiftsretten, efter  

 forinden at have underrettet den anden part, afgøre ethvert spørgsmål, som  

 den havde undladt at afgøre i kendelsen, ligesom den skal berigtige enhver  

 skrive-, regne- eller ligende fejl i kendelsen.
Voldgiftsrettens afgørelse  

 anses for en del af kendelsen og skal bringes til parternes kundskab på samme  

 made som kendelsen.
De i artikel 51, stk. 2 og artikel 52, stk. 2 angivne  

 tidsfrister regnes fra den dato, da afgørelsen blev afsagt.
 Fortolkning, revision og ophævelse af  

 kendelsen.
 Artikel 50.
 1. Såfremt der opstår tvist mellem parterne med hensyn  

 til meningen med eller rækkevidden af en kendelse, kan enhver af parterne ved  

 skriftlig henvendelse til generalsekretæren anmode om fortolkning af  

 kendelsen.
2. Anmodningen skal om muligt videregives til den  

 voldgiftsret, som afsagde kendelsen.
Er dette ikke muligt, skal en ny  

 voldgiftsret nedsættes i overensstemmelse med dette kapitels afsnit 2.  

 Voldgiftsretten kan, såfremt den finder, at omstændighederne tilsiger dette,  

 udsætte kendelsens fuldbyrdelse, indtil den har taget stilling til  

 anmodningen om fortolkning.
 Artikel 51.
 1. Enhver part kan ved skriftlig henvendelse til  

 generalsekretæren anmode om revision af kendelsen, såfremt der fremkommer  

 oplysning om en kendsgerning af afgørende betydning for kendelsen, forudsat  

 at denne kendsgerning på tidspunktet for kendelsens afsigelse var ukendt for  

 voldgiftsretten og den anmodende part, og at dette ukendskab ikke kunne  

 tilregnes denne part som forsømmelse.
 2. Anmodningen skal fremsættes inden 90 dage efter  

 opdagelsen af denne kendsgerning og i hvert fald inden tre år efter den dato,  

 da kendelsen blev afsagt.
3. Anmodningen skal om muligt videregives til den  

 voldgiftsret, som afsagde kendelsen.
Er dette ikke muligt, skal en ny  

 voldgiftsret nedsættes i overensstemmelse med dette kapitels afsnit 2.
4. Voldgiftsretten kan, såfremt den finder, at  

 omstændighederne tilsiger dette, udsætte kendelsens fuldbyrdelse, indtil den  

 har taget stilling til anmodningen om revision.
Såfremt den anmodende part i  

 sin anmodning begærer udsættelse af kendelsens fuldbyrdelse, skal  

 fuldbyrdelsen foreløbig udsættes, indtil voldgiftsretten har taget stilling  

 til begæringen.
 Artikel 52.
 1. Enhver part kan ved skriftlig henvendelse til  

 generalsekretæren anmode om ophævelse af kendelsen, såfremt der foreligger en  

 eller flere af følgende grunde:
2. Anmodningen skal fremsættes inden 120 dage efter  

 den dato, da kendelsen blev afsagt.
Når anmodningen om tilsidesættelse er  

 begrundet i bestikkelse, skal den fremsættes inden 120 dage efter opdagelsen  

 heraf.
Anmodningen skal i alle tilfælde fremsættes inden tre år efter den  

 dato, da kendelsen blev afsagt.
3. Efter anmodningens modtagelse skal formanden uden  

 ophold fra listen over voldgiftsmænd udpege en ad hoc komitee bestående af  

 tre personer.
Ingen af komiteens medlemmer må være udpeget blandt medlemmerne  

 af den voldgiftsret, som afsagde kendelsen, eller være af samme nationalitet  

 som noget af dennes medlemmer, eller være statsborgere i enten en stat, som  

 er part i tvisten, eller i en stat, hvis statsborger er part i tvisten, eller  

 have været udpeget til optagelse på listen over voldgiftsmænd af nogen af de  

 pågældende stater, eller have virket som forligsmæglere i samme tvist.  

 Komiteen kan tilsidesætte kendelsen eller en del af denne af de i stk. 1  

 angivne grunde.
 4. Bestemmelserne i artiklerne 41-45, 48, 49, 53 og 54  

 samt i kapitlerne VI og VII finder med de fornødne lempelser anvendelse på  

 forhandlingerne i komiteen.
5. Komiteen kan, såfremt den finder, at  

 omstændighederne tilsiger dette, udsætte kendelsens fuldbyrdelse, indtil den  

 har taget stilling til anmodningen om ophævelse.
Såfremt den anmodende part i  

 sin anmodning begærer udsættelse af kendelsens fuldbyrdelse, skal  

 fuldbyrdelsen foreløbig udsættes, indtil komiteen har taget stilling til  

 begæringen.
 6. Såfremt kendelsen ophæves, skal tvisten på begæring  

 af den part, som først fremsætter anmodring herom henvises til en ny  

 voldgiftsret nedsat i overensstemmelse med dette kapitels afsnit 2.
 Anerkendelse og fuldbyrdelse af kendelsen.
 Artikel 53.
1. Kendelsen er bindende for parterne og kan ikke  

 underkastes appel eller anden fornyet prøvelse bortset fra de i denne  

 konvention angivne prøvelsesmuligheder.
Enhver part skal rette sig efter og  

 efterkomme kendelsens bestemmelser, bortset fra i det omfang fuldbyrdelsen er  

 blevet udsat i medfør af denne konventions bestemmelser.
 2. For dette afsnits vedkommende skal under  

 »kendelse« medregnes enhver afgørelse vedrørende fortolkning,  

 revision eller ophævelse af en sådan kendelse i henhold til artiklerne 50, 51  

 eller 52.
 Artikel 54.
1. Enhver kontraherende stat skal anerkende en  

 kendelse afsagt i henhold til denne konvention som bindende og inden for sit  

 territorium fuldbyrde de pengeforpligtelser pålagt ved denne kendelse, som  

 var den en endelig retsafgørelse truffet af en domstol i denne stat.
En  

 kontraherende stat med en forbundsforfatning kan fuldbyrde en sådan kendelse  

 i eller ved sine forbundsdomstole og kan bestemme at sådanne domstole  

 behandler kendelsen, som var den en endelig retsafgørelse truffet af en af  

 delstaternes domstole.
2. En part, som søger anerkendelse eller fuldbyrdelse  

 inden for en kontraherende stats territorium, skal forsyne den kompetente  

 domstol eller anden myndighed, som denne stat har udpeget hertil, med en af  

 generalsekretæren bekræftet kopi af kendelsen.
Enhver kontraherende stat skal  

 underrette generalsekretæren om den til dette formål kompetente domstol eller  

 anden myndighed og om enhver senere ændring heri.
 3. Fuldbyrdelse af kendelsen skal følge de regler, som  

 gælder for fuldbyrdelsen af domstolsafgørelser i den stat, inden for hvis  

 territorium fuldbyrdelse søges.
 Artikel 55.
 Intet i artikel 54 skal fortolkes som medførende nogen fravigelse fra  

 gældende ret i nogen kontraherende stat med hensyn til denne eller nogen  

 anden stats fritagelse for tvangsfuldbyrdelse.
 Udskiftning og afsættelse af forligsmæglere  

 og voldgiftsmænd.
 Artikel 56.
1. Efter at en kommission eller en voldgiftsret er  

 blevet nedsat og forhandlinger er påbegyndt, skal dennes sammensætning  

 forblive uændret.
Herved forudsættes dog, at såfremt en forligsmægler eller  

 voldgiftsmand skulle afgå ved døden, have forfald eller træde tilbage, da  

 skal den herved ledigblevne plads besættes i overensstemmelse med  

 bestemmelserne i kapitel III, afsnit 2 eller kapitel IV, afsnit 2.
 2. Et medlem af en kommission eller en voldgiftsret  

 skal fortsætte med at udøve sine funktioner, uanset om han er ophørt med at  

 være medlem af en liste.
 3. Såfremt en forligsmægler eller voldgiftsmand, der  

 er udpeget af en af parterne, er trådt tilbage uden samtykke fra den  

 kommission eller voldgiftsret, hvoraf han var medlem, skal formanden udpege  

 en person fra vedkommende liste til at overtage den således ledigblevne  

 plads.
 Artikel 57.
 En part kan fremsætte begæring over for en kommission eller voldgiftsret  

 om afsættelse af ethvert af dens medlemmer under påberåbelse af enhver  

 kendsgerning, som viser en åbenbar mangel på de egenskaber, som er angivet i  

 artikel 14, stk. 1. En part i voldgiftsforhandlinger kan ligeledes fremsætte  

 begæring om afsættelse af en voldgiftsmand under påberåbelse af, at han ikke  

 opfyldte betingelserne i kapitel IV, afsnit 2 for at kunne udpeges til medlem  

 af voldgiftsretten.
 Artikel 58.
Afgørelsen af enhver begæring om afsættelse af en forligsmægler eller  

 voldgiftsmand træffes af de øvrige medlemmer af kommissionen henholdsvis  

 voldgiftsretten.
Det er herved forudsat, at i tilfælde, hvor stemmerne står  

 lige, eller i tilfælde af begæring om afsættelse, hvor kommissionen eller  

 voldgiftsretten består af et enkelt medlem eller i tilfælde af begæring om  

 afsættelse af et flertal af forligsmæglerne eller af voldgiftsmændene skal  

 formanden træffe afgørelsen.
Såfremt begæringen findes velbegrundet, skal den  

 forligsmægler eller voldgiftsmand, som afgørelsen vedrører, udskiftes i  

 overensstemmelse med bestemmelserne i kapitel III, afsnit 2, eller kapitel  

 IV, afsnit 2.
 Sagsomkostninger.
 Artikel 59.
 Parternes gebyrer for benyttelsen af centrets faciliteter fastsættes af  

 generalsekretæren i overensstemmelse med de af det administrative råd  

 vedtagne forskrifter.
 Artikel 60.
 1. Hver kommission og hver voldgiftsret skal fastsætte  

 sine medlemmers honorarer og omkostninger inden for de rammer, som til enhver  

 tid er fastsat af det administrative råd efter samråd med generalsekretæren.
 2. Parterne kan dog uanset bestemmelserne i stk. 1 på  

 forhånd træffe aftale med vedkommende kommission eller voldgiftsret om dennes  

 medlemmers honorarer og omkostninger.
 Artikel 61.
1. I tilfælde af forligsmægling skal kommissionens  

 medlemmers honorarer og omkostninger såvel som gebyrerne for benyttelsen af  

 centrets faciliteter afholdes ligeligt af parterne.
Hver part afholder selv  

 alle andre omkostninger, som denne pådrager sig i forbindelse med  

 forhandlingerne.
2. I tilfælde af voldgiftsforhandling skal  

 voldgiftsretten, medmindre parterne bestemmer andet, fastsætte de af parterne  

 afholdte omkostninger i forbindelse med forhandlingerne, og skal afgøre,  

 hvorledes og i hvilket forhold disse omkostninger, voldgiftsrettens  

 medlemmers honorarer og omkostninger samt gebyrerne for benyttelse af  

 centrets faciliteter skal afholdes.
Sådan afgørelse er en del af kendelsen.
 Stedet for proceduren.
 Artikel 62.
 Forligsmæglingen og voldgiftsforhandlingerne foregår ved centrets sæde,  

 medmindre andet er bestemt nedenfor.
 Artikel 63.
Forligsmæglingen og voldgiftsforhandlingerne kan, såfremt parterne er  

 enige herom, foregå Tvister mellem kontraherende stater.
 Artikel 64.
 Enhver tvist opstået mellem kontraherende stater vedrørende denne  

 konventions fortolkning eller anvendelse, som ikke bilægges ved forhandling,  

 skal henvises til Den mellemfolkelige Domstol på enhver parts anmodring,  

 medmindre de berørte stater enes om en anden form for bilæggelse.
 Ændringer.
 Artikel 65.
Enhver kontrahereende stat kan fremsætte forslag om ændring af denne  

 konvention.
Teksten til et ændringsforslag skal meddeles generalsekretæren  

 senest 90 dage før det møde i det administrative råd, da sådant  

 ændringsforslag skal drøftes, og skal af denne uden ophold fremsendes til  

 samtlige medlemmer af det administrative råd.
 Artikel 66.
1. Såfremt det administrative råd med et flertal på to  

 tredjedele af dets medlemmer bestemmer dette, skal ændringsforslaget  

 tilstilles samtlige kontraherende stater med henblik på ratifikation,  

 tiltrædelse eller godkendelse.
Enhver ændring træder i kraft 30 dage efter,  

 at denne konventions depositar har meddelt de kontraherende stater, at  

 samtlige kontraherende stater har ratificeret, tiltrådt eller godkendt  

 ændringen.
 2. Ingen ændring skal indvirke på de rettigheder og  

 forpligtelser under denne konvention, som tilkommer eller påhviler nogen  

 kontraherende stat eller nogen den underlagte offentlige myndigheder eller  

 organer eller nogen statsborger i en sådan stat, og som er begrundet i et om  

 anerkendelse af centrets kompetence inden den dato afgivet samtykke, da  

 ændringen trådte i kraft.
 Slutbestemmelser.
 Artikel 67.
Denne konvention er åben for undertegnelse af stater, der er medlemmer af  

 banken.
Den er ligeledes åben for undertegnelse af enhver anden stat, der er  

 deltager i Den mellemfolkelige Domstols statut, og som det administrative råd  

 med et flertal på to tredjedele af dets medlemmer har indbudt til at  

 undertegne konventionen.
 Artikel 68.
 1. Denne konvention skal være genstand for  

 ratifikation, tiltrædelse eller godkendelse af signatarstater i  

 overensstemmelse med disses respektive forfatningsbestemmelser.
2. Denne konvention træder i kraft 30 dage efter  

 datoen for deponeringen af det tyvende ratifikations-, tiltrædelses- eller  

 godkendelsesinstrument.
Den træder herefter i kraft for enhver stat 30 dage  

 efter dennes deponering af sit ratifikations-, tiltrædelses- eller  

 godkendelsesinstrument.
 Artikel 69.
 Enhver kontraherende stat skal træffe sådanne lovgivningsmæssige og andre  

 foranstaltninger, som måtte være nødvendige for at gennemføre konventionens  

 bestemmelser på dens territorium.
 Artikel 70.
 Denne konvention finder anvendelse på alle territorier, for hvis  

 internationale forbindelser en kontraherende stat er ansvarlig med undtagelse  

 af sådanne, som af vedkommende stat er undtaget ved skriftlig meddelelse til  

 denne konventions depositar enten i forbindelse med ratifikationen,  

 tiltrædelsen eller godkendelsen eller på et senere tidspunkt.
 Artikel 71.
Enhver kontraherende stat kan opsige denne konvention ved skriftlig  

 meddelelse til denne konventions depositar.
Opsigelsen træder i kraft seks  

 måneder efter modtagelsen af sådan meddelelse.
 Artikel 72.
 En meddelelse i henhold til artiklerne 70 eller 71 har ingen betydning for  

 de rettigheder eller forpligtelser under denne konvention, som tilkommer  

 eller påhviler den pågældende kontraherende stat eller nogen den underlagte  

 offentlige myndigheder eller organer eller nogen statsborger i denne stat, og  

 som er begrundet i et om anerkendelse af centrets kompetence afgivet  

 samtykke, inden sådan meddelelse blev modtaget af depositaren.
 Artikel 73.
Ratifikations-, tiltrædelses- eller godkendelsesinstrumenter til denne  

 konvention og ændringer til denne skal deponeres hos banken, der skal fungere  

 som denne konventions depositar.
Depositaren skal fremsende bekræftede kopier  

 af denne konvention til stater, der er medlemmer af banken, og alle andre  

 stater, der er indbudt til at undertegne denne konvention.
 Artikel 74.
 Depositaren skal registrere denne konvention i De forenede Nationers  

 sekretariat i overensstemmelse med artikel 102 i De forenede Nationers Pagt  

 og de i henhold hertil af generalforsamlingen vedtagne regulativer.
 Artikel 75.
 Depositaren skal underrette alle signatarstater om følgende:
 UDFÆRDIGET i Washington på engelsk, fransk og spansk, således at alle tre  

 tekster har samme gyldighed, i et enkelt eksemplar, som skal forblive  

 deponeret i Den internationale Bank for Genopbygning og Udvikling's arkiv.  

 Banken har ved sin nedenstående underskrift tilkendegivet sin indforståelse  

 med at opfylde de funktioner, som er pålagt den i henhold til konventionen.
 Danmarks ratifikationsinstrument deponeredes hos Den internationale Bank  

 for Genopbygning og Udvikling den 24. april 1968, og konventionen trådte  

 herefter i medfør af artikel 68 i kraft for Danmarks vedkommende den 24. maj  

 1968.
 I forbindelse med deponeringen af ratifikationsinstrumentet har Danmark i  

 henhold til artikel 70 afgivet erklæring om, at konventionen ikke skal finde  

 anvendelse for Færøerne.
 Foruden Danmark har følgende lande ratificeret konventionen:
 Amerikas forenede Stater, Cameroun, Den centralafrikanske Republik Ceylon,  

 Chad, Congo (Brazzaville), Cypern, Daliomey, Elfenbenskysten, Finland,  

 Frankrig, Gabon, Ghana, Island, Jamaica, Jugoslavien, Kenya, Republikken  

 Korea, Madagascar, Malawi, Malaysia, Marokko, Mauritanien Nederlandene,  

 Niger, Nigeria, Pakistan, Schweiz, Senegal, Sierra, Leone, Somalia, Det  

 forenede Kongerige Storbritannien og Nordirland, Sverige, Togo, Trinidad,  

 Tobago, Tunesien, Uganda og Øvre Volta.
 Ved deponeringen af sit ratifikationsinstrument har Storbritannien i  

 henhold til konventionens artikel 70 meddelt, at konventionens bestemmelser  

 ikke finder anvendelse på følgende territorier:
 Aden, Brunei, Kamaran, Kanaløerne, Kuria Muria øerne, øen Man, Peerim,  

 Protektoratet Sydarabien og Sydrhodesia.
 Udenrigsministeriet, den 12. august  

 1968.
