Beretning afgivet af Europaudvalget den 2. maj 2007 Beretning om retsgarantier i relation til EUs terrorlister Et  

  

 flertal  

  

 i udvalget  

 (S, DF, RV og SF) udtaler: Den 27. december 2001 fastlagde Rådet en fælles  

 holdning  

 om regler for EUs terrorlister.
Danmark tilsluttede sig, efter at der  

 den 16.  

 november var givet mandat i Europaudvalget.
På en sådan terrorliste blev den  

 iranske gruppe Folkets Mujahedin (OMPI/MKO) optaget.
Proceduren for  

 optagelse/sletning af EUs terrorlister er enstemmige beslutninger i  

 EUs  

 Clearing House, hvor medlemsstaternes efterretningstjenester er  

 repræsenteret.  

 Listerne underkastes en kritisk revision hvert halve år.
Virkningen af  

 optagelse på listen kan bl.a. være indefrysning af organisationens/individets  

 økonomiske midler.
Alle beslutninger i Clearing House er omgærdet med  

 fortrolighed, og Europaudvalget får i konsekvens heraf ikke forelagt  

 listerne.
Den 12. december 2006 annullerede EF-Domstolen ved en kendelse i  

 Retten i Første Instans den trufne beslutning om optagelse af MKO/OMPI på  

 terrorlisten.
Ifølge kendelsen, der efter flertallets opfattelse skal  

 efterleves fuldt ud, var der ikke meddelt tilstrækkelig begrundelse, og  

 MKO/OMPI havde ikke haft mulighed for at udtale sig.
Rådets juridiske  

 tjeneste  

 udlagde kendelsen som en forpligtelse for Rådet til at opfylde de  

 processuelle  

 mangler (utilstrækkelig begrundelse og manglende begrundelse) i relation til  

 MKO/OMPI og indledte derfor ved rådsbeslutning den 30. januar (som A-punkt  

 ved  

 et Økofin-møde) en 1 måneds høring af MKO/OMPI med henblik på en endelig  

 afgørelse af sagen ved udgangen af marts måned 2007. Rådets juridiske  

 tjeneste  

 mente ikke, at kendelsen anfægtede terrorbeslutningens materielle indhold  

 endsige det aktuelle retsgrundlag (Rådsbeslutning 2006/379/EC) for  

 fastholdelse  

 af MKO/OMPI på EUs terrorliste.
 Samtidig med den fornyede beslutning om MKO/OMPIs stilling har  

 Rådet besluttet at drøfte eventuelle ændringer i procedurerne for  

 optagelse/sletning i relation til EUs terrorlister.
 Europaudvalget blev ikke inddraget efter dommen den 12. december  

 2006. Udlægningen af dommen og fastlæggelsen af den videre procedure (som det  

 skete som et A-punkt på Økofin-mødet den 30. januar 2007) blev afgjort uden  

 forelæggelse for udvalget, og det til trods for at den valgte udlægning og  

 procedure i høj grad kan give anledning til diskussion.
Flertallet ønsker at understrege, at den fælles indsats for  

 forebyggelse og bekæmpelse af terrorisme er en væsentlig opgave for  

 samarbejdet  

 i EU.
Samtidig ønsker flertallet at betone, at kampen mod terror sker for at  

 beskytte det frie, åbne og demokratiske samfund.
Derfor er det for flertallet  

 helt  

 afgørende, at demokratiske garantier ikke tilsidesættes i denne indsats.
 Flertallet ønsker at blive tidligt inddraget i drøftelsen af,  

 hvordan EU kan styrke retsgarantierne i Clearing House-procedurerne.  

 Efterretningstjenesterne skal selvsagt fortsat spille en central rolle, og  

 arbejdet må nødvendigvis ske i fortrolighed, men der skal oprettes en  

 uafhængig  

 instans, der kan have indseende med Clearing House, og som kan behandle  

 klagemål fra dem, der føler sig uretfærdigt optaget på listerne, således at  

 det  

 er muligt at blive taget af listerne igen.
Hvad angår den konkrete sag, ønsker flertallet at udtrykke  

 kritik af den manglende inddragelse af udvalget efter dommen den 12. december  

 2006. Det burde være åbenbart, at denne sag har så vigtige principielle  

 aspekter, at det ønskede samråd burde have været afholdt tidligere.
Derfor er  

 flertallet  

 tilfreds med, at ministeren over for udvalget har beklaget dette.
Flertallet ønsker fortsat ikke, at udvalget skal være part i  

 konkrete terrorsagers afgørelse, men flertallet ønsker at styrke  

 retsgarantierne i sagernes behandling, og flertallet må tage afstand fra  

 ethvert  

 tilløb til at afgøre konkrete sager ud fra EUs almene udenrigspolitiske  

 interesser.
Optagelse og sletning af EUs terrorlister må alene ske ud  

 fra  

 ønsket om at registrere organisationer/personer, hvor der foreligger  

 begrundet  

 mistanke om terrorvirksomhed.
 Et  

  

 mindretal  

  

 i  

 udvalget (V og KF) kan ikke stemme for forslaget til beretning, fordi den  

 ikke  

 indeholder noget nyt.
V og K er enige i, at den fremtidige procedure for udvalgets  

 behandling af spørgsmål vedrørende EUs terrorlister er, som det er  

 beskrevet  

 af flertallet i beretningen.
Imidlertid er den beskrevne procedure  

 præcis  

 den samme, som allerede er den gældende procedure for Europaudvalget.
Da  

 der således intet nyt er på dette punkt, er der ikke et reelt grundlag for at  

 vedtage en ny beslutning.
Vedrørende den anden del af beretningen, der omtaler udenrigsministerens  

 behandling af den konkrete sag i forhold til Europaudvalget, har  

 udenrigsministeren allerede over for udvalget beklaget, at samrådet om sagen  

 blev gennemført meget sent.
Da beklagelsen således er en realitet, ser V og K  

 ingen grund til at gentage dette i en  

 beretning.
Et  

  

 andet  

 mindretal  

  

 i udvalget (EL) kan ikke  

 stemme for forslaget til beretning af følgende årsager.
Efter  

 terrororganisationen al Qaeda den 11. september 2001 angreb World Trade  

 Centre,  

 blev der på globalt plan indledt en krig mod terror, som skulle ændre  

 magtforholdene på kloden.
 Denne krig mod terror blev indledt på to fronter.
Den første front er den rent militære, som er kommet til udtryk  

 i de mere og mere håbløse krige i Irak og Afghanistan.
Krige som, ud over at  

 have  

 udviklet sig til rene katastrofer i de pågældende lande og for deres  

 befolkninger, også har ført til bevidste overtrædelser af grundlæggende  

 demokratiske  

 spilleregler, f.eks.
Geneve-konventionen og menneskerettighedskonventioner.  

 De  

 konkrete eksempler på dette er f.eks.
Guantanamo, CIAs bortførelser til  

 tortur  

 og brugen af »milde« torturmetoder og mishandlinger i både Irak og  

 Afghanistan.
Den anden front er den politiske og de forandringer, som der  

 blev skabt efter den 11. september.
Her har vi på globalt plan set, hvordan  

 demokrati og demokratiske principper er kommet under pres, også i EU.
Siden den 11. september 2001 har EUs antiterrorlovgivning  

 chokeret den juridiske verden.
Den vestlige verdens kollektive panik har  

 affødt  

 en tilsvarende kollektiv ligegyldighed over for fundamentale retsprincipper  

   

 såsom the rule of law, den anklagedes ret til fair forsvar og retten til at  

 blive  

 hørt  der normalt fremhæves som centrale elementer i europæisk  

 retskultur.  

 EUs terrorlister og behandlingen af organisationen MKO/OMPI er et  

 glimrende  

 eksempel på dette.
EUs terrorlister er en demokratisk katastrofe i og med, at man  

 blander den lovgivende og den dømmende magt sammen.
Med terrorlisterne  

 beslutter en lukket komité under Ministerrådet i EU, hvem der er terrorister.  

 En fuldstændig absurd fremgangsmåde.
 Det bliver ikke mindre absurd af, at EUs terrorlove  herunder  

 terrorlister  er blevet lavet ud fra ønsket om at forsvare demokratiet.  

 Problemet er bare, at EUs terrorlovgivning, herunder terrorlisterne,  

 undergraver  

 demokratiet, og at en række politikere dermed gør det arbejde, som  

 terroristerne  

 indtil videre ikke har kunnet gøre.
Den 27. december 2001 fastlagde Rådet en fælles holdning om  

 regler for EUs terrorlister.
Danmark tilsluttede sig, efter at der den  

 16.  

 november var blevet givet »mandat« i Europaudvalget.
På en sådan terrorliste  

 blev Folkets Mujahedin, OMPI eller MKO, en iransk modstandsgruppe, optaget.  

 Proceduren for optagelse/sletning af EUs terrorlister er enstemmige  

 beslutninger i EUs Clearing House, hvor medlemsstaternes  

 efterretningstjenester er repræsenteret.
Listerne underkastes en kritisk  

 revision hvert halve år.
Virkningen af optagelse på listen kan bl.a. være  

 indefrysning af organisationens/individets økonomiske midler.
Alle  

 beslutninger  

 i Clearing House er omgærdet med fortrolighed, og Europaudvalget får i  

 konsekvens heraf ikke forelagt listerne.
Den 12. december 2006 annullerede EF-Domstolen ved en kendelse i  

 Retten af 1. Instans den trufne beslutning om optagelse af MKO/OMPI på  

 terrorlisten.  

 Ifølge kendelsen var der ikke meddelt tilstrækkelig begrundelse, og MKO/OMPI  

 havde ikke haft mulighed for at udtale sig.
Rådets juridiske tjeneste udlagde  

 kendelsen som en forpligtelse for Rådet til at opfylde de processuelle  

 mangler  

 (utilstrækkelig begrundelse og manglende begrundelse) i relation til MKO/OMPI  

 og indledte derfor ved rådsbeslutning den 30. januar (som A-punkt ved et  

 Økofin-møde)  

 en 1 måneds høring af MKO/OMPI med henblik på en endelig afgørelse af sagen  

 ved  

 udgangen af marts måned 2007. Enhedslisten mener, det er fuldstændig  

 uacceptabelt, at Rådet den 30. januar vælger at gå direkte imod EF-Domstolen  

 ved at opretholde MKO/OMPI på EUs terrorlister.
Det fremgår klart af  

 dommen,  

 at beslutningen om at MKO/OMPI skulle være på EUs terrorlister blev  

 »annulleret«.  

 Enhedslisten ønsker derfor, at den danske regering skal meddele EU, at man  

 ikke  

 vil acceptere, at EF-Domstolens kendelse undergraves af Ministerrådet.
 Europaudvalget blev ikke inddraget i beslutningsprocessen efter  

 dommen den 12. december 2006. Udlægningen af dommen og fastlæggelsen af den  

 videre procedure (som det skete som et A-punkt på Økofin-mødet den 30. januar  

 2007) blev truffet uden forelæggelse for Europaudvalget, til trods for reglen  

 om at alle større beslutninger i EU så vidt muligt skal forelægges udvalget.  

 Dette kritiserer Enhedslisten som værende en yderst utilfredsstillende  

 behandling af sådanne vigtige og principielle sager.
Selv om Enhedslisten er grundlæggende modstander af selve  

 eksistensen af EUs terrorlister, så ønsker Enhedslisten samtidig at  

 blive  

 tidligt inddraget i drøftelsen af, hvordan EU kan styrke retsgarantierne i  

 Clearing House-procedurerne.
Vi ønsker at kæmpe for ethvert skridt i den  

 rigtige retning, uanset hvor små disse måtte være, inden for de rammer, som  

 EUs terrorlovgivning sætter.
