 (Til de skattelignende myndigheder).
 Eksemplarer af lovbekendtgørelse nr. 450 af 30. september 1971 af lov om  

 særlig indkomstskat m.v. er tidligere udsendt.
 I nærværende cirkulære gøres der nærmere rede for de ændringer i reglerne  

 om beskatning som særlig indkomst af fortjeneste ved salg af fast ejendom,  

 der er gennemført ved lov nr. 284 af 9. juni 1971, og som har virkning fra og  

 med indkomståret 1972. Nærværende cirkulære træder fra og med indkomståret  

 1972 i stedet for skattedepartementets cirkulære nr. 256 af 13. december 1965  

 om særlig indkomstskat af fortjeneste ved afståelse af fast ejendom.
I.
Skattepligtig fortjeneste.
 1. Reglerne om beskatning som særlig indkomst af  

 fortjeneste ved afståelse af fast ejendom findes i § 2, stk. 1, nr. 13, og §  

 2, stk. 2-5, samt §§ 2A, 2B, 2C, 7A og 19 i lovbekendtgørelse nr. 450 af 30.  

 september 1971.
Bestemmelserne finder som hovedregel anvendelse, når en ejendom overdrages  

 ved salg - herunder mageskifte - eller ved gavedisposition.
De omfatter også  

 afståelser af fast ejendom, der er beliggende i udlandet, når sådanne  

 ejendomme tilhører her i landet fuldt skattepligtige fysiske eller juridiske  

 personer.
Endvidere omfatter bestemmelserne fortjenester hidrørende fra  

 frivillige afståelser af middelbare ejendomsrettigheder over fast ejendom,  

 således f.eks. vederlag for at tilstå en anden køberet til en ejendom, idet  

 ejeren gennem modtagelsen af vederlaget for køberetten påtager sig en  

 rådighedsindskrænkning.
 Bestemmelserne finder anvendelse ved ejerskifte i forbindelse med dødsfald  

 i det nedenfor i afsnit V anførte omfang.
 2. I visse tilfælde skal der ikke ske beskatning af  

 særlig indkomst hidrørende fra fortjenester ved afståelse af fast ejendom.
 Dette gælder:
A.
Spekulations- eller næringssalg.
 Beskatning som særlig indkomst finder ikke sted, hvor fortjenesten efter  

 de gældende regler skal medregnes til den skattepligtige almindelige  

 indkomst, fordi den afståede ejendom er erhvervet som led i den  

 skattepligtiges næringsvej eller i spekulationsøjemed, jfr.  

 lovbekendtgørelsens § 3, stk. 1, nr. 2.
B.
Salg der omfattes af loven om frigørelsesafgift m.v.
Hvor der ved afståelse af fast ejendom skal svares afståelsesafgift i  

 henhold til bestemmelserne i lov om frigørelsesafgift m.v. af fast ejendom,  

 skal der ikke svares særlig indkomstskat, jfr. skattedepartementets cirkulære  

 nr. 213 af 24. august 1970 om frigørelsesafgift.
Det gælder, uanset om  

 opgørelsesreglerne i lov om frigørelsesafgift m.v. fører til et afgiftspålæg  

 eller ej.
C.
Afståelse af mindre parcelhusejendomme og ejerlejligheder.
Ifølge lovbekendtgørelsens § 2A, stk. 1, 1. pkt., svares der ikke særlig  

 indkomstskat af fortjeneste ved afståelse af en- og tofamilieshuse, herunder  

 sommerhuse samt ejerlejligheder.
Det er en betingelse, at ejeren eller hans  

 husstand har beboet huset eller lejligheden i mindst 2 år af det tidsrum,  

 hvori han har ejet boligen.
For så vidt angår ejerlejligheder, regnes 2 års  

 fristen fra udstykningens approbation.
Med hensyn til en- og tofamilieshusene  

 gælder denne fritagelse dog kun, når følgende to betingelser samtidig er  

 opfyldt:
Fortjeneste ved afståelse af et en- eller tofamilieshus på lejet grund  

 anses for at være omfattet af fritagelsesbestemmelsen, når huset har tjent  

 som bolig for ejeren eller hans husstand i mindst 2 år af det tidsrum, hvori  

 han har ejet boligen.
Størrelsen af den lejede grund er her uden betydning.
D.
Afståelse af visse større parcelhusejendomme.
 Ifølge lovbekendtgørelsens § 2A, stk. 1, nr. 2 og 3, skal der - hvis  

 betingelserne for skattefritagelse i øvrigt er opfyldt - ikke svares særlig  

 indkomstskat af fortjenesten ved afståelse af en- og tofamilieshuse med et  

 samlet grundareal på 1400 kvm eller derover, såfremt der enten ifølge  

 offentlig myndigheds bestemmelse ikke fra ejendommen kan udstykkes grund til  

 selvstændig bebyggelse, eller udstykning ifølge erklæring fra statens  

 ligningsdirektorats afdeling for vurdering af fast ejendom, Vestergade 29-31,  

 1456 København K., vil medføre væsentlig værdiforringelse af restarealet  

 eller den bestående bebyggelse.
 Da ligningsdirektoratets erklæring må afgives på grundlag af forholdene på  

 salgstidspunktet, kan bindende udtalelse først afgives, når salget har fundet  

 sted.
Forinden ejeren retter henvendelse til ligningsdirektoratet om en sådan  

 erklæring, bør han undersøge, om der som følge af servitutter som led i  

 byplanvedtægt eller anden offentlig regulering ikke kan udstykkes grund fra  

 ejendommen til selvstændig bebyggelse, og ikke kan forventes dispensation fra  

 de pågældende servitutter.
Det samme gælder privatretlige servitutter, der er  

 undergivet offentlig påtaleret.
Finansministeren eller den, han har bemyndiget dertil, kan, når ganske  

 særlige omstændigheder foreligger, indrømme hel eller delvis fritagelse i  

 tilfælde, hvor ejeren eller hans husstand ikke har boet i huset i mindst 2 år  

 af det tidsrum, hvori han har ejet boligen.
Fritagelse vil normalt blive  

 indrømmet, såfremt stillingsskifte har nødvendiggjort erhvervelse af anden  

 bolig.
 Bestemmelserne i lovbekendtgørelsens § 2A kan også bringes i anvendelse,  

 selv om skatteyderen i væsentligt omfang har benyttet ejendommen i sit  

 erhverv.
E.
Erstatninger vedrørende fast ejendom.
 Fortjeneste, der er indvundet ved modtagelse af en erstatnings- eller  

 forsikringssum i anledning af indtruffen skade eller ekspropriation, skal  

 ikke medregnes ved opgørelsen af særlig indkomst.
Det vil for så vidt angår ekspropriation normalt være en betingelse for  

 fritagelse, at der er afholdt en egentlig ekspropriationsforretning.
Der vil  

 f.eks. ved ekspropriation til vejformål kræves, at vejbestyrelsen har truffet  

 beslutning om ekspropriation, samt at der i medfør af vejbestyrelseslovens §  

 25 er afholdt åstedsforretning vedrørende den pågældende ejendom.  

 Skattefritagelsen omfatter også tilfælde, hvor ejeren i forbindelse med  

 ekspropriationen accepterer et tilbud om erstatningens størrelse.
 Som erstatninger ved ekspropriation anses i denne forbindelse også  

 fredningserstatninger, uanset om ejeren af den pågældende ejendom selv har  

 taget initiativet til fredningen.
F.
Ejendomsoverdragelser mellem ægtefæller.
 Ejendomsoverdragelser mellem sambeskattede ægtefæller og mellem ægtefæller  

 i forbindelse med separation eller skilsmisse betragtes ikke som afståelser,  

 der kan bringe bestemmelserne om særlig indkomstbeskatning i anvendelse.
G.
Afståelse af fast ejendom, tilhørende foreninger m.v.
 De i selskabsskattelovens § 1, stk. 1, nr. 6, omhandlede foreninger,  

 korporationer, stiftelser, legater og selvejende institutioner skal ikke ved  

 deres indkomstopgørelse medregne særlig indkomst hidrørende fra afståelse af  

 fast ejendom, medmindre ejendommen har tilknytning til indkomstskattepligtig  

 virksomhed.
II.
Opgørelse af fortjenesten.
3. Den fortjeneste ved afståelse af fast ejendom, der  

 skal beskattes som særlig indkomst, opgøres for hvert indkomstår for sig.
For  

 den enkelte afståede ejendom opgøres såvel afståelsesvederlaget som den  

 regulerede anskaffelsessum efter reglerne i lovbekendtgørelsens § 7A.  

 Forskellen mellem disse to beløb udgør den regulerede fortjeneste.
Denne  

 fortjeneste beskattes forskelligt efter lovbekendtgørelsens § 2, stk. 2, for:
og for Afståelsesvederlaget.
4. Udgangspunktet for opgørelsen af  

 afståelsesvederlaget er det beløb, der er anført i overdragelsesdokumentet  

 (normalt salgssum ifølge skøde eller slutseddel - evt. med tillæg af vej- og  

 kloakgæld, der overtages uden for salgssummen). Hvis overdragelsen omfatter  

 andre aktiver end den faste ejendom, skal der kun regnes med den del af  

 beløbet, som er vederlag for denne.
Ved gaveoverdragelser skal ejendommen  

 betragtes som afstået til den værdi (handelsværdien), der lægges til grund  

 ved beregning af gaveafgift eller indkomstskat af gaven.
Hvis gaven ikke er  

 afgiftseller indkomstskattepligtig, går man også ud fra handelsværdien på  

 overdragelsestidspunktet, og denne værdi må da ansættes alene til brug ved  

 opgørelsen af afståelsesvederlaget.
Hvis en del af afståelsesvederlaget berigtiges ved udstedelse af et  

 pantebrev til den hidtidige ejer (sælgerpantebrev), skal der ved opgørelsen  

 af afståelsesvederlaget tages hensyn til pantebrevets kursværdi ved handelens  

 indgåelse.
Sælges eller indløses pantebrevet senere for et andet beløb end  

 det, der er regnet med ved opgørelsen af afståelsesvederlaget, giver dette  

 ikke anledning til ændring af denne opgørelse.
Sker salget eller indløsningen  

 af pantebrevet kort tid efter ejendomshandelen, vil salgssummen  

 (indløsningssummen) for pantebrevet være vejledende for fastsættelsen af den  

 kursværdi, der skal lægges til grund ved opgørelsen af afståelsesvederlaget.  

 Hvis pantebrevets kursværdi er under pari, skal der ved opgørelsen af  

 vederlaget fradrages et beløb svarende til forskellen mellem pantebrevets  

 pålydende og dets kursværdi.
Er kursværdien over pari, skal forskellen mellem  

 kursværdien og pantebrevets pålydende lægges til ved opgørelsen af  

 vederlaget.
 Afståelsesvederlaget nedsættes endvidere med de salgsomkostninger, som den  

 skattepligtige har måtte afholde.
Såfremt der i forbindelse med afståelsen af en fast ejendom foretages  

 belåning eller omprioritering af denne, og det er et led i selve  

 salgsaftalen, at sælgeren er forpligtet til at bære omkostningerne herved,  

 herunder kurstab, kan disse udgifter fradrages i afståelsesvederlaget.
Det  

 samme gælder udgifter til arbejder, der efter afhændelsen udføres for  

 sælgerens regning.
Derimod kan engangsbeløb, som sælgeren, når en hidtil  

 udlejet lejlighed sælges som ejerlejlighed, er pligtig at indbetale til  

 binding i Grundejernes Investeringsfond, ikke fradrages i  

 afståelsesvederlaget.
Den del af afståelsesvederlaget, der berigtiges ved, at  

 køberen påtager sig en aftægtsforpligtelse, kan heller ikke fradrages i  

 afståelsesvederlaget.
Det samme gælder en rentedekort, der skyldes, at  

 sælgeren har forlangt den kontante del af købesummen betalt før overtagelsen.
 Den regulerede anskaffelsessum.
5. Er hele den afståede ejendom erhvervet den 1.  

 januar 1966 eller senere, opgøres anskaffelsessummen til det beløb, der er  

 anført i overdragelsesdokumentet (normalt købesum ifølge skøde eller  

 slutseddel - evt. med tillæg af vej- og kloakgæld, der overtages uden for  

 købesummen). Hvis overdragelsen omfatter andre aktiver end den faste ejendom,  

 skal der kun regnes med den del af beløbet, som er vederlag for denne.
Er  

 ejendommen erhvervet ved gave, betragtes den som anskaffet for den værdi  

 (handelsværdien), der er lagt til grund ved beregningen af gaveafgift eller  

 indkomstskat af gaven.
Har der ikke været svaret gaveafgift eller  

 indkomstskat, lægges handelsværdien på erhvervelsestidspunktet også til  

 grund, og denne værdi må da ansættes alene til brug ved opgørelsen af den  

 regulerede anskaffelsessum.
Hvis den afståede ejendom ikke i sin helhed er anskaffet inden for et  

 kalenderår, skal anskaffelsesudgifterne opgøres for hvert kalenderår for sig.  

 Dette har bl.a. betydning for det nedenfor under punkt 9 omtalte varierende  

 procenttillæg.
Det her anførte gælder også, hvor den skattepligtige har et  

 fra kalenderåret afvigende regnskabsår.
Har ejeren i sin besiddelsestid  

 opført bygning eller foretaget tilbygning på ejendommen, skal udgiften hertil  

 medregnes til den regulerede anskaffelsessum og ved procenttillæggets  

 beregning henføres til det kalenderår, hvori bygningen er fuldført.
Dog kan  

 udgifter til retablering efter skader kun medregnes i det omfang, de  

 overstiger den modtagne forsikringssum.
Udgifter til forbedringer af grund og bygninger kan, forudsat at  

 forbedringerne rent faktisk er udført i ejerens besiddelsestid, uanset  

 betalingstidspunktet, ligeledes medregnes til den regulerede anskaffelsessum.  

 Ved beregningen af procenttillægget henføres de til det kalenderår, hvori  

 forbedringen er fuldført.
Dette gælder, uanset om der måtte være foretaget  

 afskrivninger.
Dog kan værdi af eget arbejde - bortset fra tilfælde, hvor  

 værdien i forvejen er beskattet efter de for bygningshåndværkere gældende  

 regler - ikke tillægges anskaffelsessummen.
Vedligeholdelsesudgifter, der er  

 fratrukket i ejerens skattepligtige indkomst, eller for hvilke det i  

 ligningslovens § 14A omhandlede standardfradrag for vedligeholdelse er trådt  

 i stedet, kan heller ikke tillægges.
Hvis udgifterne til de forbedringer, der  

 er fuldført inden for et kalenderår, ikke overstiger 1.000 kr., medregnes de  

 ikke til den regulerede anskaffelsessum.
 Til den for et kalenderår opgjorte anskaffelsessum lægges  

 handelsomkostninger, som den skattepligtige har afholdt i forbindelse med  

 erhvervelsen.
 Et i forbindelse med anskaffelsens finansiering eller ved senere belåning  

 eller omprioritering konstateret kurstab kan ikke tillægges  

 anskaffelsessummen.
Hvis en del af anskaffelsessummen er berigtiget ved udstedelse af et  

 pantebrev, skal der ikke ved opgørelsen af den regulerede anskaffelsessum  

 tages hensyn til, at pantebrevets kursværdi eventuelt afviger fra dets  

 pålydende.
Det får heller ikke indflydelse på opgørelsen af den regulerede  

 anskaffelsessum, om ejeren senere har indløst pantebrevet i ejendommen til en  

 kurs, der afviger fra pantebrevets pålydende.
 Er en del af anskaffelsessummen berigtiget ved, at den skattepligtige har  

 påtaget sig en aftægtsforpligtelse, skal der ikke ved opgørelsen af den  

 regulerede anskaffelsessum foretages fradrag for aftægtsforpligtelsens  

 kapitalværdi.
 Anskaffelsessummen forhøjes med visse procenttilæg, se herom nærmere  

 nedenfor under punkt 9.
 6. Er hele den afståede ejendom erhvervet før den 1.  

 januar 1966, kan den skattepligtige vælge mellem at opgøre anskaffelsessummen  

 enten på grundlag af de faktiske udgifter efter reglerne ovenfor under punkt  

 5 eller på grundlag af den ejendomsværdi, hvortil den afståede ejendom er  

 ansat ved 13. almindelige vurdering.
Udgifter til forbedringer, der er fuldført før den 1. januar 1966, men som  

 ikke er taget i betragtning ved 13. almindelige vurdering, tillægges  

 ejendomsværdien, såfremt udgifterne har oversteget 1.000 kr.
Der vil normalt  

 være tale om forbedringer, der er fuldført i tiden 1. august-31. december  

 1965; hersker der tvivl om, hvorvidt sådanne forbedringer er taget i  

 betragtning ved vurderingen, kan oplysning herom indhentes hos statens  

 ligningsdirektorats afdeling for vurdering af fast ejendom.
 Udgifter til forbedringer, der er fuldført den 1. januar 1966 eller  

 senere, tillægges efter reglerne i punkt 5.
 Varige værdiforringelser, som er indtruffet efter 13. almindelige  

 vurdering, f.eks. som følge af grusgravning, skal fratrækkes ejendomsværdien.
 Anskaffelsessummen, således som opgjort efter reglerne ovenfor under a)  

 eller b), forhøjes med visse procenttillæg, se herom nærmere nedenfor under  

 punkt 9.
 7. Er en del af ejendommen erhvervet før 1. januar  

 1966, medens resten er erhvervet senere, opgøres anskaffelsessummen for den  

 del af ejendommen, der er anskaffet den 1. januar 1966 eller senere, samt  

 udgifter til forbedringer, der er fuldført i samme tidsrum, altid efter  

 reglerne ovenfor under punkt 5.
 For så vidt angår den del af ejendommen, der er anskaffet før den 1.  

 januar 1966, kan den skattepligtige vælge at opgøre anskaffelsessummen efter  

 reglerne i punkt 6.
 Afståelse af en del af en ejendom.
8. Afstås en del af en ejendom (f.eks. ved frasalg af  

 en parcel med eller uden bygninger), skal den regulerede anskaffelsessum  

 opgøres på grundlag af den del af anskaffelsessummen, der kan henføres til  

 det afståede.
Fremgangsmåden ved den fordeling af anskaffelsessummen, der  

 herefter må foretages, er den samme, som anvendes i de tilfælde, hvor avance  

 ved salg af en del af en ejendom er indkomstskattepligtig, fordi salget sker  

 i spekulationsøjemed eller som et led i sælgerens næringsvej.
Ved denne fordeling af anskaffelsessummen skal der ikke alene tages hensyn  

 til det frasolgte areals størrelse i forhold til hele ejendommen, men der må  

 også lægges vægt på de forskellige arealdeles beliggenhed,  

 udnyttelsesmulighed og bonitet.
Endvidere må det tages i betragtning, om de  

 oprindelige bygninger var beliggende på det frasolgte areal eller på  

 restejendommen.
I nogle tilfælde vil værdien af denne blive formindsket på  

 grund af frasalget, og i så fald må der overføres en til værdiforringelsen  

 svarende del af anskaffelsessummen til den anskaffelsessum, der skal regnes  

 med for det solgte areal.
 De skattelignende myndigheder vil ved henvendelse til statens  

 ligningsdirektorats afdeling for vurdering af fast ejendom kunne få en  

 udtalelse angående fordelingen af anskaffelsessummen.
Hvor ejendommen er erhvervet før den 1. januar 1966, skal der i den del af  

 anskaffelsessummen, der henføres til den afståede del af ejendommen,  

 foretages fradrag for en ejendommen eventuelt påhvilende afgiftspligtig  

 grundstigning på anskaffelsestidspunktet.
Der må derfor foretages en opdeling  

 af ejendommens afgiftspligtige grundstigning på dette tidspunkt; angående  

 denne fordeling vil der ligeledes kunne rettes henvendelse til  

 ligningsdirektoratet.
Hvor ejendomsværdien ved 13. almindelige vurdering  

 lægges til grund i stedet for anskaffelsessummen, skal der dog ikke foretages  

 fradrag for afgiftspligtig grundstigning, der påhvilede ejendommen ved  

 erhvervelsen.
Hvis der i ejerens besiddelsestid er opført bygninger eller  

 foretaget forbedringer på den afståede del af ejendommen, skal udgifterne  

 hertil lægges til anskaffelsessummen.
Udgifter til forbedringer kan dog kun  

 tages i betragtning, hvis udgiften vedrørende den afståede del af ejendommen  

 i det enkelte kalenderår overstiger 1.000 kr.
Også i disse tilfælde skal  

 opgørelsen af den regulerede anskaffelsessum af hensyn til det varierende  

 procenttillæg ske for hvert kalenderår for sig efter samme regler, som hvis  

 ejendommen var afstået på en gang.
 Procenttillæg.
9. De efter reglerne under punkterne 5-8 opgjorte  

 udgifter til anskaffelse og forbedringer forhøjes med et fast tillæg, der for  

 ejendomme som nævnt under IIa) (landbrugsejendomme m.v.) udgør 40 pct.
For  

 arealer, for hvilke, der enten er opnået dispensation i henhold til lov om  

 frigørelsesafgift m.v. § 19A eller tilladelse af  

 amtsrådet/byudviklingsudvalget til bebyggelse, uanset at arealet ligger i  

 landzone, anvendes ligeledes opgørelsesreglerne for landbrugsejendomme m.v.
 For andre ejendomme udgør tillægget 30 pct.
 Herudover indrømmes der et varierende tillæg, beregnet efter nedenstående  

 regler:
 Af de under punkterne 5-8 omhandlede udgifter til anskaffelse af grund og  

 bygninger henholdsvis forbedringer heraf beregnes for hvert kalenderår fra og  

 med anskaffelses- eller fuldførelsesåret, dog tidligst fra og med 1966, et  

 tillæg på 6 pct.
 Det varierende tillæg indrømmes ikke for det kalenderår, hvori ejendommen  

 afstås, medmindre ejendommen er erhvervet eller forbedringen fuldført i dette  

 kalenderår.
 Tidspunktet for erhvervelse og afståelse.
10. Ved opgørelsen af den skattepligtige fortjeneste  

 har det i en række tilfælde betydning at fastslå, på hvilket tidspunkt  

 ejendommen er erhvervet eller afstået.
Som foran nævnt kan den regulerede  

 anskaffelsessum opgøres på forskelligt grundlag alt efter, om ejendommen er  

 erhvervet inden udgangen af kalenderåret 1965 eller efter dette tidspunkt.  

 Endvidere skal der ved beregningen af det varierende procenttillæg til  

 anskaffelsessummen tages hensyn til, i hvilket kalenderår erhvervelsen er  

 sket.
I det følgende skal der gøres nogle bemærkninger om, hvornår en ejendom  

 kan anses for erhvervet eller afstået.
Hvor ejendomsovergangen sker ved salg, anses erhvervelsen, henholdsvis  

 afståelsen som hovedregel for sket på det tidspunkt, da der mellem køber og  

 sælger er indgået en endelig og bindende aftale om ejendommens overdragelse.  

 Denne aftale vil normalt foreligge skriftligt.
Det er imidlertid ikke  

 nødvendigt, at der er tinglyst skøde.
I de fleste tilfælde oprettes der ved  

 aftalens indgåelse en slutseddel underskrevet af parterne, og datoen for  

 denne vil da i reglen være afgørende.
Aftalen mellem parterne vil normalt  

 indeholde betingelse om, at visse nærmere fastsatte vilkår for handelen  

 opfyldes.
Der kan f.eks. være tale om købesummens erlæggelse eller offentlige  

 myndigheders approbation af udstykning, frigørelse for landbrugsforpligtelse  

 og lignende.
Uanset om sådanne vilkår først opfyldes på et senere tidspunkt,  

 betragtes erhvervelsen, henholdsvis afståelsen af ejendommen i almindelighed  

 som sket på det tidspunkt, hvor aftalen mellem parterne blev indgået.
For at  

 en ejendom kan anses for erhvervet, henholdsvis afstået, må aftalen mellem  

 parterne gå ud på, at ejendommen straks eller senere overtages af køberen på  

 nærmere fastsatte vilkår.
En ejendom anses således ikke for afstået, hvis  

 ejeren blot har indgået en aftale om, at en anden er berettiget - men ikke  

 forpligtet - til inden en forud fastsat frist at købe ejendommen for en  

 bestemt købesum (køberet). Den omstændighed, at datoen for overtagelse af den  

 faste ejendom er udskudt til et senere tidspunkt, må således ikke give  

 anledning til forveksling med de tilfælde, hvor der alene er tillagt en anden  

 køberet til en ejendom, uden at denne anden har forpligtet sig til at udnytte  

 køberetten.
Har ejeren modtaget vederlag for at give en anden ret til at købe  

 sin faste ejendom, anses dette vederlag dog som en afståelsessum vedrørende  

 fast ejendom, jfr. foran under punkt 1.
 Ejendomsovergang ved fusion af aktieselskaber anses ved lovens anvendelse  

 for afståelse, henholdsvis erhvervelse.
 Erhverves eller afstås en ejendom ved gavedisposition, anses erhvervelsen,  

 henholdsvis afståelsen for sket på det tidspunkt, da gavemodtageren er  

 underrettet om gaven.
 Om tidspunktet for erhvervelse og afståelse i forbindelse med dødsfald  

 henvises til det nedenfor under afsnit V anførte.
 Beskatning af yderligere vederlag.
11. Det kan forekomme, at en ejendom afstås på sådanne  

 vilkår, at erhververen, hvis han afstår ejendommen, skal yde den tidligere  

 ejer et yderligere vederlag for ejendommen (f.eks. en andel af den  

 fortjeneste, han opnår ved afståelsen). I sådanne tilfælde skal den tidligere  

 ejer give oplysning om det yderligere vederlag i sin selvangivelse for det  

 indkomstår, hvori retten til beløbet er erhvervet.
Der skal foretages en ny  

 opgørelse af særlig indkomst for den tidligere ejer.
Ved denne opgørelse skal  

 fortjenesten beregnes, som om det samlede vederlag var opnået allerede i det  

 indkomstår, hvor ejendommen blev afstået.
Denne omberegning skal foretages,  

 selv om der ikke i det indkomstår, hvor ejendommen blev afstået, er  

 konstateret nogen skattepligtig særlig indkomst.
Skal der som følge af  

 omberegningen opkræves særlig indkomstskat hos den tidligere ejer, skal  

 beløbet indbetales sammen med eventuel anden særlig indkomstskat, der  

 pålignes den pågældende for det indkomstår, hvori retten til det yderligere  

 vederlag erhverves.
 Regulering af den skattepligtige fortjeneste.
 12. Ifølge lovbekendtgørelsens § 2, stk. 2, forhøjes  

 for så vidt angår personer den efter ovenstående regler opgjorte fortjeneste  

 på fast ejendom med følgende procentdele:
 1. For ejendomme, der på afståelsestidspunktet lå i  

 landzone og på dette tidspunkt blev benyttet til landbrug, gartneri,  

 planteskole eller frugtplantage: 50 pct.
 2. For landbrugsejendomme m.v., for hvilke der er  

 afgivet erklæring efter § 6B i lov om beskatning til kommunerne af faste  

 ejendomme: 50 pct.
 3. For ejendomme, der er omfattet af nr. 1 eller 2,  

 men hvor der er et skovareal på 10 hektarer eller derunder, som afstås sammen  

 med den øvrige ejendom: 50 pct.
 For så vidt angår selskaber, foreninger, korporationer og selvejende  

 institutioner, der er undergivet fuld eller begrænset indkomstskattepligt til  

 staten, forhøjes den skattepligtige fortjeneste med 66,66 pct.
13. Ifølge § 2, stk. 4, indrømmes der i indkomstårets  

 samlede fortjeneste efter ovennævnte tillæg et fradrag, der for  

 ejendomsafståelser som nævnt under pkt. 12a) 1-3 udgør 15 pct. af de i  

 opgørelsen i alt medregnede regulerede anskaffelsessummer, dog mindst 15.000  

 kr. og højst 60.000 kr.
Det gælder, selv om den skattepligtige i indkomståret  

 tillige har afstået ejendomme som nævnt under pkt. 12b). Fører beregningen  

 til et beløb, der er mindre end 60.000 kr., kan den skattepligtige vælge i  

 stedet at fradrage 60.000 kr.
Det er dog en forudsætning herfor, at den  

 skattepligtige ikke indenfor de sidste 4 indkomstår har fået indrømmet det  

 maksimale fradrag på 40.000 kr. efter § 7A, stk. 6, i lovbekendtgørelse nr.  

 437 af 14. august 1969. Såfremt den skattepligtige herefter vælger at  

 fradrage 60.000 kr., kan han i de nærmest følgende 4 indkomstår kun opnå  

 fradrag på 15 pct., dog mindst 15.000 kr. og højst 60.000 kr.
For ejendomsafståelser som nævnt under pkt. 12b) udgør fradraget 20 pct.  

 af de i opgørelsen i alt medregnede regulerede anskaffelsessummer, dog mindst  

 20.000 kr. og højst 75.000 kr.
De foran anførte regler om det maksimale  

 fradrag finder tilsvarende anvendelse.
Såfremt den skattepligtige herefter  

 vælger at fradrage 75.000 kr., kan han i de nærmest følgende 4 indkomstår kun  

 opnå fradrag på 20 pct., dog mindst 20.000 kr. og højst 75.000 kr.
De efter  

 ovenstående regler beregnede fradrag kan i intet tilfælde overstige den  

 samlede regulerede fortjeneste.
 Særligt om "blandede ejendomme".
14. Har skatteyderen solgt en "blandet"  

 ejendom, der dels hører hjemme under pkt. 12a) nr. 1 og 2 og dels under pkt.  

 12b), er det hovedreglen, at fortjenesten skal opgøres særskilt for de to  

 dele af ejendommen efter de regler, der gælder for henholdsvis den ene og den  

 anden gruppe ejendomme.
Som en undtagelse kan nævnes visse blandede skov- og  

 landbrugsejendomme, jfr. pkt. 12a), nr. 3. Det er dog her en forudsætning, at  

 skovarealet afstås sammen med den øvrige ejendom.
 Som en anden undtagelse gælder, at det er det tidligere omtalte fradrag på  

 indtil 60.000 kr., der skal anvendes, når blot en af ejendommene er i gruppe  

 12a) nr. 1 og 2, jfr. § 2, stk. 4, 2. pkt., i lovbekendtgørelsen.
 Eksempler.
 15. Nedenstående eksempler tjener til belysning af  

 opgørelsesreglerne i punkt 3-13:
 Eksempel 1.
 (både køb og salg sker efter 1965).
 En landbrugsejendom sælges i 1972 for 400.000 kr.
 Salgssummen berigtiges således:
Pantebrevets kursværdi ved handelens indgåelse er 60, og sælgerens  

 omkostninger ved handelen er 5.000 kr.
I forbindelse med salget har sælgeren  

 foretaget omprioritering, til hvilken han ifølge overdragelsesdokumentet må  

 afholde udgifterne.
Prioriteringsudgifterne og kurstabet i forbindelse hermed  

 opgøres til 20.000 kr.
Sælgeren har købt ejendommen i 1969 for 180.000 kr.
Købesummen blev  

 berigtiget således:
 Omkostningerne ved købet var 3.000 kr.
 I 1970 har ejeren fuldført en forbedring af ejendommen, der har kostet  

 6.000 kr., i 1971 en forbedring til 950 kr., og i 1972 en forbedring til  

 3.000 kr.
 Den skattepligtige fortjeneste ved ejendommens salg i 1972 opgøres  

 således:
Ved opgørelsen af den regulerede anskaffelsessum skal forbedringsudgiften  

 for 1971 ikke medregnes, da den ikke overstiger 1.000 kr.
Der er indrømmet  

 varierende tillæg til forbedringsudgiften i 1972, da afståelsen er sket i  

 samme år som fuldførelsen af den omhandlede forbedring.
Der skal ikke som ved  

 opgørelsen af afståelsesvederlaget foretages kursregulering vedrørende  

 sælgerpantebrevet.
Det forudsættes, at ejeren i 1970 har haft en skattepligtig fortjeneste  

 ved afståelse af fast ejendom og har fradraget 40.000 kr. i medfør af § 7A,  

 stk. 6, i lovbekendtgørelse nr. 437 af 14. august 1969. Nævnte fradrag  

 beregnes herefter som 15 pct.af den regulerede anskaffelsessum.
Da der  

 endvidere ikke er afstået anden fast ejendom i 1972, udgør fradraget 15 pct.  

 af Eksempel 2.
 (Køb før og salg efter udgangen af 1965).
En byejendom sælges i 1972 for 400.000 kr.
Omkostninger ved handelen udgør  

 5.000 kr., ligesom salgssummen berigtiges, og salgsbetingelserne i øvrigt er  

 som angivet i eksempel 1.
Sælgeren har købt ejendommen i 1963 for 150.000 kr.
Købesummen blev  

 berigtiget således:
 Omkostningerne ved købet var 3.000 kr.
 I 1964 har ejeren fuldført forbedringer af ejendommen for 6.000 kr., i  

 1966 en forbedring for 975 kr., og i 1969 en forbedring for 2.000 kr.
 Ejendommen er ved 13. almindelige vurdering i 1965 ansat til en  

 ejendomsværdi af 175.000 kr.
 Den skattepligtige fortjeneste ved ejendommens salg i 1972 opgøres  

 således:
 Forbedringsudgifterne, der er afholdt efter 1965, medregnes således ikke  

 ved denne sammenligning, da disse udgifter skal medregnes ved opgørelsen af  

 den regulerede anskaffelsessum, uanset om den faktiske anskaffelsessum eller  

 ejendomsværdien ved 13. almindelige vurdering lægges til grund.
 Da ejendomsværdien ved 13. almindelige vurdering er højere end den ovenfor  

 opgjorte anskaffelsessum, vil sælgeren vælge at benytte ejendomsværdien ved  

 opgørelsen af den regulerede anskaffelsessum.
 Denne opgøres herefter således:
Ved opgørelsen af den regulerede anskaffelsessum skal forbedringsudgiften  

 for 1964 ikke medregnes, da den er taget i betragtning ved 13. almindelige  

 vurdering og således allerede er medregnet.
Ligeledes skal  

 forbedringsudgiften for 1966 ikke medregnes, da den ikke overstiger 1.000 kr.
Det forudsættes, at ejeren i indkomståret 1972 ikke har skattepligtig  

 fortjeneste ved salg af andre ejendomme.
Da ejeren endvidere kan afgive  

 erklæring om, at han ikke inden for de 4 nærmest forudgående indkomstår har  

 fradraget 40.000 kr. i henhold til § 7A, stk. 6, 2. pkt., i lovbekendtgørelse  

 nr. 437 af 14. august 1969, III.
Opgørelsen af den skattepligtige særlige indkomst.
16. Det er kun fortjeneste ved salg af fast ejendom,  

 der skal beskattes efter lov om særlig indkomstskat m.v.
Tab skal således  

 ikke medregnes.
Den skattepligtige fortjeneste opgøres samlet for hvert  

 indkomstår for sig, således at fortjenester ved afståelse af flere ejendomme  

 inden for samme indkomstår sammenlægges, forinden den endelige opgørelse af  

 fortjenesten i medfør af § 2, stk. 4 og 5, finder sted.
Det herefter  

 fremkomne beløb medregnes for personers vedkommende sammen med eventuelle  

 andre former for særlig indkomst i den skattepligtige særlige indkomst for  

 det pågældende indkomstår.
For selskabers, foreningers, korporationers og  

 selvejende institutioners vedkommende medregnes beløbet i den skattepligtige  

 almindelige indkomst.
Brugsforeninger og produktions- og salgsforeninger  

 beskattes ikke af særlig indkomst.
17. Hvis bygninger på den afståede ejendom i ejerens  

 besiddelsestid har været genstand for afskrivning, herunder  

 ekstraafskrivning, forskudsafskrivning eller forlods afskrivning, skal den  

 efter reglerne i afskrivningslovens § 29 opgjorte fortjeneste medregnes ved  

 opgørelsen af særlig indkomst, jfr. lovbekendtgørelsens § 2, stk. 1, nr. 2.  

 Efter disse regler kan der til særlig indkomst højst medregnes et beløb  

 svarende til summen af samtlige over den skattepligtige indkomst foretagne  

 afskrivninger, herunder forlods afskrivning og forskudsafskrivning på det  

 solgte formuegode.
Denne beskatning gælder ved siden af beskatning efter de  

 regler om særlig indkomstskat af fortjeneste ved afståelse af fast ejendom,  

 som er omtalt foran.
Efter disse regler kommer de foretagne afskrivninger  

 ikke i betragtning ved opgørelsen af den skattepligtige fortjeneste.
IV.
Betinget fritagelse for beskatning ved visse afståelser.
 Mageskifte af ubebyggede arealer.
 18. I henhold til lovbekendtgørelsens § 7A, stk. 7,  

 kan finansministeren fritage fortjenester ved mageskifte for beskatning efter  

 bestemmelserne i § 2, stk. 1, nr. 13. Det er en betingelse for sådan  

 fritagelse, at mageskiftet kun omfatter ubebyggede arealer, og at der ikke  

 fra nogen af siderne i forbindelse med mageskiftet foruden arealet ydes  

 vederlag på mere end 500 kr.
Fritagelse kan i øvrigt kun meddeles på det i loven fastsatte vilkår, at  

 anskaffelsessummen for det ved mageskiftet erhvervede areal ved senere  

 afståelse opgøres, som om arealet var erhvervet på samme tidspunkt og for  

 samme beløb, som det ved mageskiftet afståede areal.
Ved opgørelsen af  

 anskaffelsessummen medregnes efter foranstående regler i punkt 5-9 også  

 forbedringsudgifter, der inden mageskiftet er afholdt vedrørende det ved  

 mageskiftet afståede areal.
 Andragende om fritagelse stiles til skattedepartementet, Christiansborg  

 Slotsplads 1, 1218 København K., og kan indsendes til vedkommende lokale  

 ligningsmyndighed, som med sin udtalelse fremsender andragendet gennem  

 skatterådet.
V.
Ejerskifte i forbindelse med dødsfald.
 19. Ejerskifte i forbindelse med dødsfald medfører  

 beskatning af særlig indkomst efter de nedenfor anførte regler, når  

 dødsfaldet er sket, boet er genoptaget, eller et uskiftet bo er begæret  

 skiftet den 1. januar 1970 eller senere, jfr. § 4 i loven om kildeskattens  

 ikrafttræden.
 Reglerne omhandler dels beskatning af boets fortjeneste på fast ejendom,  

 dels beskatning af fortjeneste for ægtefælle, arving eller legatar ved senere  

 afhændelse.
 Om eventuel beskatning af fortjeneste på fast ejendom ved salg eller udlæg  

 fra et dødsbo, der behandles efter de før kildeskattens ikrafttræden gældende  

 regler, og ved ægtefælles, arvings eller legatars senere afståelse af en fra  

 et sådant bo udlagt ejendom, henvises til bestemmelserne i punkt 35.
De særlige regler om ejerskifte i forbindelse med dødsfald findes i  

 lovbekendtgørelsens §§ 2, stk. 3, 13A og 18A-18C.
Om ejerskifte ved dødsfald  

 henvises i øvrigt til den af skattedepartementet udgivne vejledning i  

 reglerne om dødsbobeskatning m.v.
A.
Boets skattepligt efter lovbekendtgørelsen.
 20. Som hovedregel er et dødsbos fortjeneste ved salg  

 eller udlæg af fast ejendom ikke skattepligtig særlig indkomst for boet.
 21. Har afdøde eller dennes ægtefælle erhvervet en  

 ejendom i spekulations- eller næringsøjemed, medregnes fortjeneste ved boets  

 salg eller udlæg af ejendommen ikke til boets skattepligtige særlige  

 indkomst, jfr. foran under punkt 2A.
22. Hvis afdøde eller dennes ægtefælle før dødsfaldet  

 kunne have afstået et en- eller tofamilieshus m.v. skattefrit efter  

 lovbekendtgørelsens § 2A, er fortjeneste ved boets salg eller udlæg af  

 ejendommen ligeledes skattefri, jfr. § 18A, stk. 1. Den tid, hvori den  

 efterlevende ægtefælle eller afdødes husstand har boet i ejendommen efter  

 dødsfaldet, kan ikke medregnes til opfyldelsen af betingelsen om to års bopæl  

 på ejendommen.
Finansministeren kan dispensere fra to-årsbetingelsen, jfr.  

 det under punkt 2D anførte.
 23. I øvrigt afgøres spørgsmålet om særlig  

 indkomstskattepligt ved et dødsbos salg eller udlæg af fast ejendom under  

 hensyn til boets karakter.
a.
Skattefri boer.
 24. Et skattefrit bo skal ikke svare særlig  

 indkomstskat af fortjeneste ved salg eller udlæg af fast ejendom.
b.
Skattepligtige boer.
 25. Fortjeneste ved et skattepligtigt dødsbos salg af  

 fast ejendom medregnes ved opgørelsen af boets skattepligtige særlige  

 indkomst.
 Salg af fast ejendom til ægtefælle, arving eller legatar behandles dog  

 skattemæssigt som udlæg til den pågældende, se punkt 26.
26. Fortjeneste ved, at fast ejendom udlægges som  

 boslod eller arv fra et skattepligtigt dødsbo til afdødes ægtefælle, arvinger  

 eller legatarer, beskattes ikke i boet.
Fortjenesten medregnes dog ved  

 opgørelsen af boets særlige indkomst, når boet kræver dette, jfr.  

 kildeskattelovens § 33, stk. 3. Endvidere beskattes boet af særlig indkomst i  

 de tilfælde, der nævnes i kildeskattelovens §§ 20, stk. 4, 20B, stk. 4, og  

 20C, stk.4.
 Om opgørelse af boets fortjeneste henvises til punkt 28.
c.
Uskiftet bo.
 27. Udlevering til en efterlevende ægtefælle af et bo  

 til hensidden i uskiftet bo eller udlæg af hele boet til ægtefællen efter  

 skiftelovens § 57, stk. 1, anses ikke som afståelse.
 Hvis en ægtefælle, der hensidder i uskiftet bo, skifter med enkelte  

 arvinger og derefter på ny får boet udleveret til hensidden i uskiftet bo,  

 medregnes eventuel fortjeneste på fast ejendom, der udlægges til en arving,  

 ved opgørelsen af ægtefællens særlige indkomst, jfr. kildeskattelovens § 32,  

 stk. 5.
B.
Opgørelse af dødsboets fortjeneste.
 28. I tilfælde, hvor fortjeneste på fast ejendom efter  

 det under punkterne 25-26 anførte skal medregnes ved opgørelsen af boets  

 skattepligtige særlige indkomst, opgøres fortjenesten efter de foran i afsnit  

 II anførte regler med følgende undtagelser.
a.
Ved udlæg af fast ejendom som boslod eller arv skal ejendommen  

 betragtes som afstået til den værdi, hvortil den er optaget i den endelige  

 boopgørelse.
Afståelsen anses for sket på udlægstidspunktet, d.v.s.  

 skæringsdagen for indtægter og udgifter.
b.
Boet skal som anskaffelsestidspunkt anvende afdødes eller ægtefællens  

 anskaffelsestidspunkt.
Opgørelsen af den regulerede anskaffelsessum efter  

 lovbekendtgørelsens § 7A (anskaffelsessum og forbedringer samt faste og  

 varierende tillæg hertil) skal foretages på grundlag af afdødes eller  

 ægtefællens anskaffelse og efter forholdene i afdødes, ægtefællens og boets  

 samlede besiddelsestid.
c.
Den herefter opgjorte fortjeneste på fast ejendom forhøjes for alle  

 ejendommes vedkommende med 66,66 pct., jfr. lovbekendtgørelsens § 2, stk. 3.
d.
Dødsboet har efter lovbekendtgørelsens § 18B ret til at vælge det  

 højeste fradrag efter § 2, stk. 4-5, selv om afdøde eller dennes ægtefælle i  

 et af de forudgående fire år har valgt at fradrage det højeste beløb.
Boet  

 kan dog ikke foretage et sådant valg, hvis det selv inden for de sidste fire  

 år har valgt at fradrage det højeste beløb.
e.
Når boet beskattes af fortjeneste på afskrivningsberettigede bygninger  

 m.v. efter lovbekendtgørelsens § 2, stk. 1, nr. 2, tages der ved opgørelsen  

 af fortjenesten også hensyn til afdødes eller ægtefællens eventuelle  

 afskrivninger for skatteåret 1968-69 og tidligere skatteår, selv om disse  

 afskrivninger efter § 2, stk. 7, i lov nr. 183 af 31. maj 1968 om ændring af  

 afskrivningsloven ikke skulle tages i betragtning ved afståelse før  

 dødsfaldet, jfr. § 2, stk. 2, i lov nr. 517 af 28. november 1969 om ændring  

 af afskrivningsloven og § 24A i afskrivningsloven.
C.
Beskatning af dødsboets fortjeneste.
29. Når boets særlige indkomst ved salg eller udlæg af  

 fast ejendom er reguleret som anført under punkt 28, sammenlægges den med  

 boets almindelige indkomst.
I den samlede skattepligtige indkomst gives et  

 bofradrag, der i udskrivningsloven for indkomståret 1972, jfr.  

 kildeskattelovens § 38, er fastsat til 25.000 kr.
Er boet kun skattepligtigt  

 i en del af et år, indrømmes bofradrag med en tolvtedel for hver måned, ved  

 hvis begyndelse skattepligt har foreligget.
Det skattefri fradrag på 3.000  

 kr. efter lovbekendtgørelsens § 9, stk. 1, indrømmes ikke.
 Skatten af dødsboets således opgjorte skalaindkomst beregnes med en  

 procent, der i udskrivningsloven for indkomståret 1972 er fastsat til 35.
D.
Opgørelse af fortjeneste for ægtefælle, arving eller legatar.
 30. Har afdøde eller dennes ægtefælle i spekulations-  

 eller næringsøjemed erhvervet en ejendom, der er udlagt med fortjeneste fra  

 et skattepligtigt bo, uden at fortjenesten er beskattet i boet, anses  

 udlægsmodtageren for at have erhvervet ejendommen i det anførte øjemed, jfr.  

 kildeskattelovens § 33, stk. 1, og foran under punkt 2A.
Den ægtefælle, arving eller legatar, der som boslod eller arv har fået  

 udlagt et en- eller tofamilieshus m.v., som afdøde eller ægtefællen før  

 dødsfaldet kunne have afstået skattefrit efter lovbekendtgørelsens § 2A, skal  

 som anskaffelsessum anvende den værdi, hvortil ejendommen er optaget i den  

 endelige boopgørelse og som anskaffelsestidspunkt anvende udlægstidspunktet,  

 d.v.s. skæringsdagen for indtægter og udgifter, jfr. lovbekendtgørelsens §  

 18A, stk. 2. Han kan tidligst to år efter udlægget opnå skattefrihed efter §  

 2A.
Finansministeren kan dispensere fra to-årsbetingelsen, jfr. det under  

 punkt 2D anførte.
31. Er en ejendom udlagt fra et skattepligtigt dødsbo  

 til afdødes ægtefælle, arving eller legatar med fortjeneste, der ikke er  

 blevet beskattet i boet, jfr. punkt 26, og afstår udlægsmodtageren senere  

 ejendommen, skal han opgøre sin regulerede anskaffelsessum på grundlag af  

 afdødes eller ægtefællens anskaffelse og efter forholdene i afdødes,  

 ægtefællens, dødsboets og vedkommendes egen besiddelsestid.
Skal  

 udlægsmodtageren beskattes af fortjeneste på afskrivningsberettigede  

 bygninger efter lovbekendtgørelsens § 2, stk. 1, nr. 2, gælder det i punkt  

 28e anførte også for ham.
 Selvom afdøde, ægtefællen eller boet inden for de sidste fire år har valgt  

 det højeste fradrag efter lovbekendtgørelsens § 2, stk. 4-5, kan  

 udlægsmodtageren desuagtet foretage et tilsvarende valg, medmindre han selv  

 inden for de sidste fire år har truffet et sådant valg ved en anden  

 ejendomsafståelse.
32. I de under punkt 26 nævnte tilfælde, hvor det  

 skattepligtige dødsbo beskattes af fortjeneste på fast ejendom, der udlægges  

 som boslod eller arv, skal ægtefællen, arvingen eller legataren ved senere  

 afståelse som anskaffelsessum anvende den værdi, hvortil ejendommen er  

 optaget i den endelige boopgørelse og som anskaffelsestidspunkt anvende  

 udlægstidspunktet, d.v.s. skæringsdagen for indtægter og udgifter, jfr.  

 lovbekendtgørelsens § 18C, stk. 2, 2. pkt.
Dette gælder også for den  

 efterlevende ægtefælle, der får udlagt en af vedkommende selv erhvervet  

 ejendom.
 Hvor der ved udlæg af en ejendom konstateres et tab, skal ægtefællen,  

 arvingen eller legataren ved senere afståelse som anskaffelsessum anvende den  

 værdi, hvortil ejendommen er optaget i den endelige boopgørelse og som  

 anskaffelsestidspunkt anvende udlægstidspunktet.
 33. Er en ejendom udlagt fra et skattefrit bo, opgøres  

 ægtefællens, arvingens eller legatarens anskaffelsessum og anskaffelsestid på  

 den under punkt 32 anførte måde.
 34. En ægtefælle, der hensidder i uskiftet bo eller  

 har fået hele boet udlagt efter skiftelovens § 57, stk. 1, skal opgøre sin  

 regulerede anskaffelsessum for hele ejendommen på grundlag af afdødes eller  

 sin egen anskaffelse og efter forholdene i begges besiddelsestid.
E.
De før kildeskattens ikrafttræden gældende regler.
 35. Når et dødsbo, der er skattepligtigt efter de før  

 kildeskattens ikrafttræden gældende regler, sælger fast ejendom, opgøres  

 boets indkomst herved efter de for skatteåret 1969-70 gældende regler.  

 Indkomstskatten beregnes ligeledes efter de for skatteåret 1969-70 gældende  

 regler, jfr. § 4, stk. 4, i loven om kildeskattens ikrafttræden.
 Er en ejendom udlagt som boslod eller arv fra et dødsbo, der er omfattet  

 af de før kildeskattens ikrafttræden gældende regler, beskattes boet ikke af  

 den ved udlægget konstaterede fortjeneste.
Ved senere afståelse af ejendommen fra ægtefællen, arvingen eller  

 legataren skal de foran under afsnit I-IV anførte regler anvendes.
Dette  

 gælder også i de tilfælde af hensidden i uskiftet bo eller udlæg efter  

 skiftelovens § 57, stk. 1, der er omfattet af de før kildeskattens  

 ikrafttræden gældende regler. Ægtefællen, arvingen eller legataren anses for  

 at have erhvervet ejendommen for den anskaffelsessum og på det tidspunkt, der  

 følger af de før kildeskattens ikrafttræden gældende regler, jfr. § 33B i  

 kildeskatteloven og punkterne 5 og 10 i skattedepartementets cirkulære nr.  

 256 af 13. december 1965 om særlig indkomstskat af fortjeneste ved afståelse  

 af fast ejendom.
VI.
Almindelige bestemmelser.
 36. Ifølge lovbekendtgørelsens § 9, stk. 1, beregnes  

 den særlige indkomstskat for personer med 40 pct. af det beløb, hvormed  

 indkomsten, efter afrunding nedad til det nærmeste med 100 delelige  

 kronebeløb, overstiger 3.000 kr.
VII.
Overgangsregel.
 37. Den i lov om ændring af lov om særlig indkomstskat  

 m.v. af 9. juni 1971 fastsatte ikrafttrædelsesbestemmelse § 2, stk. 1, til  

 "indkomståret 1972" omfatter også indkomstår, der udløber i 1972  

 for de skatteyderes vedkommende, der har forskudt regnskabsår.
 Skattedepartementet, den 16. februar  

 1972.
Hans P.
Gøtrik.
/E.
Møller.
