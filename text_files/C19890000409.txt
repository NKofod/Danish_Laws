(Til samtlige kommunalbestyrelser og Civilforsvarskommissionen for  

 Storkøbenhavn, samtlige amtsråd, Københavns Magistrat, Frederiksberg  

 kommunalbestyrelse, Rigshospitalet, samtlige politimestre og politidirektøren  

 i Storkøbenhavn, CF-regionerne og CF-korpsets afdelinger m.fl.) I medfør af § 2, stk. 3 i Civilforsvarsloven, jf. lovbekendtgørelse nr.  

 517 af 28. juli 1987, og efter bemyndigelse fra Indenrigsministeriet  

 fastsættes følgende:
Civilforsvarets kommandoorganisation 1. Civilforsvarskommandoen Under krig og andre ekstraordinære forhold ledes det statslige  

 civilforsvar af en civilforsvarskommando bestående af:
 - Landskommandoen under civilforsvarsdirektørens ledelse.
 - Østre og vestre landsdelskommando for landsdelene henholdsvis øst og  

 vest for Storebælt under ledelse af en af Civilforsvarsstyrelsen udpeget  

 chef.
 - 7 civilforsvarsregionskommandoer (CF-regioner) hver under ledelse af en  

 chef udpeget af Civilforsvarsstyrelsen.
 CF -region VII: Bornholms amtsrådskreds.
 I CF-region V udgør Lolland-Falster et CF-distrikt, der ved etablering af  

 forøget beredskab opstiller en CF-distriktskommando under ledelse af en af  

 Civilforsvarsstyrelsen udpeget distriktschef, der kommandomæssigt er  

 underlagt chefen for CF-region V.
 I CF-region VI indtager civilforsvaret for Storkøbenhavn en særstilling,  

 jf. pkt. 7.1.8.
2. Kommandoorganisationen i øvrigt Kommandoorganisationen i øvrigt udgøres af:
 2.1. Det lokale statslige civilforsvar (politiet) herunder  

 CF-ordenskorpset, der ledes af politimestrene (i det storkøbenhavnske område  

 politidirektøren i København).
 2.2. Det kommunale civilforsvar, der henhører under kommunalbestyrelsen.  

 Personel, der indsættes til løsning af kommunens civilforsvarsopgaver, ledes  

 på borgmesterens vegne af civilforsvarslederen.
2.3. Sygehusberedskabet (Det amtskommunale sygehusvæsen), der henhører  

 under amtsrådet og Københavns og Frederiksbergs kommunalbestyrelser.
I  

 sygehusberedskabet indgår endvidere Rigshospitalet, der henhører under  

 Sundhedsministeriet.
Sygehusberedskabet ledes af civilforsvarskommandoen, jf.  

 pkt. 7.
 2.4. Den statslige ambulancetjeneste, der ledes af  

 civilforsvarskommandoen.
 2.5. CF-korpset, der ledes af civilforsvarskommandoen.
 2.6. Civilforsvarets kommandoorganisation er vist skematisk i bilag 1.
3. Signaltjeneste (kommunikationssystem) 3.1. Civilforsvarsstyrelsen etablerer en signaltjeneste, der varetager  

 signalformidlingen til 3.2. Civilforsvarsstyrelsen fastlægger regler for etablering af den øvrige  

 kommandoorganisations signaltjeneste, der varetages således:
 3.2.1. Politimestrene (politidirektøren i København) tilrettelægger en  

 signaltjeneste, der varetager signalformidlingen i forbindelse med løsningen  

 af politiets civilforsvarsopgaver.
 3.2.2. Kommunalbestyrelsen tilrettelægger en signaltjeneste, der varetager  

 signalformidlingen i forbindelse med løsningen af de kommunale  

 civilforsvarsopgaver.
 3.2.3. Hvor Civilforsvarsstyrelsen har bestemt, at der etableres en fælles  

 signaltjeneste for det lokale statslige civilforsvar (politiet) og det  

 kommunale civilforsvar, varetager civilforsvarslederen tjenestens  

 tilrettelæggelse.
 3.2.4. Det amtskommunale sygehusberedskab tilrettelægger en  

 signaltjeneste, der kan indgå i civilforsvarets øvrige signaltjeneste, jf.  

 pkt. 3.1. nr. 4) og pkt. 3.2.2.
 3.2.5. Signalformidlingen for den statslige ambulancetjeneste varetages af  

 den myndighed, hvorunder de enkelte ambulancer er til rådighed, jf. pkt. 7.3.
 3.2.6. Civilforsvarsstyrelsen organiserer CF-korpsets signaltjeneste.
 3.2.7. Civilforsvarsstyrelsen fastsætter bestemmelser for signaltjenestens  

 virke i det samlede civilforsvar.
4. Rapportering 4.1. Civilforsvarsstyrelsen tilrettelægger et rapporteringssystem, efter  

 hvilket de enkelte myndigheder i civilforsvarets kommandoorganisation  

 rapporterer til over-, side- og underordnede myndigheder om begivenheder af  

 civilforsvarsmæssig betydning.
5. Kommandoorganisationens beredskab 5.1. De enkelte myndigheder i civilforsvarets kommandoorganisation  

 forbereder i fredstid etablering af den krigsmæssige kommandoorganisation i  

 overensstemmelse med bestemmelserne i »Beredskabsbestemmelser for  

 civilforsvaret og det amtskommunale sygehusvæsen (sygehusberedskabet)».
 5.2. Civilforsvarsstyrelsen/civilforsvarskommandoen fastsætter disse  

 beredskabsbestemmelser og udsender ordre om ændringer i  

 kommandoorganisationens beredskab.
Civilforsvarskommandoens virke 6.1. Civilforsvarets landskommando 6.1.1. Civilforsvarets landskommando har den øverste ledelse af det  

 statslige civilforsvar og den overordnede kompetence til udøvelse af  

 beføjelserne nævnt i punkterne 6.2. og 6.3. om indsættelse af  

 civilforsvarsstyrker.
Landskommandoen kan dog, når forholdene taler herfor,  

 delegere kompetencen som beskrevet nedenfor.
 Landskommandoens stab udgøres af landsdelskommandoen i den landsdel, hvor  

 landskommandoen opholder sig.
 Den anden landsdelskommando skal til stadighed kunne overtage denne  

 stabsfunktion, såfremt landskommandoen skifter opholdssted mellem  

 landsdelene.
6.1.2. Såfremt omstændighederne gør det påkrævet, at civilforsvarets  

 indsats koncentreres i bestemte områder, kan det bestemmes, at anmodning om  

 bistand fra en kommune ikke skal imødekommes, og at bistand skal ydes fra en  

 kommune, uanset at denne er ramt af skader af stort omfang.
En sådan  

 beslutning kan alene træffes af landskommandoen, jf. dog punkt 6.4.
Ved bestemmelse om koncentration af civilforsvarets indsats i bestemte  

 områder lægges der vægt på - krigsskadernes omfang og karakter - risikoen for nye skadetilfælde - størrelsen af de civilforsvarsstyrker, der er til rådighed.
6.2. Civilforsvarets landsdelskommandoer Civilforsvarets landsdelskommandoer - træffer bestemmelse vedrørende indsættelse af CF-korpsstyrker i  

 tilfælde, hvor en koordinering mellem 2 eller flere regioner er nødvendig, - træffer bestemmelse vedrørende indsættelse af ambulancetjeneste og  

 kommunale civilforsvarsstyrker i tilfælde, hvor en koordinering mellem flere  

 regioner er nødvendig, - træffer bestemmelse om, at anmodning om bistand fra en kommune ikke skal  

 imødekommes, og at bistand skal ydes fra en kommune, uanset at denne er ramt  

 af skader af mindre omfang, - træffer bestemmelse vedrørende indsættelse af CF-korpset i de særlige  

 tilfælde, hvor det på baggrund af krigsskadernes omfang og størrelsen af de  

 styrker, der er til rådighed, skønnes påkrævet at koncentrere CF-korpsets  

 indsats i bestemte områder, - træffer bestemmelse om, at indsatte styrker fra CF-korpset skal trækkes  

 tilbage, inden indsatsen er afsluttet, - varetager ledelsen af sygehusberedskabet på landsdelsplan, jf. pkt.  

 7.2.3 nr. 2, - varetager koordineringen af evakuering, der berører 2 eller flere  

 regioner, - udsteder eller viderebefordrer varslingsordrer, - varetager samarbejdsrelationerne til de øvrige totalforsvarsmyndigheder  

 på landsdelsplan.
6.3. Civilforsvarets regionskommandoer CF-regionskommandoerne - træffer bestemmelse vedrørende indsættelse af CF-korpsstyrker inden for  

 regionens område, - træffer bestemmelse om, at indsatte styrker fra CF-korpset skal trækkes  

 tilbage, inden indsatsen ved skader af mindre omfang er afsluttet, - træffer bestemmelse vedrørende indsættelse af kommunale  

 civilforsvarsstyrker uden for eget område i regionen, såfremt dette ikke er  

 ramt af krigshandlinger.
Bestemmelse om indsats af kommunale styrker fra det  

 storkøbenhavnske civilforsvar uden for dette område aftales mellem chefen for  

 CF-region VI og civilforsvarschefen for Storkøbenhavn.
Hvis enighed ikke kan  

 opnås, forelægges spørgsmålet for landsdelskommandoen, - træffer bestemmelse vedrørende indsættelse af ambulancetjenesten inden  

 for regionens område, - træffer bestemmelse vedrørende operative dispositioner inden for  

 sygehusberedskabet i regionens område, jf. pkt. 7.2.3. nr. 3 og 5, - udsteder eller viderebefordrer ordre om varsling af civilbefolkningen og  

 CF-korpsets styrker, - leder evakuering i det omfang CF-regionskommandoen har fået bemyndigelse  

 dertil af landskommandoen eller landsdelskommandoen, - varetager samarbejdsrelationerne til de øvrige totalforsvarskomponenter  

 på regionsplan, - formidler logistisk støtte til det lokale civilforsvar.
6.4. Civilforsvarskommandoens virke i afskæringssituationer 6.4.1. Såfremt forbindelsen afbrydes mellem en landsdelskommando og  

 landskommandoen viderefører vedkommende landsdelskommando landskommandoens  

 beføjelser og opgaver i eget område.
 6.4.2. Såfremt forbindelsen afbrydes mellem en CF-regionskommando og de  

 overordnede led i civilforsvarskommandoen, viderefører CF-regionskommandoen  

 civilforsvarskommandoens beføjelser og opgaver i egen region.
 6.4.3. Efter landskommandoens bestemmelse kan CF-region V's beføjelser og  

 opgaver delegeres til CF-distriktet f.s.v. angår distriktets område  

 (Lolland-Falster).
 Såfremt forbindelsen afbrydes mellem CF-region V og distriktet,  

 viderefører dette inden for sit område CF-regionens beføjelser og opgaver.
Den øvrige kommandoorganisations virke 7.1. Det lokale civilforsvar 7.1.1. Politimesteren (i Storkøbenhavn politidirektøren) varetager  

 løsningen af politiets civilforsvarsopgaver og ledelsen af alt personel, der  

 indsættes til løsning af disse opgaver.
 7.1.2. Kommunalbestyrelsen iværksætter de beredskabsforanstaltninger for  

 kommunens civilforsvar, som Civilforsvarsstyrelsen eller  

 civilforsvarskommandoen bestemmer.
 7.1.3. Civilforsvarslederen er ansvarlig for, at følger af krigshandlinger  

 i kommunen bekæmpes ved indsats af kommunens civilforsvar og ved rekvisition  

 af andre CF-styrker.
 7.1.4. Politimesteren og civilforsvarslederen i et skaderamt område kan  

 rekvirere bistand ved CF-regionen, såfremt det lokale civilforsvar i området  

 ikke er tilstrækkeligt på grund af krigsskadens karakter og omfang.  

 Samordning af anvendelse af enheder fra CF-ordenskorpset varetages dog af  

 politiregionen.
 7.1.5. En fælles indsats af styrker, der står til rådighed til løsning af  

 politiets og kommunens civilforsvarsopgaver, koordineres på lokalt plan af  

 politimesteren og civilforsvarslederen.
 7.1.6. Personel der indgår i det lokale civilforsvar, som yder bistand  

 uden for eget område, og personel i CF-korpset er under kommando af egne  

 befalingsmænd.
 7.1.7. Kommunale civilforsvarsstyrker, der indsættes uden for eget område,  

 er under civilforsvarskommandoens direkte ledelse fra de forlader eget  

 område, indtil civilforsvarslederen i den kommune, hvortil bistanden ydes,  

 overtager den taktiske ledelse af styrkernes indsats.
7.1.8. Civilforsvaret for Storkøbenhavn CF-regionschefen udgør sammen med politidirektøren og civilforsvarschefen  

 for det kommunale civilforsvar i Storkøbenhavn CF-regionskommandoen for  

 CF-region VI.
De koordinerer fælles opgaver og udøver hver deres beføjelser  

 gennem en fælles kommandocentral for hele regionsområdet.
 Det fornødne stabspersonel, der skal varetage opgaver inden for de  

 respektive arbejdsområder i denne regionskommando, tilvejebringes af  

 Civilforsvarsstyrelsen, politidirektøren og civilforsvarskommisionen for  

 Storkøbenhavn.
 I tilfælde af uenighed om løsning af fælles opgaver forelægges spørgsmålet  

 for landsdelskommandoen.
7.2 Det amtskommunale sygehusvæsen (sygehusberedskabet) 7.2.1. Civilforsvarskommandoen er sygehusberedskabets taktiske og  

 koordinerende organisation under krigsforhold og andre ekstraordinære  

 forhold.
 7.2.2. Amtsrådet og kommunalbestyrelserne i København og Frederiksberg  

 kommuner samt direktionen for Rigshospitalet iværksætter de  

 beredskabsforanstaltninger for sygehusene, som Civilforsvarsstyrelsen eller  

 civilforsvarskommandoen bestemmer.
 7.2.3. Under beredskabsforhold varetages ledelsen af sygehusberedskabet  

 således:
 7.2.4. Sygehusberedskabets organisation og ledelse under krigsforhold er  

 vist i bilag 2.
7.3 Den statslige ambulancetjeneste 7.3.1. Ambulancetjenestens styrker er direkte underlagt  

 CF-regionskommandoen.
Denne kan beordre ambulancer indsat uden for den  

 kommune, hvori de er stationeret.
 7.3.2. I Storkøbenhavn er ambulancetjenesten underlagt Civilforsvaret for  

 Storkøbenhavn (områdekommandoen).
7.3.3. Ambulancetjenesten stationeres under beredskabsforhold på landets  

 sygehuse, hvorfra den beordres til indsats.
Ordre om indsættelse skal ske  

 gennem den af sygehuset udpegede ambulanceleder, der således i kommandomæssig  

 henseende er underlagt civilforsvarets myndigheder.
 7.3.4. Civilforsvarslederen i en kommune, hvor et sygehus er beliggende,  

 kan i skadesituationer beordre enheder af ambulancetjenesten, som er  

 stationeret på sygehuset, indsat inden for vedkommende lokale civilforsvars  

 område.
 7.3.5. Civilforsvarslederen kan gennem CF-regionen rekvirere enheder af  

 ambulancetjenesten.
7.4. CF-korpset 7.4.1. CF-korpset består af et antal CF-kolonner og CF-korpsets  

 materieltjeneste, hver under ledelse af en chef, se bilag 3.
 7.4.2. CF-korpsets kolonner har til opgave at løse civilforsvarsopgaver i  

 områder, der er ramt af skader af stort omfang, og yde bistand i områder, der  

 er ramt af skader af mindre omfang.
7.4.3. CF-korpsets kolonner er under beredskabsopbygningen placeret i  

 beredskabsstillinger, der udpeges af civilforsvarskommandoen og er her  

 direkte underlagt civilforsvarets landsdelskommandoer.
Når mobilisering er  

 tilendebragt underlægges kolonnerne CF-regionerne, jf. pkt. 6.3.
 7.4.4 Civilforsvarskommandoen beordrer CF-korpsets styrker indsat fra  

 beredskabsstillingerne, og styrkerne er under civilforsvarskommandoens  

 direkte ledelse, indtil civilforsvarslederen overtager den taktiske ledelse  

 af styrkernes indsats.
Ikrafttræden 8. Cirkulæret træder i kraft den 1. februar 1989.
 Samtidig ophæves »Indenrigsministeriets bestemmelser for ledelsen af  

 landets civilforsvar i krig« af december 1962.
Civilforsvarsstyrelsen, den 11. januar  

 1989 OLE FORSTING /M.
Flemin Bilag 1 Civilforsvarets kommandoorganisation (krig) Bilag 2 Sygehusberedskabets organisation og ledelse under krigsforhold.
Bilag 3 Civilforsvarskorpset Bilag 4 Indholdsfortegnelse Kapitel 1 Civilforsvarets kommandoorganisation 1. Civilforsvarskommandoen 2. Kommandoorganisationen i øvrigt 3. Signaltjeneste 4. Rapportering 5. Kommandoorganisationens beredskab Kapitel 2 Civilforsvarskommandoens virke 6.1. Civilforsvarets landskommando 6.2. Civilforsvarets landsdelskommandoer 6.3. Civilforsvarets regionskommandoer 6.4. Civilforsvarskommandoens virke i afskæringssituationer Kapitel 3 Den øvrige kommandoorganisations virke 7.1. Det lokale civilforsvar 7.2. Det amtskommunale sygehusvæsen (sygehusberedskabet) 7.3. Den statslige ambulancetjeneste 7.4. CF-korpset Kapitel 4 Ikrafttræden Bilag:
