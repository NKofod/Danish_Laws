Betænkning afgivet af Socialudvalget den  

 17. maj 2001 Betænkning over Forslag til folketingsbeslutning om  

 videreførelse af ledsageordningen efter folkepensionsalderens  

 indtræden.
[af Aase D.
Madsen (DF) m.fl.] 1. Udvalgsarbejdet Beslutningsforslaget blev fremsat den 28. februar 2001 og  

 var til 1. behandling den 26. april 2001. Beslutningsforslaget blev efter 1.  

 behandling henvist til behandling i Socialudvalget.
 Beslutningsforslaget skal ses i sammenhæng med de af  

 Dansk Folkeparti samtidigt fremsatte beslutningsforslag: Forslag til  

 folketingsbeslutning om ændring af efterlevelseshjælp og  

 efterlevelsespension (B 133), forslag til folketingsbeslutning om  

 ændring af tidspunktet for ophør af udbetaling af pension (B  

 134) og forslag til folketingsbeslutning om genindførelse af det  

 dobbelte personfradrag for efterlevende ægtefæller (B 135).
Møder Udvalget har behandlet beslutningsforslaget i 2  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Vibeke Pedersen, Tarm, PTU   Landsforeningen af Polio-, Trafik- og Ulykkesskadede  

 og Ældrerådenes Fællesudvalg for  

 København.
Socialministeren har over for udvalget kommenteret de  

 skriftlige henvendelser fra PTU og Ældrerådenes  

 Fællesudvalg for København.
Henvendelsen fra PTU er optrykt som  

 bilag til betænkningen.
Spørgsmål Udvalget har stillet 7 spørgsmål til  

 socialministeren til skriftlig besvarelse.
Socialministeren har besvaret  

 spørgsmål 1 og 7. De øvrige spørgsmål vil  

 socialministeren besvare inden 2. behandling af beslutningforslaget.
 Et af udvalgets spørgsmål og  

 socialministerens svar herpå er optrykt som bilag til  

 betænkningen.
2. Indstillinger og politiske bemærkninger Et flertal i udvalget (S, V, KF, SF og RV)  

 indstiller beslutningsforslaget til forkastelse.
Venstre og Det Konservative Folkepartis medlemmer af  

 udvalget har sympati for forslaget, men er generelt af den opfattelse, at  

 muligheden for ledsagelse efter folkepensionsalderens indtræden ikke  

 kun skal være forbeholdt personer, som har retten før dette  

 tidspunkt.
I øvrigt er der i pensionslovgivningen mulighed for at  

 bevilge ledsagelse for disse pensionistgrupper efter det fyldte 65.  

 år.
 Et mindretal i udvalget (DF, CD, EL og KRF)  

 indstiller beslutningsforslaget til vedtagelse uændret.
Dansk Folkepartis medlem af udvalget ønsker med  

 dette forslag at fjerne den aldersdiskrimination, den nugældende  

 lovgivning er et udtryk for.
For de blinde og de fysisk og psykisk  

 handicappede er det, at de 15 timers ledsagelse stopper den dag, de fylder 67  

 år, som at klippe livlinen til det omgivende samfund over.
Handicappet  

 forsvinder ikke og bliver ikke mindre, fordi man fylder 67 år  

 tværtimod.
Den behovsbestemte ydelse bortfalder fra den ene dag til  

 den anden, på trods af at behovet for ledsagelse er uændret.
Det  

 finder Dansk Folkeparti totalt uacceptabelt.
Dansk Folkeparti har i bemærkningerne til  

 beslutningsforslaget præciseret, at ledsageordningen efter  

 folkepensionsalderens indtræden bør udvides yderligere,  

 således at personer, der bliver handicappede efter  

 folkepensionsalderen, også kan visiteres til ledsageordningen.
Det vil  

 fjerne de uligheder, som socialministeren omtalte under  

 førstebehandlingen af forslaget.
Dansk Folkeparti frygter, at problemerne fejes ind under  

 gulvtæppet og ledsageordningen udvandes i forbindelse med revisionen af  

 ordningen, således at det bliver hjemmehjælpsydelserne og  

 transportordningerne, der bliver det politiske alibi for at fratage de  

 handicappede ledsageordningen.
Men det kræver så samtidig, at  

 kommunerne udvider antallet af timer med hjemmehjælp med 15 timer om  

 måneden til de handicappede, og det er næppe sandsynligt, at det  

 vil blive tilfældet.
 Ledsageordningens fortsættelse efter 67 år er  

 hjerteblod for den samlede handicapbevægelse, og Dansk Folkeparti er  

 meget enig i henvendelsen fra PTU   Landsforeningen af Polio-, Trafik- og  

 Ullykkesskadede, som er optrykt som bilag til betænkningen, heraf  

 fremgår det bl.a., at:
» PTU anser det for en sælsom form for ligestilling at  

 fratage et mindretal med et ubestridt aktuelt ledsagebehov deres  

 ledsageordning, for at beskytte en anden og større gruppe   alle  

 ældre over 67 år hvoraf kun nogle vil få et lignende behov,  

 mod forskelsbehandling.
En ligestilling, som kun kan etableres ved at  

 berøve alle over 67 år retten til at komme ud af egen bolig,  

 fortjener ikke anerkendelse.
Det er ikke positiv ligestilling, hvor alle  

 løftes op på et højere menneskeværdigt plan, men  

 negativt ligemageri, hvor den formelle ligestilling opnås ved at  

 fratage andre deres velerhvervede rettigheder.« Dansk Folkeparti støtter desuden følgende  

 udtalelse fra Ældre Sagen:
» Ledsageordningens bloktilskud fra staten blev i  

 øvrigt givet med virkning fra 1. juli 1998, men mange kommuner satte  

 først ledsageordningerne i gang et halvt eller helt år senere.  

 Kommunerne beholdt alligevel det ekstra bloktilskud.
 Udgifterne til forslaget er skønnet at være  

 6,4 mio. kr. i 2002 og 9,4 mio. kr. i 2003. Det burde ikke være noget  

 problem for regeringen at få forhandlet økonomien på plads  

 med kommunerne.
 Dansk Folkeparti vil igen fremsætte forslag om  

 forbedringer af ledsageordningen, hvis regeringen ikke finder en  

 tilfredsstillende løsning på problemerne.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Jørn Pedersen (S)  

  Inger Bierbaum (S)  Karen J.
Klint (S)  

  Grete Schødts (S)  Jytte Andersen (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Pia Christmas-Møller (KF)  

  Knud Erik Kirkegaard (KF)  Aase D.
Madsen (DF)  

  Tove Videbæk (KRF) nfmd.
 Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 132 Bilagsnr.
Titel 1 Henvendelse af 20/4-01 fra PTU   Landsforeningen af Polio-, Trafik-, og  

 Ulykkesskadede 2 Spm. 1 om kommentar til henvendelsen fra PTU   Foreningen af Polio-,  

 Trafik- og Ulykkesskadede, til socialministeren 3 Henvendelse fra Vibeke Pedersen, Tarm 4 Spm. 2 om, hvilke bestemmelser der kan erstatte de 15 timers ledsagelse  

 efter ledsageordningen i servicelovens § 78, når folkepensionsalderen  

 indtræder, til socialministeren Spm. 3, om den fleksible hjemmehjælp skal erstatte ledsageordningen,  

 til socialministeren Spm. 4, om den igangværende forsøgsordning i Århus er  

 fuldt ud på samme niveau som ledsageordningen efter § 78, til  

 socialministeren Spm. 5 om evaluering af forsøgsordningen fra Århus, til  

 socialministeren Spm. 6, om ministeren agter at inddrage forbedrede ledsagemuligheder for  

 de stærkt handicappede over 67 år i forbindelse med  

 forhandlingerne om næste finanslov, til socialministeren 5 Henvendelse af 10/5-01 fra Ældrerådenes Fællesudvalg for  

 København 6 Spm. 7 om kommentar til henvendelsen fra Ældrerådenes  

 Fællesudvalg for København 7 1. udkast til betænkning 8 Svar på spm. 1 om kommentar til henvendelsen fra PTU   Foreningen af  

 Polio-, Trafik- og Ulykkesskadede, fra socialministeren 9 2. udkast til betænkning 10 Svar på spm. 7 om kommentar til henvendelsen fra  

 Ældrerådenes Fællesudvalg for København, fra  

 socialministeren Bilag 2 Henvendelse af 20/4-01 fra PTU   Landsforeningen af Polio-,  

 Trafik- og Ulykkesskadede Henvendelsen er optrykt efter ønske fra Dansk  

 Folkeparti.
Folketinget Att.
Socialudvalget + stedfortrædere Christiansborg København K Vedr.
B 132, om videreførelse af ledsageordning  

 efter folkepensionsalderens indtræden.
 PTU vil gerne støtte dette beslutningsforslag  

 og anbefale det til velvillig overvejelse af alle partier i Folketinget.
Ledsageordningen er et meget positivt og særdeles  

 påskønnet tilbud til mange mennesker med et alvorligt handicap.  

 Uden ledsager er de, af mange forskellige grunde, for svage til at klare sig  

 på egen hånd uden for egen bolig.
Selvom man har voksne  

 børn, nær familie og gode venner, som på skift kan fungere  

 som ledsagere, er det jo ikke altid, at de har tid, eller at man vil  

 være bekendt at bede dem om hjælp.
De har jo så meget  

 andet, de også skal.
Det er i øvrigt langt fra alle, som har et  

 netværk bestående af ressourcestærke personer, som kan  

 fungere som frivillige ledsagere.
Det er derfor både værdigt og praktisk  

 vigtigt, at der er blevet indført en ledsageordning, hvor man,  

 indenfor en desværre stadig ret snæver tidsramme på 15  

 timer pr. måned, har ret til at anmode om en ledsager.
Det er den  

 handicappede der selv bestemmer, hvor man skal hen, og hvad der skal  

 foregå.
Det fremmer integration af mennesker med handicap.
Det  

 giver lige muligheder   15 timer om måneden   og det er bestemt meget  

 bedre end ingenting.
Ordningen bruges med stor glæde af mange, bl.a. af  

 PTU s medlemmer.
Om årsagen til, at man ikke kan eller tør  

 færdes alene er et alvorligt bevægelseshandicap,  

 synsnedsættelse, balancebesvær og svimmelhed eller særlige  

 problemer med at orientere sig og finde vej, fordi man er psykisk  

 udviklingshæmmet, er uden betydning.
Det er behovet for en ledsager,  

 der er afgørende.
Når man har haft denne mulighed, er det ikke bare  

 svært at forstå, men dybt frustrerende og ydmygende at miste  

 denne frihed, fordi man fylder 67 år.
Behovet for en ledsager bliver  

 ikke mindre, fordi man bliver ældre, og lysten til at komme uden for  

 egen bolig forsvinder heller ikke, fordi man bliver 67 år.
 Hovedindvendingen imod at de handicappede, der har haft  

 ledsageordning, kan bevare den, efter at de fylder 67 år er, at det vil  

 være en diskrimination imod de ældre, som måtte få et  

 tilsvarende behov, efter at de er fyldt 67 år, men som jo ikke er  

 omfattet af den nugældende ledsageordning.
 Svaret på denne indvending er efter PTU s  

 opfattelse:
 Det er ikke PTU, som ønsker diskrimination eller  

 forskelsbehandling blandt ældre med handicap.
 Den reelle begrundelse er vel også frygten for  

 omkostningerne ved en generel ordning, men så er det det, der er  

 begrundelsen og intet andet.
 PTU ønsker ikke, at man skal tage »det lidet«   de  

 15 timer   fra de handicappede for at beskytte den store gruppe af  

 ældre over 67 år, som ikke har og måske aldrig får  

 behov for en ledsager, imod risikoen for at blive udsat for negativ  

 forskelsbehandling, hvis de får behov for  en ledsager.
 PTU anser det for en sælsom form for ligestilling,  

 at fratage et mindretal med et ubestridt aktuelt ledsagebehov deres  

 ledsageordning, for at beskytte en anden og større gruppe   alle  

 ældre over 67 år hvoraf kun nogle vil få et lignende behov,  

 mod forskelsbehandling.
En ligestilling, som kun kan etableres ved at  

 berøve alle over 67 år retten til at komme ud af egen bolig,  

 fortjener ikke anerkendelse.
Det er ikke positiv ligestilling, hvor alle  

 løftes op på et højere menneskeværdigt plan, men  

 negativt ligemageri, hvor den formelle ligestilling opnås ved at  

 fratage andre deres velerhvervede rettigheder.
 PTU mener i øvrigt, at ældre over 67  

 år, som har levet et langt godt liv uden handicap vil have så  

 megen sund sans, forståelse og tolerance, at de hellere ser, at  

 handicappede med ledsageordning bevarer denne ret, efter at de fylder 67  

 år, end at den fratages dem, fordi der (måske) ikke er råd  

 til at give samme tilbud til dem, der får behovet, efter at de er  

 blevet 67 år.
 Beslutningsforslaget kan jo også opfattes som det  

 første skridt på vejen til den helt rigtige løsning.
 PTU anbefaler derfor B. 132 til vedtagelse.
Med venlig hilsen Holger Kallehauge landsdommer formand Lise Beha Erichsen afdelingschef handicappolitisk konsulent Bilag 3 Et af udvalgets spørgsmål til socialministeren  

 og dennes svar herpå Spørgsmålet  og svaret herpå er optrykt efter  

 ønske fra DF.
 Spørgsmål 1:
Ministeren bedes kommentere henvendelsen af 20. april  

 2001, jf.
B 132   bilag 1.
 Svar:
 Af henvendelsen fra PTU af 20. april 2001 fremgår  

 det bl.a., at PTU anser det for at være en sælsom form for  

 ligestilling at fratage et mindretal med et ubestridt aktuelt ledsagebehov  

 deres ledsageordning for at beskytte en anden og større gruppe - alle  

 ældre over 67 år - mod en forskelsbehandling.
 Hertil vil jeg gerne bemærke, at det fortsat er min  

 opfattelse, at hvis ordningen udvides til at omfatte en del af de over  

 67-årige, vil det skabe en ny skævhed over for den gruppe af  

 ældre, der får et ledsagebehov efter at de er fyldt 67 år.
 Aldersgrænser vil altid opleves som urimelige for  

 grupper, der ikke opfylder et alderskriterium, og det vil ikke opleves mindre  

 urimeligt, når andre på samme alder, kan få ledsagelse  

 alene fordi de opfyldte betingelserne inden de fyldte 67 år.
