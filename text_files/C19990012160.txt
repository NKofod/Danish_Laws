Vejledning om optagelse i en a-kasse for  

 lønmodtagere Indledning Reglerne om optagelse i en arbejdsløshedskasse  

 findes i § 41 i lov om arbejdsløshedsforsikring m.v. og i  

 bekendtgørelse nr. 617 af 23. juli 1999 om optagelse i en  

 arbejdsløshedskasse for lønmodtagere.
Optagelse kan ske efter det fyldte 18. år  

 (18-års fødselsdagen). Aldersgrænsen på 18 år  

 gælder ikke for personer, der ønsker optagelse på baggrund  

 af en erhvervsmæssig uddannelse.
Et EGU-forløb betragtes ikke  

 som en erhvervsmæssig uddannelse, jf. § 41, stk. 2.
 Retten til dagpenge opnås efter 1 års  

 medlemskab af en a-kasse, jf. lovens § 53. Bliver man optaget på  

 baggrund af uddannelse, får man dog ret til dagpenge allerede 1  

 måned efter uddannelsens afslutning, jf. § 54.
Ansøgere, der opfylder kravene til optagelse, kan  

 vælge mellem at blive optaget som fuldtids- eller deltidsforsikrede.
Et  

 medlem vil efter optagelsen være omfattet af reglerne i  

 bekendtgørelse om overflytning mellem deltids- og  

 fuldtidsforsikring.
 Medlemskab af mere end én a-kasse er i strid med  

 § 41, stk. 4, i lov om arbejdsløshedsforsikring m.v.
Bopæl og ophold Til § 2 Kravet om bopæl og ophold indebærer, at  

 personen skal have adresse i Danmark, og at denne adresse kan anses for at  

 være den egentlige bopæl.
Adressen skal endvidere kunne anses for  

 at være det nuværende og sædvanlige opholdssted.
Hvor der alene foreligger en postboksadresse eller anden  

 form for adresse uden faktisk bopæl, samtidig med at personen har  

 bopæl i et andet land, er kravet ikke opfyldt.
Omvendt vil det forhold,  

 at man ikke har bopæl i et andet land, tale for bopæl i  

 Danmark.
 Uanset dette krav vil personen dog kunne optages, hvis  

 pågældende på optagelsestidspunktet af særlige  

 grunde, som f.eks. ferie, forretningsrejse eller sygdom, midlertidigt og  

 kortvarigt opholder sig i udlandet.
Bopælskravet fraviges for personer, der har  

 bopæl i et andet EØS-land, og som er omfattet af  

 forordning(EØF) nr. 1408/71 eller Nordisk Konvention af 15. juni 1992  

 om Social Sikring.
For så vidt angår optagelse på baggrund  

 af arbejde i udlandet henvises til bekendtgørelse om  

 arbejdsløshedsforsikring ved arbejde m.v. inden for EØS og i  

 det øvrige udland og til vejledning om arbejdsløshedsforsikring  

 i relation til EØS-landene.
 Ved optagelse af personer, der er beskæftiget i  

 Danmark, men har bopæl i et andet EØS-land henvises ligeledes  

 til bekendtgørelse om arbejdsløshedsforsikring ved arbejde m.v.  

 inden for EØS og i det øvrige udland.
 Reglerne om arbejdsløshedsforsikring i relation til  

 Færøerne findes i bekendtgørelse om medlems- og  

 dagpengeret efter arbejde eller ophold på Færøerne.
Til § 2, stk. 2 Der stilles krav om bopæl umiddelbart før  

 uddannelsen og efter uddannelsen.
Det er imidlertid ikke nødvendigt at  

 have bopæl i Danmark under selve uddannelsen.
Optagelse på baggrund af lønarbejde Til § 3, stk. 1 Der stilles som udgangspunkt krav om, at ansøgeren  

 dokumenterer at være beskæftiget som lønmodtager i  

 Danmark.
Vedrørende definitionen af lønarbejde  

 henvises til bekendtgørelse om beskæftigelseskrav,  

 dagpengeperiode og aktivperiode.
Optagelse kan dog ikke ske på baggrund  

 af egen optjent ferie afholdt uden for et ansættelsesforhold.
 Hvis optagelse som lønmodtager er sket under  

 praktikdelen af en uddannelse, kan optagelse ske med dimittendrettigheder  

 efter afsluttet uddannelse, hvis uddannelsen i sin helhed opfylder de  

 almindelige betingelser herfor.
Til § 3, stk. 2 Der er adgang til optagelse på baggrund af 1)	revalidering med løntilskud efter §§ 60-62 i lov om  

 aktiv socialpolitik, 2)	aktiveringstilbud efter § 16 i lov om aktiv socialpolitik  

 og 3)	tilbud efter lov om en aktiv arbejdsmarkedspolitik.
Der skal være tale om beskæftigelsesforhold,  

 der er i overensstemmelse med gældende overenskomster, eller i  

 øvrigt udført på almindelige løn- og  

 arbejdsvilkår.
Det betyder blandt andet, at der skal betales en  

 overenskomstmæssig løn eller en ydelse, der svarer hertil.
 Arbejde, som er et led i tilskudsordninger, hvor  

 tilskuddet er begrundet i, at deltagerne - af fysiske eller psykiske  

 årsager - ikke eller kun vanskeligt kan opnå arbejde på det  

 almindelige arbejdsmarked (f.eks. fleksjob efter § 70 i lov om aktiv  

 socialpolitik) vil ikke kunne danne grundlag for optagelse.
Optagelse på baggrund af uddannelse Til § 4 Uddannelsens varighed Der kan som udgangspunkt alene ske optagelse på  

 baggrund af et samlet uddannelsesforløb, der er normeret til at vare  

 og faktisk har varet mindst 18 måneder eller 3 halvårlige  

 semestre.
Uddannelsens længde som fuldtidsstudium skal lægges til  

 grund ved bedømmelsen af varigheden.
 Flere selvstændige uddannelser, hvor hver enkelt  

 uddannelse er normeret til at vare mindre end 18 måneder eller 3  

 halvårlige semestre, kan ikke sammenstykkes og berettiger derfor ikke  

 til optagelse som dimittend.
En uddannelse betragtes som samlet, når a)	der er tidsmæssig sammenhæng mellem de forskellige dele  

 af uddannelsen, b)	der er en fagmæssig sammenhæng, og c)	den første del af uddannelsen er en nødvendig  

 forudsætning for den næste del af uddannelsen.
 En mastergrad, der består af en bachelorgrad plus 1  

 år inden for samme fag, vil således kunne danne grundlag for  

 dimittendoptagelse, hvis der er en faglig og tidsmæssig  

 sammenhæng.
 En uddannelse af over 18 måneders eller 3  

 halvårlige semestres varighed, der afbrydes og senere genoptages og  

 gennemføres, opfylder betingelserne for optagelse.
 En uddannelse, som er tilrettelagt på en sådan  

 måde, at det forudsættes, at den studerende kan have  

 fuldtidsarbejde sideløbende med gennemførelsen af uddannelsen  

 (deltidsstudium), og som opfylder kravet om mindst 18 måneders eller 3  

 halvårlige semestres varighed bedømt som fuldtidsstudium, kan  

 danne grundlag for optagelse.
 En uddannelse, som er tilrettelagt som både  

 fuldtids- og deltidsstudium, vil kunne danne grundlag for optagelse,  

 såfremt uddannelsen som fuldtidsstudium opfylder kravet om mindst 18  

 måneders eller 3 halvårlige semestres varighed.
 Privatundervisning/selvstudium kan alene medregnes til  

 kravet om mindst 18 måneders eller 3 halvårlige semestres  

 varighed, hvis undervisningen er gennemført som en integreret del af  

 en samlet uddannelse.
Udenlandske uddannelser Det er ikke et krav, at uddannelsen skal være  

 gennemført i Danmark.
Optagelse på baggrund af en udenlandsk  

 uddannelse afgøres efter samme kriterier som optagelse på  

 baggrund af en dansk uddannelse, herunder krav om SU-berettigelse.
Det er dog  

 en forudsætning, at ansøgeren har haft bopæl og ophold i  

 Danmark umiddelbart før den udenlandske uddannelse blev  

 påbegyndt, jf. § 2, stk. 2. Hvis ansøgeren ikke  

 opfylder dette krav, er der mulighed for at blive optaget på baggrund  

 af en dansk overbygning, jf. nedenfor.
Overbygning Når et medlem én gang er blevet optaget  

 på baggrund af en uddannelse, kan medlemmet efterfølgende  

 få status som dimittend på baggrund af en overbygning på  

 denne uddannelse, hvis 1)	der udstedes et selvstændigt eksamensbevis for  

 overbygningen, 2)	overbygningen er normeret til og faktisk har varet mindst 18  

 måneder eller 3 halvårlige semestre, og 3	overbygningen opfylder kravet om offentlig anerkendelse.
 Det er i alle tilfælde et krav, at skriftlig  

 ansøgning om optagelse er modtaget i a-kassen senest 2 uger efter  

 overbygningens afslutning.
 En dansk overbygning på en udenlandsk uddannelse kan  

 give ret til optagelse, hvis den danske overbygning varer mindst 18  

 måneder, og hvis det dokumenteres, at uddannelsen ækvivalerer  

 (svarer til) en tilsvarende dansk uddannelse.
 Hvis der til en uddannelse tages supplerende kurser,  

 f.eks. pædagogikum, faglig supplering i forbindelse med  

 pædagogikumordningen for gymnasie- og HF området, ekstra sidefag  

 på universitetet, eller overbygning på en seminarieuddannelse,  

 kan optagelse finde sted efter endt overbygning, også selvom  

 overbygningen ikke i sig selv ville give adgang til optagelse.
 Det er en forudsætning, at der er en snæver  

 tidsmæssig og faglig sammenhæng mellem grunduddannelse og  

 overbygningsuddannelse, og at dimittenden opnår yderligere  

 kvalifikationer f.eks. i form af en ny grad eller titel ved  

 overbygningen.
 Har optagelse allerede fundet sted på baggrund af  

 grunduddannelsen, kan optagelse på baggrund af en  

 overbygningsuddannelse efter reglerne for nyuddannede kun ske, hvis  

 overbygningsuddannelsen i sig selv opfylder betingelserne for optagelse.
Praktik Se vejledningen til § 3.
Ny uddannelse Et medlem af en a-kasse, som gennemfører en  

 uddannelse, der berettiger til dimittendoptagelse, kan, hvis uddannelsen  

 falder ind under den hidtidige a-kasses faglige område, vælge  

 mellem at blive betragtet som dimittend i denne a-kasse eller at bevare sin  

 hidtidige medlemsstatus.
 Det er en forudsætning for umiddelbart dagpengeret  

 som dimittend, dvs. uden en måneds karenstid, at dimittenden har  

 været medlem af sin hidtidige a-kasse ét år.
 Der henvises iøvrigt til direktoratets  

 bekendtgørelse om overflytning mellem arbejdsløshedskasser.
Til § 5 Uddannelsen skal som fuldtidsstudium berettige til  

 støtte efter lov om Statens Uddannelsesstøtte.
 Uddannelsen skal give mulighed for at arbejde inden for et  

 overenskomstdækket område, og uddannelsen skal give  

 erhvervskompetence, dvs. at personen i kraft af uddannelsen sættes i  

 stand til at varetage særlige arbejdsfunktioner og arbejdsopgaver  

 på det danske arbejdsmarked.
 Da de gymnasiale og erhvervsgymnasiale uddannelser ikke  

 giver erhvervskompetence, kan en studentereksamen, en HH-uddannelse samt  

 ligestillede uddannelser ikke give adgang til optagelse på  

 dimittendvilkår.
 Personer, der har gennemført en  

 erhvervsgrunduddannelse (EGU) i medfør af lov om  

 erhvervsgrunduddannelse m.v., kan optages i medfør  

 arbejdsløshedsforsikringsloven.
 Hvis det ikke umiddelbart fremgår, om en udenlandsk  

 uddannelse berettiger til SU-støtte, kan direktoratet godkende  

 uddannelsen til optagelse efter § 5, stk. 3. Den udenlandske  

 uddannelse skal være oprettet ved lov eller i henhold til lov i det  

 pågældende land, eller anerkendt af de nationale  

 uddannelsesmyndigheder.
Til § 5, stk. 2 Erhvervsuddannelser, der er etableret i henhold til anden  

 lovgivning, giver ligeledes adgang til optagelse.
Til § 6 Hvis en ansøger kan gennemføre en uddannelse  

 på kortere tid, fordi vedkommende får meritoverført  

 tidligere uddannelsesforløb, indgår den tidligere uddannelse i  

 bedømmelsen af varigheden.
 Optagelse på baggrund af værnepligt,  

 borgerligt ombud m.v.
Til § 7, nr. 1 Bestemmelsen omfatter almindelig og civil værnepligt  

 samt værnepligt ved redningsberedskabet.
Fagligt område Til § 8, stk. 1 Personer, der søger optagelse på baggrund af  

 værnepligt, hverv som borgmester, rådmand eller udvalgsformand,  

 eller medlemskab af Folketinget, af regeringen eller af Europa-Parlamentet,  

 skal optages i den a-kasse, inden for hvis faglige område de  

 hører som følge af tidligere arbejde eller gennemført  

 uddannelse.
Hvis de ikke har en faglig tilknytning til arbejdsmarkedet, skal  

 de betragtes som ikke-faglærte og derfor søge optagelse i en  

 a-kasse for ufaglærte.
Tilsvarende gælder for personer, som er  

 beskæftigede som lønmodtagere, men som ikke er  

 beskæftigede inden for en a-kasses faglige område.
Som eksempler  

 kan nævnes professionelle fodboldspillere og andre professionelle  

 sportsudøvere eller lønmodtagere inden for andre  

 erhvervsområder af atypisk karakter, f.eks. områder, der  

 tidligere blev karakteriseret som bierhverv.
Til § 8, stk. 3 Hvis en ansøger samtidig har flere arbejdsforhold  

 inden for forskellige a-kassers faglige områder, skal optagelse ske i  

 den a-kasse, inden for hvis faglige område arbejdet har størst  

 omfang (det vil sige flest løntimer).
 Hvis en ansøger er berettiget til optagelse i en  

 fagligt afgrænset a-kasse, kan personen vælge i stedet at lade  

 sig optage i en tværfaglig a-kasse.
 Hvis en ansøgers arbejde omfattes af flere  

 a-kassers faglige områder, kan ansøgeren vælge mellem  

 disse.
Optagelsestidspunkt Til § 9, stk. 1 Hvis ansøgning om optagelse sker ved anden  

 skriftlig henvendelse end ved udfyldelse af en godkendt  

 ansøgningsblanket, jf. § 10, stk. 1, skal a-kassen, efter  

 påstempling af modtagelsesdato, opbevare denne første skriftlige  

 ansøgning.
A-kassen skal umiddelbart herefter anmode ansøgeren  

 om at udfylde og indsende en godkendt ansøgningsblanket.
Der henvises  

 til vejledning om dokumentation for a-kassernes administration af  

 bestemmelserne i arbejdsløshedsforsikringsloven m.v.
Til § 9, stk. 2 Ved optagelse på baggrund af arbejde er det en  

 betingelse, at ansøgningen om optagelse er modtaget i a-kassen senest  

 5 uger efter, at arbejdet har fundet sted.
 Ansøgning om optagelse kan indgives, før  

 arbejdet finder sted, men optagelsen kan i disse tilfælde først  

 få virkning fra arbejdets første dag.
 Tilsvarende gælder ved optagelse på baggrund  

 af værnepligt samt kommunalt hverv som borgmester, rådmand,  

 udvalgsformand eller medlemskab af Folketinget, af regeringen eller af  

 Europa-Parlamentet.
Til § 9, stk. 3 Ansøgning om optagelse skal være modtaget i  

 a-kassen senest 2 uger efter uddannelsens afslutning.
Ansøgningen kan  

 indsendes, inden uddannelsen er afsluttet, hvis ansøgningen indsendes  

 i tilknytning til uddannelsens afslutning.
Optagelsen kan dog tidligst  

 få virkning fra uddannelsens afslutning.
Afsluttes uddannelsen med hovedopgave eller speciale, kan  

 uddannelsen anses for afsluttet, når der foreligger en  

 forhåndsgodkendelse fra censor og vejleder.
Det er en  

 forudsætning, at alle andre karakterer er givet, og al studieaktivitet  

 er ophørt.
Som studieaktivitet betragtes deltagelse i undervisning,  

 eksamen, forsvar af opgave og lign.
 Hvis eksamensbeviset udstedes i forbindelse med  

 studieaktivitetens ophør, kan datoen for udstedelsen af  

 eksamensbeviset betragtes som uddannelsens afslutning.
 Eksempel: Eksamensbeviset er dateret den onsdag den 7.  

 januar 1998. Ansøgning om optagelse skal være modtaget i  

 a-kassen senest onsdag den 21. januar 1998.
 Kan 2-ugers fristen ikke overholdes, fordi  

 uddannelsesinstitutionen har sendt eksamensbeviset senere end  

 udstedelsesdatoen, beregnes 2-ugers fristen fra tidspunktet for afsendelsen  

 af eksamensbeviset, hvis uddannelsesinstitutionen bekræfter dette.
 Ansøgning om optagelse på baggrund af en  

 bacheloruddannelse følger de almindelige regler om optagelse, dvs. at  

 ansøgningen om optagelse skal være modtaget i a-kassen senest 2  

 uger efter uddannelsens afslutning.
Til § 9, stk. 5 Særlige tilfælde er force majeure eller  

 ekstraordinære situationer, som f.eks. poststrejke.
 Der vil endvidere kunne gives tilladelse til optagelse i  

 situationer, hvor ansøgeren kan godtgøre, at forsinkelsen ikke  

 skyldes dennes egne forhold.
Til § 9, stk. 6 Direktoratet vil ved vurderingen heraf lægge  

 vægt på, om der er særlige vanskeligheder for visse  

 faggrupper med at søge om optagelse i umiddelbar forbindelse med, at  

 arbejdet påbegyndes, f.eks. søfarende.
Dokumentation Til § 10 Alle former for dokumentation skal som udgangspunkt  

 foreligge senest 3 måneder, efter a-kassen modtog ansøgningen om  

 optagelse.
Hvis medlemmet ikke inden for denne frist giver a-kassen den  

 ønskede dokumentation, kan optagelsen annulleres.
 A-kassen kan dog give en længere frist efter en  

 vurdering af de eventuelle problemer med at fremskaffe dokumentationen.
Til § 10, stk. 1 Efter modtagelsen af ansøgningsblanketten skal  

 a-kassen forsyne blanketten med datoen for modtagelsen.
 A-kassen skal endvidere anføre datoen for optagelse på  

 blanketten.
 Hvis der søges om optagelse før arbejdets  

 eller hvervets påbegyndelse, kan optagelsesdatoen ikke  

 påføres ansøgningsblanketten, før der foreligger  

 dokumentation for, på hvilken dato arbejdet eller hvervet er  

 påbegyndt.
 Om a-kassernes brug af egne ansøgningsblanketter  

 henvises til reglerne i vejledning om dokumentation for a-kassernes  

 administration af bestemmelserne i arbejdsløshedsforsikringsloven  

 m.v.
 Dokumentation for, at optagelsesbetingelserne er opfyldt,  

 skal opbevares i overensstemmelse med reglerne i vejledning om dokumentation  

 for arbejdsløshedskassernes administration af bestemmelserne i  

 arbejdsløshedsforsikringsloven m.v.
 A-kassen skal på ansøgningsblanketten angive,  

 i hvilken form dokumentationen foreligger.
 Hvis ansøgeren er under 18 år kræves  

 forældres eller værges samtykke til optagelse.
Til § 10, stk. 2 Lønarbejde kan dokumenteres ved lønsedler  

 eller lignende dokumentation, f.eks. ansættelsesbevis.
 Hvis lønsedler eller et ansættelsesbevis ikke  

 kan anses for tilstrækkeligt sikkert grundlag for, at kravet om  

 lønarbejde er opfyldt, skal a-kassen indhente nærmere  

 oplysninger fra arbejdsgiveren ved hjælp af blanketten »Oplysninger fra  

 arbejdsgivere I« (blanket AR 262).
 Ikrafttræden, ophævelser m.v.
Til § 12 Denne vejledning erstatter vejledning nr. 188 af 26.  

 november 1996 om optagelse i en arbejdsløshedskasse for  

 lønmodtagere.
