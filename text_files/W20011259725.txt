Medlemmets anciennitet som fuldtidsforsikret ved overgangen til  

 efterløn pr. 1. juli 1999 var alene 2 år, 9 måneder og 24  

 dage.
Anciennitetskravet var 5 år inden for de sidste 10 år.
 Arbejdsdirektoratet traf afgørelse om, at medlemmet ikke kunne  

 få udbetalt efterløn som fuldtidsforsikret fra den 1. juli 1999,  

 idet hun ikke opfyldte anciennitetskravet.
 Ankenævnet fandt, at medlemmet efter overgang til efterløn  

 ikke fortsat kunne optjene fuldtidsanciennitet, samt at hun som følge  

 af de ændrede regler pr. 1. juli 1999 ikke længere kunne forblive  

 på delefterløn, hvor hun havde mulighed for at optjene ret til  

 efterløn som fuldtidsforsikret.
 Ankenævnet lagde til grund, at medlemmet blev fuldtidsforsikret den  

 7. oktober 1996, og at det var en betingelse for ret til  

 fuldtidsefterløn, at hun havde været fuldtidsforsikret i 5  

 år inden for de seneste 10 år.
 Ankenævnet bemærkede, at der ikke i  

 arbejdsløshedsforsikringsloven er nogen dispensationsmulighed i  

 relation til opfyldelse af kravet om fuldtidsforsikring, og at der  

 således ikke er hjemmel til kassens afgørelse om udbetaling af  

 efterløn med fuldtidssats.
 Det forhold, at medlemmet fra 1. juli 1999 til 18. juni 2000 havde  

 modtaget efterløn som fuldtidsforsikret, kunne ikke medføre, at  

 hun kunne få fuldtidsefterløn i strid med lovens regler.
 Der var tale om en væsentlig fejl ved arbejdsløshedskassens  

 oprindelige afgørelse, idet medlemmet ikke inden overgangen til  

 efterløn opfyldte lovens krav om fuldtidsanciennitet.
 Ankenævnet fandt, at der ikke forelå særlige  

 omstændigheder, der gjorde at den ugyldige afgørelse kunne  

 opretholdes.
 Ankenævnet havde i denne forbindelse lagt vægt på, at  

 medlemmet var bekendt med kravet om 5 års fuldtidsforsikring inden for  

 10 år, som er en betingelse for ret til  udbetaling af  

 fuldtidsefterløn.
 Medlemmet havde regnet med at kunne gå på efterløn med  

 sats som fuldtidsforsikret den 7. oktober 2001. Hun ville på dette  

 tidspunkt have været fuldtidsforsikret i det krævede omfang, idet  

 hun i delefterlønsperioden optjente fuldtidsanciennitet.
Delefterlønsmuligheden forsvandt med regelændringen pr. 1.  

 juli 1999. Dette var årsagen til, at medlemmet mistede muligheden for  

 fuldtidsefterløn pr. 7. oktober 2001, idet der ikke kan optjenes  

 fuldtidsanciennitet i en efterlønsperiode.
Der er ikke tale om, at de  

 ændrede regler fik tilbagevirkende kraft, idet regelændringen  

 alene medførte, at det for fremtiden ikke var muligt at være  

 på delefterløn.
Anciennitet ved overgang til  

 efterløn Ankenævnet har behandlet Deres klage på møde den 15.  

 november 2001.
Nævnet traf denne A F G Ø R E L S E Ankenævnet er enig i direktoratets afgørelse af, at Deres  

 anciennitet som fuldtidsforsikret ved overgangen til efterløn pr. 1.  

 juli 1999 alene var 2 år, 9 måneder og 24 dage.
 Ankenævnet er også enig i, at De ikke efter overgang til  

 efterløn kan optjene ret til efterløn som fuldtidsforsikret,  

 samt at De som følge af de ændrede regler pr. 1. juli 1999 ikke  

 længere kunne forblive på delefterløn, hvor De havde  

 mulighed for at optjene ret til efterløn som fuldtidsforsikret.
 Arbejdsdirektoratet traf afgørelse om, at De ikke kan få  

 udbetalt efterløn som fuldtidsforsikret fra den 1. juli 1999, idet De  

 alene havde ca. 2 år, 9 måneder og 24 dages anciennitet som  

 fuldtidsforsikret.
 Direktoratet bemærkede ved sagens oversendelse til ankenævnet  

 den 28. juni 2001 bl.a., at da De den 1. juli 1999 overgik til  

 efterløn, var det ikke længere muligt for Dem at optjene ret til  

 efterløn som fuldtidsforsikret.
 De klagede over direktoratets afgørelse vedrørende Deres  

 anciennitet som fuldtidsforsikret, idet De ikke på baggrund af denne  

 beregning ville kunne få udbetalt efterløn med sats som  

 fuldtidsforsikret fra den 7. oktober 2001, og indtil De fylder 67  

 år.
 Ankenævnet lægger ved afgørelsen til grund, at De blev  

 fuldtidsforsikret den 7. oktober 1996, og at det var en betingelse for ret  

 til fuldtidsefterløn, at De havde været fuldtidsforsikret i 5  

 år inden for de sidste 10 år.
 Der er ikke i arbejdsløshedsforsikringsloven indeholdt nogen  

 dispensationsmulighed i relation til opfyldelse af kravet om  

 fuldtidsforsikring.
 Der var således ikke hjemmel til kassens afgørelse om  

 udbetaling af efterløn med fuldtidssats.
 Det forhold, at De fra 1. juli 1999 til 18. juni 2000 har modtaget  

 efterløn som fuldtidsforsikret, kan ikke medføre, at De kan  

 få fuldtidsefterløn i strid med lovens regler.
 Der var tale om en væsentlig fejl ved arbejdsløshedskassens  

 oprindelige afgørelse, idet De ikke inden overgangen til  

 efterløn havde været fuldtidsforsikret i 5 år inden for 10  

 år, hvilket er en betingelse for ret udbetaling af efterløn med  

 fuldtidssats.
 Ankenævnet finder, at der ikke foreligger særlige  

 omstændigheder, der gør, at den ugyldige afgørelse kan  

 opretholdes.
 Ankenævnet har i denne forbindelse lagt vægt på, at De  

 var bekendt med kravet om 5 års fuldtidsforsikring inden for 10  

 år, som er en betingelse for ret til udbetaling af  

 fuldtidsefterløn.
 De havde beregnet, at De kunne gå på efterløn med sats  

 som fuldtidsforsikret den 7. oktober 2001. De ville på dette tidspunkt  

 have været fuldtidsforsikret i det krævede omfang, idet De i  

 delefterlønsperioden optjente fuldtidsanciennitet.
Delefterlønsmuligheden forsvandt med regelændringen pr. 1.  

 juli 1999. Dette er årsagen til, at De mistede muligheden for  

 fuldtidsefterløn pr. 7. oktober 2001, idet der ikke kan optjenes  

 fuldtidsanciennitet i en efterlønsperiode.
Der er ikke tale om, at de  

 ændrede regler fik tilbagevirkende kraft, idet regelændringen  

 alene medførte, at det for fremtiden ikke var muligt at være  

 på delefterløn.
 Ankenævnet henviser til lov om arbejdsløshedsforsikring m.v.  

 §§ 75 d og 75 e.
Ankenævnet tiltræder således Arbejdsdirektoratets  

 afgørelse af 14. maj 2001, hvorefter De kun er berettiget til  

 efterløn som deltidsforsikret.
Ankenævnet finder imidlertid, at  

 det ikke har været berettiget at stoppe udbetalingen af efterløn  

 med fuldtidssats før det tidspunkt, hvor De modtog meddelelse om  

 arbejdsløshedskassens afgørelse af 27. juli 2000.
På ankenævnets vegne xxx  

 xx De kan læse om afgørelsens faktiske og retlige grundlag  

 på de følgende sider.
 Kopi til:
xxx Arbejdsdirektoratet + akter 1. Sagsforløb Arbejdsdirektoratet fremstillede sagen på måde:
 "Det fremgår af sagen, at De fyldte 60 år den 7. januar 1997,  

 og at De overgik til delefterløn den 1. maj 1999 [1997, AMAs  

 rettelse].
 Det fremgår også af sagen, at De blev fuldtidsforsikret den 7.  

 oktober 1996.
A-kassen traf den 27. juli 2000 afgørelse om, at De fra den 19.  

 juni 2000 ville modtage fleksibel efterløn med satsen for  

 deltidsforsikrede på 100 pct.
Det fremgik videre af afgørelsen,  

 at a-kassen ved en gennemgang af Deres efterlønssag havde konstateret,  

 at De ved en fejl havde modtaget efterløn som fuldtidsforsikret medlem  

 siden Deres overgang til fleksibel efterløn den 1. juli 1999, men  

 a-kassen fandt ikke, at De skulle tilbagebetale det fejludbetalte  

 beløb, fordi det ikke havde været muligt for Dem at skelne  

 mellem Deres tidligere sats på delefterløn og den udbetalte  

 fuldtidssats på 82 pct.
De fik udbetalt fra den 1. juli 1999, idet  

 beløbene var næsten identiske.
 De har i brev af 24. august 2000  klaget over a-kassens afgørelse.  

 I klagen har De blandt andet anført, at De overgik til  

 delefterløn den 1. maj 1999 [1997, AMAs rettelse] som  

 deltidsforsikrede med den forudsætning, at De efter 5 år ville  

 opnå ret til efterløn som fuldtidsforsikret, at a-kassens trufne  

 afgørelse ændrer på Deres forudsætninger, idet De  

 fra a-kassen har fået oplyst, at De med overgang til fleksibel  

 efterløn og efterfølgende bonusefterløn, ikke vil kunne  

 opnå ret til efterløn som fuldtidsforsikret, at De mener, at der  

 skal dispenseres, således at De fortsat vil opnå ret til  

 efterløn som fuldtidsforsikret, da ændringen ellers ændrer  

 helt på de forudsætninger, der var gældende for Deres  

 beslutning om at overgå til delefterløn, og at De mener, at der  

 er tale om lovgivning med tilbagevirkende kraft, hvis det De var stillet i  

 udsigt i 1997 ændres.
A-kassen har den 31. august 2000 oversendt Deres klage til direktoratet.
I  

 oversendelsesbrevet, har a-kassen blandt andet oplyst, at da De  

 påbegyndte delefterløn fortsatte De med at være  

 fuldtidsforsikret, i forventning om, at De kunne overgå til  

 fuldtidsefterløn den 7. oktober 2001, hvor De ville være 64  

 år og 9 måneder.
 A-kassen har efter anmodning fra direktoratet den 25. januar 2001  

 telefonisk oplyst, at i 1999 fik De fejludbetalt brutto 12.759 kr. og i 2000  

 fik De fejludbetalt brutto 11.930 kr., og at a-kassen har påtaget sig  

 ansvaret for fejludbetalingen".
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 14. maj 2001 denne afgørelse:
 "Ved overgangen fra delefterløn til efterløn den 1. juli  

 1999 opfyldte De ikke kravet om 5 års anciennitet som fuldtidsforsikret  

 inden for de sidste 10 år.
 De er derfor kun berettiget til efterløn som deltidsforsikrede fra  

 den 1. juli 1999.
 De kan ikke få en dispensation.
Begrundelse Et medlem, der ved udgangen af juni 1999 fik delefterløn, overgik  

 pr. 1. juli 1999 til efterløn efter reglerne i §§ 75 a-g i lov om  

 arbejdsløshedsforsikring m.v.
Det fremgår af § 5, stk. 1, i lov  

 nr. 276 af 12. maj 1999 om ændring af lov om  

 arbejdsløshedsforsikring m.v., lov om seniorydelse og lov om en aktiv  

 arbejdsmarkedspolitik.
 Det fremgår videre af § 5, stk. 2, at efterløn til medlemmer,  

 der overgik til efterløn efter stk. 1, udbetales efter  

 arbejdsløshedsforsikringslovens § 75 d og 75 e.
 For at få efterløn udbetalt som fuldtidsforsikret, skal et  

 medlem blandt andet have været fuldtidsforsikret i mindst 5 år  

 inden for de sidste 10 år, jf. § 75 d, stk. 1, i lov om  

 arbejdsløshedsforsikring m.v., jf. seneste lovbekendtgørelse  

 nr. 712 af 19. juli 2000.
Da De overgik fra delefterløn til efterløn den 1. juli 1999  

 havde De ca. 2 år, 9 måneder og 24 dages anciennitet som  

 fuldtidsforsikret.
De opfylder således ikke kravet i lovens § 75 d,  

 stk. 1, og De kan derfor alene få udbetalt efterløn som  

 deltidsforsikrede fra den 1. juli 1999.
 Der er ikke i loven givet mulighed for at dispensere fra denne regel.
*** Direktoratet har noteret sig, at a-kassen har påtaget sig ansvaret  

 for fejludbetalingen af efterløn til Dem, og at De ikke skal  

 tilbagebetale det fejludbetalte beløb til a-kassen".
3. Klagen til ankenævnet I klagen har De  bl.a. anført, at De overgik til  

 delefterløn den 1. maj 1999 [1997, AMAs rettelse].
På det  

 tidspunkt opfyldte De ikke betingelserne for fuldtidsefterløn, selv om  

 De var fuldtidsforsikret.
De havde således ikke været  

 fuldtidsforsikret medlem i 5 år.
Efter de dagældende regler ville De imidlertid optjene ret til  

 fuldtidsefterløn, mens De var på delefterløn.
Deres  

 a-kasse havde beregnet, at De ville have haft ret til efterløn  

 på fuld tid den 7. oktober 2001 - det vil sige fra De er 64 år og  

 9 måneder og til De fylder 67 år.
De bemærkede videre, at efterlønsreglerne imidlertid blev  

 ændret pr. 1. juli 1999, hvor De blev tvunget på almindelig  

 efterløn.
Problemet var, at De efter de nye regler ikke optjener mere  

 anciennitet til fuldtidsefterløn og derfor skal være på  

 deltidsefterløn lige til De bliver 67 år.
Dette var De ikke klar  

 over, da De i sin tid gik på delefterløn, også fordi De  

 på grund af en fejl gik på delefterløn og derefter  

 efterløn som fuldtidsforsikret uden at opfylde betingelserne.
 De anførte yderligere, at da De overgik til fuldtidsforsikring i  

 oktober 1996 netop med henblik på at gå på efterløn,  

 når De blev 65 år (070102), blev De vejledt af såvel Deres  

 fagforening som Deres arbejdsløshedskasse i henhold til de dengang  

 gældende regler.
Siden dengang har De været helt overbevist om Deres ret til  

 fuldtidsefterløn de 2 sidste år, til De fylder 67 år, og  

 har planlagt Deres liv efter dette.
De håber, at Deres anke vil  

 omstøde direktoratets afgørelse.
De finder, at De bør  

 stilles, som om De også efter 1. juli 1999 har optjent anciennitet som  

 fuldtidsforsikret.
4. Arbejdsdirektoratets bemærkninger til klagen Direktoratet fandt ikke, at der var kommet nye oplysninger, der gav  

 direktoratet anledning til at ændre afgørelsen.
 Direktoratet bemærkede dog, at De i Deres klage af 29. maj 2001  

 havde anført, at De havde været overbevist om, at De havde ret  

 til fuldtidsefterløn i de sidste 2 år til De fylder 67 år,  

 og at De havde planlagt Deres liv efter dette.
 De havde vedlagt 2 breve fra xxx Arbejdsløshedskasse (22. marts  

 1999 og 10. juni 1999), hvori a-kassen havde orienteret Dem om de nye regler  

 om efterløn.
I de 2 breve orienterede a-kassen blandt andet sine medlemmer på  

 delefterløn om muligheden for at opfylde 63- års-reglen,  

 således at medlemmerne kunne få trin 1 satsen til de fylder 67  

 år.
De valgte den 25. juni 1999 at arbejde mindst 12 timer om ugen til  

 De blev  63 år, og De kunne herefter få efterløn med den  

 høje sats - bonusefterløn - til De bliver 67 år.
De valg  

 havde imidlertid intet at gøre med Deres ret til at få  

 efterløn som fuldtidsforsikret.
Da De den 1. juli 1999 overgik til  

 efterløn, var det ikke længere muligt for Dem at optjene ret til  

 efterløn som fuldtidsforsikret.
5. Nyt efter klagen Den 24. august 2001 har xxx videresendt Deres brev af 16. august 2001  

 til kassen vedrørende optjening af skattefri præmie til  

 orientering.
 Ved brev af 10. oktober 2001 har De bl.a. anført, at De agter at  

 gå på efterløn umiddelbart før Deres 65 års  

 fødselsdag (070102) og forventede at få fuld efterløn  

 under henvisning til Deres data, idet det for Dem at se var indlysende, at De  

 havde denne ret.
Endvidere anførte De, at De for godt 5 år siden sammen med  

 Deres fagforening planlagde Deres fratræden fra arbejdsmarkedet og  

 derfor sørgede for, at alle formalia var 100 % i orden, så De  

 kunne få fuld efterløn de sidste 2 år indtil De blev 67  

 år.
Det var Deres fagforenings juridiske konsulent, som havde opfordret  

 Dem til at klage.
6. Regler Lov om arbejdsløshedsforsikring m.v., jf. lovbekendtgørelse  

 nr. 587 af 10. august 1998.
§ 75 d.
Til medlemmer, der inden for de sidste 10 år sammenlagt har  

 været fuldtidsforsikrede i mindst 5 år, deraf mindst 26 uger  

 umiddelbart før overgangen til efterløn, ydes efterløn  

 med et beløb, der svarer til medlemmets dagpenge beregnet efter § 51,  

 stk. 1, jf. § 47, eller udbetalt efter § 51, stk. 4 eller 5.  

 Direktøren for arbejdsløshedsforsikringen fastsætter  

 regler om fremgangsmåden ved beregning af arbejdsfortjenesten.
§ 75 e.
Til deltidsforsikrede medlemmer og til fuldtidsforsikrede  

 medlemmer, der ikke opfylder betingelserne i § 75 d, stk. 1, ydes  

 efterløn med et beløb, der svarer til medlemmets dagpenge  

 beregnet efter § 51, stk. 1, jf. § 70. Til medlemmer, der opfylder  

 betingelserne i § 51, stk. 5, 1. pkt., ydes efterløn dog med et  

 beløb, der svarer til højeste dagpenge efter § 70.  

 Direktøren for arbejdsløshedsforsikringen fastsætter  

 regler om fremgangsmåden ved beregning af arbejdsfortjenesten.
Lov nr. 276 af 12. maj 1999 om ændring af lov om  

 arbejdsløshedsforsikring m.v., lov om seniorydelse og lov om en aktiv  

 arbejdsmarkedspolitik § 5. Et medlem, der modtager delefterløn, jf. kapitel 11 d i den  

 hidtil gældende lov, overgår ved lovens ikrafttræden til  

 efterløn efter reglerne i arbejdsløshedsforsikringslovens §§ 75  

 a-g som ændret ved denne lov samt reglerne i stk. 2-6.
 Stk. 2. Efterløn til medlemmer, der overgår til  

 efterløn efter stk. 1, udbetales efter  

 arbejdsløshedsforsikringslovens § 75 d og 75 e som ændret ved  

 denne lov, jf. dog stk. 3. Perioder med delefterløn afkorter ikke  

 perioden med ret til efterløn efter § 75 d, stk. 3, 1. pkt., og § 75  

 e, stk. 2, 1. pkt.
