 Klagen skyldes, at foreningens arrangementer  

 ikke er blevet anset for momsfritaget, jf. momslovens § 13, stk. 1, nr. 18.
Landsskatterettens afgørelse Regionens afgørelse stadfæstes.
Sagens oplysninger Foreningen har siden 1999  

 arrangeret en 3-4 dages musikfestival, der afholdes en gang om året.  

 Foreningen  

 blev i 1999 stiftet af B, C, D og E, der alle ligeledes udgjorde foreningens  

 bestyrelse.
Foreningens formål er i henhold til vedtægterne at optjene midler  

 ved hjælp af kulturelle aktiviteter, som kan forbedre vilkårene for ungdoms-  

 og  

 amatøridræt i kommunen.
Kunstnerne til  

 musikfestivalen er i perioden 1999-2002 blevet hyret som en samlet pakke  

 gennem  

 F ApS.
Foreningen har i denne periode betalt henholdsvis 260.000 kr. ekskl.  

 moms, 686.000 kr. ekskl. moms, 55.000 kr. ekskl. moms og 0 kr. til F ApS.  

 Anparterne i F ApS var ejet af E gennem dennes helejede selskab, G ApS, D og  

 C.  

 På baggrund af fremlagte fakturaer for 2000-2001 er det konstateret, at der  

 er  

 blevet indgået en skriftlig aftale for samarbejdet mellem foreningen og  

 selskabet.
Foreningen har ikke været i  

 stand til at fremlægge kopi af denne samarbejdsaftale.
F ApS havde i 2001 et  

 underskud på 212.000 kr., og selskabet gik konkurs i 2002.
Den 23. juni 2001 har  

 foreningen afholdt et koncertarrangement med musikgruppen H.
Foreningen har  

 oplyst, at arrangementet var planlagt som en medhjælperfest i anledning af  

 foreningens 10 års jubilæum.
Deltagelse af andre skyldtes, at dette var en  

 betingelse for at benytte den relevante lokalitet.
Foreningen har ikke ansøgt  

 om momsfritagelse for arrangementet, og foreningen har ikke afregnet moms af  

 arrangementet.
Der er ikke udarbejdet særskilt regnskab for musikfestivalen  

 2001 og arrangementet med H, men de samlede udgifter og indtægter er  

 indeholdt  

 i regnskabet for 2001. Foreningens regnskab for 2001 er først indsendt til  

 ToldSkat den 28. maj 2003.
Den 8. marts 2002 har  

 foreningen afholdt et koncertarrangement med I.
Regionen har oplyst, at  

 indtægter  

 og udgifter i forbindelse hermed er indeholdt i årsregnskabet for 2002, men  

 ikke udspecificeret særskilt.
Repræsentanten har oplyst, at indtægterne og  

 udgifterne ikke er medtaget i årsregnskabet for 2002. Foreningen har  

 efterfølgende opstillet et særskilt regnskab for koncerten med I.
Efter det  

 af  

 foreningen oplyste, er der afregnet moms vedrørende dette arrangement.
Den 4. juni 2003 har  

 foreningen forestået salget af drikkevarer ved en koncert med J mfl., der var  

 arrangeret af Kulturregion X.
Koncerten blev gennemført på samme sted, som  

 årets  

 musikfestival blev afholdt, og  

 faciliteterne blev stillet til rådighed af foreningen.
Foreningen afgav  

 endvidere en underskudsgaranti til Kulturregion X i forbindelse med  

 arrangementet.
Underskuddet blev på 98.898 kr., som musikfestivalen i henhold  

 til regionens oplysninger betalte for adgangen til at sælge drikkevarer ved  

 arrangementet.
Foreningen har ikke udarbejdet særskilt regnskab i forbindelse  

 med arrangementet.
Foreningen afholdt i maj 2001  

 en udgift på 197.500 kr. til etablering af en transformerstation og kabelskab  

 på området, hvor musikfestivalen bliver afholdt.
Etableringen er sket på  

 el-selskabet ejendom, og ejendomsretten til de nye installationer er  

 ubestridt  

 tilfaldet el-selskabet.
Udgiften har foreningen medtaget i årsregnskabet for  

 2001, og beløbet derfor fragået i foreningens resultat for 2001.
Foreningen har ved aftale af  

 20. januar 2000 overdraget retten til at sælge spiselige varer i forbindelse med  

 musikfestivalen 2000-2002 til K.
Af aftalen fremgår det, at det årlige beløb  

 for aftalen udgør 350.000 kr., samt at dette beløb skal afregnes, såfremt der  

 den 1. maj er solgt 6.000 billetter eller såfremt der minimum er 10.000  

 besøgende på festivalen.
Såfremt ingen af disse salgstal opnås reduceres  

 beløbet med 25.000 kr. pr. 1.000 besøgende, der er mindre end 10.000.
Foreningen har oplyst, at der  

 i årene 2001  2003 er udloddet henholdsvis 285.000 kr., 394.000 kr. og  

 815.000  

 kr. til almennyttige foreninger.
For 2003 er dog tilbageholdt 400.000 kr. til  

 eventuel betaling af moms.
Hovedparten af foreningens  

 betalinger i forbindelse med afholdelsen af musikarrangementerne foregik ved, at E lagde penge  

 ud på foreningens vegne, hvorefter foreningen indbetalte beløb på Es  

 personlige  

 konto.
ToldSkat har konstateret, at E pr. 31. december 2003 havde en gæld til  

 foreningen på 521.341 kr.
Den stedlige skattemyndighed  

 har efter en gennemgang af foreningens regnskabsmateriale for indkomståret  

 2001  

 vurderet, at dette er af en så ringe kvalitet, at det ikke kan lægges til  

 grund  

 for en opgørelse af indkomsten.
Skattemyndigheden har herved bl.a. henset  

 til,  

  

 at  

 der ikke er ført et afstemt kasseregnskab,  

  

 at  

 indtægter og udgifter ikke  

 er blevet registreret på de korrekte tidspunkter, at der er konstateret  

 udgifter, der ikke er bogført, og indtægter, der ikke er medregnet, samt  

  

 at  

 der er sket en sammenblanding af foreningens økonomi og Es  

 privatøkonomi.
Regionen har endvidere  

 oplyst, at foreningen i årene 2001-2002 ikke har foretaget udlodninger af  

 overskuddet, idet foreningen reelt har haft underskud de pågældende år.
De i  

 regnskaberne anførte udlodninger, er reelt honorarer for udført arbejde mv.  

 Hovedparten af beløbene er udbetalt under arrangementerne eller umiddelbart  

 efter, og ved nogle af kvitteringerne er der vedhæftet en kontrakt eller  

 samarbejdsaftale, der beskriver, hvor mange personer den modtagende forening  

 skal stille med, og hvilket arbejde, der skal udføres, samt hvilket honorar  

 den  

 pågældende forening skal modtage herfor.
Der har derfor ikke på  

 udbetalingstidspunktet være opgjort et nøjagtigt overskud for foreningens  

 arrangement, idet bogføringen først er blevet gennemført senere.
Der kan  

 derfor  

 ikke være tale om udlodning af overskuddet fra arrangementet.
 Af foreningens regnskab for  

 2003 fremgår det, at årets overskud på 814.536 kr. anvendes til udlodning til  

 foreninger, hensættelse til senere disponering, samt reetablering af  

 egenkapital svarende til de foregående års underskud ved driften af  

 Musikfestivalen.
ToldSkat Østjyllands afgørelse Regionen har tilbagekaldt den  

 meddelte momsfritagelse for musikfestivalen 2001, samt afvist at imødekomme  

 foreningens ansøgning om momsfritagelse for musikfestivalen 2002-2003, jf.  

 momslovens  

 § 13, stk. 1, nr. 18.
Momsfritagelse i henhold til  

 momslovens § 13, stk. 1, nr. 18, er betinget af, at overskuddet anvendes fuldt ud til  

 almenvelgørende eller på anden måde almennyttige formål, samt at salget af  

 varer og ydelser sker for arrangørens regning og risiko.
Vedrørende musikfestivalen  

 2001 har regionen anført, at foreningen ikke kan anses for at have  

 dokumenteret,  

 at hele foreningens overskud fuldt ud er blevet anvendt til almenvelgørende  

 eller på anden måde almennyttige formål.
Regionen har herved bl.a. lagt vægt  

 på, at foreningen har afholdt udgifter til faste el-installationer på  

 el-leverandørens faste ejendom, at foreningen ikke har ført selvstændigt  

 regnskab for hvert arrangement, at foreningen ikke har foretaget udlodning  

 før  

 afholdelse af efterfølgende arrangementer, at foreningens økonomi og Es  

 privatøkonomi har været sammenblandet, samt at foreningen ikke har ført  

 regnskab i henhold til momslovens regler.
Musikfestivalen 2001 har endvidere  

 ikke været afholdt udelukkende for foreningens egen regning og risiko, idet  

 honoraret til flere af foreningens leverandører har været afhængig af  

 antallet  

 af besøgende.
Vedrørende musikfestivalen  

 2002 har regionen ligeledes anført, at foreningen ikke kan anses for at have  

 dokumenteret, at hele foreningens overskud fuldt ud er blevet anvendt til  

 almenvelgørende  

 eller på anden måde almennyttige formål.
Regionen har herved bl.a. lagt vægt  

 på, at foreningen ikke har ført selvstændigt regnskab for hvert arrangement,  

 at  

 foreningen ikke har foretaget udlodning før afholdelse af efterfølgende  

 arrangementer, at foreningens økonomi og Es privatøkonomi har været  

 sammenblandet, samt at foreningen ikke har ført regnskab i henhold til  

 momslovens regler.
Musikfestivalen 2002 har endvidere ikke været afholdt  

 udelukkende for foreningens egen regning og risiko, idet honoraret til flere  

 af  

 foreningens leverandører har været afhængig af antallet af besøgende.
Vedrørende musikfestivalen  

 2003 har regionen anført, at foreningen ikke kan anses for at have  

 dokumenteret,  

 at hele foreningens overskud fuldt ud er blevet anvendt til almenvelgørende  

 eller på anden måde almennyttige formål.
Regionen har herved bl.a. lagt vægt  

 på, at foreningen ikke har ført selvstændigt regnskab for hvert arrangement,  

 at  

 foreningen ikke har foretaget udlodning før afholdelse af efterfølgende  

 arrangementer, samt at foreningens økonomi og Es privatøkonomi har  

 været  

 sammenblandet, hvilket bl.a. illustreres af, at E havde en gæld på 521.341  

 kr.  

 til foreningen pr. 31. december 2003.
Klagerens påstand og argumenter Foreningens repræsentant har  

 fremsat påstand om, at der ikke er grundlag for, at tilbagekalde den meddelte  

 momsfritagelse for musikfestivalen 2001, samt at afvise at imødekomme  

 foreningens ansøgning om momsfritagelse for musikfestivalen 2002-2003, jf.  

 momslovens § 13, stk. 1, nr. 18.
Indledningsvis har  

 repræsentanten bemærket, at der skal foretages en individuel vurdering af,  

 hvorvidt  

 foreningen opfylder betingelserne for momsfritagelse efter momslovens § 13,  

 stk. 1, nr. 18, for hvert af arrangementerne.
En underkendelse af  

 arrangementet  

 for 2001 kan således ikke i sig selv føre til, at betingelserne for  

 momsfritagelse i de efterfølgende år ikke er opfyldt.
Repræsentanten har  

 videre  

 anført, at foreningen ikke i kraft af antallet af arrangementer kan anses for  

 at drive momspligtig virksomhed, idet foreningens eneste væsentlige aktivitet  

 hvert år har været musikfestivalen.
Det er anført, at der i  

 praksis har været usikkerhed om, hvorledes momsfritagelsesbestemmelsen skal  

 fortolkes i relation til koncertarrangementer.
Denne usikkerhed bør ikke  

 komme  

 foreningen til skade.
Vedrørende musikfestivalen  

 2001 har repræsentanten anført, at afholdelsen af udgiften til etablering af  

 transformerstation mv. skete for at sikre en stabil elektricitetsforsyning i  

 forbindelse med afholdelse af  

 musikfestivalen.
Repræsentanten har endvidere oplyst, at årsagen til, at F  

 ApS  

 i 2001 modtog et mindre honorar end tidligere var, at man i 2001 havde  

 foretaget en række ændringer i festivalkonceptet.
Regnskabet for 2001 blev  

 først afleveret i 2003, hvilket skyldtes den omstændighed, at et  

 erstatningskrav  

 var under overvejelse, idet stormen i 2001 havde medført en del ødelæggelse  

 af  

 festivalpladsen.
Dette ændrer imidlertid ikke på, at udlodningen af årets  

 overskud i øvrigt skete i overensstemmelse med den udstedte tilladelse.
For så vidt angår  

 musikfestivalen 2002 har repræsentanten bemærket, at F ApS ikke modtog honorar for dets bistand med  

 tilrettelæggelse og gennemførelse af festivalen, idet man på dette tidspunkt  

 havde indgået en favorabel aftale med L, og man forventede at synergieffekten  

 kunne opnå betydelige besparelser på udgiften til køb af musik.  

 Repræsentanten  

 har endvidere bemærket, at overskuddet vedrørende koncerten med I alene var  

 på  

 1.710 kr., hvorfor foreningen valgte at udeholde dette fra  

 Musikfestivalen 2002, og udlodde overskuddet til Y Håndbold.
