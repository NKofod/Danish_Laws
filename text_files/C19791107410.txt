Den 1. januar 1979 overgik inddrivelse af enhver form for underholdsbidrag  

 til kommunerne.
Særtryk af inddrivelsesloven, forskellige bekendtgørelser,  

 cirkulære med videre er udsendt i midten af december 1978.
 Overøvrigheden har herefter følgende arbejdsopgaver i forbindelse med  

 inddrivelse af underholdsbidrag i udlandet:
 1. Den nordiske konvention.
I tilfælde, der er omfattet af den nordiske konvention, er kommunerne  

 oversendende og modtagende organ.
Det er dog forudsat at kommunerne, såfremt  

 der er tvivl om, hvorvidt et udenlandsk dokument opfylder betingelserne i  

 konventionens art. 1, ved henvendelse til overøvrigheden kan få vejledning  

 om, hvorvidt dokumentet kan danne grundlag for inddrivelse, eller om der skal  

 forlanges attestation i medfør af konventionens art. 3.
 2. Haagerkonventionen.
 Overøvrigheden er oversendende og modtagende organ efter denne konvention.
 Begæring om fuldbyrdelse af en udenlandsk afgørelse skal derfor fremsættes  

 overfor overøvrigheden, der skal forsyne den med påtegning om, at  

 fuldbyrdelsen kan ske i Danmark.
 Fremsendelse til udlandet skal ligeledes ske gennem overøvrigheden (i  

 Københavns kommune dog gennem kommunens socialdirektorat), der forinden  

 fremsendelse skal påse, at de fornødne dokumenter med videre er til stede og  

 om fornødent oversat.
 De nærmere regler om inddrivelse efter Haagerkonventionen findes i  

 justitsministeriets bekendtgørelse nr. 434 af 17. december 1965 som ændret  

 ved bekendtgørelse af 29. november 1978.
 3. FN-konventionen.
 Såfremt der søges inddrivelse her i landet, bistår overøvrigheden som  

 hidtil, eventuelt ved udfærdigelse af dansk resolution.
 I tilfælde, hvor der ønskes inddrivelse i udlandet, skal kommunerne  

 fremsende sagen til overøvrigheden (i Københavns kommune kommunens  

 socialdirektorat). Forinden sagen via udenrigsministeriet sendes til  

 udlandet, påser overøvrigheden (socialdirektoratet) at konventionens  

 betingelser er opfyldt, og at de nødvendige dokumenter med videre er til  

 stede.
 De nærmere regler om inddrivelse efter FN-konventionen findes i  

 justitsministeriets bekendtgørelse nr. 433 af 17. december 1965 som ændret  

 ved bekendtgørelse af 29. november 1978.
 Ved bidragsinddrivelse i udlandet efter Haager- eller FN-konventionen vil  

 sagen ved fremsendelse til overøvrigheden være vedlagt 2 blanketter: Den ene,  

 der fremtræder som begæring om inddrivelse af bidrag i udlandet, indeholder  

 de nødvendige oplysninger for afkrævningen, den anden skal anvendes ved  

 repræsentationens afregning af inddrevne beløb.
 Ethvert beløb, der inddrives af repræsentationerne, vil fremtidig blive  

 afregnet til sikringsstyrelsen, der herefter sørger for udbetaling.  

 Overøvrigheden vil få orientering fra sikringsstyrelsen om inddrevne beløb.
Til orientering vedlægges kopi af udenrigsministeriets almindelige  

 instruks vedrørende bistand i disse sager, og af de 2 omtalte blanketter. (*  

 1) En specialinstruks vedrørende repræsentationernes afregning af inddrevne  

 bidragsmidler er for tiden under udarbejdelse i udenrigsministeriet og vil  

 blive udsendt til orientering, når den er udfærdiget.
 P.M.V.
 E.B.
/K.
Hjorth Cirkulæreskrivelse til samtlige amter og overpræsidiet.
