Skrivelse  

 med orientering om bekendtgørelse om tilskud efter § 135 a  

 (grundtakstfinansiering) i lov om social service (Til samtlige KL-kommuner) Socialministeren har den 15. januar 2004 underskrevet en ny  

 bekendtgørelse om tilskud efter § 135 a (grundtakstfinansiering) i lov  

 om  

 social service.
Bekendtgørelsen, der er vedhæftet, vil blive offentliggjort i  

 lovtidende den 24. januar 2004.
 Den nye bekendtgørelse fastsætter regler for, hvordan  

 tilskuddene, der følger af lov om social service § 135 a, udbetales.  

 Derudover  

 fastsætter bekendtgørelsen særlige regler for tilskuddene til Bornholms  

 Regionskommune.
 Bekendtgørelsen erstatter bekendtgørelse nr. 1020 af 12.  

 december 2001 om tilskud og refusion i overgangsordningen i  

 finansieringsreformen (grundtakstfinansiering) for tilbud efter lov om social  

 service.
 Af ikrafttrædelsesbestemmelsen fremgår, at bekendtgørelsen har  

 virkning fra 1. januar 2004.
Socialministeriet, den 15. januar  

 2004 Aksel Meyer /Merete Mygind Bilag 1 Bekendtgørelse om tilskud efter § 135 a  

 (grundtakstfinansiering) i lov om social service I medfør af § 135 a, stk. 5 og 7 i lov om social  

 service, jf. lovbekendtgørelse nr. 764 af 26. august 2003 og § 5, stk.  

 10  

 i lov nr. 489 af 7. juni 2001 om ændring af lov om social service og lov om  

 hjemmesygeplejeordninger (Indførelse af en grundtakstmodel for visse  

 serviceydelser i stedet for delt finansiering), fastsættes:
Anvendelsesområde § 1.  

  

 Bekendtgørelsen gælder for kommunerne, undtagen Københavns og Frederiksberg  

 kommuner samt Bornholms Regionskommune, jf. dog stk. 2.
 Stk. 2.  

  

 §§ 5-7  

 gælder for Bornholms Regionskommune.
Fast tilskud og anvisning heraf § 2.  

  

 Det  

 faste tilskud efter lov om social service § 135 a, stk. 1, udbetales til  

 kommunerne med 1/12 i hver måned.
 Stk. 2.  

  

 Tilskuddet  

 anvises, så det er til disposition for kommunen den sidste bankdag før den  

 16.  

 i hver af kvartalets måneder.
75.000 kr. tilskud og anvisning heraf § 3.  

  

 Tilskuddet på 75.000 kr. pr. barn, ung eller familie i ophold efter lov om  

 social service § 135 a, stk. 2, udbetales til kommunen med ¼ i hvert  

 kvartal.
 Stk. 2.  

  

 Tilskuddet  

 anvises, så det er til disposition for kommunen den næstsidste bankdag inden  

 den 20. i den første måned af kvartalet.
140 mill. kr.  puljen § 4.  

  

 Ansøgninger om tilskud for årene 2004 og frem fra 140 mill. kr. puljen efter  

 lov om social service § 135 a, stk. 4, skal indsendes til  

 Socialministeriet senest den 1. juli året efter.
Meddelte tilskud udbetales,  

 så  

 de er til disposition for kommunen senest den 31. december samme år.
Stk. 2.  

  

 Ansøgninger om  

 tilskud for hvert af årene 2002 og 2003 fra puljen på 140 mio. kr. efter  

 § 5,  

 stk. 8, i lov nr. 489 af 7. juni 2001 om ændring af lov om social service og  

 lov om hjemmesygeplejeordninger (Indførelse af en grundtakstmodel for visse  

 serviceydelser i stedet for delt finansiering), skal indsendes til  

 Socialministeriet senest den 1. juli i året efter hvert af årene 2002 og  

 2003.  

 Meddelte tilskud udbetales, så de er til disposition for kommunen senest den  

 31. december samme år.
Retningslinier for udbetaling af puljen udsendes inden  

 den 1. april 2002.
Bornholms Regionskommune § 5.  

  

 Bornholms Regionskommune får udbetalt fast tilskud efter lov om social  

 service § 135  

 a, stk. 1, svarende til summen af de tilskud, de 5 tidligere bornholmske  

 kommuner var berettiget til vedrørende 2002.
 Stk. 2.  

  

 Tilskuddet  

 anvises, så det er til disposition for kommunen den sidste bankdag før den  

 16.  

 i hver af kvartalets måneder.
 § 6.  

  

 Bornholms  

 Regionskommune får fra 2004 udbetalt tilskud på 75.000 kr. pr. barn, ung  

 eller  

 familie i ophold efter lov om social service § 135 a, stk. 2, svarende  

 til  

 det tilskud, som de 5 tidligere bornholmske kommuner ville være berettiget  

 til,  

 jf. lov om social service § 135 a, stk. 3. Tilskuddet udbetales med ¼ i  

 hvert kvartal.
 Stk. 2.  

  

 Tilskuddet  

 anvises, så det er til disposition for kommunen den næstsidste bankdag inden  

 den  

 20. i den første måned af kvartalet.
 § 7.  

  

 Bornholms  

 Regionskommune får fra 2004 udbetalt et tilskud fra 140 mill. kr. puljen  

 vedrørende  

 det foregående år, svarende til det tilskud, som Bornholms Regionskommune fik  

 udbetalt fra 140 mill. kr.-puljen vedrørende 2002.
 Stk. 2.  

  

 Bornholms  

 Regionskommune får i 2004 udbetalt et tilskud fra 140 mill. kr. puljen  

 vedrørende  

 2003, svarende til det tilskud, som de 5 bornholmske kommuner får udbetalt  

 fra  

 140 mill. kr. puljen vedrørende 2002.
Ikrafttræden § 8.  

  

 Bekendtgørelsen træder i kraft den 24. januar 2004 og har virkning fra den 1.  

 januar 2004.
 Stk. 2.  

  

 Samtidig ophæves  

 bekendtgørelse nr. 1020 af 12. december 2001 om tilskud og refusion i  

 overgangsordningen i finansieringsreformen (grundtakstfinansiering) for  

 tilbud efter  

 lov om social service.
