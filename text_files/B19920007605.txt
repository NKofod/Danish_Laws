 § 1.  Det bekendtgøres herved, at der ved kgl.  

 resolution af 8. januar 1992 er oprettet et nyt sogn i Fyens Stift, kaldet  

 Tornbjerg sogn.
 Stk. 2.  Sognet fremkommer ved udskillelse af det  

 hidtidige Tornbjerg kirkedistrikt og omfatter ejerlavene Neder-Holluf By,  

 Fraugde, Landkildegård, Fraugde og Tornbjerg Gde., Fraugde i deres helhed,  

 endvidere ejerlavet Hollufgaard Hgd., Fraugde med undtagelse af den i  

 ejerlavet beliggende del af Svendborgvej og den øst for vejen beliggende lod  

 af matr.nr. 1 a og endelig den vestlige del af ejerlavet Over-Holluf By,  

 Fraugde, nemlig den del, der ligger vest for en linje, der fra grænsen mod  

 Hollufgaard Hgd. følger vestsiden af Ny Svendborgvej til Ørbækvej, følger en  

 kort strækning sydsiden af Ørbækvej og går derefter syd om den sydlig ved  

 Ørbækvej beliggende lod af matr.nr. 8 m og videre over Ørbækvej til det  

 sydvestlige skelhjørne for matr.nr. 8 a, følger derfra vest- og nordskellet  

 for dette matr.nr. til det nordøstlige skelhjørne, fortsætter derfra i  

 nordlig retning langs vestskellet for matr.nr. 9 d til sydskellet for  

 matr.nr. 4 b, følger derefter syd- og østskellet for dette matr.nr. til  

 grænsen mod ejerlavet Fraugde By, Fraugde og til sidst ejerlavsgrænsen i  

 nordvestlig retning til grænsen mod Åsum sogn.
 § 2.  Tornbjerg sogn er oprettet fra den 1. januar  

 1992.
 Stk. 2.  Med virkning fra s.d. ændres § 1 i  

 bekendtgørelse nr. 246 af 19. april 1988 om landets inddeling i sogne  

 således, at der efter Tommerup under Fyens Stift indføjes Tornbjerg.
