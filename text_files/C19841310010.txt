 Til samtlige eksportautoriserede opskæringsvirksomheder og dyrlægerne ved  

 disse.
 Særlig eksportrestitution for opskåret, ikke udbenet oksekød - kontrol med  

 opskæring.
 Ved skrivelse herfra af 25. januar 1982 og 18. maj 1982 (K.K. 109-1982)  

 orienteredes om veterinærkontrollens medvirken i en ordning vedrørende særlig  

 eksportrestitution ved eksport til visse tredielande af oksekød af voksne  

 handyr (halve kroppe og fjerdinger).
 Ved skrivelse herfra af 22. september 1982 (K.K. 1964-1982) orienteredes  

 om veterinærkontrollens medvirken i en ny ordning vedrørende  

 eksportrestitution ved eksport til visse tredielande af udbenet oksekød  

 hidrørende fra bagfjerdinger af voksne handyr.
 EF-Kommissionen har etableret endnu en ordning, idet den ved forordning  

 nr. 74/84 af 12. januar 1984 har fastsat betingelserne for ydelse af særlige  

 eksportrestitutioner ved eksport til visse tredielande af visse former for  

 ikke udbenet oksekød hidrørende fra voksne handyr.
 Landbrugsministeriet har anmodet veterinærdirektoratet om at etablere den  

 nødvendige kontrol på opskæringsvirksomhederne for at sikre reglernes  

 overholdelse.
 Fælles for de 2 hidtidige og den ny ordning er, at de kun vedrører voksne  

 handyr, men mens den første ordning vedrører halve og kvarte kroppe, og den  

 anden vedrører udbenet oksekød af bagfjerdinger, omfatter den nyeste ordning  

 opskåret, men ikke udbenet oksekød af såvel for- som bagfjerdinger.
 Støtteberettiget i henhold til den ny ordning er således det kød, som  

 fremkommer ved opskæring uden samtidig udbening af de halve kroppe (eventuelt  

 senere delt i »quartiers compenses« (* 1) eller i for~ og  

 bagfjerdinger) og bagfjerdinger, som i henhold til førstnævnte regler er  

 kontrolleret og mærket som stammende fra voksne handyr.
 Støtten er betinget af, at alt det kød, som fremkommer ved opskæringen,  

 udføres ti tredie-lande.
 Støtten kommer til udbetaling, når hele det parti opskårne kød, som  

 hidrører fra opskæring af det pågældende parti halve eller kvarte kroppe, er  

 udført.
Kontrollen skal sikre, at der til opskæring kun anvendes halve eller kvarte kroppe, som er  

 behørigt mærket (stiliseret Marsspyd med »DK« og  

 autorisationsnummer) på skanken, og som er ledsaget af »Attest for  

 oksekød af voksne handyr« (Form.
K.K. 109-1982). Opmærksomheden henledes  

 på, at der på bagfjerdinger skal være mindst 3 og højst 9 ribben og på  

 forfjerdinger mindst 4 og højst 10 ribben, men at delingen iøvrigt kan ske  

 ved såvel »pistoludskæring« som ved »lige snit«.
at der ikke sker ombytning eller fjernelse af opskåret kød, at det opskårne kød mærkes eventuelt indpakkes, emballeres, forsegles  

 eller etiketteres efter gældende regler, og veterinærkontrollen skal, efter at forsegling og mærkning med  

 kategoribetegnelse af kartonerne er foretaget, stemple disse med det særlige  

 gummistempel visende et stiliseret Marsspyd og udstede »Attest for ikke  

 udbenet kød af voksne handyr« (Form.
K.K. 74-1984) for det pågældende  

 parti.
 Opskæringen og mærkningen samt eventuel emballering m.v. samt kontrollen  

 hermed skal foretages efter vedlagte »Retningslinier for opskæring og  

 mærkning af ikke udbenet oksekød af voksne handyr samt for kontrollen  

 hermed«, af dags dato.
 Ordningen træder i kraft den 30. april 1984.
 »Attest for ikke udbenet kød af voksne handyr« (Form K.K.  

 74-1984) kan af de kontrollerende dyrlæger ved opskæringsvirksomhederne  

 rekvireres i bundter a 25 eksemplarer fra veterinærdirektoratet.
 Stempler med stiliseret Marsspyd, »DK« og autorisationsnummer  

 (nylon til kød, gummi til etiketter og kartoner) rekvireres ved brug af  

 vedlagte rekvisitionsformular (K.K. 1964-1982).
 Stempler til angivelse af kategoribetegnelse skal have størrelse og  

 udseende som vist her, og de skaffes ved virksomhedens foranstaltning.
 Kategori I: Opskårne hele eller halve kroppe herunder »Quartiers  

 compenses«.
 Kategori II: Opskårne forfjerdinger.
 Kategori III: Opskårne bagfjerdinger.
 P.V.V.
