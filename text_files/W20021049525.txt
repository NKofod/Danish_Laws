400 timers reglen   selvstændig  

 virksomhed samtidig med efterløn Ankenævnet har behandlet Deres klage på møde den 19.  

 september 2002.
Nævnet traf denne A F G Ø R E L S E De får tilladelse til at videreføre selvstændig  

 virksomhed som bibeskæftigelse i efterlønsperioden fra den 1.  

 marts 2002.
Ankenævnet lægger ved afgørelsen til grund -at De tidligere har haft konstruktøropgaver som  

 bibeskæftigelse med ca. 3-4 kunder, og i år 2001 havde en  

 nettoindtægt på ca. 100.000 kr., -at De forventer et dækningsbidrag 1 i 2002 på ca. 22. 000 kr.  

 i samarbejdet med ... med et timeforbrug på 125-150 timer, -at De fortsat regner med at kunne have et samarbejde med ... i beskedent  

 omfang under henvisning til at De i år 2001 kun havde faktureret for  

 1.730 kr., -at De i samarbejdet med ... 2001 havde faktureret for 0 kr., og ikke  

 regner med denne kunde fremover, -at arbejdet for ...er ophørt som en del af Deres  

 selvstændige bibeskæftigelse og fra foråret 2002  

 ændret til lønmodtagerarbejde.
I år 2001 havde De  

 faktureret for 49.355 kr. for arbejde til ..., -at ...i brev af 13. marts 2002 til kassen har anført:
 "Efter samtale med ... A-kasse kan ... oplyse at de ikke længere  

 benytter .. Maskinkonstruktion til konstruktionsopgaver.
... vil dog gerne benytte ... til fremtidige konstruktionsopgaver i det  

 omfang vi har behov, en sådan ansættelse vil da blive på  

 normale lønmodtagervilkår, som aftales nærmere.", samt -at De den 22. september 2002 har oplyst at De får 155 kr. i timen,  

 og at arbejdet foregår dels i virksomheden og dels hjemme.
 Ankenævnet finder det herefter sandsynliggjort at arbejdstiden i den  

 selvstændige virksomhed er varig nedsat til højst 400 timer, og  

 at indtægten er varigt nedsat til 54.689 kr. pr. kalenderår (den  

 tilladte grænse for år 2002).
 Ankenævnet finder således ikke at den omstændighed at  

 Deres samarbejde med ...tidligere var en del af Deres selvstændige  

 bibeskæftigelse, men fra marts 2002 blev ændret til  

 lønmodtagerarbejde medfører at dette arbejde ikke kan anses for  

 varigt udskilt af den tidligere selvstændige bibeskæftigelse.
 Nævnet har herved lagt vægt på at arbejdet ifølge  

 Deres arbejdsgivers brev af 13. marts 2002 er et normalt  

 lønmodtagerarbejde, at De får en fast timeløn på  

 155 kr., og at arbejdet foregår dels som hjemmearbejde og dels på  

 ....
 Der henvises til arbejdsløshedsforsikringslovens § 74 e, stk. 1, og  

 § 74 f, stk. 4, samt § 15, stk. 6,  i direktoratets bekendtgørelse af  

 20. maj 1999 om selvstændig virksomhed samtidig med efterløn som  

 ændret ved bekendtgørelse nr. 591 af 22. juni 2001 om  

 ændring af bekendtgørelse om selvstændig virksomhed  

 samtidig med efterløn.
 Nævnet ændrer herefter direktoratets afgørelse af 4.  

 april 2002.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
... Arbejdsløshedskasse Arbejdsdirektoratet + akter 1. Sagsforløb Arbejdsdirektoratet fremstillede sagen på denne måde:
 "Det fremgår af sagen, at De er født den 6. oktober 1940, at  

 De ønsker at gå på efterløn den 1. marts 2002, og  

 at De ønsker at videreføre Deres selvstændige virksomhed  

 som bibeskæftigelse samtidig med efterløn.
 På blanket AR 259 "ansøgning om tilladelse til drift af  

 selvstændig virksomhed som bibeskæf-tigelse samtidig med  

 efterløn eller overgangsydelse" underskrevet af Dem den 7. januar 2002  

 har De oplyst:
- 	at virksomhedens navn er ... Maskinkonstruktion, - 	at virksomheden er en konsulentvirksomhed, - 	at virksomheden ejes og drives af Dem, - 	at De dagligt bruger 0-3 timer, og ugentligt bruger 0-15 timer i  

 virksomheden, - 	at timerne ligger meget spredt over året, - 	at arbejdsopgaverne er konsulent og tegneopgaver, - 	at De begyndte at arbejde i virksomheden den 1. marts 1996, - 	at antal arbejdstimer om året er 200-400 timer, i år  

 2001 ca. 450 timer, - 	at virksomhedens opsætning i sidste regnskabsår var  

 på 100.645 kr. og i indeværende år er på 0 kr.
- 	at De forventer at bruge 300-400 timer om året i virksomheden  

 fremover, - 	at virksomhedens kundegrundlag er mindre maskinværksteder i  

 ... området, - 	at De forventer at få en omsætning på 55.000 kr. i  

 indeværende år, og et dækningsbidrag 1 på 50.000 kr.  

 og - 	at for regnskabsåret 2001 var nettoomsætningen på  

 100.645 kr., vareforbruget var på 4.158 kr., og dækningsbidrag 1  

 var på 96.487 kr.
 De anførte beløb er attesteret den 3. januar 2002 af  

 registreret revisor ....
Den 15. januar 2002 har a-kassen indstillet til direktoratet, at De  

 får tilladelse til drift af selvstændig virksomhed samtidig med  

 efterløn.
A-kassen har oplyst, at De tidligere har fremsendt  

 ansøgning til direktoratet men fået afslag.
 I brev af 11. februar 2002 har De oplyst:
- 	at det firma de nu driver er et meget lille enmandsforetagende  

 og - 	at en af Deres kunder er stoppet ved udgangen af 2001, så det  

 giver en pæn nedgang i Deres omsætning, De har ikke tænkt  

 Dem at finde nye kunder.
 Om Deres timeforbrug har De oplyst:
Forventet tid til konsulentopgaver 20 timer Forventet tid til tegneopgaver 250-300 timer Forventet tid til kørsel 10 timer Forventet tid til administration 20 timer Forventet tid til antal kunder 5 timer Forventet tid til andet 5 timer I alt 360 timer årligt Om Deres kunder i virksomheden har De oplyst at firmaet har 4 "faste"  

 kunder.
 1. 	...  .... har meddelt Dem, at de i fremtiden forventer en max.  

 fakturering på 20.000 kr. til Dem.
 2. 	... ... har meddelt Dem, at de kan ansætte Dem til  

 enkeltopgaver, og på den måde er ... helt ude af billedet som  

 kunde.
 3. 	..., i 2001 faktureret 1730 kr.
 4. 	..., i 2001 faktureret 0 kr.
 Fra ... har De vedlagt en kopi af et brev til Dem dateret den 15. februar  

 2002, hvori ... skriver, at De ikke på årsbasis kan påregne  

 med en indtjening på mere end 20.000 kr. grundet  

 produktionsomlægning.
 I brev af 17. februar 2002 har De blandt andet oplyst:
- 	at for ..., blev der faktureret 49.355 kr. i år 2001, - 	at for ... blev der faktureret 49.560 kr. i år 2001, - 	at ... har meddelt Dem pr. 1. januar 2002, at de har antaget en  

 ingeniør mere og ham skal der først skaffes arbejde til, men at  

 de kan ansætte Dem til enkeltopgaver, og på den måde er  

 ...helt ude af billedet som kunde, - 	at med ...ude af billedet som kunde, er firmaets forventning i  

 år 2002 at få fra ... max. 20.000 kr. og lidt fra ..., - 	at omsætning indtil nu er på 0 kr., - 	at omsætning i år 2002 forventes at blive på  

 25.000 kr., med et vareforbrug på 3000 kr. og dækningsbidrag 1  

 på 22.000 kr., og - 	at De forventer at bruge 125-130 timer på arbejdet i denne  

 omfang.
 De har vedlagt en kopi af regnskabet for år 2001, hvor De har  

 skrevet, at der er en revisor påtegning for omsætningen på  

 100.645 kr. og for resultat i alt på 75.458 kr.
 De har den 18. februar 2002 telefonisk oplyst til direktoratet, at De nu  

 har fået delt Deres arbejde således, at De for én af Deres  

 kunder fremover vil arbejde på almindelig  

 lønmodtagervilkår.
 Direktoratet har ved brev af 20. februar 2002 hjemvist sagen til a-kassen  

 pga. de nye oplysninger om, at Deres virksomhed ikke mere omfatter ....  

 Direktoratet beder derfor a-kassen om at vurdere og træffe  

 afgørelse om, hvorvidt Deres arbejde for ... er  

 lønmodtagerarbejde eller drift af selvstændig virksomhed.
 A-kassen oplyser i brev af 25. februar 2002, at De har været til  

 samtale i a-kassen, og De stadig vil søge om dispensation for  

 selvstændig virksomhed som bibeskæftigelse ved ... og ...  

 Aps.
 Fra ... har Chefkonstruktør ... sendt en mail til a-kassen den 1.  

 marts 2002 hvori han har oplyst:
- 	at han hermed bekræfter at han agter at ansætte Dem  

 på timebasis, når der på konstruktionsafdelingen er  

 spidsbelastninger, og - 	at det er for ham meget utilfredsstillende, at Deres sag ikke kan  

 blive afsluttet da ... har rygende travlt på konstruktionsafdelingen,  

 og ... gerne vil bruge Deres store erfaring som  

 maskinkonstruktør.
 A-kassen har ved oversendelsen af mailen til direktoratet i brev af 4.  

 marts 2002 oplyst, at a-kassen betragter Deres arbejde for ... for  

 almindeligt lønarbejde.
 De har i brev af 8. marts 2002 til direktoratet blandt andet oplyst:
- 	at direktoratet bruger ordet sandsynliggøre, og for Dem  

 ligger der i ordet, at De skal overholde nogle regler som Arbejdsdirektoratet  

 har, - 	at De spørger hvorfor De ikke har fået reglerne  

 udleveret, for så ville sagen være afsluttet nu, - 	at hvis De havde vist hvad De søgte ud fra, havde De  

 måske opgivet på forhånd, - 	at De kan sige nej til et stykke arbejde, alle er klar over at De er  

 på efterløn, - 	at firmaet ikke timemæssigt har været drevet i  

 større omfang, og - 	at De kunne vælge en timeløn faktor, f.eks. 130-145  

 kr./timen, hvilket for Dem er en rimelig løn for noget De i en periode  

 på 2-3 år kunne bruge lidt tid på.
Ved brev af 13. marts 2002 har Chefkonstruktør, ... fra ... oplyst,  

 at ... ikke længere benytter ... Maskinkonstruktion til  

 konstruktionsopgaver.
Men ...vil dog gerne benytte ... til fremtidige  

 konstruktionsopgaver i det omfang som ...har behov.
En sådan  

 ansættelse vil blive på normale lønmodtagervilkår,  

 som aftales nærmere.
A-kassen har ved brev af 15. marts 2002 fremsendt brevet af 13. marts 2002  

 fra .... " Sekretariatet er enig i fremstillingen.
2. Arbejdsdirektoratets afgørelse Direktoratet traf den 4. april 2002 denne afgørelse:
 "De får ikke tilladelse til at drive konsulentvirksomhed  

 samtidig med, at De får efterløn.
Begrundelse Begrundelsen for, at De ikke får tilladelse til drift af Deres  

 konsulentvirksomhed med tegneopgaver i perioden med efterløn er, at  

 det ikke er sandsynliggjort, at virksomhedens indtægt varigt er nedsat  

 til højst 50.000 kr. pr. regnskabsår. (Beløbet reguleres  

 hvert år og udgør i år 2002 54.689 kr.) Direktoratet har lagt vægt på, at virksomhedens  

 dækningsbidrag 1 i regnskabsåret 2001 var på 96.487 kr.
 Direktoratet har også lagt vægt på, at Deres virksomhed  

 hele tiden har været drevet som bibeskæftigelse og har 3 kunder,  

 ..., ... og ... Aps.
 De har anført, at Deres tidligere kunde ... ikke længere er  

 kunde i Deres virksomhed, men at De fremover vil arbejde for ... på  

 almindelige lønmodtagervilkår.
Direktoratet mener ikke, at De har dokumenteret at arbejdet varigt er  

 udskilt af virksomheden som lønmodtagerarbejde.
De vil stadig arbejde  

 for ... og med samme konstruktionsopgaver som De har udført for ...  

 via Deres virksomhed.
 Direktoratet mener således ikke, der er sket en ændring i  

 virksomheden som sandsynliggør at den varigt er nedbragt.
 Direktoratet har endvidere lagt vægt på Deres oplysninger om,  

 at De dagligt bruger 0-3 timer i virksomheden, at De forventer at bruge i alt  

 360 timer årligt, og at timerne ligger meget spredt over  

 året.
 Det forhold, at De kan sige nej til et stykke arbejde, eftersom at alle  

 véd at De er på efterløn, anses ikke for en  

 sandsynliggørelse af, at virksomheden til enhver tid kan holdes inden  

 for grænsen med 400 timers arbejde pr. regnskabsår og at  

 indtægten varigt er nedbragt til 54.689 kr. pr. regnskabsår.
Der henvises til § 74 f, stk. 4, i lov om arbejdsløshedsforsikring  

 m.v. jf. lovbekendtgørelse nr. 603 af 25. juni 2001, og til § 15, stk.  

 1-3 og stk. 5-6, i direktoratets bekendtgørelse nr. 315 af 20. maj  

 1999 om selvstændig virksomhed samtidig med efterløn med senere  

 ændringer (se regelafsnittet).2 3. Klagen til ankenævnet De har den 10. april 2002 anført følgende:  

 Hermed klage over den afgørelse der er truffet i min sag om tilladelse  

 til, Selvstændig virksomhed som bibeskæftigelse i forb. med  

 efterløn.
Sag - ...
 Det er en uretfærdig afgørelse der er truffet af  

 sagsbehandleren.
Jeg søgte tilladelsen fordi der var en regel om det.
Firmaet var  

 ikke ret stort.
Indtjeningen kunne let tilpasses de stillede krav.
Det har krænket mig, at jeg i sagsforløbet har følt en  

 mistænkeliggørelse, at jeg ville snyde nogen.
Bevise noget jeg  

 ikke kunne.
Selvstændigt arbejde er ikke let at forudsige / bevise.
Et  

 nej til at tage et arbejde er ikke et nej, i sagsbehandlerens øjne.  

 Det er for mig uforståeligt.
l brevene med spørgsmål til firmaet, bruger sagsbehandleren  

 ordet, at jeg skal sandsynliggøre.
I ordet sandsynliggøre  

 ligger der en bevisførelse, nogle krav der skal være  

 opfyldt.
Jeg har skriftligt bedt om, hvilke krav jeg skulle opfylde, men har ikke  

 fået noget svar fra sagsbe-handleren.
Det vil sige, at jeg er oppe mod  

 noget, jeg ikke ved hvad er.
Skjulte regler.
F.eks. ved en telefonsamtale med sagsbehandleren, spurgte jeg, for i min  

 nød, at sandsynliggøre mine timer / indtjening.
Hvis jeg kunne  

 få ...til at antage mig som alm. lønmodtager, om det kunne  

 hjælpe mig.
Svaret var kort og kontant Det er uretfærdigt, det er at vende ordene mod mig.  

 Jeg vil mene at hjælp, åbenhed og vejledning af borgerne, har  

 været et af kravene i Kvalitetsprisen 2001 -2002, som pryder jeres  

 brevpapir.
I afslaget fra direktoratet pr. 2002-04-04.  

 Side 1. 6. afsnit.  

 Jeg har ikke sandsynliggjort at virksomhedens indtægt varigt er nedsat  

 til højst 50000 kr.  

 Jeg mener jeg har sandsynliggjort at indtægten i firmaet i 2002  

 forventes at blive 25000 kr.
Se Side 5. m£ Side 2. 2. afsnit.  

 Jeg har ikke dokumenteret at arbejdet er varigt udskilt fra firmaet.
Jeg har  

 dokumenteret at arbejdet der, er som lønmodtager.
Sagsbehandleren har  

 ikke bedt om yderligere dokumentation.  

 At bruge ordet, ikke dokumenteret er ikke korrekt af sagsbehandleren.  

 Når arbejdet udføres på en månedlig  

 lønseddel, med skattetræk mm., på de timer der har  

 været, må det da vist kaldes lønmodtagerarbejde.
Side 2. 5. afsnit.
Et nej er ikke et nej.  

 Sådan noget sludder, et nej er et nej.
Er i min barnepige ? Tror 1, jeg  

 vil sætte min families økonomi over styr for dette.  

 Er I ikke klar over, at indtægten kontrolleres af A-kasse hvert  

 år." 4. Arbejdsdirektoratets bemærkninger til klagen Direktoratet har den23. april 2002 anført følgende:
 "Der er ikke kommet nye oplysninger, der giver direktoratet anledning til  

 at ændre afgørelsen.
 Direktoratet finder det således fortsat ikke sandsynliggjort, at  

 virksomhedens indtægt/dækningsbidrag 1 ikke vil overstige 50.000  

 kr. pr. år. (som reguleres hvert år og udgør 54.689 kr. i  

 år 2002), når der henses til, at virksomhedens  

 dækningsbidrag 1 for år 2001 udgjorde 96.487 kr.
 Direktoratet skal i den forbindelse bemærke, at det fremgår af  

 § 15, stk. 5, i bekendtgørelse nr. 315 af 20. marts 1999, at hvis  

 virksomheden forud for overgangen til efterløn har været drevet  

 med et større dækningsbidrag 1 end 50.000 kr. (reguleret), skal  

 medlemmet sandsynliggøre, at dækningsbidrag 1 varigt er nedsat  

 til højst 50.000 kr. pr. regnskabsår.
 Ifølge direktoratets praksis, som fremgår af vejledning nr.  

 60 af 20. maj 1999, kan medlemmet sandsynliggøre, at arbejdstiden og  

 omsætningen fremover kan holdes inden for grænserne ved at  

 fremlægge dokumentation for, at der er sket en varig  

 indskrænkning af virksomheden.
 Medlemmet anfører sidst i sin klage af 10. april 2002, at han har  

 dokumenteret, at arbejdet for ... fremover er lønmodtagerarbejde, ved  

 at oplyse, at arbejdet fremover udføres på en månedlig  

 lønseddel.
 Efter direktoratets opfattelse er det ikke tilstrækkeligt  

 sandsynliggjort, at virksomheden varigt er nedbragt ved, at medlemmet  

 oplyser, at han fremover vil arbejde som almindelig lønmodtager for en  

 tidligere kunde.
Direktoratet har med hjemvisningerne i direktoratets tidligere sager:  

 ........ bedt a-kassen om manglende oplysninger.
Herunder at træffe  

 afgørelse om medlemmets arbejde for ..., skal betragtes som  

 lønmodtagerarbejde eller selvstændig virksomhed.
Direktoratet fastholder med denne tilføjelse sin afgørelse  

 af 4. april 2002." 5. Nyt efter klagen De har den 22. august 2002 oplyst til sekretariatet at Deres tidligere  

 hovedbeskæftigelse var ved ... Kirke som altmuligmand.
 De er uddannet smed, men har i 20-30 år arbejdet med  

 tegneopgaver.
Arbejdet for ...foregår dels hjemme og dels i virksomheden - med  

 halvdelen af arbejdstiden hjemme og halvdelen på virksomheden.
De har  

 et tegnebord hjemme og en PC'er med tegneprogrammer, men ikke en egentlig  

 tegnestue.
 Den del af arbejdstiden der foregår på virksomheden anvender  

 De til at tale med smedene og til tegneopgaver når der er nogle ledige  

 PC'er De kan bruge.
De får 155 kr. i timen og har nu haft dette arbejde med 60 timer om  

 måneden i 3 måneder.
Da De tidligere arbejdede for ...som  

 selvstændig fik De 200- 220 kr. i timen, og opgaverne var de samme.
6. Regler Lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001:
§ 74 e.
En efterlønsmodtager kan mod fradrag i  

 efterlønnen have lønarbejde uden begrænsning.
Arbejdet  

 må dog ikke udføres i en selvstændig virksomhed, der ejes  

 eller drives af medlemmets ægtefælle, eller i en virksomhed, som  

 er bortforpagtet af medlemmet eller af medlemmets ægtefælle.  

 Stk. 2. Fradrag i efterlønnen for arbejde efter stk. 1 foretages efter  

 samme regler, som gælder for fradrag i dagpenge, herunder reglerne om  

 supplerende dagpenge og timeoverførsel, jf. § 58, § 59 og § 73, stk.  

 1, og stk. 3-5. Fradraget foretages efter, at der er foretaget fradrag for  

 pension, jf. § 74 i.  

 Stk. 3. Arbejde i efterlønsperioden kan ikke medregnes ved optjening  

 af beskæftigelseskravet, jf. § 53, stk. 2 og 5, og kan ikke danne  

 grundlag for overflytning fra deltids- til fuldtidsforsikring, jf. § 68.
§ 74 f, stk. 4. Direktøren for Arbejdsdirektoratet kan  

 tillade, at et medlem kan videreføre eller påbegynde  

 selvstændig virksomhed som bibeskæftigelse i  

 efterlønsperioden, hvis medlemmet sandsynliggør, at  

 arbejdstiden i virksomheden kan holdes under 400 timer pr. år.  

 Virksomhedens indtægt må ikke overstige 50.000 kr. pr. år.  

 Beløbet reguleres med satsreguleringsprocenten, jf. lov om en  

 satsreguleringsprocent.
Hvis virksomheden drives som interessentskab,  

 medregnes alene medlemmets personlige arbejdstid i virksomheden, og  

 indtægten opgøres alene i forhold til medlemmets ideelle andel  

 af virksomheden.
 Direktoratets bekendtgørelse nr. 315 af 20. maj 1999 om  

 selvstændig virksomhed samtidig med efterløn som er ændret  

 ved bekendtgørelse nr. 591 af 22. juni 2001 om ændring af  

 bekendtgørelse om selvstændig virksomhed samtidig med  

 efterløn:
§ 15. Direktøren for Arbejdsløshedsforsikringen kan  

 efter indstilling fra a- kassen tillade drift af selvstændig virksomhed  

 som bibeskæftigelse i perioden med efterløn, jf. § 74 f, stk. 4,  

 i loven.  

 Stk. 2. Medlemmet skal sandsynliggøre, at den samlede arbejdstid i  

 virksom- heden højst udgør 400 timer pr. kalenderår, jf.  

 dog stk. 4.  

 Stk. 3. Virksomhedens indtægt må ikke overstige 50.000 kr. pr.  

 regnskabsår.
Ved indtægt forstås virksomhedens  

 dækningsbidrag 1, det vil sige nettoom- sætning fratrukket  

 vareforbrug, jf. dog stk. 4.  

 Stk. 4...  

 Stk. 5. Et medlem, der søger om tilladelse til at videreføre en  

 eksisterende bibeskæftigelse, skal oplyse virksomhedens indtægt  

 for hele regnskabsåret før overgang til efterløn.  

 Oplysningerne skal være attesteret af en registreret revisor, en  

 statsautoriseret revisor, eller en særligt sagkyndig, jf. § 30 i  

 bekendtgørelse nr. 426 af 23. maj 2001 om støtteordning for  

 yngre jordbrugere.
For interessentskaber skal indtægten af medlemmets  

 ideelle andel af virksomheden attesteres, jf. stk. 4.  

 Stk. 6. Har virksomheden før været drevet i større omfang  

 end nævnt i stk. 2, 3 og 4, herunder som hovedbeskæftigelse, skal  

 medlemmet sandsynliggøre, at arbejdstiden varigt er nedsat til  

 højst 400 timer, og at indtægten varigt er nedsat til  

 højst 50.000 kr. pr. regnskabsår.
