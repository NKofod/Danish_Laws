Nr LSF 210 Forslag til Lov om ændring af lov om arbejdsskadeforsikring (Bortfald af  

 kompensationen for arbejdsgivernes udgifter til arbejdsskadeforsikring) Fremsat af socialministeren (Else Winther Andersen) den 21. maj 1991 Vedtaget ved tredjebehandling den 31. maj 1991 Lov nr. 407 af 06/06/1991 § 1 I lov om arbejdsskadeforsikring, jf. lovbekendtgørelse nr. 450 af 25.  

 juni 1987, som ændret senest ved lov nr. 102 af 26. februar 1991, ophæves  

§ 42, stk. 2 og 3, og § 54 a.
§ 2 Loven træder i kraft den 1. juli 1991, således at loven får virkning for  

 det kompensationsbeløb, der skulle forfalde den 1. oktober 1991, og som  

 beregnes på grundlag af bidrag til ATP, der modtages i perioden fra 23. maj  

 til 22. august 1991.
Oprindeligt fremsat forslag § 1 I lov om arbejdsskadeforsikring, jf. lovbekendtgørelse nr. 450 af 25.  

 juni 1987, som ændret senest ved lov nr. 102 af 26. februar 1991, ophæves §  

 42, stk. 2 og 3 og § 54 a.
§ 2 Loven træder i kraft den 1. juli 1991, således at loven får virkning for  

 det kompensationsbeløb, der skulle forfalde den 1. oktober 1991, og som  

 beregnes på grundlag af bidrag til ATP, der modtages i perioden 23. maj til  

 22. august 1991.
Bemærkninger til lovforslaget Almindelige bemærkninger Med lov nr. 871 af 23. december 1987 om ændring af lov om  

 arbejdsskadeforsikring, blev der indført hjemmel til, at virksomheder, der er  

 registreret efter lov om arbejdsmarkedsbidrag og er omfattet af lov om  

 Arbejdsgivernes Elevrefusion, fik et beløb på 1.800 kr. årligt pr.  

 fuldtidsbeskæftiget som kompensation for virksomhedernes udgifter til  

 arbejdsskadeforsikring.
Lovændringen var et led i regeringens forslag til  

 omlægning af arbejdsgiverbidragene.
 Til brug for udmøntningen af besparelserne på finansloven for 1991, blev  

 arbejdsgiverkompensationen ved lov nr. 102 af 26. februar 1991 nedsat fra  

 1.800 kr. til 950 kr. årligt pr. fuldtidsbeskæftiget med virkning for det  

 kompensationsbeløb, der forfaldt den 1. april 1991.
 Det foreslås, at kompensationen for udgifterne til arbejdsskadeforsikring  

 bortfalder med virkning for det kompensationsbeløb, der forfalder den 1.  

 oktober 1991.
Administrative og økonomiske konsekvenser Det samlede kompensationsbeløb til arbejdsgiverne for udgifter til  

 arbejdsskadeforsikring er på finansloven for 1991 opgjort til ca. 1,1 mia.  

 kr.
Bortfaldet af kompensationen med virkning for det kompensationsbeløb, der  

 forfalder den 1. oktober 1991, vil medføre en besparelse på ca. 550 mio. kr.  

 i 1991 og ca. 1,1 mia. kr. i de følgende år.
 Forsikringsselskabernes samlede præmieindtægt for arbejdsskadeforsikring  

 var i 1989 ca. 1,3 mia. kr.
Kompensationens bortfald medfører, at arbejdsgiverne afholder udgifterne  

 til præmierne for arbejdsskadeforsikringen.
Præmierne varierer imellem ca. 50  

 kr. og ca. 6-7.000 kr. årligt afhængig af risiko i det pågældende erhverv.
Til § 1 Efter bestemmelsen bortfalder kompensationsbeløbet med virkning for det  

 kompensationsbeløb, der skulle forfalde den 1. oktober 1991.
Til § 2 Det foreslås, at loven træder i kraft den 1. juli 1991, således at den  

 får virkning for det kompensationsbeløb, der forfalder den 1. oktober 1991,  

 og som beregnes på grundlag af bidrag til ATP, der modtages i perioden 23.  

 maj til 22. august 1991.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om arbejdsskadeforsikring, jf. lovbekendtgørelse nr. 450 af 25.  

 juni 1987, som ændret senest ved lov nr. 102 af 25. februar 1991, ophævves §  

 42, stk. 2 og 3 og § 54 a.
§ 42. - - - Stk. 2. Som kompensation for udgifter til arbejdsskadeforsikring  

 ydes et beløb til virksomheder, der er registreret efter lov om  

 arbejdsmarkedsbidrag og er omfattet af lov om Arbejdsgivernes Elevrefusion.  

 Beløbet beregnes af ATP på grundlag af de samlede bidrag til ATP, som er  

 modtaget fra arbejdsgiveren i en forudgående 3 måneders periode.
Beløbet  

 udgør 950 kr. årligt for hver gang, arbejdsgiveren indbetaler et beløb, der  

 svarer til fuldt bidrag efter § 15, stk. 1, 1. pkt., og stk. 2, 1. pkt., i  

 lov om Arbejdsmarkedets Tillægspension.
Stk. 3. Det i stk. 2 omhandlede beløb udbetales af toldvæsenet.  

 Socialministeren fastsætter efter forhandling med skatteministeren og  

 arbejdsministeren nærmere regler om beregning og udbetalign af beløb samt om  

 klager over afgørelser omo udbetaling.
Der kan herunder fstsættes regler om,  

 at klager ikke kan indbringes for anden administrativ myndighed.
§ 54 a.
Afgørelser om beregning af beløb efter § 42, stk. 2, 2. og  

 3. pkt., kan inden for en frist af 4 uger fra den dag, hvor afgørelsen er  

 meddelt, indbringes for Ankenævnet for Arbejdsmarkedets Tillægspension, jf. §  

 28 i lov om Arbejdsmarkedets Tillægspension.
