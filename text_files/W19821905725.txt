En kvinde havde under barselfravær fejlagtigt modtaget dagpenge fra  

 det sociale udvalg med et beløb, der oversteg hendes sædvanlige løn med 471  

 kr. netto pr. uge.
Betingelserne for at kræve tilbagebetaling af det for  

 meget udbetalte beløb ansås for opfyldt, da kvinden burde have indset, at der  

 forelå en fejl.
 REDEGØRELSE FOR SAGEN:
En kvinde modtog under barselfravær dagpenge fra det sociale udvalg med  

 847 kr. netto pr. uge.
Hun havde imidlertid kun været berettiget til at få  

 udbetalt 331 kr. netto pr. uge.
Den fejlagtige udbetaling skyldtes, at  

 socialudvalget havde overset, at kvinden på skemaet vedrørende anmodning om  

 dagpenge havde anført, at hun under barselfraværet tillige modtog løn fra en  

 halvdagsstilling med 800 kr. ugentlig.
 Socialudvalget havde krævet tilbagebetaling af det for meget udbetalte  

 beløb, idet udvalget ikke anså beløbet for modtaget i god tro, da  

 dagpengebeløbet sammen med den udbetalte løn havde oversteget kvindens  

 normale arbejdsindtægt med 471 kr. netto pr. uge.
 AFGØRELSEN, DER KLAGES OVER:
 Amtsankenævnet pålagde socialudvalget at ophæve kravet om tilbagebetaling  

 af de dagpenge, der var udbetalt for meget, idet nævnet ikke fandt det  

 godtgjort, at kvinden havde modtaget beløbet mod bedre vidende.
 KLAGEN TIL ANKESTYRELSEN:
 Sagen blev anket af det sociale udvalg, der anførte, at en udbetaling, der  

 oversteg den sædvanlige indtægt med 471 kr. pr. uge, hos modtageren måtte  

 vække mistanke om, at der forelå en fejl, og føre til henvendelse til  

 socialforvaltningen.
 LOVGRUNDLAG OG ANKESTYRELSENS OVERVEJELSER:
Ifølge dagpengelovens § 50, stk. 2, skal en person, der mod bedre vidende  

 uberettiget har modtaget ydelser efter loven, tilbagebetale det beløb, der  

 med urette er modtaget.
Under hensyn til det betydelige beløb, hvormed de  

 udbetalte dagpenge havde oversteget kvindens sædvanlige løn, fandt man, at  

 kvinden burde have indset, at der forelå en fejl.
 ANKESTYRELSENS AFGØRELSE:
 Betingelserne for at kræve tilbagebetaling i medfør af den ovennævnte  

 bestemmelse fandtes opfyldt.
 Ankestyrelsen ændrede således amtsankenævnets afgørelse.
