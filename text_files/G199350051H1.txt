Formålet med registeret er at lette statens og kommunernes administration af lov om opkrævning af indkomst- og formueskat m.v.
Registeret anvendes til fastsættelse af kredsen af personer, der skal medtages på det årlige forskudsmandtal og det årlige slutmandtal, samt til fastsættelse af foreløbig skat, slutskat, særlig indkomstskat og tillægsskat, udførelse af årlig forskudsregistrering, årsopgørelse og fordeling af skatter og afgifter mellem stat, kommuner og andre myndigheder samt til udførelse af statistikopgaver.
Personkreds: Registeret må kun indeholde oplysninger om personer m.v., der er skattepligtige i henhold til kildeskattelovens §§ 1 og 2, og for hvem det må påregnes, at forskudsregistrering eller slutligning skal foretages.
 Ikrafttrædelsesdato: 10/03/1993. Erstatter tidligere forskrifter.
