(Til samtlige statsamter og Københavns  

 Overpræsidium) I skrivelse af 9. december 1991 til samtlige statsamter og Københavns  

 Overpræsidium vejledte Civilretsdirektoratet blandt andet om formuleringen af  

 begrundelsen for afslag i sager af bagatelagtig karakter.
Den foreslåede  

 begrundelse indeholder en henvisning til de vejledende proceduresalærtakster.
 Konkurrenceankenævnet har ved kendelse af 27. juni 1996 stadfæstet  

 Konkurrencerådets afgørelse af 26. oktober 1995, hvorved Det Danske  

 Advokatsamfund blev påbudt at ophæve de resterende salærtakster i  

 Advokatsamfundets "Salærtakster for advokater".
Præsidenterne for Østre og Vestre Landsret har imidlertid i cirkulære af  

 2. september 1996 til samtlige nyretter meddelt, at de af landsretterne  

 vedtagne og den 1. november 1993 udsendte, vejledende takster for  

 sagsomkostninger i borgerlige sager fortsat og indtil videre er udtryk for  

 landsretternes praksis og derfor anvendes som udgangspunkt for  

 omkostningerfastsættelser og fastsættelse af salær til advokater, der er  

 beskikket for parter, der har fri proces.
Cirkulæret vedlægges i kopi.
 Det fremgår af de i 1993 udsendte, vejledende takster, at advokatsalæret i  

 sager med en sagsgenstand på op til 10.000 kr. er 4.500 kr. ekskl. moms.
 Begrundelsen for afslag i sager af bagatelagtig karakter kan herefter  

 f.eks. formuleres således:
"Det er blandt andet en betingelse for at give fri proces, at  

 ansøgeren skønnes at have rimelig grund til at føre proces.
Dette følger af  

 retsplejelovens § 330.
 Vi har efter § 6, stk. 1, i bekendtgørelsen om fri proces foretaget en  

 samlet vurdering af sagsgenstandens størrelse og art, omkostningerne ved  

 sagen (herunder eventuelt omkostninger til modparten) og udsigten til, at  

 sagen kan vindes.
 Vi finder på den baggrund, at De ikke har rimelig grund til at føre  

 proces, da det beløb, som sagen drejer sig om, er bagatelagtigt i forhold til  

 de sagsomkostninger, som sagen kan medføre.
