Klage  

 over indgivelse af beroligende medicin med tvang, samt over  

 tvangsmedicinering Det lokale Psykiatriske Patientklagenævn godkendte  

 beslutningen om indgivelse af beroligende medicin med tvang, idet nævnet  

 fandt,  

 at det - som situationen udviklede sig - var nødvendigt at patienten blev  

 bragt  

 til ro med henblik på en bedring af hans tilstand.
Nævnet godkendte endvidere  

 beslutningen om tvangsmedicinering.
Sundhedsvæsenets Patientklagenævn fandt, at  

 betingelserne for indgivelse af beroligende medicin med tvang var opfyldt,  

 idet  

 det var nødvendigt at bringe patienten til ro med henblik på bedring af hans  

 tilstand.
Nævnet lagde blandt andet vægt på, at han ifølge journalen de  

 seneste  

 dage forinden havde haft let vakt aggressivitet, og at han umiddelbart forud  

 for indgivelse af den beroligende medicin havde været korporligt aggressiv og  

 i  

 forbindelse hermed meget urolig.
Sundhedsvæsenets Patientklagenævn fandt endvidere, at  

 patienten var sindssyg, og at det ville være uforsvarligt ikke at  

 tvangsbehandle ham, da udsigten til hans helbredelse eller en betydelig og  

 afgørende  

 bedring i tilstanden ellers ville blive væsentligt forringet.
Imidlertid  

 fandt  

 Sundhedsvæsenets Patientklagenævn, at de besluttede alternative valg af  

 tvangsmedicin, ud over beslutningen om godkendelse af behandling med Zypreza  

 og  

 alternativt injektion Serenase, ikke var i overensstemmelse med  

 psykiatrilovens  

 forudsætning om, at der kan træffes beslutning om en bestemt behandling, idet  

 nævnet fandt, at patienten burde have mulighed for på ny at få behandlet en  

 klage, såfremt der viste sig behov for at træffe beslutning om at ændre  

 tvangsmedicineringen.
 På den baggrund tiltrådte Sundhedsvæsenets  

 Patientklagenævn afgørelsen om tvangsbehandling af patienten, dog kun  

 afgørelsen om tvangsbehandling med tablet Zyprexa 5 mg/injektion Seranase, og  

 således  

 at medicineringen justeres afhængigt af effekt og bivirkninger inden for  

 sædvanligt doseringsområde.
