Fremsat den 5. november 1998 af  

 undervisningsministeren (Margrethe Vestager) Forslag til Lov om Danmarks Evalueringsinstitut Kapitel 1 Danmarks Evalueringsinstitut § 1. Danmarks Evalueringsinstitut er en selvstændig,  

 statslig institution, der har til formål at medvirke til at sikre og  

 udvikle kvaliteten af undervisning og uddannelse i Danmark.
 Stk. 2. Evalueringsinstituttet rådgiver og samarbejder  

 med undervisningsministeren og andre offentlige myndigheder og  

 uddannelsesinstitutioner i spørgsmål om evaluering og  

 kvalitetsudvikling af uddannelser m.v.
 Stk. 3. Evalueringsinstituttet har til opgave at samle  

 national og international erfaring med uddannelsesevaluering og  

 kvalitetsudvikling samt løbende at udvikle og forny metoder til  

 evaluering og kvalitetsudvikling.
§ 2. Evalueringsinstituttet gennemfører af egen drift,  

 jf. § 4, systematiske evalueringer af uddannelser og undervisning ved  

 offentlige og private institutioner, der er omfattet af de love, som er  

 nævnt i bilag 1 til loven, jf. dog stk. 2. For private  

 institutioner gælder dette dog kun i det omfang, de modtager offentlige  

 tilskud.
Undervisningsministeren kan beslutte, at evalueringsinstituttet over  

 for de institutioner, der er nævnt i 1. pkt., skal gennemføre  

 andre former for evalueringer, herunder evalueringer af en  

 uddannelsesinstitutions samlede virksomhed eller dele heraf.
 Stk. 2. Evalueringer af undervisning på grundskoleniveau  

 på friskoler og private grundskoler, efterskoler, husholdningsskoler og  

 håndarbejdsskoler gennemføres efter aftale med skolen.
 Stk. 3. Evalueringer af uddannelser og undervisning, der er  

 omfattet af de love, som er nævnt i bilag 1 til loven, som  

 foregår ved uddannelsesinstitutioner, der ikke hører under  

 undervisningsministerens område, og som går videre end  

 evalueringer af uddannelser og undervisning, gennemføres efter aftale  

 med vedkommende minister eller anden myndighed.
 Stk. 4. Evalueringsområdet kan i øvrigt af  

 undervisningsministeren efter aftale med vedkommende minister udvides til at  

 omfatte uddannelses- og institutionsevalueringer på andre ministeriers  

 område.
§ 3. Evalueringsinstituttet kan endvidere gennemføre  

 evalueringer efter anmodning.
Evalueringer kan rekvireres af  

 Undervisningsministeriet, andre ministerier, overordnede  

 uddannelsesråd, amtsråd, kommunalbestyrelser, offentlige  

 uddannelsesinstitutioner, godkendte eller tilskudsberettigede  

 uddannelsesinstitutioner og uddannelsesinstitutioner, der udbyder private  

 uddannelser.
 Stk. 2. Evalueringer efter stk. 1 gennemføres som  

 indtægtsdækket virksomhed.
 § 4. Evalueringsinstituttets forslag til det kommende  

 års evalueringsområder samt instituttets budget, herunder rammer  

 for den indtægtsdækkede virksomhed, skal forelægges til  

 undervisningsministerens godkendelse inden den 1. oktober.
 § 5. Danmarks Evalueringsinstitut ledes af en bestyrelse, der  

 er ansvarlig over for undervisningsministeren.
 Stk. 2. Bestyrelsen består af en formand, der udpeges af  

 undervisningsministeren, og 10 andre medlemmer, der beskikkes af  

 undervisningsministeren på følgende måde:
 1)	3 medlemmer, der beskikkes efter indstilling af  

 Folkeskolerådet.
 2)	3 medlemmer, der beskikkes efter indstilling af rådene  

 på ungdomsuddannelsesområdet, således at der er en  

 repræsentant fra Erhvervsuddannelsesrådet, en repræsentant  

 for det gymnasiale område og en repræsentant, der går  

 på skift eller aftales mellem Landbrugsuddannelsesrådet,  

 Rådet for social- og sundhedsuddannelser og Fællesrådet for  

 den Fri Ungdomsuddannelse m.fl.
 3)	3 medlemmer, der beskikkes efter indstilling af rådene  

 på de videregående uddannelsers område, således at  

 der er en repræsentant fra Formandskollegiet for de fem råd for  

 de videregående uddannelser, en repræsentant fra  

 Erhvervsakademirådet og en repræsentant, der går på  

 skift eller aftales mellem seminarierådene.
 4)	1 medlem, der beskikkes efter indstilling af formandsforsamlingen  

 for koordinerende rådgivning på voksen- og  

 efteruddannelsesområdet.
 Stk. 3. I det tilfælde, at et af de i stk. 2  

 nævnte råd nedlægges, træder det til enhver tid mest  

 relevante råd i stedet.
Stk. 4. Bestyrelsen beskikkes for en 3-årig periode.
Der  

 kan ske genbeskikkelse.
 Stk. 5. Undervisningsministeren fastsætter instituttets  

 vedtægt, herunder regler, der sikrer, at den evaluerede institution  

 får mulighed for at udtale sig, inden rapporten offentliggøres.  

 Bestyrelsen fastsætter selv sin forretningsorden.
 § 6. Bestyrelsen har den overordnede ledelse af  

 evalueringsinstituttet og fastlægger instituttets virksomhed.
 Stk. 2. Bestyrelsen udarbejder efter indstilling fra lederen  

 årsprogrammet for instituttet, herunder forslag til rammer for den  

 indtægtsdækkede virksomhed.
Stk. 3. Instituttets leder ansættes og afskediges af  

 bestyrelsen efter undervisningsministerens godkendelse.
Bestyrelsen  

 ansætter og afskediger instituttets øvrige personale.  

 Bestyrelsen kan bemyndige lederen til at ansætte og afskedige  

 instituttets øvrige personale.
Stk. 4. Bestyrelsen nedsætter efter indstilling fra  

 lederen en evalueringsgruppe for hver evaluering.
Evalueringsgruppen  

 består af personer med særlig sagkyndig ekspertise på det  

 område, der skal evalueres.
Medlemmer af bestyrelsen eller ansatte ved  

 instituttet kan ikke indgå i evalueringsgruppen.
Bestyrelsen sikrer, at  

 medlemmerne af evalueringsgruppen ikke er inhabile.
 § 7. Evalueringsinstituttets leder varetager den daglige  

 ledelse af instituttet.
§ 8. Evalueringsgruppen, jf. § 6, stk. 4, har  

 ansvaret for evalueringen og den evalueringsrapport, der skal afslutte  

 evalueringen.
Rapporten afgives til bestyrelsen.
Evalueringsrapporter  

 vedrørende evalueringer under Undervisningsministeriets område  

 afleveres af bestyrelsen til undervisningsministeren senest 14 dage  

 før offentliggørelsen.
Andre evalueringsrapporter afleveres til  

 vedkommende minister m.v., jf. § 2, stk. 3 og 4, eller vedkommende  

 rekvirent, jf. § 3, senest 14 dage før  

 offentliggørelsen.
 Stk. 2. Evalueringsinstituttet offentliggør alle  

 evalueringsrapporter og orienterer offentligheden om sin aktivitet.  

 Instituttet afgiver ved årets afslutning en beretning om årets  

 aktivitet.
Stk. 3. Evalueringsrapporter må ikke indeholde  

 oplysninger om karaktergennemsnit for fag, hold eller samtlige eksaminer  

 eller prøver på en institution eller grupper af institutioner,  

 bortset fra landsgennemsnit.
Arbejdsmateriale vedrørende de i 1. pkt.  

 nævnte oplysninger er undergivet ubetinget tavshedspligt hos  

 evalueringsinstituttet.
 Stk. 4. Evalueringsinstituttets sager om evaluering er  

 omfattet af offentlighedsloven, når den endelige rapport er  

 offentliggjort, jf. stk. 1.
 Stk. 5. Når evalueringsinstituttet til brug for  

 gennemførelsen af en evaluering modtager arbejdsdokumenter, der i  

 henhold til lov om offentlighed i forvaltningen og forvaltningsloven er  

 interne, mister dokumenterne ikke som følge af videregivelsen deres  

 interne karakter.
§ 9. Evalueringsinstituttet kan i forbindelse med  

 evaluering, der gennemføres efter § 2, af vedkommende evaluerede  

 uddannelsesinstitution forlange alle oplysninger, der skønnes af  

 betydning for evalueringen.
Oplysninger kan indhentes i elektronisk form.
Kapitel 2 Evaluering, herunder kvalitetsudvikling, og  

 opfølgning m.v.
 § 10. Undervisningsministeren kan fastsætte  

 regler om evaluering og om opfølgning på evaluering, som er  

 gennemført efter § 2, stk. 1.
 Stk. 2. Undervisningsministeren kan endvidere bl.a. på  

 baggrund af en evaluering fastsætte regler om kvalitetsudvikling,  

 herunder lærerkvalifikationer m.v.
 § 11. Vedkommende minister eller anden myndighed kan på  

 baggrund af en afsluttet evaluering efter § 2 give  

 uddannelsesinstitutionen, den ansvarlige myndighed og den praktikansvarlige  

 myndighed påbud om opfølgning på evalueringsrapporten.
 Stk. 2. Påbud i henhold til stk. 1 kan ikke gives  

 uddannelsesinstitutioner under universitetsloven, bortset fra Danmarks  

 Lærerhøjskole.
 § 12. Hvis en uddannelsesinstitution, der modtager  

 statstilskud, ikke udleverer oplysninger efter § 9 eller ikke  

 efterkommer påbud efter § 11, kan vedkommende minister  

 tilbageholde tilskud, eller lade tilskud bortfalde helt eller delvist.
Kapitel 3 Ikrafttræden m.v.
 § 13. Loven træder i kraft den 1. juni 1999.
 Stk. 2. For folkeskolens område gennemføres  

 evalueringer i perioden indtil den 31. december 2000 efter aftale med  

 vedkommende kommunalbestyrelse.
 § 14. I lov nr. 311 af 24. april 1996 om selvejende  

 institutioner for videregående uddannelser m.v. foretages  

 følgende ændring:
 1. § 6, stk. 4, 2. pkt., affattes  

 således:
 »Hvis uddannelsernes kvalitet og faglige niveau ikke  

 svarer til kravene i uddannelsesreglerne, eller hvis institutionen ikke  

 følger regler fastsat i henhold til § 10 og påbud givet i  

 henhold til § 11 i lov om Danmarks Evalueringsinstitut, kan ministeren  

 begrænse institutionens udbud af og optagelse til uddannelser.«.
 § 15. I lov om gymnasiet m.v., jf. lovbekendtgørelse  

 nr. 613 af 18. august 1998, foretages følgende ændringer:
 1. I § 4, stk. 2, indsættes efter  

 »fortrolige«: », jf. dog stk. 4«.
 2. I § 4 indsættes som stk. 4:
 »Stk. 4. Uanset bestemmelserne i stk. 2 kan Danmarks  

 Evalueringsinstitut forlange disse oplysninger udleveret til brug for  

 evalueringer.«.
 § 16. I lov om kursus til højere forberedelseseksamen  

 og om studieforberedende enkeltfagsundervisning for voksne m.v., jf.  

 lovbekendtgørelse nr. 614 af 18. august 1998, foretages  

 følgende ændringer:
 1. I § 7, stk. 2, indsættes efter  

 »fortrolige«: «, jf. dog stk. 4«.
 2. I § 7 indsættes som stk. 4:
 »Stk. 4. Uanset bestemmelserne i stk. 2 kan Danmarks  

 Evalueringsinstitut forlange disse oplysninger udleveret til brug for  

 evalueringer.«.
 § 17. Loven gælder ikke for Færøerne og  

 Grønland.
Bilag 1 1)	Lov nr. 142 af 26. april 1972 om fodterapeuter med senere  

 ændringer.
 2)	Lov nr. 671 af 13. december 1978 om jordemødre med senere  

 ændringer.
 3)	Lov nr. 100 af 14. marts 1979 om kliniske tandteknikere med senere  

 ændringer.
 4)	Lov om Danmarks Lærerhøjskole, jf.  

 lovbekendtgørelse nr. 58 af 29. januar 1987.
 5)	Lov om sygeplejersker, jf. lovbekendtgørelse nr. 759 af 14.  

 november 1990 med senere ændringer.
 6)	Lov nr. 371 af 6. juni 1991 om landbrugsuddannelser med senere  

 ændringer.
 7)	Lov om terapiassistenter, jf. lovbekendtgørelse nr. 631 af  

 30. august 1991 med senere ændringer.
 8)	§ 29 i lov nr. 352 af 14. maj 1992 om ændring af  

 forskellige uddannelseslove m.m. med senere ændringer.
 9)	Lov om statsskoler som forsøgscenter for 8.-10.  

 skoleår, jf. lovbekendtgørelse nr. 670 af 29. juli 1992.
 10)	Lov om statens overtagelse af de sociale højskoler i  

 København, Århus, Odense og Esbjerg, jf.  

 lovbekendtgørelse nr. 679 af 29. juli 1992.
 11)	Lov om universiteter m.fl., jf. lovbekendtgørelse nr. 334 af  

 27. maj 1993, for så vidt angår uddannelse og undervisning indtil  

 forskeruddannelsesniveau.
 12)	Lov om åben uddannelse (erhvervsrettet voksenuddannelse)  

 m.v., jf. lovbekendtgørelse nr. 508 af 30. juni 1993.
 13)	Lov nr. 1137 af 22. december 1993 om sundhedspersonalets  

 videreuddannelse m.v.
 14)	Lov nr. 459 af 1. juni 1994 om den fri ungdomsuddannelse med senere  

 ændringer.
 15)	Lov om de erhvervsgymnasiale uddannelser til højere  

 handelseksamen og højere teknisk eksamen, jf. lovbekendtgørelse  

 nr. 495 af 10. juni 1994 med senere ændringer.
 16)	Lov nr. 447 af 14. juni 1995 om ungdomsvejledning og  

 brobygningsforløb til ungdomsuddannelse med senere  

 ændringer.
 17)	Lov om apoteksvirksomhed, jf. lovbekendtgørelse nr. 657 af  

 28. juli 1995 med senere ændringer.
 18)	Lov om ungdomsskoler, jf. lovbekendtgørelse nr. 679 af 1.  

 august 1995.
 19)	Lov om specialundervisning for voksne og læsekurser for  

 voksne, jf. lovbekendtgørelse nr. 866 af 7. november 1995 med senere  

 ændringer.
 20)	Lov om erhvervsgrunduddannelse m.v., jf. lovbekendtgørelse  

 nr. 1160 af 20. december 1995 med senere ændringer.
 21)	Lov nr. 311 af 24. april 1996 om selvejende institutioner for  

 videregående uddannelser m.v.
 22)	Lov nr. 498 af 12. juni 1996 om tandplejere med senere  

 ændring.
 23)	Lov nr. 505 af 12. juni 1996 om Danmarks  

 Journalisthøjskole.
 24)	Lov om erhvervsskoler, jf. lovbekendtgørelse nr. 529 af 17.  

 juni 1996.
 25)	Lov om almen voksenuddannelse, jf. lovbekendtgørelse nr. 557  

 af 20. juni 1996.
 26)	Lov om støtte til folkeoplysning, jf.  

 lovbekendtgørelse nr. 560 af 20. juni 1996, med senere  

 ændringer, for så vidt angår folkeuniversiteter.
 27)	Lov om uddannelse af pædagoger, jf. lovbekendtgørelse  

 nr. 796 af 3. september 1996.
 28)	Lov om uddannelse til ernærings- og  

 husholdningsøkonom, jf. lovbekendtgørelse nr. 797 af 3.  

 september 1996.
 29)	Lov om uddannelse til håndarbejdslærer, jf.  

 lovbekendtgørelse nr. 798 af 3. september 1996.
 30)	Lov om grundlæggende social- og sundhedsuddannelser m.v., jf.  

 lovbekendtgørelse nr. 828 af 17. september 1996 med senere  

 ændringer.
 31)	Lov om handelshøjskoler og handelshøjskoleafdelinger,  

 jf. lovbekendtgørelse nr. 864 af 27. september 1996, for så vidt  

 angår handelshøjskoleafdelinger.
 32)	Lov om teknika, jf. lovbekendtgørelse nr. 865 af 27.  

 september 1996.
 33)	Lov om erhvervsuddannelser, jf. lovbekendtgørelse nr. 122 af  

 5. februar 1997 med senere ændringer.
 34)	Lov om uddannelse af lærere til folkeskolen, jf.  

 lovbekendtgørelse nr. 608 af 10. juli 1997.
 35)	Lov nr. 1115 af 29. december 1997 om korte videregående  

 uddannelser.
 36)	Lov om daghøjskoler og produktionsskoler m.v., jf.  

 lovbekendtgørelse nr. 61 af 26. januar 1998.
 37)	Lov nr. 487 af 1. juli 1998 om undervisning i dansk som andetsprog  

 for voksne udlændinge m.fl. og sprogcentre.
 38)	Lov om friskoler og private grundskoler m.v., jf.  

 lovbekendtgørelse nr. 512 af 2. juli 1998.
 39)	Lov om folkehøjskoler, efterskoler, husholdningsskoler og  

 håndarbejdsskoler, jf. lovbekendtgørelse nr. 542 af 16. juli  

 1998.
 40)	Lov om gymnasiet m.v., jf. lovbekendtgørelse nr. 613 af 18.  

 august 1998.
 41)	Lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 614 af 18. august 1998.
 42)	Lov om folkeskolen, jf. lovbekendtgørelse nr. 739 af 6.  

 oktober 1998.
Bemærkninger til lovforslaget Almindelige bemærkninger 1. Indledning Som led i udmøntningen af regeringens plan om  

 styrkelse af kvaliteten i det danske uddannelsessystem og  

 iværksættelse af løbende kvalitetsevalueringer af  

 uddannelser og samspillet mellem dem oprettes én fælles  

 evalueringsinstitution for uddannelsesområderne: Grundskolen,  

 ungdomsuddannelserne, de videregående uddannelser og voksen- og  

 efteruddannelserne.
Evalueringsinstitutionens virksomhed for hele  

 uddannelsesområdet placeres i én ny, organisatorisk enhed.
Det  

 eksisterende Evalueringscenter for de videregående uddannelser  

 integreres i Danmarks Evalueringsinstitut.
Med indførelsen af uafhængige evalueringer  

 introduceres et nyt kvalitetsudviklingsinstrument for det samlede  

 uddannelsessystem.
Instituttets virksomhed skal både kunne gå  

 på langs og på tværs af uddannelserne, og det skal kunne  

 foretage detaljerede undersøgelser og vurderinger af undervisning, de  

 enkelte uddannelser og undervisningsfag og sammenhængen mellem dem.
Evalueringer skal spille tæt sammen med og  

 understøtte det fortsatte kvalitetsudviklingsarbejde på alle  

 niveauer i uddannelsessystemet.
Resultatet af evalueringer vil således  

 være en god lejlighed til at (re)vurdere reglerne for  

 kvalitetsudvikling inden for såvel de enkelte uddannelsesområder  

 som på tværs af områderne.
Visse bestemmelser findes  

 allerede i dag i lovgivningen.
Disse bestemmelser er alene knyttet til de  

 enkelte uddannelsesområder.
Med henblik på at sikre et  

 tværgående kvalitetsudviklingsaspekt samles alle regler om  

 evaluering, herunder kvalitetsudvikling og opfølgning i den kommende  

 lov om Danmarks Evalueringsinstitut.
Efter lovforslaget får ministeren  

 samme hjemmel til på tværs af uddannelsesområderne at  

 udstede generelle regler om evaluering, herunder kvalitetsudvikling, og  

 opfølgning.
Sådanne regler kan være at fastslå  

 bestemte lærerkvalifikationer, minimumskrav for udbud af uddannelser  

 m.v.
 Evalueringscenteret for de videregående uddannelser  

 blev oprettet i 1992 som et forsøg, oprindeligt for en 5-årig  

 periode, som senere blev forlænget til udgangen af 1999.  

 Evalueringscenteret for de videregående uddannelser har til opgave at  

 stå for den praktiske gennemførelse af evalueringer af de  

 videregående uddannelser, at vejlede og inspirere  

 uddannelsesinstitutioner med hensyn til kvalitetsudvikling af uddannelserne  

 og at opsamle nationale og internationale erfaringer om evaluering.
Modellen for uddannelsesevalueringer, der er  

 gennemført på de videregående uddannelser, er  

 karakteriseret af, at den kombinerer et fagligt miljøs egen vurdering  

 af kvaliteten af uddannelsen (selvevaluering) med de studerendes, de  

 færdiguddannedes og/eller aftagernes vurderinger.
Disse vurderinger  

 danner en væsentlig del af grundlaget for den evalueringsrapport, der  

 udarbejdes af en faglig styregruppe.
I en evaluering indgår der  

 også et besøg på uddannelsesstedet.
Desuden indgår  

 censorkorpsenes tilbagemeldinger (censorrapporter) i grundlaget for  

 uddannelsesevalueringerne.
De hidtil gennemførte evalueringer, der omfatter de  

 fleste lange og mellemlange videregående uddannelser, har givet  

 anledning til en lang række større og mindre ændringer af  

 uddannelserne.
Evalueringerne har således haft en betydelig effekt,  

 hvilket også fremgår af den netop gennemførte evaluering  

 af Evalueringscentrets virksomhed.
Denne evaluering har også vist, at  

 forhold, der tillægges stor vægt for evalueringssystemet, bl.a.  

 er, at der er en rigtig balance mellem kontrol- og udviklingsaspekter, at  

 erfaringerne med selvevaluering er positive, og at sammensætningen af  

 styregrupperne for de enkelte evalueringer og deres sagkyndighed og anseelse  

 er afgørende for modtagelsen og accepten af evalueringsrapporternes  

 anbefalinger.
2. Formål og opgaver Det nye institut får til opgave at udføre  

 obligatoriske og systematiske gennemgange af uddannelse, undervisning m.v.  

 Ingen uddannelsesmyndighed, -institution el.lign. under  

 Undervisningsministeriets område kan undslå sig for at deltage i  

 en evaluering.
Dog vil evaluering af friskoler og private grundskoler samt  

 efterskoler, husholdningsskoler og håndarbejdsskoler ske på  

 frivillig basis for så vidt angår grundskoleuddannelsen.
Sigtet med at gennemføre uafhængige  

 evalueringer er primært at bidrage til yderligere udvikling og sikring  

 af kvaliteten i uddannelserne og sekundært at foretage en egentlig  

 kontrol af uddannelsessystemets målopfyldelse.
Evalueringsinstituttets  

 primære aktivitet tager afsæt i evaluering af uddannelse og  

 undervisning - og ikke af enkelte enheders formåen.
Det sikres dog,  

 at ministeren har hjemmel til at beslutte, at der kan gennemføres  

 andre former for evalueringer (eksempelvis egentlige  

 institutionsevalueringer). Uddannelsesevalueringerne skal kunne omfatte  

 både horisontale og vertikale elementer af uddannelse.
Evalueringer vil  

 som udgangspunkt kunne omfatte én eller flere uddannelser, ét  

 eller flere fag, samspillet mellem uddannelser og undervisning og  

 uddannelsesniveauer, uddannelsesforløb, praktikundervisning,  

 progressionen i uddannelsessystemet, overgang til arbejdsmarkedet,  

 tværgående temaer som fx informations- og kommunikationsteknologi  

 (IKT), internationalisering, svage unge m.v.
Men elementer som uddannelsernes  

 organisering, herunder institutionsstrukturen, og uddannelsernes  

 ressourceforbrug vil også kunne indgå.
Dermed tager  

 evalueringerne udgangspunkt i såvel resultat som proces, d.v.s.  

 både det faglige indhold og niveau, pædagogiske og andre  

 kvalitetsaspekter i undervisningen samt det uddannelsesmæssige og  

 faglige miljø, organisering m.v.
 I denne afgrænsning ligger eksplicit, at  

 evalueringsinstituttets formål ikke er at rangordne specifikke  

 udførende enheder i uddannelsessystemet (institutioner, lærere  

 m.v.).
Ud over den ordinære virksomhed, der er beskrevet  

 ovenfor, kan evalueringsinstituttet påtage sig rekvirerede opgaver.
I  

 det omfang en ansvarlig myndighed, eksempelvis et ministerium, en  

 kommunalbestyrelse, et amtsråd, en institutionsbestyrelse el.lign.  

 måtte ønske en evaluering af fx uddannelse, undervisning eller  

 en institution (her forstået som en egentlig evaluering af  

 institutionen som helhed, herunder administration, økonomi og  

 styrelsesforhold), kan dette udføres af instituttet som en rekvireret  

 aktivitet (indtægtsdækket virksomhed). Danmarks  

 Evalueringsinstitut skal derfor også opbygge og udvikle viden og  

 beredskab til at udføre evalueringer, der rækker ud over  

 kerneaktiviteten af uddannelsesevalueringer.
 Endvidere får evalueringsinstituttet til opgave at  

 samle erfaringer og viden på området, udvikle metoder og  

 redskaber i evalueringen samt udføre publikationsvirksomhed som  

 statens videncenter på området.
 Evalueringsinstituttet får en væsentlig rolle  

 i forbindelse med dialog med relevante uddannelsesinteressenter og  

 forskningsmiljøer, der beskæftiger sig med evalueringsvirksomhed  

 på forskellig måde.
Valg af konceptet for evalueringerne og de metodevalg, der  

 skal træffes, overlades i princippet til evalueringsinstituttet.  

 Instituttet forventes at udvikle et systematisk grundlag herfor.
Dog skal  

 selvevaluering indgå som fast element i enhver evaluering.
Det  

 forudsættes, at evalueringsinstituttet i sine valg af metoder og  

 koncept tager hensyn til de særlige forhold og den egenart og  

 styreform, der karakteriserer de forskellige uddannelsesområder.
Der  

 kan således være forskel på såvel de koncepter som de  

 metoder, der måtte blive anvendt på forskellige  

 uddannelsesområder.
3. Evalueringsområde Som udgangspunkt skal al uddannelse på  

 grundskoleniveau, ungdomsuddannelsesniveau, videregående  

 uddannelsesniveau, voksen- og efteruddannelsesniveau være omfattet af  

 evalueringsinstituttets obligatoriske virksomhed.
På  

 uddannelsesinstitutioner under Forskningsministeriets område har  

 undervisningsministeren kompetencen for så vidt angår evaluering  

 af uddannelse og undervisning indtil forskeruddannelsesniveau.
Evaluering,  

 der på disse institutioner går ud over evaluering af uddannelse  

 og undervisning, skal ske efter aftale med forskningsministeren.
Evaluering i  

 øvrigt af uddannelsesinstitutioner, der ikke hører under  

 undervisningsministerens område, og som går videre end  

 evalueringer af uddannelser og undervisning, sker efter aftale med  

 vedkommende minister eller anden myndighed.
Da evalueringsområdet er meget bredt og antallet af  

 uddannelser og fag særdeles omfattende, bør  

 evalueringsvirksomheden iværksættes i faser.
Det er tanken, at  

 første fase af evalueringerne skal omfatte folkeskolen,  

 kompetencegivende ungdomsuddannelser og de videregående uddannelser.  

 På folkeskoleområdet indebærer aftalen om »Folkeskolen  

 år 2000«, at evalueringer indtil år 2001 må være  

 baseret på en frivillig medvirken fra skoler og kommunalbestyrelser.
I  

 senere faser udvides området til også at omfatte al voksen- og  

 efteruddannelse m.v. inden for Undervisningsministeriets område.  

 Friskoler og private grundskoler samt efterskoler, husholdningsskoler og  

 håndarbejdsskoler medvirker på frivillig basis for så vidt  

 angår grundskoleuddannelsen.
 Endelig kan evalueringsområdet efter aftale med  

 vedkommende minister udvides til at omfatte uddannelses- og  

 institutionsevalueringer på andre ministeriers område.
4. Organisering Forslaget om organisering af evalueringsvirksomheden  

 afspejler tre overordnede hensyn:
For det første sikres det, at evalueringerne  

 og hermed evalueringernes anbefalinger og konklusioner fremstår som  

reelt uafhængige i evalueringsvirksomheden af såvel  

 særinteresser som af Undervisningsministeriet.
Uvildighed  

 forudsætter en selvstændig ledelse og bestyrelse for instituttet.  

 Endvidere forudsættes, at de udførende evaluerende enheder  

 (evalueringsgrupperne) sammensættes på baggrund af sagkyndig  

 indsigt i det område, der skal evalueres, fremfor ud fra en  

 interessemæssig forankring.
Evalueringsfaglig ekspertise og eventuelt  

 almen pædagogisk ekspertise ydes af instituttets faste personale.
 For det andet sikres det, at der med respekt for  

 evalueringsinstituttets uafhængige status er et samspil mellem  

 instituttets overordnede prioritering af den ordinære virksomhed og  

 ministeriets virksomhed.
 For det tredie sikres det, at uddannelsessystemets  

 interessenter i bred forstand samarbejder med evalueringsinstituttet på  

 en hensigtsmæssig måde.
 For at imødekomme disse hensyn bedst muligt  

 foreslås det derfor, at den nye institution oprettes som en  

 selvstændig, statslig institution under Undervisningsministeriet med en  

 bestyrelse.
 Da etableringen af en obligatorisk evalueringsordning  

 forudsætter lovgivning på en række områder, samles  

 alle bestemmelserne om evaluering i en fælles lov om Danmarks  

 Evalueringsinstitut.
5. Ledelsen af institutionen Udpegning og sammensætning af bestyrelsen tager  

 udgangspunkt i rådgivningsstrukturen på Undervisningsministeriets  

 område.
Det forudsættes, at der bliver oprettet  

 uddannelsesråd på det gymnasiale område.
Indtil da udpeger  

 undervisningsministeren en person til at repræsentere det gymnasiale  

 område i bestyrelsen.
 Den foreslåede rådsmodel har til formål  

 at sikre, at bestyrelsen er uafhængig af særinteresser, og  

 endvidere at interessenterne - i større eller mindre omfang  

 uddannelsesområderne imellem - får indflydelse gennem den  

 allerede etablerede rådsstruktur i kraft af, at medlemmerne  

 repræsenterer uddannelsesrådene og dermed  

 uddannelsesområdet i evalueringsinstituttets bestyrelse.
6. De konkrete evalueringer Til hver evaluering nedsætter bestyrelsen - efter  

 indstilling fra lederen - en evalueringsgruppe, der består af  

 udefra kommende personer med særlig sagkyndig ekspertise.
Personer, der  

 er medlemmer af bestyrelsen eller er ansat ved instituttet, kan ikke  

 være medlem af evalueringsgruppen.
Evalueringsgruppen afgiver efter  

 hver evaluering en evalueringsrapport.
Evalueringsgrupperne forestår de konkrete  

 evalueringer.
Evalueringsgruppens medlemmer bidrager med særlig  

 sagkyndig indsigt i det område, der er genstand for den  

 pågældende evaluering.
Det faste personale yder  

 sekretariatsbistand, herunder bidrager med generel evalueringsfaglig og  

 eventuelt med generel almen pædagogisk ekspertise.
Evalueringsgrupperne  

 kan også købe ydelser hos relevante eksterne institutter og  

 centre med pædagogisk og samfundsfaglig ekspertise.
Evalueringsgruppen  

 er ansvarlig for evalueringsrapporten, og det er evalueringsgruppens  

 vurderinger og anbefalinger, der fremgår af den færdige  

 evalueringsrapport.
I evalueringsinstituttets vedtægt fastsættes  

 bl.a. procedurer for, hvordan de involverede parter (institutioner,  

 bestyrelser, lærere m.v.) sikres mulighed for at udtale sig om den  

 konkrete evalueringsproces, metode og resultater, fx ved høringer,  

 konferencer el.lign.
Evalueringsgruppen afgiver den endelige rapport til  

 evalueringsinstituttets bestyrelse, og det sikres i vedtægten, at  

 bestyrelsen ikke kan ændre rapportens indhold og anbefalinger.
Inden  

 rapporten offentliggøres, kan bestyrelsen vælge at afgive  

 skriftlige kommentarer i tilknytning til den foretagne evaluering og  

 rapportens anbefalinger og konklusioner.
Undervisningsministeren (eller  

 rekvirenten) får lejlighed til at læse rapporten inden  

 offentliggørelsen.
 7. Evaluering, herunder kvalitetsudvikling, og opfølgning  

 m.v.
For at sikre, at evalueringerne følges op af  

 uddannelsesmyndigheder, -institutioner m.fl., foreslås det, at  

 undervisningsministeren kan fastsætte regler om evaluering, herunder  

 kvalitetsudvikling, og opfølgning på evaluering.
Denne regel  

 fremgår af forslagets § 10.
 Det foreslås endvidere i § 11, stk. 1, at  

 vedkommende minister får hjemmel til at give uddannelsesinstitutionen,  

 den ansvarlige myndighed, den praktikansvarlige myndighed påbud om  

 opfølgning.
 Danmarks Lærerhøjskole er omfattet af  

 lovforslagets § 11, stk. 1, idet universitetsloven, som Danmarks  

 Lærerhøjskole også er omfattet af, ikke ændres.
8. Opgave- og kompetencedeling I nedenstående oversigt er opgavedelingen mellem  

 undervisningsminister/-ministerium, bestyrelse, daglig leder og  

 evalueringsgrupper skitseret.
Undervisningsminister/-ministerium Bestyrelse Daglig leder Evalueringsgruppe * Udpeger bestyrelsesformand.
 * Udpeger bestyrelsesmedlemmer efter indstilling fra  

 uddannelsesrådene.
 * Godkender ansættelse og afskedigelse af lederen efter indstilling  

 fra bestyrelsen.
 * Godkender indsatsområder, ressourceforbrug og rammen for  

 indtægtsdækket virksomhed efter indstilling fra bestyrelsen.
 * Overordnet ansvar for opfølgning.
 * Fastsætter vedtægt.
 * Overordnet strategisk ledelse af instituttet.
 * Indstiller overordnet prioritering af indsatsområder til  

 ministeren.
 * Ansætter og afskediger lederen efter ministerens godkendelse.
 * Foretager overordnet prioritering af indsatsen mellem  

 hovedområderne.
 * Godkender arbejdsplaner, kommissorier og sammensætning af  

 evalueringsgrupper.
 * Godkender forslag til budget, indtægtsdækket virksomhed,  

 regnskaber m.v.
 * Leder evalueringsgruppernes arbejde.
 * Udarbejder kommissorium for de enkelte evalueringer.
 * Sammensætter de enkelte evalueringsgrupper, der godkendes af  

 bestyrelsen.
 * Daglig ledelse af evalueringsinstituttet.
 * Forhandler udkast til budget med ministeriet efter godkendelse af  

 bestyrelsen.
 * Gennemfører de konkrete evalueringer.
 * Udarbejder evalueringsrapport.
9. Administrative og økonomiske konsekvenser for det  

 offentlige Driftsudgifterne fastsættes årligt på  

 finansloven og afholdes af Undervisningsministeriet.
For 1999 ventes afsat et samlet beløb til  

 evalueringer på 28 mio. kr.
En mindre del af disse midler skal  

 imidlertid gå til de evalueringer, der allerede er planlagt af  

 Evalueringscenteret for de videregående uddannelser i 1999. For  

 år 2000 og følgende år ventes afsat et beløb  

 på 43 mio. kr.
Evalueringsinstituttet vil kunne udføre  

 evalueringer som indtægtsdækket virksomhed efter statens regler  

 herom.
Undervisningsministeren godkender en ramme for denne aktivitet.
Evalueringsinstituttet vil have mulighed for at lade  

 eksterne udføre evalueringsaktiviteter.
Dog vil ansvaret for  

 evalueringerne altid ligge hos evalueringsgruppen, jf. forslagets  

 § 8.
Ønsker andre ministerier eller myndigheder at blive  

 inddraget i ordningen efter forslagets § 2, stk. 1, forudsættes  

 det, at udgifterne for evaluering af områdets institutioner afholdes af  

 det pågældende ministerium eller anden myndighed.
Tilsvarende  

 gælder for evalueringer efter aftale fx med forskningsministeren, jf.  

 forslagets § 2, stk. 3.
 Forslaget har ingen kommunaløkonomiske  

 konsekvenser.
10. Høring Udkast til forslag til lov om Danmarks Evalueringsinstitut  

 og om opfølgning på evalueringer og udkast til forslag til lov  

 om ændring af forskellige uddannelses- og institutionslove (Evaluering,  

 kvalitetsudvikling og kvalitetskontrol) blev med brev af 1. september 1998  

 sendt til høring hos følgende myndigheder og organisationer  

 m.fl.
 Akademikernes Centralorganisation,  

 Amtsrådsforeningen, Ankerhus Seminarium, AOF's Landsforbund, Apoteksassistentskolen, Arbejdsministeriet, udvalgte  

 Censorformandskaber, Center for Tegnsprog og Tegnstøttet  

 Kommunikation, Danmarks Elevorganisation, Danmarks Erhvervspædagogiske  

 Læreruddannelse, Danmarks Jordemoderskole i København, Danmarks  

 Jordemoderskole i Ålborg, Danmarks Journalisthøjskole, Danmarks  

 Lærerforening, Danmarks Lærerhøjskole, Danmarks  

 Pædagoghøjskole, Danmarks Pædagogiske Institut, Danmarks  

 Skolelederforening, Dansk Arbejdsgiverforening, Dansk Folkeoplysnings  

 Samråd, Dansk Friskoleforening, Dansk Oplysningsforbund, Dansk Teknisk  

 Lærerforbund, Danske Gymnasieelevers Sammenslutning, Danske  

 Produktionsskolers Lærerforening, Danske Studerendes  

 Fællesråd, Den Frie Lærerskole, Den Grafiske  

 Højskole, Efterskolernes Lærerforening, Efterskolernes  

 Sekretariat, Ergoterapeuternes Skolelederforsamling,  

 Erhvervsakademirådet, Erhvervsministeriet, Erhvervsskolernes  

 Elevorganisation, Erhvervsuddannelsesrådet, Evalueringscenteret,  

 Finansministeriet, Folkeligt Oplysnings Forbund, Folkeskoleelevernes  

 Landsforening, Folkeskolerådet, Foreningen af Daghøjskoler,  

 Foreningen af Frie Ungdoms- og Efterskoler, Foreningen af Husholdningsskoler  

 og Håndarbejdsskoler, Foreningen af private selvejende gymnasier,  

 studenter- og hf-kurser, Foreningen for danske Landbrugsskoler, Foreningen  

 for Folkehøjskoler, Foreningen for Produktionsskoler,  

 Formandsforsamlingen for koordinerende rådgivning på voksen- og  

 efteruddannelsesområdet, Forskningsministeriet, Forstanderforeningen,  

 Forstandersammenslutningen på tekniske skoler, Frederiksberg Kommune,  

 Frie Grundskolers Fællesråd, Frie Grundskolers  

 Lærerforening, Frie Kostskolers Fællesråd, Frit  

 Oplysningsforbund, Fysioterapeutskolernes Skolelederforsamling,  

 Fællesudvalget for Køkkenlederuddannelsen, Gymnasieelevernes  

 Landsorganisation, Gymnasieskolernes Lærerforening, Gymnasieskolernes  

 Rektorforening, Handels og Ingeniørhøjskolen i Herning,  

 Handelsskolernes Forstander- og Inspektørforening, Handelskolernes  

 Lærerforening, Handelsskolernes Bestyrelsesforening,  

 Hospitalslaborantskolen i København, Hospitalslaborantskolen i  

 Århus, Humanistisk Uddannelsesråd, Højskolernes  

 Sekretariat, Indenrigsministeriet, Justitsministeriet, Kommunernes  

 Landsforening, Kulturministeriet, Københavns Kommune,  

 Landbrugsuddannelsesrådet, Landsforbundet af Voksen- og  

 Ungdomsundervisere, Landsforeningen af Moderate Studenter,  

 Landsorganisationen i Danmark, Landssammenslutningen af Handelsskoleelever,  

 Ledernes Hovedorganisation, Liberalt Oplysnings Forbund,  

 Lærerseminarernes Bestyrelsesforening, Lærerseminarernes  

 Rektorforsamling, Lærerstuderendes Landskreds, Miljøministeriet,  

 Ministeriet for Fødevarer, Landbrug og Fiskeri, Naturvidenskabeligt  

 Uddannelsesråd, Pædagogseminarernes Rektorforsamling,  

 Pædagogstuderendes Landskreds, Rektorforsamlingen for  

 Ingeniørhøjskolerne de danske Teknika, Rektorforsamlingen for  

 de Sociale Højskoler, Rektorforsamlingen for Sygeplejerskeuddannelsen,  

 Rektorforsamlingen ved Håndarbejdsseminarierne, Rektorkollegiet,  

 Rigsrevisionen, Rådet for den fri ungdomsuddannelse, Rådet for  

 social- og sundhedsuddannelser, SALA, Samfundsuddannelsesrådet,  

 Sammenslutningen af ledere ved skolerne for de grundlæggende social- og  

 sundhedsuddannelser, Seminarierådet for læreruddannelsen,  

 Seminarierådet for pædagoguddannelsen, Skole & Samfund,  

 Skoledirektørforeningen, Skolen for Klinikassistenter og Tandplejere i  

 København, Skolen for Klinikassistenter og Tandplejere i Århus,  

 Sløjdlærerskolernes Forstanderforsamling, Statsministeriet,  

 Storstrøms Handelshøjskolecenter, Studierådet ved Danske  

 Teknika, Suhrs Seminarium, Sundhedsministeriet,  

 Sundhedsuddannelsesrådet, Teknisk Skoleforening, Teknisk  

 Uddannelsesråd, Tjenestemændenes Fællesråd,  

 Uddannelsesrådenes Formandskollegium, Vestsjællands  

 Handelshøjskolecenter.
De to lovforslag er efterfølgende blevet  

 sammenskrevet, og bl.a. på baggrund af høringssvarene er der  

 foretaget ændringer af lovforslaget.
Undervisningsministeriet har  

 derfor samtidig med lovforslagets fremsættelse sendt en kopi af  

 lovforslaget til de ovennævnte høringsparter med anmodning om at  

 modtage eventuelle bemærkninger snarest.
11. Administrative og økonomiske konsekvenser for  

 erhvervslivet Forslaget har hverken administrative eller  

 økonomiske konsekvenser for erhvervslivet.
12. Miljømæssige konsekvenser Lovforslaget har ingen miljømæssige  

 konsekvenser.
13. Forholdet til EU-retten Forslaget indeholder ikke EU-retlige aspekter.
Positive konsekvenser.
Færre udgifter Negative konsekvenser.
Merudgifter Økonomiske og administrative konsekvenser for stat, amtskommuner og  

 kommuner Der forventes afsat et samlet beløb til evalueringer på  

 Finansloven for 1999 på 28 mio. kr.
På Finansloven for 2000 og  

 følgende år forventes 43 mio. kr. afsat.
Forslaget har ingen  

 kommunal-økonomiske konsekvenser Økonomiske og administrative konsekvenser for erhvervslivet Miljømæssige konsekvenser Administrative konsekvenser for borgerne Bemærkninger til lovforslagets enkelte  

 bestemmelser Til § 1 Evalueringsinstituttet skal være et centralt  

 videncenter for evaluering og uddannelseskvalitet, som løbende skal  

 sikre en dialog med uddannelsesinteressenter.
Ved den foreslåede  

 bestemmelse sikres, at evalueringer gennemføres af en uafhængig  

 institution, så der skabes størst mulig accept og respekt fra de  

 evaluerede og det øvrige samfund.
Instituttet vil således ved  

 løsningen af sine opgaver være uafhængigt af såvel  

 Undervisningsministeriet som af særinteresser.
Bestemmelsen  

 fastsætter, at Danmarks Evalueringsinstitut oprettes som en  

 selvstændig, statslig institution.
Det følger heraf, at Evalueringsinstituttet i sin  

 virksomhed bl.a. vil være omfattet af de gældende regler for  

 statslige bevillinger og regnskabsføring.
Løn- og  

 ansættelsesforhold følger ligeledes statens regler.
Til § 2 Til stk. 1.
Evalueringsinstituttets kompetence dækker samtlige  

 uddannelses- og institutionsområder under Undervisningsministeriet, fx  

 uddannelser og undervisning m.m. på de højere  

 uddannelsesinstitutioner, erhvervsskolerne, gymnasierne, folkeskolerne, jf.  

 bilag 1 til loven.
Evalueringsordningen er obligatorisk, og alle ansvarlige  

 myndigheder og institutioner er forpligtet til at medvirke til evaluering af  

 uddannelser, dele heraf, øvrige aktiviteter, institutionsforhold og  

 andet.
Der vil kunne gennemføres evaluering af hele  

 uddannelsesinstitutionens virksomhed, herunder fx institutionens  

 administration, økonomi og styrelsesforhold.
Private institutioner er  

 kun omfattet i det omfang, de modtager offentlige tilskud.
 Til stk. 2.
Friskolers og private grundskolers samt efterskolers,  

 husholdningsskolers og håndarbejdsskolers deltagelse er frivillig for  

 så vidt angår grundskoleuddannelsen.
Formuleringen om  

 frivillighed skal ses på baggrund af traditionen for lovgivningen  

 på friskoleområdet.
Men der er i lyset af, at disse skoler  

 modtager betydelige offentlige tilskud, en klar forventning om, at de frie  

 grundskoler indgår i evalueringerne på lige fod med andre skoler  

 og uddannelser.
Offentligheden vil have adgang til oplysning om, hvilke  

 skoler der har deltaget i en evaluering, og hvilke skoler der evt. ikke har  

 ønsket at deltage.
 Forventningerne om positiv deltagelse i evalueringerne  

 understøttes af tilkendegivelser i høringssvarene fra en lang  

 række interessenter på området.
 Det er under hensyn til evalueringsinstituttets  

 formål som et nyt kvalitetsstyringsinstrument for det samlede  

 uddannelsessystem væsentligt, at alle skoleformer og skoler  

 medvirker.
 Endvidere vil evalueringsinstituttet være et  

 naturligt supplerende redskab for Undervisningsministeriet i forhold til de  

 gældende regler på de frie skolers område.
 Til stk. 3.
Bestemmelsen handler specielt om de lovområder, hvor  

 der er delt kompetence.
Der tænkes på områder, hvor  

 uddannelsen hører under Undervisningsministeriets område, men  

 hvor institutionen hører under et andet ministerium eller anden  

 myndighed.
Eksempelvis har undervisningsministeren således kompetencen  

 for så vidt angår uddannelse og undervisning indtil  

 forskeruddannelsesniveau på universiteter m.v., mens  

 uddannelsesinstitutionerne hører under Forskningsministeriets  

 område.
Evaluering på disse institutioner, der går ud over  

 evaluering af uddannelse og undervisning, skal ske efter aftale med  

 forskningsministeren.
Dette gælder også for så vidt  

 angår sektorforskningsinstitutioner.
Evaluering af  

 uddannelsesinstitutioner, der ikke hører under  

 undervisningsministerens område, og som går videre end  

 evalueringer af uddannelser og undervisning, sker således efter aftale  

 med vedkommende minister eller anden myndighed.
 Til stk. 4.
Bestemmelsen omfatter de lovområder, hvor hverken  

 uddannelsen eller institutionen hører under Undervisningsministeriets  

 område.
Det foreslås derfor i § 2, stk. 4, at  

 evalueringsområdet efter aftale med vedkommende minister - og under  

 forudsætning af at vedkommende minister afholder udgiften dertil - kan  

 udvides til at omfatte uddannelses- og institutionsevalueringer på  

 andre ministeriers område.
Til § 3 Ud over systematiske evalueringer kan  

 evalueringsinstituttet inden for en økonomisk ramme, der godkendes af  

 undervisningsministeren, jf. § 4, gennemføre evalueringer som  

 indtægtsdækket virksomhed.
Det kan fx være evalueringer af  

 forsøgsuddannelser, nye uddannelser samt »kriseevalueringer«, der  

 typisk rekvireres af den ansvarlige myndighed, fordi der er opstået  

 problemer på et område eller en institution.
 Det foreslås endvidere, at også private  

 uddannelser og institutioner kan rekvirere en evaluering.
 En særlig opgave er at evaluere privat uddannelse  

 ved en bestemt uddannelsesinstitution med henblik på godkendelse til  

 statens uddannelsesstøtte til de studerende, jf. § 3,  

 stk. 4, i lov om statens uddannelsesstøtte, jf.  

 lovbekendtgørelse nr. 558 af 31. juli 1998.
 Overordnede uddannelsesråd, der er nedsat af  

 undervisningsministeren, vil ligeledes kunne rekvirere evalueringer.
Til § 4 Undervisningsministeren foretager den overordnede,  

 tidsmæssige prioritering af de områder, der skal evalueres efter  

 lovforslagets § 2, stk. 1 og 2. Det er hensigten, at første  

 fase bliver folkeskolen, ungdomsuddannelserne og de videregående  

 uddannelser.
Undervisningsministeren fastlægger endvidere rammerne for  

 den indtægtsdækkede virksomhed.
Til § 5 Til stk. 1.
I bestemmelsen foreslås, at evalueringsinstituttet  

 ledes af en bestyrelse, der er ansvarlig over for undervisningsministeren.  

 Den ansvarlighed, bestemmelsen sigter til, er alene en henvisning til de  

 almindelige offentligretlige principper, der gælder i tilfælde af  

 tilsidesættelse af tjenestepligter.
Instituttet er således i sin  

 virksomhed uafhængig af undervisningsministeren, jf. de almindelige  

 bemærkninger, afsnit 4 og 5.
 Til stk. 2.
Det foreslås, at undervisningsministeren udpeger  

 bestyrelsens formand.
Ministeren beskikker de øvrige 10 medlemmer af  

 bestyrelsen efter indstilling fra uddannelsesrådene.
Bestyrelsens  

 sammensætning bliver herefter:
w w w w w Bestemmelserne i lov om ligestilling mellem mænd og  

 kvinder ved besættelse af visse bestyrelsesposter i den statslige  

 forvaltning gælder for indstilling og beskikkelse.
 Til stk. 3.
 I det tilfælde, at et af de respektive råd  

 nedlægges, vil det til enhver tid mest relevante råd træde  

 i stedet.
 Til stk. 4.
 I bestemmelsen foreslås, at bestyrelsen beskikkes  

 for en 3-årig periode, og at der vil kunne ske genbeskikkelse.
 Til stk. 5.
Bestemmelsen omhandler fastsættelsen af instituttets  

 vedtægt.
Det foreslås, at undervisningsministeren  

 fastsætter vedtægten.
Ud over regler, der sikrer, at den  

 evaluerede, jf. §§ 2 og 3, får mulighed for at udtale sig, inden  

 rapporten offentliggøres, skal vedtægten bl.a. nærmere  

 regulere instituttets forhold og arbejdsmåde.
Vedtægten skal  

 således præcisere, at der skal etableres kontakter, samarbejde og  

 dialog med relevante eksterne institutter eller centre med pædagogisk  

 og samfundsfaglig ekspertise.
 I vedtægten skal præciseres, at bestyrelsen  

 kan etablere netværk til aftagerområder, relevante  

 samarbejdspartnere, forskningsråd m.v. under hensyn til de meget  

 forskellige og varierede uddannelsesområder.
 Bestyrelsen kan i sin forretningsorden fx fastsætte  

 mere detaljerede regler om samarbejdsformer med udenforstående  

 ekspertgrupper eller andre.
Til § 6 Til stk. 1.
Det overordnede metodevalg og valg af koncept for  

 evalueringerne foretages af evalueringsinstituttets bestyrelse.
Instituttet  

 forventes at udvikle et systematisk grundlag herfor.
Dog skal selvevaluering  

 indgå som et fast element i enhver evaluering.
Det forudsættes,  

 at evalueringsinstituttet i valg af metoder og koncept under de enkelte  

 evalueringer tager hensyn til de særlige forhold og den egenart og  

 styreform, der karakteriserer de forskellige uddannelsesområder.
Dette  

 vil blive reguleret i vedtægten, jf. forslaget § 5,  

 stk. 5.
Evalueringerne kan ske ved hjælp af et bredt  

 spektrum af metoder og elementer.
Eksempler på evalueringsmetoder er:  

 Evaluering af uddannelser, auditeringer (afdækning og evaluering af  

 interne kvalitetssikringsmekanismer), akkrediteringer (afdækning af  

 kvalitet og indhold i forhold til en række mindstemål),  

 internationale sammenligninger og institutionsevalueringer (evaluering af  

 institutionen som helhed, herunder administration, økonomi og  

 styrelsesforhold). Kvantitative og kvalitative data hos institutioner og  

 andre bør uden begrænsninger være til rådighed for  

 evalueringerne, jf. lovforslagets § 9, og inddrages i disse, hvor det er  

 relevant.
 Til stk. 2.
 Bestyrelsen udarbejder forslag til et årsprogram,  

 der indeholder en prioriteret plan for de aktiviteter, der tænkes  

 gennemført i det kommende år - herunder forslag til omfang og  

 prioritering af den indtægtsdækkede virksomhed.
 Til stk. 3.
Det er tanken, at evalueringsinstituttets faste  

 medarbejdere yder sekretariatsbistand og bidrager med evalueringsfaglig  

 ekspertise.
Instituttet skal tilstræbe at rekruttere personale bredt,  

 dvs. både ansætte personer med evalueringsfaglig ekspertise og  

 personer med almen pædagogisk baggrund.
 Til stk. 4.
Evalueringsgrupperne er uafhængige af  

 evalueringsinstituttets bestyrelse, men er en del af evalueringsinstituttet.  

 Det betyder, at fx brevveksling mellem bestyrelsen og evalueringsgruppen er  

 intern, jf. offentlighedslovens § 7. Evalueringsgruppens medlemmer  

 bidrager med særlig sagkyndig indsigt i det område, der er  

 genstand for evalueringen.
Bestyrelsen kan, inden den træffer  

 beslutning om evalueringsgruppens sammensætning, eventuelt tage kontakt  

 med sagkyndige inden for det område, der skal evalueres.Ved  

 gennemførelse af evalueringer af uddannelsesinstitutioner under  

 Forskningsministeriets område, som går videre end evaluering af  

 uddannelser og undervisning, og som inddrager evaluering af forskningen eller  

 hele institutionens virksomhed, sikrer bestyrelsen efter aftale med  

 forskningsministeren, at der inddrages forskningsfaglig ekspertise i  

 evalueringsgruppen.
Bestyrelsen sikrer, at medlemmerne af  

 evalueringsgrupperne ikke er inhabile, så der ikke er tvivl om en  

 evalueringsgruppes uafhængighed af det område, der skal  

 evalueres.
Bestyrelsen træffer beslutning om  

 evalueringsgruppens sammensætning, godkender evalueringsgruppens  

 kommissorium og fastsætter tidsfrist for gennemførelsen af en  

 evaluering.
Evalueringsgruppen er, jf. forslagets § 8, stk. 1,  

 eneansvarlig for evalueringsrapporten, og det er alene evalueringsgruppens  

 vurderinger og eventuelle anbefalinger, der fremgår af den endelige  

 rapport.
Instituttets vedtægt, jf. bemærkningerne til § 5, stk.  

 5, fastlægger procedurer for, hvordan de involverede parter, dvs.  

 institutioner, bestyrelser, lærere m.v., sikres mulighed for at udtale  

 sig om den konkrete evaluering, dens proces, metode, resultater, fx gennem  

 høringer, afholdelse af konferencer o.lign.
Til § 7 Instituttets leder varetager den daglige administrative og  

 økonomiske ledelse af instituttet.
Til § 8 Til stk. 1.
Det foreslås, at evalueringsgruppen har ansvaret for  

 evalueringen og den endelige evalueringsrapport.
Rapporten skal afgives af  

 evalueringsgruppen til bestyrelsen.
Bestemmelsen foreslår endvidere, at  

 offentliggørelsestidspunktet fastsættes til 14 dage efter, at  

 undervisningsministeren, vedkommende minister eller rekvirent, jf. forslagets  

 § 2, stk. 3 og 4, og § 3, har modtaget  

 evalueringsrapporten.
 Til stk. 2.
Ud over at offentliggøre evalueringsrapporterne har  

 evalueringsinstituttet pligt til at informere offentligheden om sin  

 aktivitet.
Evalueringsinstituttet offentliggør efter  

 undervisningsministerens godkendelse, jf. § 4, sin plan for det kommende  

 års aktivitet.
Instituttet afgiver ved årets afslutning en  

 beretning om årets aktivitet.
Herudover offentliggør og  

 videreformidler evalueringsinstituttet som statens videncenter på  

 området løbende i form af fx nyhedsbreve og publikationer, de  

 erfaringer og den viden, der opsamles på området.
 Til stk. 3, 1. pkt.
I bestemmelsen foreslås det, at evalueringsrapporter  

 ikke må indeholde oplysninger om karaktergennemsnit for fag, hold eller  

 samtlige eksaminer eller prøver på en institution eller grupper  

 af institutioner, bortset fra landsgennemsnit.
Af evalueringsgruppens  

 færdige rapport skal der ikke kunne udledes eller gengives oplysninger,  

 der kan medføre rangordning af specifikke udførende enheder, og  

 som kan blive til et enkeltstående konkurrenceparameter.
 Til stk. 3, 2. pkt.
Af samme grunde foreslås det, at arbejdsmateriale  

 vedrørende de i 1. pkt. nævnte oplysninger er undergivet  

 ubetinget tavshedspligt hos evalueringsinstituttet.
Bestemmelsen er en  

 naturlig følge af forslagets 1. pkt.
Dette indebærer, at  

 evalueringsinstituttet ikke må udlevere materialet til offentligheden,  

 og at materialet ikke er undergivet aktindsigt efter offentlighedsloven, jf.  

 dennes § 14, 1. pkt.
Tavshedspligten er på den anden side ikke til  

 hinder for udlevering i det omfang, det følger af anden lovgivning, fx  

 vil oplysninger kunne udleveres til Folketingets Ombudsmand efter  

 ombudsmandslovens regler herom.
 Til stk. 4.
Som udgangspunkt må der udvises tilbageholdenhed og  

 varsomhed med at fravige princippet om offentlighed i forvaltningen.
Uanset  

 dette foreslås det i bestemmelsen, at evalueringsinstituttets sager om  

 evaluering først er omfattet af offentlighedsloven, når den  

 endelige rapport er offentliggjort.
I denne situation finder  

 Undervisningsministeriet, at der gælder særlige hensyn, idet  

 bestemmelsen først og fremmest er indsat med henblik på at  

 beskytte den/de institution(er), der er undergivet evaluering, og sikre den  

 evaluerede rimelige vilkår.
Evalueringsinstrumentet er nyt og relativt  

 uprøvet, og det er derfor nødvendigt at tage særligt  

 hensyn til den evaluerede.
Det vil ikke være hensigtsmæssigt, at  

 der i en tidlig fase gives aktindsigt i enkeltforhold eller i dokumenter, der  

 ikke foreligger i den sammenhæng, som evalueringsinstituttets endelige  

 rapport er udtryk for.
Der er risiko for, at formålet med loven  

 forskertses, idet det kan medføre, at en eventuel debat om en  

 evaluering kommer til at foregå på et ufærdigt og  

 uprofessionelt grundlag, hvis fragmenter og brudstykker kommer frem  

 før tiden.
Imidlertid vil alle oplysninger i materialet, herunder  

 spørgeskemaer m.v., være undergivet bestemmelserne om aktindsigt  

 i lov om offentlighed i forvaltningen, når rapporten er offentliggjort,  

 jf. dog bestemmelsens stk. 3.
 Det understreges, at begrænsningen af offentlighed  

 kun omfatter sager om evaluering, hvorimod andre typer af sager vil  

 være omfattet af offentlighedsprincippet.
 Til stk. 5.
I bestemmelsen foreslås det endvidere, at når  

 evalueringsinstituttet til brug for gennemførelsen af en evaluering  

 modtager arbejdsdokumenter, der i henhold til offentlighedsloven og  

 forvaltningsloven er interne, ikke som følge af videregivelsen mister  

 deres interne karakter.
Bestemmelsen har til formål at sikre, at  

 evauleringsinstituttets behov for at modtage interne arbejdsdokumenter kan  

 opfyldes, uden at den afgivende myndighed mister den beskyttelse af den  

 interne arbejdsproces, som bl.a. offentlighedsloven indebærer.
Til § 9 Det er tanken, at såvel offentlige som private  

 myndigheder, skoler, institutioner, foreninger og kredse medvirker ved  

 evalueringen, idet der gælder en pligt for den evaluerede  

 uddannelsesinstitution til at udlevere oplysninger.
Andre  

 forvaltningsmyndigheder er efter anmodning fra evalueringsinstituttet  

 forpligtet til at udlevere oplysninger i overensstemmelse med  

 forvaltningslovens kapitel 8, hvis der er behov herfor.
Også oplysninger om karaktergennemsnit for fag, hold  

 eller samtlige eksaminer på gymnasier og hf-kurser vil kunne forlanges  

 udleveret, selv om disse oplysninger ifølge lovene på  

 området er fortrolige og ikke er undergivet aktindsigt efter  

 offentlighedsloven.
Hensynet bag fortrolighedsreglen i gymnasie- og hf-loven  

 må således vige for at sikre formålet med evalueringerne  

 efter dette lovforslag.
Der er derfor ved lovforslagets §§ 15 og 16  

 foreslået ændringer af lov om gymnasiet m.v. og lov om  

 højere forberedelseseksamen og om studieforberedende  

 enkeltfagsundervisning for voksne m.v.
Det er ikke tanken, at der i forbindelse med evalueringer  

 registreres oplysninger om enkeltpersoner.
Når der indhentes  

 oplysninger i forbindelse med en evaluering, vil der være tale om  

 anonymiserede oplysninger, således at de konkrete personer, skoler m.v.  

 ikke kan identificeres.
Hvis der rent undtagelsesvist oprettes et  

 personregister, sker det efter reglerne i lovgivningen herom.
 Som nævnt i de almindelige bemærkninger,  

 afsnit 2, er evalueringsinstituttets formål ikke at rangordne  

 specifikke udførende enheder i uddannelsessystemet (institutioner,  

 lærere m.v.)  Rangordning vil således ikke indgå i  

 evalueringerne.
Til § 10 Til stk. 1.
Det foreslås, at undervisningsministeren kan  

 fastsætte regler om evaluering og opfølgning på  

 evaluering, som er gennemført efter § 2, stk. 1. Der tænkes  

 først og fremmest på tværgående regler om procedurer  

 og rammer for, hvad uddannelsesinstitutionen, den ansvarlige myndighed og den  

 praktikansvarlige myndighed skal foretage sig på baggrund af en  

 evaluering.
Det kan fx være krav om dialog med elever eller studerende,  

 aftagere, »leverandører«, rådgivende organer, med  

 evalueringsgruppen, der har foretaget evalueringen m.v., krav om, at der  

 udarbejdes tidsplan for opfølgning på de enkelte tiltag, krav  

 om, at der gøres status mv.
Det er tanken, at procedureregler m.v.  

 skal udformes med respekt for de meget forskellige og varierede  

 uddannelsesområders egenart og styreform, som evalueringsinstituttets  

 virksomhed omfatter.
 Til stk. 2.
Med henblik på at sikre at det fremadrettede,  

 generelle, tværgående kvalitetsudviklingsarbejde kan spille  

 aktivt tæt sammen med evalueringsinstituttets virksomhed,  

 foreslås det, at der for alle uddannelsesområder under  

 Undervisningsministeriets område, jf. bilag 1 til loven, sikres en  

 hjemmel til på tværs af uddannelsesområderne at udstede  

 generelle regler om kvalitetsudvikling.
Bestemmelsen vil navnlig kunne  

 anvendes som opfølgning på en gennemført evaluering, men  

 vil også kunne bruges, hvor det på anden måde er  

 dokumenteret, at tværgående hensyn gør det  

 nødvendigt at fastslå bestemte lærerkvalifikationer,  

 minimumskrav for udbud af uddannelser m.v.
For uddannelsesinstitutioner under  

 universitetsloven, bortset fra Danmarks Lærerhøjskole,  

 hører personaleområdet dog under forskningsministerens  

 område.
Til § 11 Det forudsættes, at den foreslåede bestemmelse  

 i § 11 om udstedelse af påbud, skal supplere forslagets bestemmelse i §  

 10 om undervisningsministerens mulighed for at udstede regler om evaluering  

 og opfølgning på evaluering.
Det er således tanken, at der  

 først udstedes påbud i det omfang, de regler, der er udstedt i  

 henhold til § 10, ikke følges.
Det forudsættes samtidig, at det  

 påbud, der udstedes, ikke er i strid med disse regler.
 Til stk. 1.
Den ansvarlige for, at der sker opfølgning på  

 en evalueringsrapport, er som udgangspunkt institutionens overordnede  

 ledelse, institutionsejeren og den pågældende myndighed, der  

 forvalter området.
Som ovenfor nævnt kan der fx være tale  

 om udarbejdelse af en tidsplan for opfølgning, krav om dialog med  

 elever eller studerende, aftagere, »leverandører«, rådgivende  

 organer, med evalueringsgruppen m.v.
Hvis der imidlertid ikke tages initiativ  

 til opfølgning på en evalueringsrapport, giver den  

 foreslåede bestemmelse i § 11, stk. 1, vedkommende minister  

 den nødvendige bemyndigelse til at give den enkelte  

 uddannelsesinstitution, den ansvarlige myndighed eller den praktikansvarlige  

 myndighed påbud om konkrete tiltag som følge af en evaluering.  

 Det er tanken, at udstedelse af et påbud skal have undtagelseskarakter  

 og kun tages i brug, hvis reglerne om opfølgningsaktiviteter ikke  

 følges.
En evalueringsrapport kan belyse og eventuelt påpege  

 mange forskellige forhold vedrørende uddannelsen, institutionen m.v.,  

 som kan give anledning til opfølgning.
Det er imidlertid ikke givet,  

 at evalueringsrapportens anbefalinger er den eneste måde, et  

 påpeget problem kan løses på.
Institutionen m.fl. har  

 naturligvis mulighed for at vælge andre løsninger.
Det  

 afgørende er, at institutionen m.fl. løser problemet.  

 Ministeren får med den foreslåede bestemmelse mulighed for at  

 give påbud om at følge op på en evaluering.
Men det er  

 ikke hensigten, at ministeren skal kunne gribe ind i uddannelsesmyndigheders,  

 -institutioners frihedsgrader og dekretere fx bestemte ændringer i  

 studieindhold m.v.
Et sådant påbud kan eksempelvis i  

 første omgang have karakter af, at der inden en given tidsfrist skal  

 være udarbejdet en plan med angivelse af det/de konkrete tiltag, der  

 iværksættes til imødekommelse af det/de konstaterede  

 kvalitetsproblemer.
Planen vil detaljeret skulle redegøre for  

 indholdet af tiltagene, herunder hvordan de enkelte aktører inddrages,  

 en tidsplan for gennemførelsen, hvordan man vil måle effekten af  

 tiltagene, samt hvordan man vil forebygge lignende problemer i at opstå  

 fremover.
 Planen godkendes af undervisningsministeren, og der vil  

 med givne tidsfrister skulle meldes tilbage til ministeriet med henblik  

 på planens gennemførelse.
I forbindelse med planens godkendelse kan det efter dialog  

 med den enkelte institution, den ansvarlige myndighed eller praktikansvarlige  

 myndighed være nødvendigt at give påbud af mere specifik  

 karakter.
Det kan eksempelvis være påbud om samarbejdsrelationer,  

 begrænsning af elevoptag fx i en given periode, tidsfrister for planens  

 gennemførelse, prioritering af elementerne i planen etc.
 Et påbud vil også kunne have karakter af en  

 pligt til at videreformidle vidensopsamling og erfaring med  

 gennemførelse af en given uddannelse, af undervisningens  

 tilrettelæggelse og af resultater af forsøgsarbejde.
 Følger institutionen eller myndigheden ikke  

 påbuddene, kan de redskaber, der allerede findes i eksisterende  

 lovgivning, tages i anvendelse.
På nogle områder har ministeren i dag bl.a. i  

 forbindelse med opfølgning på evaluering kun mulighed for mere  

 drastiske tiltag, nemlig begrænsning af optag og lukning af  

 uddannelsen.
Den forslåede regel om påbud til institutionen, den  

 ansvarlige myndighed og den praktikansvarlige myndighed skal åbne for  

 langt mere nuancerede og mindre indgribende sanktionsmuligheder, der er  

 afpassede til de aktuelle kvalitetsproblemer.
Bestemmelserne i forslagets § 11, stk. 1,  

 berører ikke den eksisterende adgang for vedkommende minister til som  

 tilsynsmyndighed at gribe ind over for institutionen.
Viser en evaluering  

 egentlige lovovertrædelser, vil det selvfølgelig være  

 nødvendigt at anvende de sædvanlige procedurer.
 Andre former for opfølgning på  

 evalueringsrapporter kan være ændring af de generelle regler,  

 dvs. love og bekendtgørelser, samt almindelig vejledning, fx i form af  

 skriftlige eller mundtlige vejledninger.
 Danmarks Lærerhøjskole, der både er  

 omfattet af universitetsloven og lov om Danmarks Lærerhøjskole,  

 er direkte omfattet af bestemmelsen.
 I henhold til lov om støtte til folkeoplysning kan  

 undervisningsministeren give påbud for så vidt angår  

 støtte til folkeuniversiteter.
 Ved den enkelte uddannelsesinstitution, den ansvarlige  

 myndighed, den praktikansvarlige myndighed forstås den enkelte  

 uddannelsesinstitution, den ansvarlige myndighed, den praktikansvarlige  

 myndighed, der i henhold til de gældende regler for  

 uddannelsesområdet har ansvaret for forvaltningen af det relevante  

 evaluerede uddannelses- og institutionsområde.
 Til stk. 2.
 Bestemmelsen er en undtagelse fra forslagets § 11,  

 stk. 1, idet der ikke kan gives påbud til uddannelsesinstitutioner  

 under universitetsloven, bortset fra Danmarks Lærerhøjskole.
Til § 12 Bestemmelsen giver vedkommende minister mulighed for at  

 gribe ind, hvis en uddannelsesinstitution, der modtager statstilskud, ikke  

 ønsker at medvirke til gennemførelsen af en evaluering efter  

 § 9 eller ikke efterkommer påbud efter § 11. Den sanktion,  

 der kan komme på tale, er, at ministeren kan tilbageholde tilskud eller  

 lade tilskud bortfalde helt eller delvist.
 Som nævnt under de almindelige bemærkninger er  

 ministerens sanktionsmuligheder over for private uddannelsesinstitutioner,  

 der ikke vil medvirke i en evalueringsordning, begrænset til  

 institutioner, som modtager statstilskud.
Til § 13 Det foreslås, at loven træder i kraft den 1.  

 juni 1999.
 Evalueringsinstituttet overtager Evalueringscentrets  

 evalueringsopgaver i forbindelse med SU-godkendelse af private uddannelser,  

 jf. § 3, stk. 4, i lov om statens uddannelsesstøtte, jf.  

 lovbekendtgørelse nr. 558 af 31. juli 1998.
 Aftalen mellem Kommunernes Landsforening, Danmarks  

 Lærerforening og Undervisningsministeriet om 8-punktsprogrammet  

 »Folkeskolen år 2000« indebærer, at evalueringer først  

 gøres obligatoriske på folkeskolens område, når  

 aftalen udløber ved udgangen af år 2000. Indtil da kan  

 evalueringer gennemføres på frivillig basis på  

 folkeskoleområdet.
Til § 14 I lov om selvejende institutioner for videregående  

 uddannelser m.v. foreslås det, at ministerens adgang til at  

 begrænse udbud af og optagelse til uddannelser udvides med en  

 henvisning til regler og påbud i henhold til evalueringsloven.
Til §§ 15 og 16 Uanset gymnasie- og hf-lovenes bestemmelse om at  

 oplysninger om karaktergennemsnit for fag, hold eller samtlige eksaminer  

 på en skole er fortrolige, foreslås det, at Danmarks  

 Evalueringsinstitut kan forlange disse oplysninger udleveret til brug for  

 evaluering.
Bilag 2 Lovforslaget sammenholdt med gældende lov Gældende formulering Lovforslaget § 14 § 6. Undervisningsministeren fastsætter  

 regler om uddannelserne og om adgang til uddannelserne.
 Stk. 2. Kræves autorisation, som ikke meddeles af  

 undervisningsministeren, fastsættes reglerne efter forhandling med  

 vedkommende minister.
 Stk. 3. Undervisningsministeren kan fastsætte regler om:
 I lov nr. 311 af 24. april 1996 om selvejende  

 institutioner for videregående uddannelser m.v. foretages  

 følgende ændring:
 1)	Kvalitetskontrol, herunder censorinstitutionen.
 2)	Ansættelse af ledere og lærere.
 3)	Klager til institutionen fra de studerende, herunder om klagefrist,  

 i forbindelse med eksaminer og prøver.
 Stk. 4. Undervisningsministeren godkender institutionens udbud af  

 uddannelser, for hvilke der er fastsat regler, jf. stk. 1 og 3. Hvis  

 uddannelsernes kvalitet og faglige niveau ikke svarer til kravene i  

 uddannelsesreglerne, kan undervisningsministeren begrænse  

 institutionsudbud af og optagelse til uddannelser.
 1. § 6, stk. 4, 2. pkt., affattes således:
 »Hvis uddannelsernes kvalitet og faglige niveau ikke  

 svarer til kravene i uddannelsesreglerne, eller hvis institutionen ikke  

 følger regler fastsat i henhold til § 10 og påbud givet i  

 henhold til § 11 i lov om Danmarks Evalueringsinstitut, kan ministeren  

 begrænse institutionens udbud af og optagelse til uddannelser.«.
§ 15 I lov om gymnasiet m.v., jf. lovbekendtgørelse nr.  

 613 af 18. august 1998, foretages følgende ændringer:
 § 4. Undervisningsministeren fastsætter nærmere regler  

 om studentereksamen, herunder om fordringer og eksamensopgivelser,  

 prøver, censur, karakterer og vidnesbyrd.
 1. I § 4, stk. 2, indsættes efter »fortrolige«: », jf.  

 dog stk. 4«.
 Stk. 2. Oplysninger om karaktergennemsnit for fag, hold eller  

 samtlige eksaminer på en skole eller grupper af skoler, bortset fra  

 landsgennemsnit, er fortrolige.
 Stk. 3. Oplysninger som nævnt i stk. 2 er ikke undergivet  

 aktindsigt efter lov om offentlighed i forvaltningen.
 2. I § 4 indsættes som stk. 4:
 »Stk. 4. Uanset bestemmelserne i stk. 2 kan Danmarks  

 Evalueringsinstitut forlange disse oplysninger udleveret til brug for  

 evalueringer.«.
§ 16 I lov om kursus til højere forberedelseseksamen og  

 om studieforberedende enkeltfagsundervisning for voksne m.v., jf.  

 lovbekendtgørelse nr. 614 af 18. august 1998, foretages  

 følgende ændringer:
 1. I § 7, stk. 2, indsættes efter »fortrolige«: », jf.  

 dog stk. 4.«.
 § 7. Undervisningsministeren fastsætter nærmere regler  

 om eksamen, herunder om fordringer og eksamensopgivelser, prøver,  

 censur og karakter samt om udstedelse af eksamensbevis.
 Stk. 2. Oplysninger om karaktergennemsnit for fag, hold eller  

 samtlige eksaminer på et kursus, der tilbyder undervisning i henhold  

 til denne lov, eller grupper af sådanne kurser, bortset fra  

 landsgennemsnit, er fortrolige.
 Stk. 3. Oplysninger som nævnt i stk. 2 er ikke undergivet  

 aktindsigt efter lov om offentlighed i forvaltningen.
 2. I § 7 indsættes som stk. 4:
 »Stk. 4. Uanset bestemmelserne i stk. 2 kan Danmarks  

 Evalueringsinstitut forlange disse oplysninger udleveret til brug for  

 evalueringer.«.
