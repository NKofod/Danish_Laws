Skriftlig fremsættelse (28. marts 2007) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov  

 om ændring af lov om euforiserende stoffer,  

 straffeloven, lov om fuldbyrdelse af straf og retsplejeloven (Højere bøder i  

 narkosager og kriminalisering af at besidde mobiltelefoner i fængsler mv.) (Lovforslag nr.
L 201).
Formålet med lovforslaget er for det første, at bødestraffen  

 ved ulovlig besiddelse af euforiserende stoffer til eget forbrug bliver  

 skærpet.
Hermed understreges det, at ulovlig besiddelse af euforiserende  

 stoffer har klare strafferetlige konsekvenser.
 Samtidig lægges der op til, at sådanne sager i videre omfang  

 end i dag skal kunne afgøres med advarsel i tilfælde, hvor sociale forhold  

 taler for at meddele en advarsel, og vedkommendes brug af euforiserende  

 stoffer  

 skyldes en stærk afhængighed af f.eks. heroin.
Det er med lovforslaget forudsat, at bødestraffene for  

 ulovlig besiddelse af euforiserende stoffer til eget forbrug skærpes markant,  

 således at bødeniveauet for besiddelse af hash og lignende stoffer til eget  

 forbrug bliver på 2.000 kr. eller mere, og at bøderne for besiddelse af  

 særligt  

 farlige eller skadelige stoffer  f.eks. heroin, kokain, amfetamin og  

 ecstasy   

 til eget forbrug i intet tilfælde bliver på mindre end 3.000 kr.
Desuden er  

 det  

 forudsat, at bøderne forhøjes med 50 procent i andengangstilfælde og 100  

 procent ved senere gentagelsestilfælde.
 Det forudsættes samtidig, at den gældende praksis med en  

 halvering af bøder til personer under 18 år og personer med en særlig lav  

 indtægt bevares.
En markant forhøjelse af bødestraffene for besiddelse af  

 euforiserende stoffer til eget forbrug kan i praksis indebære, at personer,  

 der  

 misbruger euforiserende stoffer som udslag af en stærk afhængighed, risikerer  

 at oparbejde en stor gæld til det offentlige i form af skyldige  

 sagsomkostninger og bøder.
Som en lempelse af gældende praksis forudsættes  

 det  

 derfor, at advarsel skal kunne anvendes under henvisning til sociale hensyn  

 ikke kun i førstegangstilfælde, som det sker i dag, men også i  

 gentagelsestilfælde (andengangs- og senere gentagelsestilfælde) over for  

 personer, som findes i besiddelse af euforiserende stoffer til eget forbrug,  

 når brugen af de euforiserende stoffer er udslag af en stærk afhængighed som  

 følge af et længere- og vedvarende misbrug af euforiserende stoffer som  

 f.eks.  

 heroin.
Lovforslaget går for det andet ud på at indføre en  

 bestemmelse i straffeloven om straf for uretmæssigt at besidde eller medtage  

 mobiltelefoner og lignende kommunikationsudstyr i arresthuse og lukkede  

 fængsler.
Baggrunden herfor er blandt andet, at mobiltelefoner kan anvendes  

 til  

 at begå narkotikakriminalitet inden for fængslerne, og forslaget om den  

 nævnte  

 kriminalisering er derfor også et led i regeringens politik om nul-tolerance  

 over for narkotika og andre ulovlige stoffer i fængslerne.
Lovforslaget indebærer, at det bliver strafbart for anholdte  

 og fængslede personer uretmæssigt at besidde og for besøgende og andre  

 udefrakommende personer uretmæssigt at medtage mobiltelefoner og lignende  

 kommunikationsudstyr i arresthuse og lukkede fængsler.
Det foreslås, at  

 strafferammen  

 fastsættes til bøde eller fængsel indtil 6 måneder.
Herudover indebærer lovforslaget, at justitsministeren  

 bemyndiges til at fastsætte regler om indsattes adgang til at medtage,  

 besidde  

 og råde over mobiltelefoner og lignende kommunikationsudstyr i  

 kriminalforsorgens institutioner.
Hermed vil det blandt andet være muligt at  

 friholde visse typer af kommunikationsudstyr fra den nævnte kriminalisering.
 Lovforslaget medfører også, at der indføres en særskilt  

 hjemmel til at kunne foretage legemsundersøgelse over for sigtede, der er  

 mistænkt for overtrædelse af den foreslåede bestemmelse om straf for  

 uretmæssigt at besidde eller medtage mobiltelefoner og lignende  

 kommunikationsudstyr i arresthuse og lukkede fængsler.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
