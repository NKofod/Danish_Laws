Resumé Landsforeningen for bøsser og lesbiske klagede over, at Radio- og  

 TV-Reklamenævnet (RTN) havde henstillet til TV 2 reklame A/S, at et  

 tv-indslag,  

 der var udarbejdet af landsforeningen i samarbejde med bl.a.  

 Sundhedsstyrelsen  

 som et led i AIDS-kampagnen, ikke blev bragt på ny.
I indslaget vistes en  

 scene, hvor to mænd kyssede hinanden, samtidig med at en speakerstemme sagde:  

 "Husk kondom, når der er knald på". RTN fandt, at reklamen  

 overskred  

 sømmelighedskravet i § 1 i bekendtgørelse nr. 416 af 18. juni 1987 om  

 indholdet  

 af reklameindslag, der bringes i TV 2.
Ombudsmanden udtalte, at RTN's opfattelse var diskutabel, fordi  

 den indebar en diskrimination over for homoseksuelle, og fordi tv-indslagets  

 formål var at oplyse om risikoen for AIDS-smitte.
Ombudsmanden fandt dog ikke  

 tilstrækkeligt grundlag for at karakterisere RTN's afgørelse som stridende  

 imod  

 almindelige retsgrundsætninger vedrørende ikke-diskrimination.
Ombudsmanden  

 henviste herved også til, at det i almindelighed falder uden for  

 ombudsmandens  

 beføjelser at udtale kritik af myndighedernes skønsudøvelse.
RTN meddelte efterfølgende, at nævnet på baggrund af  

 ombudsmandens udtalelse havde taget afgørelsen vedrørende reklameindslaget op  

 til fornyet overvejelse.
Nævnet godkendte herefter en rettet udgave af  

 reklameindslaget, hvoraf det fremgik - udtrykkeligt og klart, såvel ved  

 indledningen, som afslutningen - at der er tale om en advarsel mod AIDS, og  

 at  

 indslaget hidrører fra Landsforeningen for bøsser og lesbiske. (J. nr.  

 1991-114-76).
Tv-spot i AIDS-kampagne i strid med tv-reklamereglernes  

 sømmelighedskrav? Landsforeningen for bøsser og  

 lesbiske klagede over, at Radio- og TV-Reklamenævnet den 21. februar 1990  

 havde  

 henstillet til TV 2 Reklame A/S, at A's reklame "Husk kondom, når der er  

 knald på" ikke blev bragt på ny.
 Sagens baggrund var - i  

 korthed - følgende:
Landsforeningen udarbejdede i  

 1988 sammen med bl.a.
Sundhedsstyrelsen en række tv-spots.
Tv-spottene skulle  

 indgå i Sundhedsstyrelsens kampagne mod AIDS.
Et mere end 2 minutter langt  

 tv-spot blev i oktober 1988 af A sendt til TV 2 Reklame A/S for godkendelse  

 med  

 henblik på udsendelse i reklameøjemed.
Spottet blev afvist, bl.a. fordi det  

 var  

 for langt.
TV 2 Reklame A/S modtog i den  

 anledning en skrivelse af 14. oktober 1988 fra Sundhedsstyrelsen, hvori  

 styrelsen udtalte, at "... man lægger  

 afgørende vægt på, at der i bestræbelserne for at begrænse smittespredningen  

 af  

 HIV anvendes et bredt spektrum af reklame- og informationsformer, herunder  

 annoncer og reklamespots i f.eks.
TV og biografer.
Det er i den forbindelse især  

 vigtigt at være opmærksom på nødvendigheden af at benytte materiale, som i  

 form og indhold henvender sig til unge i almindelighed og bøsser i  

 særdeleshed,  

 idet disse grupper i forhold til HIV-smitte er særligt udsatte.
Hertil  

 kommer,  

 at grupperne ikke er klart afgrænsede, hvorfor det er nødvendigt at anvende  

 massemedierne i den smittebekæmpende indsats.
..." Efter redigering blev  

 reklamen "Husk kondom, når der er knald på" godkendt af TV 2  

 Reklame  

 A/S og udsendt i TV 2 i december 1989.
 Reklamen har følgende forløb:
I første sekvens mødes to  

 mænd i en industribygning; de omfavner hinanden.
I anden sekvens går de to  

 mænd  

 i en skov.
De holder hinanden i hånden.
De stopper op, ser på hinanden og  

 kameraet zoomer ind på den enes sidelomme, hvor et kondom stikker op.  

 Herefter  

 flytter kameraet sig til et nærbillede af mændenes ansigter - de kysser  

 hinanden.
Samtidig siger en speakerstemme: "Husk kondom, når der er  

 knald  

 på".
 En seer fandt  

 reklameindslaget anstødeligt og klagede til Radio- og TV-Reklamenævnet  

 herover.  

 Under nævnets behandling af klagen udtalte TV 2 Reklame A/S i en skrivelse af  

 9. januar 1990 til nævnet, at TV 2 Reklame A/S havde overvejet, om reklamen  

 skulle afvises af sømmelighedshensyn.
 Radio- og TV-Reklamenævnet  

 traf afgørelse den 21. februar 1990 og anførte følgende:
 " ...
Det afgørende for bedømmelsen  

 af reklameindslaget er herefter sømmelighedskravet i bekendtgørelsens § 1.  

 Denne bedømmelse skal baseres på den til enhver tid fremherskende  

 moralopfattelse i det danske samfund eller i væsentlige dele heraf, ikke på  

 opfattelsen i snævrere kredse, endmindre på enkeltpersoners, f.eks.  

 nævnsmedlemmernes  

 personlige opfattelse.
I grænsetilfælde kan det måske være vanskeligt at  

 fastslå, hvorledes opfattelsen er i væsentlige dele af det danske samfund,  

 men  

 i sådanne tilfælde er reklamereglerne skrevet ud fra den grundholdning, der  

 klart kom til udtryk under Folketingets forhandlinger, at tv-reklamen ikke i  

 nogen henseende bør være unødigt krænkende, jfr. herved også bekendtgørelsens  

 §  

 1, stk. 3. Dette indebærer, at reklameindslag, om hvis sømmelighed der kan  

 rejses begrundet tvivl, skal afvises.
Nævnet finder, at de  

 påklagede reklameindslag utvivlsomt har overskredet den således beskrevne  

 grænse.
At reklameindslagenes formål kan siges at være et ønske om at fremme  

 sikkerheden og dermed modvirke udbredelsen af en livstruende sygdom (AIDS)  

 berettiger ikke den anvendte form.
 Som følge heraf finder  

 nævnet, at den påklagede reklame ikke opfylder de krav til reklamer i TV 2,  

 der stilles i § 1, i bekendtgørelse om indholdet af reklameindslag, der  

 bringes i TV 2.
 Nævnet skal i forlængelse  

 heraf henstille til TV 2 Reklame A/S, at reklamen ikke bringes påny.
... " I et radiointerview den 25.  

 februar 1990 uddybede nævnets formand afgørelsen.
Han fremhævede, at  

 vurderingen  

 af sømmelighed må tage udgangspunkt i, hvad den almindelige befolkning  

 opfatter  

 som sømmeligt og anførte, at homoseksualitet i den almindelige befolknings  

 opfattelse ikke er noget, der bør vises frem.
Det, som nævnet især finder  

 usømmeligt, er, at to mænd kysser hinanden.
Landsforeningen gjorde  

 gældende, at det var anstødeligt, at bøssers identitet og livsform skulle  

 stemples som usømmelig, og at nævnets afgørelse var ude af trit med de  

 fremherskende  

 holdninger og moralopfattelser i det danske samfund.
Landsforeningen henviste  

 her bl.a. til tilføjelsen til straffeloven om forbud mod diskrimination på  

 grund af seksualitet og til vedtagelsen af loven om registreret partnerskab.
 I en udtalelse til mig  

 anførte Radio- og TV-Reklamenævnet bl.a.:
 " ...
 Nævnets afgørelse af 21.  

 februar 1990 er truffet på basis af § 1 i den gældende bekendtgørelse om  

 indholdet af reklameindslag, der bringes i TV 2. Heri er hjemlet et  

 sømmelighedskrav.
Et sådant krav er ikke  

 gældende for de almindelige programindslag i tv (DR og TV 2), og der udsendes  

 da også lejlighedsvis programmer, der efter en traditionel bedømmelse må  

 anses  

 for usømmelige, idet de for eksempel indeholder detaillerede skildringer af  

 det  

 menneskelige kønsliv, incl. parringsakten, og drøftelser af seksuelle  

 forhold,  

 der afviger fra de sædvanlige normer etc.
Bl.a. herved er der måske i nogen  

 grad sket et skred i den almindelige opfattelse af, hvad der må anses for  

 sømmeligt.
Drejer det sig imidlertid om  

 reklame, har det utvivlsomt været hensigten med de gældende regler at  

 fastlægge  

 en langt mere tilbageholdende kurs.
Herved erindres, at tv-reklamereglerne er  

 af fælleseuropæisk beskaffenhed.
Nævnet føler sig derfor forpligtet til at  

 anvende traditionelle sømmelighedskriterier på tv-reklamen.
... " I min afsluttende skrivelse  

 til Landsforeningen for bøsser og lesbiske udtalte jeg følgende:
 "Efter lov om radio- og  

 fjernsynsvirksomhed § 19d fastsætter kommunikationsministeren nærmere regler  

 om, hvorledes reklamer kan indgå i programvirksomheden.
 For TV 2 er sådanne regler  

 fastsat i bekendtgørelse nr. 416 af 18. juni 1987 om indholdet af  

 reklameindslag, der bringes i TV 2.
 Bekendtgørelsens § 1 har  

 følgende ordlyd:
 "§ 1.  

  

 Reklame i TV 2 skal, som al anden reklame, være lovlig,  

 sømmelig, hæderlig og sandfærdig og være udformet med behørig social  

 ansvarsfølelse.
 Stk. 2.  

  

 Reklameindslag skal respektere principperne for loyal  

 konkurrence, således som disse kommer til udtryk i markedsføringsloven og i  

 alment accepterede reklameetiske normsæt.
Stk. 3.  

  

 Der skal ved iagttagelsen af de i stk. 1 og 2 nævnte hensyn  

 lægges vægt på de omstændigheder, hvorunder tv-modtagning i almindelighed  

 finder sted." Radio- og TV-Reklamenævnet  

 har lagt til grund, at indslaget "Husk kondom når der er knald på"  

 skal betragtes som et reklameindslag, for hvilket bekendtgørelsens regler er  

 gældende.
Dette spørgsmål har jeg ikke gjort til genstand for nærmere  

 undersøgelse  

 og har således - uprøvet - lagt til grund, at der er tale om reklame i  

 bekendtgørelsens  

 forstand.
 Radio- og TV-Reklamenævnet  

 har fundet, at indslaget "Husk kondom når der er knald på"  

 overskrider grænserne for, hvad der må anses for sømmeligt, og dermed er i  

 strid med bekendtgørelsen § 1, stk. 1.
På baggrund af det ovenfor  

 omtalte radiointerview med nævnets formand går jeg ud fra, at det navnlig er  

 scenen, hvor de to mænd kysser hinanden, der - set i den givne sammenhæng -  

 efter nævnets opfattelse overskrider sømmelighedens grænser.
Jeg går herved  

 ud  

 fra, at nævnets sømmelighedsbedømmelse er påvirket af, at det er to mænd, og  

 ikke mand og kvinde, der kysser hinanden.
Jeg er enig med nævnet i, at  

 sømmelighedskravets indhold skal baseres på den fremherskende moralopfattelse  

 i  

 Danmark.
Afgørende bliver imidlertid nævnets egen vurdering af, hvad der er  

 den  

 fremherskende moralopfattelse i Danmark på dette område.
Efter de regler, der  

 gælder for min virksomhed, kan jeg ikke kritisere en sådan vurdering - der er  

 af skønsmæssig karakter - medmindre der foreligger særlige omstændigheder.
 Jeg forstår, at nævnet mener,  

 at den fremherskende moralopfattelse i Danmark sætter snævrere grænser for,  

 hvilke homoseksuelle samværsformer der kan vises på en tv-skærm, end hvad der  

 gælder for heteroseksuelle forhold, i hvert fald når der er tale om  

 reklameindslag.
Nævnets opfattelse er efter  

 min mening diskutabel, fordi den indebærer en diskriminiation over for  

 homoseksuelle.
Folketinget har i 1989 ved vedtagelsen af loven om registreret  

 partnerskab søgt at afskaffe - eller i hvert fald begrænse - en sådan  

 diskrimination og har herved samtidig givet udtryk for den dominerende  

 tendens  

 i udviklingen af den almindelige moralopfattelse i forhold til  

 homoseksualitet.
Landsforeningens  

 reklameindslag har til formål at oplyse om risikoen for at blive smittet med  

 AIDS.
Der er ikke tale om en sædvanlig reklame, hvis kommercielle formål er  

 at  

 sælge en vare.
Nævnet har ved vurderingen af reklamens sømmelighed  

 udtrykkeligt  

 taget afstand fra at lægge vægt på det særlige formål.
Formålet med et  

 tv-spot  

 kan dog efter min opfattelse ikke være ganske uden betydning for, om seerne  

 vil  

 føle deres moral krænket.
Det kan ikke udelukkes, at et indslag vil blive  

 opfattet som mindre stødende, hvis formålet (som her) er at advare mod  

 udbredelsen af en fatal sygdom, end hvis formålet er rent kommercielt.
Uanset dette finder jeg  

 imidlertid ikke at have tilstrækkeligt grundlag for at karakterisere nævnets  

 afgørelse som stridende imod almindelige retsgrundsætninger vedrørende  

 ikke-diskrimination, idet jeg må henholde mig til, at det - som anført  

 ovenfor  

 - i almindelighed falder uden for ombudsmandens beføjelser at udtale kritik  

 af  

 myndighedernes skønsudøvelse." Radio- og TV-Reklamenævnet  

 meddelte efterfølgende, at nævnet på baggrund af min udtalelse havde taget  

 afgørelsen vedrørende reklameindslaget op til fornyet overvejelse.
 Nævnet havde meddelt  

 landsforeningen, at man ville genoverveje afgørelsen på vilkår, at det af  

 reklameindslaget kom til at fremgå - udtrykkeligt og klart, såvel ved  

 indledningen, som afslutningsvis - at der er tale om en advarsel mod  

 udbredelsen af den fatale sygdom AIDS, og at reklameindslaget hidrører fra  

 Landsforeningen for bøsser og lesbiske.
Da landsforeningen kunne  

 acceptere disse vilkår, udbad nævnet sig et konkret forslag (i form af en  

 videokassette)  

 til en rettet udgave af reklamen.
Et sådant forslag blev godkendt af nævnet.
