Afdelingen oplyste, at medicinfremkaldt leverbetændelse i  

 forbindelse med Ticlidbehandling er meget sjælden, og bivirkningen er  

 derfor ikke medtaget i den skriftlige information, som blev udleveret i  

 forbindelse med behandlingen.
Der blev endvidere ikke informeret mundtligt om  

 muligheden for leverbetændelse (toksisk leverpåvirkning), da  

 risikoen herfor blev anset for værende minimal.
Information om bivirkninger Patientklagenævnet lagde vægt på, at det  

 af sygeplejekardex fremgår, at patienten dagen inden indgrebet fik  

 udleveret afdelingens skriftlige informationsmateriale om hjertekrampe og  

 undersøgelse af hjertets kranspulsårer.
 Der er i sagen modstridende oplysninger om, hvorvidt  

 patientinformationen omhandlende den medicinske efterbehandling efter  

 stentanlæggelse i en kranspulsåre i hjertet blev udleveret.
 Det er i sådanne tilfælde afgørende, om  

 der foreligger yderligere oplysninger i sagen, der kan understøtte den  

 ene forklaring frem for den anden, således at Patientklagenævnet  

 kan vurdere, hvad der er foregået.
 Nævnet har lagt vægt på, at det af  

 udtalelser fra afdelingens overlæge og sygeplejersker fremgår, at  

 det er afdelingens faste procedure i forbindelse med Ticlidbehandling at  

 udlevere skriftlig samt mundtlig patientinformation.
 Efter en samlet vurdering af sagens oplysninger, finder  

 nævnet det herefter ikke godtgjort, at patientinformationen  

 vedrørende Ticlidbehandling ikke er blevet givet til patienten.
 Patientklagenævnet fandt, at ordinationen af  

 Ticlid-behandling var velbegrundet, og at patienten fik information i et  

 omfang, der lever op til det forventelige og følger normen for, hvad  

 der er gældende indenfor det kardiologiske område i Danmark.  

 Nævnet fandt herunder, at den bivirkning der ramte patienten er  

 så sjælden, at det ikke i henhold til lægeloven kan  

 kritiseres, at der ikke blev informeret herom.
 Nævnet finder imidlertid, at det havde været  

 hensigtsmæssigt, om det havde fremgået af journalen, at patienten  

 var blevet informeret.
