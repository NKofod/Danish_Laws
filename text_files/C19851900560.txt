(Til samtlige kommuner, social- og  

 sundhedsforvaltningen) 1.
 Denne vejledning træder i stedet for sikringsstyrelsens vejledning af 6.  

 juni 1983. Vejledningen er ændret på forskellige punkter som følge af de  

 erfaringer, der er indvundet i forbindelse med dagpengeudvalgets behandling  

 af karensdagssager vedrørende arbejdsskader.
 2.
Social- og sundhedsforvaltningerne skal have kendskab til  

 arbejdsskadeforsikringslovgivningen, fordi De følgende afsnit indeholder:
 En gennemgang af arbejdsskadeforsikringslovgivningens hovedprincipper med  

 en redegørelse for reglerne om anmeldelse (3).
 Nogle supplerende bemærkninger om arbejdsskadebegrebet med særligt henblik  

 på vurderingen i dagpengesager (4).
En redegørelse for, hvornår selvstændige erhvervsdrivende m.fl. omfattes  

 af reglerne i dagpengelovens § 38 (5) og en omtale af reglerne om dagpenge efter arbejdsskade til personer uden  

 sædvanlig dagpengegivende indtægt, jfr. dagpengelovens § 39 (6).
 3.
 Arbejdsskadeforsikringslovgivningen.
Anmeldelsesregler En arbejdsskade, som antages at begrunde krav på sygebehandling, optræning og hjælpemidler, erstatning for tab af erhvervsevne, erstatning for varigt meen, overgangsbeløb til efterladte ved dødsfald, forsørgertabserstatning, skal snarest muligt og senest inden 8 dage efter skadens indtræden  

 anmeldes til vedkommende forsikringsselskab.
Er forsikring ikke tegnet, skal  

 anmeldelse ske til sikringsstyrelsen.
I erhvervssygdomstilfælde regnes  

 8-dages-fristen fra det tidspunkt, da den anmeldelsespligtige har fået  

 kendskab til, at lidelsen må antages at være arbejdsbetinget.
 Selv om en arbejdsskade ikke er blevet anmeldt efter disse regler, skal  

 alle arbejdsskader, som faktisk har medført uarbejdsdygtighed i 5 uger efter  

 skadens indtræden, anmeldes senest 8 dage derefter til vedkommende  

 forsikringsselskab eller, hvis forsikring ikke er tegnet, til  

 sikringsstyrelsen.
 Omfattet af lovgivningen er:
Selv ganske kortvarige og måske tilfældige tjenester - håndsrækninger -  

 vil kunne være omfattet af loven.
Det forudsættes dog, at der er tale om en  

 egentlig arbejdsindsats i en andens interesse, og at hjælpen er nødvendig  

 samt ønsket eller accepteret af modparten.
 Gensidig hjælp mellem selvstændige, hvor det er den personlige  

 arbejdskraft, der er afgørende, vil ligeledes kunne medføre anerkendelse  

 efter loven.
 Arbejdsgiverens ægtefælle omfattes ikke af loven, mens familiemedlemmer  

 iøvrigt er omfattet, hvis de efter arten og omfanget af deres beskæftigelse i  

 arbejdsgiverens virksomhed kan sidestilles med andre arbejdere.
Ordene »antaget til arbejde« indebærer, at der skal foreligge  

 arbejdsaftale, og at der skal være tale om et tjenesteforhold.
Det vil sige,  

 at arbejdsgiveren tilrettelægger og fører tilsyn med arbejdet, og at den  

 ansatte står i et underordnelsesforhold til arbejdsgiveren.
 En ansat, der kommer til skade i arbejdstiden under forsøg på at forebygge  

 ulykker eller afværge større materielle eller kulturelle tab, uden at  

 forsøget er et led i arbejdet, er omfattet af lovgivningen.
Den selvstændige erhvervsdrivende, der udfører et arbejde som led i sin  

 egen erhvervsvirksomhed, vil normalt ikke være omfattet af loven.
Aktionærer  

 i et aktieselskab og anparthavere - herunder eneanparthavere - i et  

 anpartsselskab, der udfører arbejde i selskabets tjeneste, anses dog for  

 omfattet af loven.
 Ved arbejdsskade forstås i loven:
 4.
 Nogle supplerende bemærkninger om arbejdsskadebegrebet med særligt henblik  

 på vurderingen i dagpengesager.
 Det følger af dagpengelovens § 38, at reglen om, at dagpenge først  

 udbetales fra 2. hele fraværsdag, ikke gælder, når der er tale om det første  

 fravær, der skyldes en arbejdsskade.
 Det arbejdsskadebegreb, der anvendes i denne forbindelse, er  

 arbejdsskadeforsikringslovgivningens sædvanlige begreb, som der er redegjort  

 for under punkt 3 ovenfor.
 Det er således en forudsætning for karensdagsfritagelsen, at der  

 foreligger en ulykke, påvirkning eller sygdom, der ville kunne anerkendes,  

 hvis den blev anmeldt.
Men der er ret til at blive fritaget for karensdagen, selv om der faktisk  

 ikke sker anmeldelse.
Der er således ikke pligt til at anmelde, når der ikke  

 er udsigt til varige følger.
Det betyder, at der dagpengemæssigt kan blive  

 tale om at tage stilling til tilfælde, der har et ganske kort forløb, og til  

 sygdomsarter, der ellers kun sjældent vurderes i forhold til  

 arbejdsskadebegrebet.
Efter dagpengelovens § 15 skal der udbetales forskud, når det sociale  

 udvalg skønner, at det er uberettiget, at en arbejdsgiver undlader at betale  

 dagpenge.
Der vil dog være grundlag for at udbetale forskud i tilfælde, hvor  

 det er klart underbygget, at der foreligger en arbejdsskade.
 Typiske tilfælde, hvor der kan blive tale om at yde forskud, er dels  

 arbejdsulykker og dels erhvervssygdomme, som klart er omfattet af  

 sikringsstyrelsens bekendtgørelse nr. 695 af 28. december 1984.
 Dagpengeudvalget har ved de konkrete afgørelser lagt vægt på, at  

 arbejdsulykker efter omstændighederne vil kunne dokumenteres tilstrækkeligt  

 ved den tilskadekomnes egen forklaring og vidneudsagn fra arbejdskolleger,  

 tillidsmænd eller sikkerhedsrepræsentanter, eller en skadestuerapport.
Når det drejer sig om skadelige påvirkninger af kortere varighed og om  

 erhvervssygdomme, vil det normalt være nødvendigt, at der foreligger lægelige  

 oplysninger, der angiver lidelsens art og sandsynlige forbindelse med  

 lønmodtagerens arbejde.
Hvis lidelsen ikke er en egentlig erhvervssygdom, som  

 er omfattet af sikringsstyrelsens bekendtgørelse nr. 695 af 28. december  

 1984, må det endvidere overfor erhvervssygdomsudvalget godtgøres, at den i  

 det enkelte tilfælde skyldes arbejdsforholdene.
Den i arbejdsgiverperioden normalt anvendte »kryds- og  

 bolleerklæring« er ikke fyldestgørende i disse tilfælde.
Der må  

 indhentes lægeerklæring efter dagpengelovens § 20, oplysninger fra læge eller  

 sygehus efter dagpengelovens § 52 eller eventuelt en fri attest om lidelsens  

 art og sandsynlige forbindelse med lønmodtagerens arbejde.
 Erklæringer, der rekvireres af det sociale udvalg, betales af kommunen.
 I tilfælde, hvor en arbejdsskade anmeldes til forsikringsselskabet eller  

 af en læge/tandlæge til sikringsstyrelsen, betales lægeerklæringen af  

 selskabet/sikringsstyrelsen.
De nødvendige lægelige oplysninger kan sædvanligvis ikke tilvejebringes  

 efterfølgende, når sygdommen er ophørt.
Det er derfor vigtigt, at  

 lønmodtageren straks ved sin henvendelse til social- og sundhedsforvaltningen  

 opfordres til at opsøge en læge, når det skønnes nødvendigt, at sygdommens  

 art og forbindelse med arbejdet er lægeligt dokumenteret.
Hvis sygdommen  

 allerede er ophørt før henvendelsen, og lønmodtageren ikke er tilset af en  

 læge i forvejen, vil der sjældent være tilstrækkeligt grundlag for det skøn,  

 som skal begrunde udbetaling af forskud.
 Om de enkelte grupper af sygdomme m.v. bemærkes iøvrigt:
Sene- og muskellidelser Sene-/muskellidelser anerkendes efter sikringsstyrelsens bekendtgørelse  

 nr. 695 af 28. december 1984 som erhvervssygdomme, hvis de er forårsaget af  

 overbelastning og tillige har medført hel eller delvis opgivelse af  

 sædvanligt arbejde.
Det er ikke tilstrækkeligt, at den pågældende ikke har  

 kunnet tåle det sene- og muskelbelastende arbejde når belastningen ikke i  

 almindelighed vil udløse den pågældende lidelse.
En kortvarig sygemelding  

 betragtes ikke som opgivelse af sædvanligt arbejde.
 Der vil navnlig være tale om muskellidelser i underarme  

 (seneskedehindebetændelse) og i albuer (tennisalbuer), men også lidelser i  

 skulder og ryg vil kunne anerkendes.
 Sene- og muskellidelser vil undertiden kunne anerkendes som kortvarig  

 skadelig påvirkning efter lovens § 9, stk. 2, når sygdommen er forårsaget af  

 uvant arbejde, og symptomerne har vist sig få dage (maksimalt 5 dage) efter  

 arbejdets påbegyndelse.
Ryglidelser Ryglidelser, som f.eks. hold i ryggen, lumbago og discusprolaps, kan være  

 traumatisk betinget.
Ofte opstår de imidlertid pludseligt, uden at der kan  

 påvises nogen årsag, og i så fald vil de ikke kunne anerkendes som en  

 arbejdsskade efter arbejdsskadeforsikringsloven.
 For at kunne henføre sådanne ryglidelser under loven, jfr. lovens § 9, nr.  

 1, må det kræves, at vedkommende har været udsat for et egentligt  

 ulykkestilfælde og at lidelsen har manifesteret sig i umiddelbar tilslutning  

 hertil.
Det er således ikke tilstrækkeligt til at anerkende tilfælde som en  

 arbejdsskade, at lidelsen viser sig i forbindelse med løft af mere eller  

 mindre tunge byrder eller anden form for rygbelastende arbejde.
Der skal være  

 indtruffet en fra arbejdets sædvanlige gang afvigende begivenhed.
 Som ulykkestilfælde regnes tillige tungt løftearbejde, hvis  

 arbejdsforholdene ekstraordinært tvinger til, at løftet må foregå i helt  

 akavede stillinger, f.eks. på grund af pladsforholdene.
 Ryglidelser vil undtagelsesvis kunne anerkendes som arbejdsskade efter  

 lovens § 9, stk. 2, der omhandler kortvarig skadelig påvirkning af en vis  

 varighed, men dog ikke ud over nogle få dage.
 For at kunne anerkende efter denne bestemmelse må der være tale om helt  

 ekstraordinære situationer, således f.eks. hvis en forsikret, der normalt  

 ikke er beskæftiget med rygbelastende arbejde, i nogle få dage sættes til at  

 udføre et stærkt rygbelastende arbejde.
 Der er kun beskedne muligheder for at anerkende ryglidelser som  

 erhvervssygdomme efter lovens § 9, nr. 3 og § 10.
Rygsygdomme som sådan omfattes ikke af sikringsstyrelsens bekendtgørelse  

 nr. 695 af 28. december 1984 om erhvervssygdomme, se dog ovenfor om sene- og  

 muskellidelser.
Ligeledes vil afrivningsbrud på rygsøjlens torntappe  

 forårsaget af overanstrengelse kunne anerkendes som erhvervssygdom.
Infektionssygdomme Almindeligt forekommende infektionssygdomme som influenza, forkølelse,  

 halsbetændelse og lignende vil som hovedregel ikke kunne anerkendes som  

 arbejdsskade, da risikoen for at pådrage sig en sådan smitsom sygdom normalt  

 ikke er større på arbejdspladsen end udenfor.
Udsættelse for kulde, træk eller temperatursvingninger på arbejdspladsen  

 øger ikke risikoen for at pådrage sig en smitsom sygdom.
Dette gælder også  

 infektionssygdomme, som medfører betændelse i f.eks. ører eller nyrer.
 For personale på sygehuse, plejehjem og børneinstitutioner m.fl. gælder  

 dog, at en sygdom kan godkendes som arbejdsskade, når det kan godtgøres, at  

 risikoen for at pådrage sig en smitsom sygdom på arbejdspladsen har været  

 væsentlig større end udenfor - fordi der i institutionen inden for et kortere  

 tidsrum har været en ophobning af tilfælde, uden at noget tilsvarende har  

 været tilfældet udenfor, som f.eks. ved en lokal epidemi af diarree.
Mindre almindeligt forekommende infektionssygdomme, som fåresyge, røde  

 hunde, skarlagensfeber o.a. kan godkendes som arbejdsskade, når den  

 pågældende har haft kontakt med en konkret smittekilde.
Det kræves i disse  

 tilfælde, ikke at der har været en ophobning af tilfælde på arbejdspladsen,  

 men derimod at der kan påvises en bestemt smittekilde, og at der er rimelig  

 sandsynlighed for, at smitten stammer derfra.
Undtagelsesvis kan visse infektiøse og parasitære sygdomme anerkendes som  

 erhvervssygdomme.
Det drejer sig om:
 Smitte med en sådan infektion vil kunne anerkendes, uden at en bestemt  

 smittekilde kan påvises.
Andre sygdomme Brud på skelettet, beskadigelse af muskulatur eller hjernerystelse som  

 følge af fald på arbejdspladsen kan anerkendes som arbejdsskade.
 Hovedpine og svimmelhed efter udsættelse for organiske opløsningsmidler  

 vil kunne anerkendes som arbejdsskade, da der er tale om udsættelse for  

 stoffer optaget i fortegnelsen.
 Hovedpine efter støjudsættelse vil ikke kunne anerkendes som arbejdsskade,  

 medmindre der i samme forbindelse er tale om døvhed eller væsentlig  

 tunghørighed.
 Stress vil ikke kunne anerkendes, da der er tale om en skadelig påvirkning  

 af mere end nogle få dages varighed og lidelsen ikke er omfattet af  

 erhvervssygdomsfortegnelsen.
Sygdomme, der forelægges erhvervssygdomsudvalget Efter arbejdsskadeforsikringslovens § 10, stk. 3, er der mulighed for  

 efter forelæggelse for erhvervssygdomsudvalget at anerkende lidelser, der  

 ikke omfattes af styrelsens bekendtgørelse om erhvervssygdomme som  

 arbejdsskade, hvis det godtgøres, enten at sygdomme efter den seneste  

 medicinske erfaring opfylder de krav, der stilles til erhvervssygdomme, eller  

 at sygdommen må anses for udelukkende eller i overvejende grad at være  

 forårsaget af arbejdets særlige art.
 5.
 Om dagpenge efter arbejdsskade på grundlag af anden dagpengegivende  

 indtægt end lønindtægt.
 Bestemmelsen i dagpengelovens § 38 har som omtalt fået den nye betydning  

 ved lovændringen pr. 1. april 1983, at en ansat trods indførelsen af den  

 almindelige karensdag har ret til dagpenge fra 1. dag fra sin arbejdsgiver,  

 når der er overgået ham en arbejdsskade.
 Herudover betyder § 38 som hidtil, at dagpenge på grundlag af anden  

 dagpengegivende indtægt end lønindtægt, der ellers som hovedregel først ydes  

 efter 3 ugers forløb, i visse tilfælde må udbetales allerede fra 1. dag.
 For det første gælder dette, når den, som er blevet udsat for en  

 arbejdsskade hos en arbejdsgiver, tillige har indtægter ved selvstændig  

 erhvervsvirksomhed.
 For det andet gælder det de særlige grupper af selvstændige  

 erhvervsdrivende, som er omfattet af bestemmelser i  

 arbejdsskadeforsikringsloven, når de kommer til skade under arbejde i deres  

 egen virksomhed, jfr. pkt. 3 (ejere af skibe, arbejdsskadeforsikringslovens §  

 5, stk. 2, og selvstændige fiskere, arbejdsskadeforsikringslovens § 8).
 For det tredie gælder det selvstændige erhvervsdrivende, når de kommer til  

 skade i særlige arbejdssituationer, som omfattes af  

 arbejdsskadeforsikringslovgivningen, jfr. pkt. 3 (f.eks. under udøvelse af  

 borgerligt ombud, forsøg på redning af menneskeliv, frivillig tjeneste i  

 hjemmeværn eller civilforsvar og ydelse af en håndsrækning eller af gensidig  

 aftalt hjælp mellem flere selvstændige erhvervsdrivende).
Dagpenge på grundlag af indtægter ved selvstændig virksomhed ydes i alle  

 disse tilfælde af det offentlige på grundlag af de pågældendes  

 dagpengegivende anden indtægt end lønindtægt.
Disse dagpenge nedsættes i det  

 omfang, de sammenlagt med dagpenge og løn for samme tidsrum fra en  

 arbejdsgiver overstiger dagpengemaksimum, jfr. dagpengelovens § 24, stk. 9.
 6.
 Om dagpenge efter arbejdsskade til personer uden sædvanlig dagpengegivende  

 indtægt.
 Når personer, der ikke er fuldt beskæftiget ved erhvervsmæssigt arbejde,  

 eller som normalt er uden erhvervsmæssig beskæftigelse (f.eks. en del gifte  

 kvinder og pensionister, der påtager sig småjobs), kommer til skade i en af  

 de særlige arbejdssituationer, der er nævnt under pkt 5, har de ret til  

 dagpenge fra 1. dag, udmålt på grundlag af en dagpengegivende indtægt, der  

 efter dagpengelovens § 39 fastsættes efter et skøn.
For enkelte persongrupper er der fastsat bestemte årslønninger, der må  

 lægges til grund ved dagpengeberegningen.
For gifte kvinder, der normalt ikke  

 påtager sig arbejde for fremmede eller ikke udnytter deres arbejdskraft fuldt  

 ud ved arbejde for fremmede, men har pådraget sig en arbejdsskade under  

 midlertidig ansættelse, lægges fra 1. april 1984 35.800 kr. (fra 1. april  

 1985: 37.200 kr.) til den faktiske indtægt.
For personer uden egentligt  

 erhverv regnes der fra 1. april 1984 med en årsløn på mindst 15.000 kr. (fra  

 1. april 1985: 16.000 kr.).
