En frisørskole afsætter fra Sverige et korrespondancekursus i 10 lektioner  

 i frisørlære.
Kursusbrevene indholder spørgeformularer, som returneres i  

 udfyldt stand til en lærer, der retter og godkender svarene.
Eleverne har  

 endvidere adgang til telefonisk rådgivning og har ret til et diplom.  

 Frisørskolen er ikke godkendt af offentlig myndighed eller faglig  

 organisation. frisørskolens sigte er en faglig uddannelse, og det var derfor  

 opfattelsen, at kursusvirksomheden er undtaget fra momspligten, jf. § 2, stk.  

 3, litra c, som håndarbejde.
 Told- og Skattestyrelsen fandt ikke, at kurset havde karakter af egentlig  

 skolemæssig eller faglig uddannelse i håndarbejde, idet klipning af hår efter  

 styrelsen opfattelse ikke kan karakteriseres som håndarbejde.
 Nævnet har besluttet at stadfæste styrelsens afgørelse, hvorefter  

 virksomhedens salg af kursusbreve er momspligtigt, jf. lovens § 2, stk. 2.
Kursusvirksomheden falder ikke ind under en af de opregnede undtagelser i  

 § 2, stk. 3, litra c, der på grund af bestemmelsens karakter af en undtagelse  

 fra den generelle momspligt må fortolkes restriktivt.
Kursusvirksomheden kan  

 trods indholdet ikke anses for en faglig uddannelse eller som håndarbejde i  

 den betydning, som må tillægges undtagelsen i § 2, stk. 3, litra c.
 Nævnet har lagt vægt på, at undervisningen ikke er godkendt af det  

 offentlige eller af en faglig organisation.
