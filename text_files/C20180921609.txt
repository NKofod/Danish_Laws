Cirkulære om regulering af satser for kontorholdsgodtgørelse pr. 1. april 2018 (Til samtlige ministerier mv.) 1. Ifølge kapitel 4 i aftale af 16. oktober 1989 om kontorholdsgodtgørelse, udsendt med Finansministeriets cirkulære nr. 164 af 22. november 1989 (APD. nr. 116/89), reguleres satserne for de aftalte godtgørelser årligt pr. 1. april.
 De pr. 1. april 2018 gældende maksimale beløb for kontorholdsgodtgørelse fremgår af vedlagte bilag.
Den maksimale godtgørelse for rengøring på 7.756,85 kr. er uændret.
Godtgørelsen vil blive justeret, når ny stedtillægssats foreligger.
 2. Dette cirkulære træder i kraft den 1. april 2018.
 Samtidig ophæves Finansministeriets cirkulære nr. 9324 af 31. marts 2017 om regulering af satser for kontorholdsgodtgørelse pr. 1. april 2017 (Modst. nr. 010-17).
