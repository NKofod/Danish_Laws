Skriftlig fremsættelse (23. april 2003) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
 Forslag til lov om  

 ændring af lov om registreringsafgift af motorkøretøjer mv. (Nedsættelse af  

 registreringsafgiften ved ekstraordinære prisstigninger på personbiler).
(Lovforslag nr.
L 220).
 Regeringen ønsker ikke, at ekstraordinært store stigninger i  

 bilpriserne skal føre til øgede indtægter for statskassen.
 Det foreslås derfor at indføre en ordning, der modgår de  

 moms og registreringsafgiftsmæssige følger af prisstigninger, der ligger ud  

 over hvad priserne i øvrigt stiger.
 Dermed sikres, at registreringsafgiften - i modsætning til  

 nu - ikke i sig selv forstærker særligt kraftige stigninger i bilpriserne.
 Vi kan naturligvis ikke forudsige omfanget af de forestående  

 stigninger i bilpriserne og det samlede skatteprovenu, men vi kan forberede  

 registreringsafgiftsloven til at til at tage højde for dem ved modsvarende  

 nedsættelser i registreringsafgiften af personbiler.
 Ordningen går i store træk ud på, at for en almindelig bil,  

 med en registreringsafgift på ca. 120.000 kr. som stiger ekstraordinært i  

 pris  

 svarende til den gennemsnitlige stigningstakt for alle biler, vil ét  

 procentpoints ekstraordinær stigning medføre en registreringsafgift, der er 2  

 procentpoint eller ca. 2.000 kr. lavere end ellers.
 Bilkøberen må selv betale den ordinære prisstigning, afgift  

 af denne og den ekstraordinære merpris for selve bilen.
 Sammenlignet med et finanspolitisk neutralt forløb medfører  

 forslaget derfor et provenutab på cirka 35 mio. kr. pr. procentpoint enhed  

 ekstraordinær stigning i bilpriserne.
 Idet jeg i øvrigt henviser til lovforslagets bemærkninger,  

 skal jeg anbefale lovforslaget til Tingets velvillige behandling.
