 Bekendtgørelse om ændring af bekendtgørelse om åbning og kontrol af post, undersøgelse af patientstuer og ejendele, kropsvisitation og anvendelse af kropsscannere og narkohunde m.v.
§ 1 I bekendtgørelse nr. 1081 af 27. oktober 2019 om åbning og kontrol af post, undersøgelse af patientstuer og ejendele, kropsvisitation og anvendelse af kropsscannere og narkohunde m.v. foretages følgende ændringer:
 1. Bekendtgørelsens titel affattes således:
 »Bekendtgørelse om åbning og kontrol af post, anvendelse af udåndings- eller urinprøver, undersøgelse af patientstuer og ejendele, kropsvisitation og anvendelse af kropsscannere, bagagescannere og narkohunde m.v.«.
 2. Indledningen affattes således:
»I medfør af § 19 a, stk. 8, i lov om anvendelse af tvang i psykiatrien m.v., jf. lovbekendtgørelse nr. 185 af 1. februar 2022, fastsættes:« 3. I § 3, stk. 1, ændres »patient eller at der skal anvendes kropsscannere« til: »patient, at der skal anvendes udåndings- eller urinprøver, eller at der skal anvendes kropsscannere, bagagescannere«.
 4. Efter § 4 indsættes:
»§ 4 a.
Ved anvendelse af udåndings- og urinprøver, som nævnt i § 3, stk. 1, bør der ikke være andre patienter til stede.« 5. I § 8, stk. 1, 1. pkt., indsættes efter »kropscannere«: »og bagagescannere«.
 6. I § 8, stk. 2, indsættes efter »Region Sjælland«: »og retspsykiatriske afdelinger«.
 7. I § 8 indsættes som stk. 4 og 5:
 »Stk. 4. Ved bagagescannere forstås apparater, der kan undersøge tasker, pakker og lignende ved gennemstråling med ioniserende stråling.
Stk. 5. Undersøgelse af besøgende med krops- eller bagagescannere kan ikke gennemtvinges.
Besøgende kan dog nægtes adgang til afdelingen, hvis de besøgende ikke vil lade sig undersøge.« § 2 Bekendtgørelsen træder i kraft den 2. marts 2023.
