 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 102 af 4. februar 1994, som senest ændret ved § 4 i  

 lov nr. 299 af 27. april 1994, foretages følgende ændringer:
 1. I § 4, stk. 1, nr. 4, ændres »§ 4 a, stk. 1, nr. 1  

 og 3,» til: »§ 4 a, stk. 1, nr. 1, 3 og 6,».
 2. I § 4, stk. 1, nr. 5, ændres »§ 4 a, stk. 1, nr. 2  

 og 4,» til: »§ 4 a, stk. 1, nr. 2, 4 og 7,».
 3. I § 4 a, stk. 1, nr. 3, 2. pkt., indsættes efter  

 »selskabsskattelovens § 1, stk. 1, nr. 1, 2 eller 5 a,» ordene:  

 »bortset fra udbytte fra udenlandske selskaber som omhandlet i nr.  

 6,».
 4. I § 4 a, stk. 1, indsættes efter nr. 5 som nye numre:
§ 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 809 af 7. oktober 1993, som senest  

 ændret ved § 5 i lov nr. 299 af 27. april 1994, foretages følgende ændringer:
 1. I § 5 D, 2. pkt., ændres »Hvis anden  

 kapitalindkomst, som berettiger til lempelse« til: »Hvis anden  

 kapitalindkomst eller indkomst i form af udbytte, som berettiger til  

 lempelse«.
 2. Efter § 33 F indsættes:
» § 33 G.  Såfremt der i den skattepligtige  

 indkomst for en person indgår aktieudbytte efter § 16 A fra selskaber, der er  

 hjemmehørende i udlandet, og udbyttet ikke er omfattet af personskattelovens  

 § 4 a, stk. 1, nr. 6, kan skatteministeren eller den, der bemyndiges dertil,  

 efter ansøgning eftergive den skattepligtige en del af skatten.
Der kan dog  

 ikke eftergives et større beløb end det beløb, hvormed summen af det beløb,  

 som det udbyttegivende selskab har udredet i skat af den del af indkomsten,  

 der ligger til grund for udbyttet, og det beløb, som den skattepligtige har  

 udredet i skat af den til udbyttet svarende del af indkomsten, overstiger  

 summen af de beløb, der skulle have været udredet i skat af henholdsvis det  

 udbyttegivende selskab og den skattepligtige, såfremt det udbyttegivende  

 selskab skulle have været beskattet her i landet af den til grund for  

 udbyttet liggende indkomst.
 Stk. 2.  Såfremt der med den fremmede stat, med Grønland  

 eller med Færøerne er indgået en overenskomst til undgåelse af  

 dobbeltbeskatning, skal der dog ikke ved opgørelsen af det beløb, der kan  

 eftergives, jf. stk. 1, kunne indregnes større skattebeløb end dem, som denne  

 stat, Grønland eller Færøerne efter overenskomsten har et ubetinget krav på  

 at oppebære.
Stk. 3.  Stk. 1 finder tilsvarende anvendelse på  

 afståelsessummer efter § 16 B, som modtages fra selskaber, der er  

 hjemmehørende i udlandet, og som ikke er omfattet af personskattelovens § 4  

 a, stk. 1, nr. 7.« § 3 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 765 af 16. september 1993, som ændret  

 ved § 3 i lov nr. 1115 af 22. december 1993 og § 6 i lov nr. 1117 af 22.  

 december 1993, foretages følgende ændring:
 I § 24 B indsættes to steder efter »kapitalindtægter«:  

 »eller indkomst i form af udbytte«.
§ 4 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 752 af 15. september 1993, som senest ændret ved §  

 1 i lov nr. 299 af 27. april 1994, foretages følgende ændringer:
 1. I § 13, stk. 4, 3. pkt., indsættes efter  

 »selskabsskattelovens § 1, stk. 1, nr. 1, 2 eller 5 a,» ordene:  

 »bortset fra udbytte fra udenlandske selskaber som omhandlet i stk.  

 5,».
 2. I § 13 indsættes efter stk. 4:
»Stk. 5.  Stk. 4 finder tilsvarende anvendelse på  

 udbytte, som modtages fra selskaber, der er hjemmehørende i udlandet, og som  

 ikke er omfattet af stk. 3. Dette gælder dog kun, såfremt det  

 udbyttemodtagende selskab godtgør, at udbyttet hidrører fra et eller flere  

 selskaber, hvori den til grund for det modtagne udbytte liggende  

 selskabsindkomst beskattes efter regler, der ikke i væsentlig grad afviger  

 fra reglerne her i landet.
Stk. 3, 2. og 3. pkt., finder tilsvarende  

 anvendelse.
For udlodninger fra udenlandske investeringsforeninger, der  

 udsteder omsættelige beviser for medlemmernes indskud, og som ifølge deres  

 vedtægter er forpligtet til inden fristen for indgivelse af selvangivelse at  

 udlodde de i indkomståret indtjente renter, udbytter, kursgevinster og  

 aktieavancer som nævnt i § 1, stk. 1, nr. 5 a, eventuelt nedsat som nævnt i §  

 1, stk. 3, gælder dette endvidere kun den del af beløbet, som overstiger de  

 nævnte renter, kursgevinster, aktieavancer og udbytter fra selskaber, der  

 ikke er skattepligtige efter § 1, stk. 1, nr. 1, 2 eller 5 a, bortset fra  

 udbytte fra udenlandske selskaber omfattet af dette stykke, eventuelt nedsat  

 som nævnt i § 1, stk. 3.« 3. § 17, stk. 2, affattes således:
»Stk. 2.  Såfremt der i den skattepligtige indkomst  

 for et af de i § 1, stk. 1, nr. 1-3, 5 og 5 b, nævnte selskaber og foreninger  

 m.v. indgår udbytte fra selskaber, der er hjemmehørende i udlandet, og som  

 ikke er omfattet af skattefritagelsen i § 13, stk. 3, nedsættes det  

 udbyttemodtagende selskabs - moderselskabets - skat med den del, der svarer  

 til forholdet mellem det modtagne udbytte og den skattepligtige indkomst.
Der  

 kan dog ikke ske nedsættelse med et større beløb end det, som det  

 udbyttegivende selskab - datterselskabet - har udredet i skat af den del af  

 indkomsten, der ligger til grund for udbyttet til moderselskabet.
Det er en  

 betingelse, at det udbyttemodtagende selskab - moderselskabet - har ejet  

 mindst 25 pct. af aktiekapitalen i det udbyttegivende selskab -  

 datterselskabet - enten i hele det indkomstår, hvori udbyttet er modtaget,  

 eller i en sammenhængende periode på mindst to år frem til det tidspunkt,  

 hvor udbyttet modtages.« 4. I § 17 ophæves stk. 3, og i stedet indsættes som  

 nye stykker:
» Stk. 3.  Såfremt der i den skattepligtige  

 indkomst indgår udbytte fra selskaber, der er hjemmehørende i udlandet, og  

 udbyttet ikke er omfattet af § 13, stk. 5, eller af stk. 2, kan  

 skatteministeren eller den, der bemyndiges dertil, efter ansøgning eftergive  

 det udbyttemodtagende selskab en del af skatten.
Der kan dog ikke eftergives  

 et større beløb end det, hvormed summen af det beløb, som det udbyttegivende  

 selskab har udredet i skat af den del af indkomsten, der ligger til grund for  

 udbyttet, og det beløb, som det udbyttemodtagende selskab har udredet i skat  

 af den til udbyttet svarende del af indkomsten, overstiger summen af de  

 beløb, der skulle have været udredet i skat af henholdsvis det udbyttegivende  

 og det udbyttemodtagende selskab, såfremt det udbyttegivende selskab skulle  

 have været beskattet her i landet af den til grund for udbyttet liggende  

 indkomst.
Stk. 4.  Såfremt der med den fremmede stat, med Grønland  

 eller med Færøerne er indgået en overenskomst til undgåelse af  

 dobbeltbeskatning, skal der dog ikke ved opgørelsen af det beløb, der kan  

 eftergives, jf. stk. 3, kunne indregnes større skattebeløb end dem, som denne  

 stat, Grønland eller Færøerne efter overenskomsten har et ubetinget krav på  

 at oppebære.« Stk. 4  bliver herefter stk. 5.
§ 5 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 755 af 15. september 1993, foretages følgende  

 ændringer:
 1. § 10, stk. 3, affattes således:
»Stk. 3.  Udbytte, der ikke er omfattet af stk. 1,  

 og som modtages fra selskaber, der er skattepligtige efter  

 selskabsskattelovens § 1, stk. 1, nr. 1, 2 eller 5 a, medregnes ved  

 opgørelsen af den skattepligtige indkomst med 66 pct. af udbyttebeløbet, når  

 aktierne i det udbyttegivende selskab ikke er omfattet af  

 aktieavancebeskatningslovens § 3. 1. pkt. finder tilsvarende anvendelse på  

 udlodninger fra investeringsforeninger, der udsteder omsættelige beviser for  

 medlemmernes indskud, og som ifølge deres vedtægter er forpligtet til inden  

 fristen for indgivelse af selvangivelse at udlodde de i indkomståret  

 indtjente renter, udbytter, kursgevinster og aktieavancer som nævnt i  

 selskabsskattelovens § 1, stk. 1, nr. 5 a, eventuelt nedsat efter  

 selskabsskattelovens § 1, stk. 3. Det gælder dog kun den del af beløbet, som  

 overstiger de i 2. pkt. nævnte renter, kursgevinster, aktieavancer og  

 udbytter fra selskaber, der ikke er skattepligtige efter selskabsskattelovens  

 § 1, stk. 1, nr. 1, 2 eller 5 a, bortset fra udbytte fra udenlandske  

 selskaber som omhandlet i stk. 4, eventuelt nedsat efter selskabsskattelovens  

 § 1, stk. 3.« 2. I § 10 indsættes efter stk. 3:
»Stk. 4.  Stk. 3 finder tilsvarende anvendelse på  

 udbytte, som modtages fra selskaber, der er hjemmehørende i udlandet, og som  

 ikke er omfattet af stk. 2. Dette gælder dog kun, såfremt den  

 udbyttemodtagende fond eller forening godtgør, at udbyttet hidrører fra et  

 eller flere selskaber, hvori den til grund for det modtagne udbytte liggende  

 selskabsindkomst beskattes efter regler, der ikke i væsentlig grad afviger  

 fra reglerne her i landet.
Skatteministeren fastsætter de nærmere regler om  

 betingelserne for, at dette krav kan anses for opfyldt.
Hidrører en del af  

 udbyttet til den udbyttemodtagende fond eller forening fra et selskab, hvor  

 beskatningen ikke opfylder det nævnte krav, finder stk. 3 ikke anvendelse på  

 denne del af udbyttet.
For udlodninger fra udenlandske  

 investeringsforeninger, der udsteder omsættelige beviser for medlemmernes  

 indskud, og som ifølge deres vedtægter er forpligtet til inden fristen for  

 indgivelse af selvangivelse at udlodde de i indkomståret indtjente renter,  

 udbytter, kursgevinster og aktieavancer som nævnt i selskabsskattelovens § 1,  

 stk. 1, nr. 5 a, eventuelt nedsat som nævnt i selskabsskattelovens § 1, stk.  

 3, gælder dette endvidere kun den del af beløbet, som overstiger de nævnte  

 renter, kursgevinster, aktieavancer og udbytter fra selskaber, der ikke er  

 skattepligtige efter selskabsskattelovens § 1, stk. 1, nr. 1, 2 eller 5 a,  

 bortset fra udbytte fra udenlandske selskaber omfattet af dette stykke,  

 eventuelt nedsat som nævnt i selskabsskattelovens § 1, stk. 3.« 3. § 11, stk. 2, affattes således:
» Stk. 2.  Reglerne i selskabsskattelovens § 17,  

 stk. 3, finder tilsvarende anvendelse på de af denne lov omfattede fonde og  

 foreninger.« 4. § 11, stk. 2, affattes således:
»Stk. 2.  Reglerne i selskabsskattelovens § 17,  

 stk. 2, 3 og 4, finder tilsvarende anvendelse på de af denne lov omfattede  

 fonde og foreninger.« § 6 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  Loven har virkning for indkomst i form af  

 udbytte, der oppebæres i indkomståret 1995 og senere indkomstår, jf. dog stk.  

 3 og 4.
Stk. 3.  For skattepligtige, hvis indkomstår 1995 er  

 påbegyndt før den 1. januar 1995, har personskattelovens § 4, stk. 1, nr. 4,  

 som ændret ved denne lovs § 1, nr. 1, og personskattelovens § 4 a, stk. 1,  

 nr. 3, 2. pkt., som ændret ved denne lovs § 1, nr. 3, dog først virkning for  

 udlodninger, der oppebæres den 1. januar 1995 eller senere.
For udlodninger,  

 der oppebæres før den 1. januar 1995, gælder følgende affattelse af  

 personskattelovens § 4, stk. 1, nr. 4: »aktieudbytte omfattet af  

 ligningslovens § 16 A bortset fra beløb som omfattet af § 4 a, stk. 1, nr. 1,  

 3 og 6,».
For udlodninger, der oppebæres før den 1. januar 1995, gælder  

 følgende affattelse af personskattelovens § 4 a, stk. 1, nr. 3:  

 »udlodninger fra investeringsforeninger, der udsteder omsættelige  

 beviser for medlemmernes indskud, og som ifølge deres vedtægter er forpligtet  

 til inden fristen for indgivelse af selvangivelse at udlodde de i  

 indkomståret indtjente renter, udbytter, kursgevinster og aktieavancer som  

 nævnt i selskabsskattelovens § 1, stk. 1, nr. 5 a, litra a-c.
Det gælder dog  

 kun den del af beløbet, der svarer til forholdet mellem foreningens samlede  

 indtægt ved udbytte fra selskaber omfattet af selskabsskattelovens § 1, stk.  

 1, nr. 1 og 2, eller udbytte fra udenlandske selskaber som omhandlet i nr. 6  

 og foreningens samlede udlodning,».
 Stk. 4.  § 5, nr. 3, har virkning fra og med  

 indkomståret 1994.
Givet på Christiansborg Slot, den 18.  

 maj 1994 Under Vor Kongelige Hånd og Segl I Dronningens Navn:
