Skriftlig fremsættelse (28. marts 2007) Integrationsministeren  

  

 (Rikke Hvilshøj):
 Herved tillader jeg mig for Folketinget at fremsætte:
Forslag til lov om  

 ændring af udlændingeloven og lov om ægteskabs indgåelse og opløsning  

 (Bekæmpelse  

 af menneskehandel og samkøring af oplysninger om evakuerede m.v.) (Lovforslag nr.
L 197).
 Lovforslaget, som jeg fremsætter i dag, har navnlig til  

 formål at gennemføre de ændringer af udlændingeloven, der følger af  

 regeringens  

 handlingsplan til bekæmpelse af handel med mennesker 2007-2010. Visse af  

 disse  

 ændringer er endvidere nødvendige for, at Danmark kan ratificere Europarådets  

 konvention om indsatsen mod menneskehandel.
 Lovforslaget indebærer i hovedtræk følgende:
  

 	  

 Udvidelse af  

 refleksionsperioden Efter praksis kan der i dag fastsættes en udrejsefrist på 30  

 dage i forbindelse med administrativ udvisning af udlændinge, der har været  

 udsat for menneskehandel.
I andre afgørelser om udvisning er udrejsefristen  

 straks.
 Det indgår som et element i handlingsplanen, at udlændinge,  

 der har været udsat for menneskehandel, skal tilbydes en refleksionsperiode,  

 der blandt andet skal anvendes til at forberede hjemsendelsen.  

 Refleksionsperioden skal udvides i forhold til den gældende ordning, således  

 at  

 udrejsefristen kan fastsættes til op til 100 dage, hvis den pågældende  

 samarbejder om en forberedt hjemsendelse.
Lovforslaget indeholder forslag om, at den gældende 30 dages  

 refleksionsperiode udtrykkeligt kommer til at fremgå af udlændingeloven.
Det  

 foreslås endvidere, at udrejsefristen kan fastsættes til 100 dage, hvis  

 udlændingen samarbejder om hjemsendelsen.
Endelig foreslås det, at også  

 udlændinge,  

 der har været udsat for menneskehandel, og som er udvist ved dom, får  

 mulighed  

 for en tilsvarende refleksionsperiode  i dag er udrejsefristen altid  

 straks i  

 sager om udlændinge, der er udvist ved dom  forudsat, at hensynet til  

 den  

 offentlige orden ikke taler imod.
  

 	  

 Særlig regel om  

 hensyntagen til udlændinge, der har været udsat for menneskehandel, ved  

 afgørelsen  

 om udvisning Som led i bestræbelserne på at sikre en bedre hjemsendelse  

 for udlændinge, der har været udsat for menneskehandel, foreslås der indsat  

 en  

 særlig bestemmelse i udlændingeloven, der betyder, at sådanne udlændinge  

 normalt ikke længere udvises af Danmark med indrejseforbud, men alene  

 udsendes.
Det er en forudsætning, at de omstændigheder, der kan  

 begrunde udvisning, relaterer sig til, at den pågældende har været udsat for  

 menneskehandel.
Det kan f.eks. være, at den pågældende har ulovligt ophold  

 eller har begået dokumentfalsk ved at være indrejst med falsk pas eller  

 visum.  

 Det er endvidere en forudsætning, at der ikke er hensyn til den offentlige  

 orden, der gør, at den pågældende bør udvises.
Udvisning skal således bl.a.  

 fortsat ske, hvis der er tale om de straffelovsovertrædelser, der efter de  

 gældende regler normalt skal medføre udvisning  f.eks. grov vold   

 uanset om  

 overtrædelsen relaterer sig til, at den pågældende er offer for  

 menneskehandel.
  

 	  

 Udvidelse af  

 repræsentantordningen til uledsagede børn Det foreslås, at den gældende repræsentantordning for  

 uledsagede mindreårige asylansøgere udvides, således at alle uledsagede børn  

 får en repræsentant.
Det foreslås endvidere, at der ved udpegning af  

 repræsentanten for et barn, der er handlet, skal tages hensyn til, hvis  

 barnet  

 har været udsat for menneskehandel.
I disse tilfælde skal der således gælde  

 et  

 krav om, at repræsentanten har en relevant uddannelse eller erfaring.
  

 	  

 Udvidelse af ordningen  

 om eftersøgning af forældre til uledsagede børn Udlændingeloven indeholder i dag regler om iværksættelse af  

 eftersøgning af forældre til uledsagede børn.
Ordningen gælder kun for børn,  

 der har søgt asyl, og eftersøgning forudsætter, at enten barnet eller  

 repræsentanten har givet samtykke.
Det foreslås, at eftersøgningsordningen udvides, således at  

 eftersøgning af forældrene skal iværksættes, uanset om barnet har søgt asyl  

 eller ej, og uanset om der foreligger samtykke.
Det afgørende er, om  

 eftersøgning af forældrene er i barnets interesse.
  

 	  

 Forenkling af  

 prøvelsen af Udlændingeservices modenhedsvurdering Efter udlændingeloven kan Udlændingeservice beslutte, at en  

 uledsaget mindreårig asylansøger ikke er tilstrækkelig moden til at gennemgå  

 en  

 almindelig asylsagsprocedure.
Efter den gældende ordning har både  

 Integrationsministeriet og Flygtningenævnet kompetence til at efterprøve  

 Udlændingeservices  

 vurdering.
Det foreslås, at klageadgangen forenkles, således at kun  

 Flygtningenævnet skal kunne efterprøve Udlændingeservices afgørelser om, at  

 en  

 uledsaget mindreårig asylansøger er tilstrækkelig moden til at gennemgå  

 asylproceduren.
Integrationsministeriet skal således ikke længere have  

 kompetence i sådanne sager.
  

 	  

 Samkøring af  

 oplysninger om evakuerede med oplysninger om opholdsgrundlag Det foreslås, at der indsættes en bestemmelse i  

 udlændingeloven, der gør det muligt at samkøre og sammenstille  

 Udenrigsministeriets  

 evakueringslister med udlændingemyndighedernes oplysninger om de samme  

 personers opholdsgrundlag i Danmark.
Hensigten med forslaget er fremover at  

 undgå den situation, der opstod efter evakueringen fra Libanon, hvor det ikke  

 var muligt f.eks. at kontrollere, om nogle af de evakuerede personer havde  

 opholdstilladelse som flygtninge i Danmark, og om de pågældendes  

 opholdstilladelse som følge af opholdet i hjemlandet skulle inddrages.
   

 	  

 Gennemførelse af  

 Europa-Parlamentets og Rådets beslutning nr. 896/2006/EF om indførelse af en  

 forenklet ordning for personkontrol ved de ydre grænser på grundlag af  

 medlemsstaternes ensidige anerkendelse af visse opholdstilladelser udstedt af  

 Schweiz og Liechtenstein i forbindelse med transit gennem deres område.
 Lovforslaget indeholder forslag til ændringer, der  

 gennemfører nævnte beslutning.
 Beslutningen indfører en ordning, hvorefter de  

 medlemsstater, der deltager fuldt ud i Schengen-samarbejdet, ensidigt skal  

 anerkende opholdstilladelser udstedt af Schweiz og Liechtenstein til  

 tredjelandsstatsborgere,  

 der har visumpligt i henhold til Visumforordningen, således at disse personer  

 ikke skal indhente transitvisa, hvis de ønsker at transitere et  

 Schengen-land.  

 Gennemrejsen må ikke overstige fem dage.
  

 	  

 Indberetning af  

 proformaægteskaber Lovforslaget indeholder endelig et forslag til ændring af  

 ægteskabsloven.
 I dag gælder muligheden for at indberette mistanke om  

 proformaægteskaber kun for den borgerlige vielsesmyndighed (borgmesteren).
 Det foreslås, at indberetningsordningen ændres, således at  

 den også omfatter den myndighed, der inden en vielse i Danmark skal prøve, om  

 ægteskabsbetingelserne er opfyldt (prøvelsesmyndigheden, dvs. kommunen).  

 Endvidere foreslås indberetningsadgangen ændret til en indberetningspligt,  

 således at prøvelsesmyndighederne og de borgerlige vielsesmyndigheder skal  

 indberette alle tilfælde af mistanke om proformaægteskab.
 Forslaget har til formål at styrke kommunernes indberetning  

 til udlændingemyndighederne ved mistanke om, at formålet med et ægteskab er  

 at  

 opnå opholdstilladelse i Danmark (indberetning af proformavielser).
