O.1 Omgørelse Beskrivelsen nedenfor gælder for anmodninger om omgørelser, der er  

 indgivet fra og med 1. juli 1999, jf. § 7, stk. 4, i lov nr. 381 af 2.  

 juni 1999 om ændring af skattestyrelsesloven.
For så vidt angår  

 anmodninger indgivet inden 1. juli 1999 henvises til beskrivelsen i LV  

 1998 A.H.2.4 og S.F.1.2.6. Denne beskrivelse skal suppleres med dommen  

 SKM2003.140.VLR ,  

 hvor anmodning om omgørelse var indgivet tidligere end 1. juli 1999, og  

 hvor tilladelse til omgørelse blev afslået, fordi det dagældende krav om  

 god tro ikke var opfyldt.
 Reglerne om omgørelse i SSL § 37 C vil i praksis ikke have betydning i  

 det omfang koncernforbundne parter omfattet af kredsen i ligningslovens §  

 2, stk. 1, vælger at påberåbe sig og opfylder betingelserne i  

 ligningslovens § 2, stk. 4, for at foretage betalingskorrektion.
Formålet med omgørelse er at undgå tilfælde, hvor en borger/virksomhed  

 beskattes på grundlag af en privatretlig disposition, der har uforudsete  

 skattemæssige virkninger, som er væsentlige og uhensigtsmæssige.
Reglerne  

 om omgørelse finder derfor ikke anvendelse, når der anmodes om en ren  

 skatteretlig ændring, der ikke er afledt af en ændring af et underliggende  

 privatretligt forhold.
Der kan henvises til  

 SKM2002.212.LR ,  

 hvor det blev lagt til grund, at skattestyrelseslovens regler om  

 omgørelse ikke kunne anvendes til at tillade en bil , der var  

 indskudt i virksomhedsskatteordningen, tilbageført.
Under hensyn til  

 karakteren af hidtidig omgørelsespraksis og de alternative muligheder, der  

 eksisterer for at sikre sig mod uforudsete skattemæssige virkninger af  

 privatretlige dispositioner, er adgangen til at tillade omgørelse  

 begrænset, jf. nærmere nedenfor om betingelserne for omgørelse.
 Disse alternative muligheder er bl.a. adgang til at få en bindende  

 forhåndsbesked fra Ligningsrådet eller et bindende ligningssvar fra en  

 kommune, adgangen efter ligningslovens § 2, stk. 4, for koncernforbundne  

 parter til at berigtige en prisaftale ved betalingskorrektion og  

 anerkendelsen efter SSL § 37 B af retten til at tage et skatteforbehold.
Det fremgår af SSL § 37 C, stk. 1, at »i det omfang en skatteansættelse  

 hviler på en privatretlig disposition, kan skatteministeren tillade, at en  

 efterfølgende ændring af dispositionen tilægges virkning for  

 skatteansættelsen (omgørelse)«, hvis nærmere angivne betingelser er  

 opfyldte.
En tilladelse til omgørelse indebærer således en accept af, at  

 en efterfølgende ændring af en privatretlig disposition tillægges virkning  

 for den oprindeligt foretagne skatteansættelse, således at  

 skatteansættelsen »bliver forkert « og må ændres.
Udgangspunktet er, at parternes skatteansættelser skal foretages som om  

 den privatretlige disposition aldrig havde fundet sted, dvs. når en  

 disposition fuldstændig ophæves, eller som om dispositionen oprindeligt  

 havde fundet sted på de nu ændrede vilkår, dvs. når der alene ændres  

 vilkår i den oprindelige disposition.
Dette er ensbetydende med, at hvis  

 parterne ønsker dispositionen helt ophævet, skal der foretages  

 kompensation for statusændringer i den mellemliggende periode, eksempelvis  

 forbedringer/forringelser på de tilbageførte aktiver.
Parterne skal  

 skattemæssigt behandle sådanne kompensationsbeløb på samme måde, som det  

 der kompenseres for.
Som et led i retableringen af status på det oprindelige  

 overdragelsestidspunkt skal de foretagne skattemæssige afskrivninger i den  

 mellemliggende periode annulleres, således at den oprindelige overdrager  

 bevarer sit oprindelige afskrivningsgrundlag.
Den oprindelige overdragers  

 adgang til at foretage afskrivning i den mellemliggende periode beror på  

 den almindelige praksis om tilladelse til efterfølgende af- og  

 nedskrivning.
Da hensigten med en fuldstændig ophævelse af den  

 privatretlige disposition som nævnt er at retablere status på det  

 oprindelige aftaletidspunkt, skal der derimod normalt ikke ske  

 tilbageføring af indtægter og udgifter vedrørende løbende underaftaler med  

 tredjemand og personlig virksomhed i den mellemliggende periode.
Hvad  

 angår forrentning af beløb, der betales mellem parterne som led i  

 gennemførelsen af omgørelsen gælder, at manglende forrentning ikke vil  

 have skattemæssige konsekvenser, medmindre der eksisterer særskilt hjemmel  

 til at kræve forrentning, jf ligningslovens § 2, stk. 1, eller den  

 manglende forrentning er udtryk for skattemæssig omgåelse, jf.
TfS 1998,  

 199 HD.
Der skal i anmodningen om tilladelse til omgørelse være en specificeret  

 redegørelse for, hvorledes der reguleres mellem parterne i den  

 mellemliggende periode, jf.
TSS-cirkulære  

 2000-28 ,  

 hvor Ligningsrådet har udnyttet bemyndigelsen i § 23, stk. 2, i  

 sagsudlægningsbekendtgørelsen til at fastsætte generelle retningslinjer.  

 Af disse retningslinjer fremgår, at der i anmodningen bl.a. skal oplyses  

 om indbyrdes kompensation for forbedringer, forringelser og afdrag på lån  

 samt i hvilket omfang, der skal ske forrentning af beløb, der betales som  

 led i omgørelsen.
Endvidere skal parterne i anmodningen dokumentere, at  

 der er enighed om omgørelsen samt hvorledes omgørelsen skal gennemføres.
Endelig skal der ikke ske behandling efter omgørelsesreglerne, hvis de  

 skattemæssige virkninger ved indgåelse og ændring af en privatretlig  

 disposition er særskilt reguleret i skattelovgivningen, eksempelvis  

 skattebegunstigede pensionsordninger eller etableringskonti.
I sådanne  

 tilfælde vil muligheden for ændringer og udbetalinger uden den særlige  

 efterbeskatning afhænge af, om den oprindelige disposition som ovenfor  

 anført kan anses for ugyldig, uvirksom eller som en ren  

 fejlekspedition.
Omgørelse af dispositioner i form af fx overdragelse af aktiver til en  

 åbenbar over- eller underkurs vil således normalt ikke kunne tillades, jf.  

 f.eks.  

 SKM2002.403.LR ,  

 hvor der ikke blev tilladt omgørelse af en gaveoverdragelse af aktier fra  

 forældre til børn til en væsentlig underkurs, idet det blev lagt til  

 grund, at et af hovedformålene med overdragelsen var at undgå, at børnene  

 skulle betale gaveafgift.  På den anden side vil omgørelse normalt  

 kunne tillades af dispositioner, der indebærer succession, selvom  

 successionen indebærer en skatteudskydelse.
Dette skyldes, at en sådan  

 dispositionen må antages i overvejende grad at være båret af andre hensyn  

 end at udskyde skatten.
Efter SSL § 37 C, stk. 1, nr. 2, skal dispositionen ». . utvivlsomt  

 have haft utilsigtede skattemæssige virkninger, der er væsentlige.« Dispositionen skal således have haft væsentlige utilsigtede virkninger  

 for den skattepligtige.
I kravet om væsentlighed ligger ikke et krav om  

 væsentlighed i relation til den pågældende disposition, men et generelt  

 krav om, at de uforudsete skattemæssige virkninger er  

 væsentlige.
Kravet om utilsigtede virkninger indebærer ikke, at  

 omgørelse skal nægtes, hvis den skattepligtige burde have indset, at der  

 kunne blive tale om sådanne virkninger, jf.  

 SKM2002.403.LR ,  

 hvor Ligningsrådet udtalte, at opfyldelse af betingelsen i SSL § 37 C,  

 stk. 1, nr. 2, ikke forudsætter god tro hos den skattepligtige.
Der kan  

 henvises til  

 SKM2002.122.LR .  

 I denne sag var der anmodet om tilladelse til omgørelse af salg af aktier  

 foretaget mindre end 3 år efter anskaffelsen.
Uanset at den skattepligtige  

 havde overset en klar lovregel, blev betingelsen i SSL § 37 C, stk. 1, nr.  

 2, anset for opfyldt, således at der blev givet tilladelse til omgørelse.  

 I Ligningsrådets afgørelse  

 SKM2001.657.LR    

 blev der tilladt omgørelse af et vederlag for goodwill overdraget mellem  

 interesseforbundne selskaber, der var blevet beskattet som tilskud,  

 allerede fordi det utvivlsomt ikke var tilsigtet, at vederlaget skulle  

 behandles som tilskud.
På linje hermed kan anføres Ligningsrådets  

 afgørelse i SKM 2001.289.LR, hvor der blev tilladt omgørelse, uanset at  

 det direkte fulgte af virksomhedsskattelovens § 1, stk. 2, at anvendelse  

 af virksomhedsskatteordningen til anskaffelse af investeringsbeviser  

 udløste efterbeskatning.
Der blev ligeledes tilladt omgørelse med henblik  

 på at annullere en aftalt forrentning i sagen   

 SKM2001.221.LR ,  

 hvor der i tillid til skattemyndighedernes senere af Højesteret  

 underkendte praksis om fikseret rente var aftalt og selvangivet  

 forrentning i et selskabsmellemværende.
Beskatningen af den selvangivne  

 renteindtægt blev på dette grundlag anset for en utilsigtet skattemæssig  

 virkning.
Modsat blev der i sagen SKM2001.537.LR nægtet tilladelse  

 til omgørelse, fordi den aftalte og selvangivne forrentning blev anset for  

 en følge af koncernens interne forretningspraksis, således at beskatningen  

 af den selvangivne renteindtægt ikke var en utilsigtet skattemæssig  

 virkning.
Efter SSL § 37 C, stk. 1, nr. 3, skal dispositionen ». . have været  

 lagt klart frem for myndighederne.« Dispositionen skal således oprindeligt  

 have været lagt klart frem for den skatteansættende myndighed.
Denne  

 betingelse var ikke opfyldt i  

 SKM2002.403.LR .
Efter SSL § 37 C, stk. 1, nr. 4, er det en betingelse, at »de  

 privatretlige virkninger af den ændring af dispositionen, der ønskes  

 tillagt skattemæssig virkning, skal være enkle og overskuelige.« En tilladelse til omgørelse kan således afslås, hvis en imødekommelse  

 af omgørelsesanmodningen vil resultere i en sådan uklarhed om de  

 privatretlige virkninger heraf, at det vil være nødvendigt at foretage  

 væsentlige skønsmæssige skatteansættelser.
 Bestemmelsen er parallel til SSL § 37 B, stk. 2, jf. afsnit  

O.2 .
Efter SSL § 37 C, stk. 1, nr. 5, er adgangen til omgørelse betinget  

 af, »at alle, der vil blive berørt af en tilladelse til omgørelse,  

 tiltræder omgørelsesanmodningen.« I det omfang en skattepligtig bor i en  

 anden kommune end den, hvor ansøgeren bor, må også denne anden kommune  

 have erklæret sig enig i omgørelsen, før en tilladelse kan gives.
Det  

 påhviler den skattepligtige at dokumentere, at betingelserne for omgørelse  

 er opfyldt.
Frister Hvis anmodningen om omgørelse er indgivet  

 mere end 3 år og 4  

 måneder efter udløbet af det pågældende indkomstår og vedrører indkomstår  

 fra og med 1997, vil tilladelse til omgørelse og genoptagelse yderligere  

 være betinget af opfyldelse af kravet i SSL § 35, stk. 2, om en  

 reaktionsfrist på 6 måneder, jf. afsnit  

 G.2 . Er  

 anmodningen indgivet inden d. 12. marts 2003 og vedrører indkomstårene  

 1997-1999 gælder yderligere minimumsgrænsen på 5.000 kr i den inden d. 2.  

 juni 2003 gældende bestemmelse i SSL § 35, stk. 2, jf. nærmere herom  

 under  

G.3.2.1.
O.2 Skatteforbehold Et skatteforbehold er en betingelse for en privatretlig disposition,  

 der medfører at dispositionen bortfalder eller får et andet indhold (eller  

 kan bortfalde eller få et andet indhold), hvis myndighederne tillægger  

 dispositionen en anden skatteretlig virkning end forudsat.
Et  

 skatteforbehold er i sagens natur ikke kun rettet til den eller de  

 borgere/virksomheder, der har disponeret, men også til  

 skattemyndighederne.
 Et skatteforbehold kan udformes således, at det automatisk bliver  

 virksomt, hvis den udløsende skatteretlige virkning indtræder, eller  

 således at forbeholdet kun bliver virksomt, hvis det gøres gældende.
 Skatteforbehold vedrører til en vis grad samme problemområde som  

 omgørelse, jf.  

 SSL  § 37 C, og skatteforbehold giver anledning til tilsvarende  

 administrative problemer som omgørelse.
Den skatteansættende myndighed oplyses normalt om dispositionens  

 nærmere indhold ved at skattemyndigheden som led i ligningsarbejdet  

 rekvirerer dokumentation for dispositionens indhold.
Det er ikke et krav,  

 at skatteforbehold oplyses i selvangivelsen.
Det kan ikke kræves, at skattemyndighederne på forhånd tager stilling  

 til et skatteforbehold, før skatteforbeholdet er gjort gældende.
Af TfS  

 1998, 680 LR følger imidlertid, at der kan ske en fremrykket stillingtagen  

 til et skatteforbehold i forbindelse med en anmodning om bindende  

 forhåndsbesked, idet gyldigheden af skatteforbeholdet var en betingelse  

 for at kunne give bindende forhåndsbesked om en allerede foretaget  

 disposition.
Det er forudsat i forarbejderne til SSL § 37 B, at et skatteforbehold  

 kun kan tillægges skatteretlig virkning, hvis det er taget senest samtidig  

 med den disposition, det er knyttet til.
Vedrørende spørgsmålet om  

 bevisbyrden for, at der er taget et skatteforbehold, kan henvises til  

 SKM2001.495.HR ,  

 der vedrører perioden inden 1. juli 1999, men må antages at finde  

 tilsvarende anvendelse for skatteforbehold taget efter 1. juli 1999. I  

 denne sag havde den skattepligtige ikke løftet bevisbyrden for, at et  

 skatteforbehold var taget inden aftalen om overdragelse.
Vedrørende  

 betingelsen om klarhed bemærkes, at det er  forudsat i  

 forarbejderne, at et skatteforbehold utvetydigt skal angive, hvilke  

 skatteretlige virkninger, der udløser forbeholdet.
Endvidere er det forudsat i forarbejderne, at det skal fremgå af  

 skatteforbeholdet, hvilke privatretlige virkninger det skal tillægges,  

 hvis den skatteretlige forudsætning brister.
Det kan ikke skatteretligt  

 tillægges betydning, hvis fx et skatteforbehold angiver, at parterne i en  

 aftale frit kan indgå en ny aftale med oprindelig virkning, hvis  

 skatteforbeholdet bliver aktuelt, eller hvis der i skatteforbeholdet er  

 indbygget skatteforbehold vedrørende en alternativ aftale.
Sidstnævnte  

 forbud er ikke til hinder for, at et skatteforbehold er udformet således,  

 at de skattepligtige kan vælge mellem helt at ophæve den privatretlige  

 disposition eller foretage det mindre skridt at ændre vilkår i den i  

 øvrigt opretholdte privatretlige disposition i overensstemmelse med  

 eksempelvis skattemyndighedernes værdiansættelse.
I afgørelsen  

 SKM2001.44.LSR  

 blev et skatteforbehold ikke anerkendt som følge af manglende opfyldelse  

 af klarhedsbetingelsen.
Skatteforbeholdet blev gjort gældende, fordi  

 skattemyndighederne anså 2 hovedanpartshavere for rette indkomstmodtagere  

 af et konsulentvederlag i stedet for deres selskab.
Den omstændighed, at  

 skattemyndighederne ikke havde anerkendt selskabet som rette  

 indkomstmodtager, var ikke ensbetydende med, at skattemyndighederne dermed  

 havde taget stilling til, hvorledes aftalen skulle have været udformet for  

 at anse hovedanpartshaverne som rette indkomstmodtagere.
Når det i  

 skatteforbeholdet bl.a. var aftalt, at parterne skulle kunne indrette sig  

 efter myndighedernes anvisning, var skatteforbeholdets indhold under disse  

 omstændigheder ufyldestgørende.
Selv om afgørelsen vedrører et  

 skatteforbehold taget inden den 1. juli 1999, må den antages at finde  

 tilsvarende anvendelse for skatteforbehold taget efter den 1. juli 1999.
 Hvis anmodningen indgives inden 3 år og 4 måneder fra udløbet af det  

 pågældende indkomstår ligger kompetencen hos den skatteansættende  

 myndighed med klageadgang til skatteankenævnet og/eller Landsskatteretten.  

 Hvis skatteforbeholdet opfylder betingelserne i SSL § 37 B, vil der kunne  

 tillades genoptagelse efter SSL § 34, stk. 2.
Hvis anmodningen indgives mere end 3 år efter udløbet af det pågældende  

 indkomstår, og vedrører indkomstår inden 1997, ligger kompetencen hos  

 told- og skatteregionerne, henholdsvis København og Frederiksberg  

 kommuner, der i henhold til den tidligere bestemmelse i SSL § 4, stk. 2,  

 kan tillade genoptagelse, når skatteforbeholdet opfylder betingelserne i  

 SSL § 37 B.
For så vidt angår de yderligere betingelser om  

 minimumsbeløbsgrænse (vejledende 3.000 kr.) og reaktionsfrist (vejledende  

 3 måneder), der skal være opfyldt for at tillade genoptagelse efter den  

 tidligere regel i SSL § 4, stk. 2, henvises til  

G.3.2.2.1 .  

 Klagemyndighed i disse tilfælde er Told- og Skattestyrelsen.
Hvis anmodningen indgives mere end 3 år og 4 måneder efter udløbet af  

 det pågældende indkomstår og vedrører indkomstår fra og med 1997, vil  

 kompetencen i henhold til SSL § 35, stk. 1, nr. 1, ligge hos den  

 skatteansættende myndighed, uanset om skatteankenævnet, Landsskatteretten  

 eller Ligningsrådet tidligere har taget stilling til ansættelsen, jf SSL §  

 35, stk. 3. Dette forudsætter dog, at den skattepligtige ikke udtaler sig  

 imod ansættelsen.
Forudsat ansættelsen foretages af den skatteansættende  

 myndighed, sker klage  i disse tilfælde til skatteankenævnet og/eller  

 Landsskatteretten.
Tilladelse til genoptagelse er, bortset fra opfyldelse  

 af kravene i SSL § 37 B, betinget af, at kravet i SSL § 35, stk. 2, om  

 en  reaktionsfrist på 6 måneder er opfyldt, jf.  

 G.2 . Er  

 anmodningen indgivet inden den 12. marts 2003 og vedrører indkomstårene  

 1997-1999 gælder yderligere minimumsgrænsen på 5.000 kr i den inden den 2.  

 juni 2003 gældende bestemmelse i SSL § 35, stk. 2, jf. nærmere herom under  

 G.3.2.1.
Formålet hermed er at imødegå, at skattemyndighederne bringes i en  

 situation, hvor de på grund af uklarhed om de privatretlige virkninger af  

 skatteforbeholdet bliver nødt til at foretage væsentlige skønsmæssige  

 ansættelser.
Anvendelsesområdet for SSL § 37 B, stk. 2, er derfor  

 begrænset til situationer, hvor det ikke vil være muligt at afklare det  

 privatretlige grundlag for en ny skatteansættelse i tilstrækkelig grad.
 I forarbejderne til bestemmelsen er som eksempel på bestemmelsens  

 anvendelse nævnt den situation, hvor dispositionen vedrører overdragelse  

 af en virksomhed, og skatteforbeholdet først bliver udløst adskillige år  

 efter overdragelsen og med den virkning, at virksomhedsoverdragelsen med  

 den efterfølgende drift skal tilbageføres.
 Det vil således kunne have betydning, hvor lang tid der går fra  

 dispositionens foretagelse til skatteforbeholdet bliver aktuelt.
 En afvisning af at tillægge et skatteforbehold skattemæssig virkning  

 indebærer, at den privatretlige disposition skatteretligt består, indtil  

 skattemyndighederne modtager meddelelse om, at dispositionen er ændret med  

 fremtidig virkning.
