Indhold Forudsætninger ................... 3 Godkendelsesordningen ............ 3 Ansøgning om godkendelse ......... 3 Prøvning ......................... 5 Krav ............................. 5 Mærkning ......................... 6 Kontrol .......................... 6 Bemærkninger ..................... 6 Gyldighed ........................ 7 Gebyr ............................ 7 Offentliggørelse ................. 7 FORUDSÆTNINGER BR-82, kap. 6.7.4, stk. 4, lyder:
»I bygninger med 1 etage kan tage udføres af ikke let antændelige  

 tagelementer med kort kollapstid.
Tagelementerne skal være godkendt af  

 boligministeriet.« Ved et tagelement med kort kollapstid forstås et tagelement, som hurtigt  

 mister styrken, når det udsættes for varme fra en brand, hvorved der  

 tilvejebringes åbninger, således at brandgasser kan slippe ud.
GODKENDELSESORDNIGEN Boligministeriets cirkulære af 20. november 1978 angiver retningslinjerne  

 for godkendelsesordningen.
 I det følgende beskrives de regler, som ansøgning om godkendelse af  

 tagelementer med kort kollapstid vil blive behandlet efter.
ANSØGNING OM GODKENDELSE Ansøgning om godkendelse skal, som anført i cirkulæret, sendes til:
Godkendelsessekretariatet for materialer og konstruktioner Postboks 54 DK-2970 Hørsholm tlf. (02) 86 55 33 Ansøgningen skal indeholde følgende:
 a Ansøgerens navn, adresse og telefonnummer.
 Såvel producent som forhandler (agent) kan optræde som ansøger.
Godkendelsen vil normalt blive stilet til ansøgeren.
Der er imidlertid  

 intet til hinder for, at godkendelsen kan stiles til en anden.
Eksempelvis  

 kan ansøgningen være indsendt af en forhandler, medens godkendelsen ønskes  

 stilet til producenten.
Hvis noget sådant ønskes, må det tydeligt fremgå af  

 ansøgningen, ligesom det skal være godtgjort, fx i form af et skriftligt  

 tilsagn, at den, som godkendelsen skal stiles til, er indforstået hermed.
 b Tagelementets navn og eventuelle typebetegnelse.
 c Udførlig beskrivelse af tagelementet, dvs. oplysninger om dets  

 opbygning, indgående materialer m.v.
d Prøvningsattest Prøvningen skal udføres på et laboratorium, som kan anerkendes af  

 boligministeriet.
I de nordiske lande anvendes normalt følgende laboratorier:
 I Danmark:
Dantest Amager Boulevard 115 DK-2300 København S tlf. (01) 54 08 30 I Sverige:
Statens provningsanstalt Laboratoriet for brandteknik Box 857 S-501 15 Borås tlf. (033) 10 20 00 I Norge:
SINTEF Norges branntekniske Laboratorium N-7034 Trondheim - NTH tlf. (075) 95 190 I Finland:
Statens tekniska Forskningscentral Brandtekniska laoratoriet Stenkarlsvagen 4 SF-02150 Esbo 15 tlf. (90) 4561 Resultatet af prøvningen fremstilles i form af en prøvningsattest.
Det bemærkes, at prøvningsattesten tilhører rekvirenten af prøvningen.  

 Dette betyder bl.a., at prøvningslaboratoriet ikke automatisk sender kopi af  

 prøvningsattesten til MK-godkendelsessekretariatet.
Det betyder også, at hvis  

 ejeren af prøvningsattesten og ansøgeren af godkendelsen er to forskellige  

 juridiske personer, kan MK-godkendelsessekretariatet forlange  

 prøvningsattestens ejers skriftlige tilladelse til, at attesten anvendes i  

 godkendelsessagen.
 Prøvningsattesten må normalt højst være 1 år gammel på tidspunktet for  

 ansøgningen.
PRØVNING Prøvning til eftervisning af tagelementers kollapstid foregår som  

 beskrevet i a DS 1051.1, Brandprøvning, Bygningsdeles modstandsevne mod brand  

 (horisontalovn, uden statisk last) eller b Dantest-metode 100.03/01: Tagelementer, kollapstid.
 Prøvningsmetode a kan anvendes for alle tagelementer.
 Prøvningsmetode b kan anvendes til tagelementer, som under sædvanlige  

 oplægningsforhold har en spændvidde på mindst 2,0 m.
Prøvning til eftervisning af tagelementers antændelighed udføres efter  

 såvel c DS 1058.1, Brandteknisk prøvning, Materialer, Beklædninger og  

 overflader, Antændelighed, som d DS 1058.3, Brandteknisk prøvning, Materialer, Beklædninger og  

 overflader, Antændelsestemperatur og flammespredning.
KRAV Et tagelement klassificeres som havende kort kollapstid, hvis det enten a ved een prøvning efter DS 1051.1 godtgøres, at gennembrændingstiden er  

 mindre end 5 minutter (ved gennembrændingstiden forstås den tid, der ved  

 prøvningen forløber, indtil den prøvede konstruktionsdel har åbnet sig mindst  

 75%), eller b ved tre prøvninger efter Dantest-metode 100.03/01 godtgøres, at  

 kollapstiden er mindre end 2 minutter.
Et tagelement klassificeres som ikke let antændeligt, hvis det såvel c ved tre prøvninger efter DS 1058.1 godtgøres, at der ikke indenfor 5  

 minutter forekommer antændelse af det prøvestykke, som ikke direkte er  

 påvirket af gasflammen, som d ved to prøvninger efter DS 1058.3 godtgøres, at det opfylder kravet til  

 et klasse B materiale i punkt 3.2 a i DS 1065.1, Brandteknisk klassifikation,  

 Klasse A og Klasse B materialer.
MÆRKNING Det vil være anført i godkendelsen som et vilkår, at tagelementerne på et  

 synligt sted skal være mærket med tagelementets navn og eventuelle  

 typebetgnelse.
KONTROL Det vil være anført i godkendelsen som et vilkår, at der træffes aftale  

 med et kontrolorgan, som kan anerkendes af boligministeriet, om løbende  

 kontrol med tagelementets brandtekniske egenskaber og med mærkningen.
 Samtlige prøvningslaboratorier, som er nævnt under ANSØGNING OM  

 GODKENDELSE, punkt d, er anerkendt af boligministeriet til at føre kontrol på  

 dette område.
 For at begrænse omkostningerne ved kontrolordningen, tilstræbes det, at  

 kontrollen foregår hos producenten.
 Markedsføres et produkt med en anden betegnelse end den, som benyttes af  

 producenten, må der enten træffes aftale om en særskilt kontrol med  

 tagelementet på ansøgerens lager, eller også må hele produktionen mærkes med  

 den betegnelse, som er anført i godkendelsen.
Der er truffet aftale med Dantest om, at der sendes en kopi af  

 kontrolaftalen til MK-godkendelsessekretariatet, så snart den er  

 underskrevet.
I de øvrige tilfælde påhviler det ansøgeren selv at sørge for,  

 at MK-godkendelsessekretariatet modtager en kopi.
 Det understreges, at kontrolaftalen skal være indgået, inden godkendelsen  

 kan udstedes.
BEMÆRKNINGER Prøvningsstandarderne og klassifikationsstandarderne kan købes ved  

 henvendelse til:
Dansk Standardiseringsråd Aurehøjvej 12 Postboks 77 DK-2900 Hellerup tlf. (01) 62 93 15 Hvis tagelementer med kort kollapstid ikke opfylder kravene til  

 antændelighed, vil anvendelsen være betinget af de arealbegrænsninger, der er  

 angivet i BR-82, kap. 6.7.4, stk. 3.
Hvis tagelementerne er udført således, at taget er tilstrækkeligt sikret  

 mod gennemtrædning (jf. tillæg 2 til SBI-anvisning 110, Konstruktioner af  

 beboelsesbygninger med indtil 2 etager (2. udgave, 1981)), stilles der ikke  

 krav til styrke og stivhed.
I øvrige tilfælde henvises til Prøvnings- og  

 godkendelsesbetingelser for »Tagelementers styrke«, MK 5.00/004.
GYLDIGHED Godkendelsen, som er bindende for bygningsmyndighederne, gives for en  

 periode af 3 år.
Efter udløbet af gyldighedsperioden kan godkendelsen  

 forlænges for en ny 3-års periode.
Ansøgning om fornyelse af godkendelsen  

 skal indsendes til MK-godkendelsessekretariatet ca. 6 måneder førend  

 godkendelsen udløber.
MK-godkendelsessekretariatet udsender normalt en  

 påmindelse herom.
GEBYR Ifølge punkt IV, næstsidste afsnit i cirkulæret om  

 godkendelsesordningerne, vil der for behandlingen af godkendelsesansøgninger  

 blive opkrævet et gebyr, der fastsættes af boligministeriet.
Gebyrerne, som pristalsreguleres een gang årligt, er fastsat i  

 gebyrklasser, der afhænger af sagernes karakter.
Gebyret for godkendelse af  

 tagelementer med kort kollapstid udgør for tiden (1983) kr. 8.100.
 For fornyelse af godkendelsen og for mindre ændringer inden det normale  

 udløb af en periode betales et gebyr, der svarer til halvdelen af det  

 gældende førstegangsgebyr.
OFFENTLIGGØRELSE Den færdige godkendelse trykkes i Byggedata og sendes til samtlige  

 kommuner.
 Opmærksomheden henledes på, at der kan bestilles et oplag af godkendelsen  

 hos:
Byggecentrum Vester Voldgade 94 1552 København V tlf. (01) 12 73 73 Nærmere oplysning om ordningen kan fås hos Byggecentrum.
Omtale af materialet eller konstruktionen som godkendt af boligministeriet  

 må kun ske med angivelse af godkendelsens sagsnummer.
Gengivelse af  

 godkendelsen må kun ske ved gengivelse af godkendelsen i sin helhed.
