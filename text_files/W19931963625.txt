Udbetaling af pension - Beskatning af udbetaling fra danske private pensionsordninger til  

 personer bosat i de andre nordiske lande Tidligere havde disse lande ifølge de dengang gældende  

 dobbeltbeskatningsaftaler beskatningsretten til disse indkomster.
 Når det gælder Færøerne, kan disse udbetalinger  

 dog stadig kun beskattes af Færøerne, jf. protokolbestemmelse IX  

 til art. 18 i den nordiske dobbeltbeskatningsoverenskomst fra 1989.
 Den Danmark tillagte beskatningsret kan anvendes, idet kildeskattelovens §  

 2, stk. 1, litra b, bestemmer, at personer med bopæl i udlandet er  

 skattepligtige af indtægter her fra landet, som anses for A-indkomst,  

 jf. samme lovs § 43, stk. 2, litra b og f.
 Denne orientering gives, fordi Told- og Skattestyrelsen i forbindelse med  

 en konkret sag er blevet opmærksom på, at der i nogle af de  

 tilfælde, som er omfattet af ovennævnte regler, ikke sker  

 A-skattetræk i udbetalingerne.
Hvis en kommune i disse tilfælde har givet meddelelse om, at  

 skattetræk i indkomsten kan undlades, bør det derfor meddeles,  

 at skattetræk ikke fremover kan undlades.
Hvis der som følge  

 heraf ikke er sket beskatning af pensionsudbetalingerne her i landet,  

 bør kommunerne i disse tilfælde give meddelelse til de  

 berørte personer om, at der fremover vil ske beskatning.
