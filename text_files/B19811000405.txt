 I medfør af § 243 i lov nr. 630 af 23. december 1980 om  

 forsikringsvirksomhed, som ændret ved lov nr. 239 af 27. maj 1981,  

 fastsættes:
 § 1.  For anmeldelse af nye forsikringsselskaber og  

 pensionskasser, jfr. lovens § 203, betales 400 kr.
 Stk. 2.  For første-anmeldelse af et gensidigt  

 forsikringsselskab, som omfattes af § 192 i lov om forsikringsvirksomhed,  

 betales 200 kr.
 Stk. 3.  Anmeldelse af pensionskasser, som omfattes af  

 lovens kapitel 22, og som er stiftet i henhold til bestemmelserne i lov om  

 tilsyn med pensionskasser, er gebyrfri.
 § 2.  For anmeldelse om ændring af selskabsnavnet  

 betales 200 kr.
 Stk. 2.  Samme takst gælder for anmeldelse af et  

 bifirma.
 § 3.  For anmeldelse af forretningsafdelinger af  

 udenlandske forsikringsselskaber betales 400 kr.
 § 4.  Andre anmeldelser er gebyrfri.
 § 5.  For fuldstændig register-udskrift betales 55 kr.
 Stk. 2.  For delvis register-udskrift betales 30 kr.
 Stk. 3.  For attest på tidligere meddelt udskrift om, at  

 ingen ændring har fundet sted, betales 30 kr.
§ 6.  For bekræftede fotokopier af henholdsvis  

 anmeldelser, stiftelsesdokumenter, vedtægter og regnskaber betales for hver  

 påbegyndt side 10 kr.
For bekræftede fotokopier af andre bilag til  

 anmeldelser betales for hver påbegyndt side 5 kr.
 Stk. 2.  For ubekræftede fotokopier af regnskaber  

 betales 5 kr. pr. påbegyndt side.
 § 7.  For udskrifter af forsikringsregisteret til brug  

 for offentlige myndigheder betales ikke gebyr.
 § 8.  Bekendtgørelsen træder i kraft den 1. oktober  

 1981.
Industriministeriet, den 10. september  

 1981 Erling Jensen.
/E.
Mølgaard.
