Betænkning afgivet af  

 Uddannelsesudvalget den 16. marts 1999 Betænkning over Forslag til lov om ændring af lov om  

 befordringsrabat til studerende ved videregående uddannelser (Rabat på abonnementskort) Udvalget har behandlet lovforslaget i nogle møder  

 og har herunder stillet spørgsmål til undervisningsministeren,  

 som denne har besvaret skriftligt.
 Herefter indstiller et  

flertal (Socialdemokratiets, Det Konservative Folkepartis,  

 Socialistisk Folkepartis, Centrum-Demokraternes, Det Radikale Venstres,  

 Enhedslistens og Kristeligt Folkepartis medlemmer af udvalget) lovforslaget  

 til vedtagelse uændret.
 Et mindretal (Venstres medlemmer af udvalget) vil  

 ved 3. behandling af lovforslaget stemme hverken for eller imod  

 lovforslaget.
Et andet mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling.  

 Mindretallet vil gerne hjælpe de studerende, også når det  

 drejer sig om befordring.
Det er imidlertid mindretallets opfattelse, at man  

 i stedet for dette lovforslag skal etablere en ordning, der giver de  

 studerende mulighed for at fradrage deres befordringsudgifter på  

 selvangivelsen efter de generelle befordringsregler.
Dette vil efter  

 mindretallets opfattelse endvidere medvirke til, at de unge studerendes  

 søgning imod hovedstaden vil aftage, og dermed medvirke til, at der  

 bliver en mindre efterspørgsel efter værelser m.v.
Peder Sass (S)  

  Hans Peter Baadsgaard (S) fmd.  

  Jeppe Kofod (S)    Frode Sørensen (S)  

 Carsten Hansen (S)    Aage Frandsen (SF)  

 Susanne Clemensen (CD)    Elisabeth Arnold (RV)  

 Søren Kolstrup (EL)  

  Anders Mølgaard (V) nfmd.  

  Hanne Severinsen (V) Else Winther Andersen (V)  

 Ellen Kristensen (V)    Brian Mikkelsen (KF)  

 Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Fremskridtspartiet havde ikke medlemmer i udvalget.
