 Den 6. april 1998 var medlemmet til en jobsamtale om en stilling som  

 køkkenmedhjælper, hvor arbejdsgiveren meldte tilbage til AF, at  

 medlemmet ikke ønskede stillingen.
Under sagsbehandlingen af dette spørgsmål blev kassen  

 opmærksom på, at medlemmet den 1. og 2. juli 1997 var i arbejde  

 som køkkenmedhjælper, men at hun opsagde dette arbejde med den  

 begrundelse, at hun ikke fysisk kunne bestride jobbet pga en dårlig  

 arm.
Medlemmet havde ikke på sine dagpengekort oplyst om dette  

 forhold.
Kassen træffer herefter afgørelse om, at medlemmet var blevet  

 selvforskyldt ledig for anden gang inden for 12 måneder, og derfor  

 havde mistet dagpengeretten.
Hun skulle endvidere tilbagebetale de dagpenge,  

 som hun havde fået udbetalt indtil den 5. april 1998. Herudover blev  

 medlemmet pålagt en uagtsomhedskarantæne på 37 timer.
Direktoratet ændrede delvist kassen afgørelse.
Direktoratet  

 fandt, at medlemmet ikke skulle tilbagebetale dagpenge for perioden 3. juli  

 1997 til 5. april 1998, idet medlemmet først havde modtaget vejledning  

 om gentagelsesvirkning ved selvforskyldt ledighed den 14. juni 1977.  

 Direktoratet fandt således ikke tilstrækkeligt grundlag for, at  

 medlemmet mod bedre vidende uberettiget havde modtaget dagpenge.
Direktoratet  

 traf videre afgørelse om, at kassen ikke havde ret til refusion for de  

 fejludbetalte dagpenge.
Kassen klagede over denne afgørelse.
Kassen fandt, at medlemmet  

 burde have reageret den 14. juli 1997, da hun modtog kassens vejledning.
 Ankenævnet ændrede delvist direktoratets afgørelse.
 Ankenævnet fandt, at medlemmet var selvforskyldt ledig ved sit  

 arbejdsophør fra xxx Rådhus den 3. juli 1997. Medlemmet skulle  

 gennemgå en effektiv karantæne på 5 uger.
 Medlemmet havde derfor modtaget dagpenge med urette i perioden fra den 1.  

 juli 1997 til den 3. august 1997.
 Ankenævnet bemærkede, at kassen havde oplyst, at medlemmet  

 rent faktisk ikke fik udbetalt dagpenge for dagene 1. og 2. juli 1997.  

 Ankenævnet fandt imidlertid, at såfremt hun havde modtaget  

 dagpenge for den 1. og 2. juli 1997, skulle hun have tilbagebetalt disse.
 Ankenævnet fandt, at medlemmet ikke skulle tilbagebetale de  

 dagpenge, som hun havde modtaget med urette i perioden fra den 3. juli 1997  

 til den 3. august 1997.
Ankenævnet fandt videre, at medlemmet ved ikke at oplyse om de 2  

 dages arbejde den 1. og 2. juli 1997 havde begået uagtsomt forhold  

 overfor kassen.
Medlemmet skulle dog ikke gennemgå en effektiv  

 karantæne på 37 timer, idet karantænen bortfalder efter de  

 nye sanktionsregler, jf. § 6, stk. 3 i direktoratets bekendtgørelse  

 nr. 502 af 7. juni 2000.
 Ankenævnet fandt endelig, at kassen ikke havde ret til refusion for  

 de fejludbetalte dagpenge til medlemmet i perioden 1. juli 1997 - 3. august  

 1997.
 Ankenævnet havde lagt til grund for afgørelsen, at medlemmet  

 var selvforskyldt ledig ved sit arbejdsophør den 18. juni 1997.
Hvad angår spørgsmålet om selvforskyldt ledighed ved  

 arbejdsophøret den 3. juli 1997, havde ankenævnet lagt  

 vægt på, at medlemmet opsagde sit arbejde uden en i  

 arbejdsløshedsforsikringslovens forstand gyldig grund.  

 Ankenævnet fandt det således ikke tilstrækkeligt  

 dokumenteret, at medlemmet på grund af sit helbred ikke eller kun med  

 vanskelighed kunne udføre arbejdet, eller at arbejdet forventedes at  

 medføre, at der opstod eller skete en forværring af  

 helbredsmæssige problemer.
Der var herved bl.a. lagt vægt  

 på, at medlemmet først den 21. august 1997 henvendte sig  

 på G.
Sygehus.
Ankenævnet har bemærket, at det var anden gang indenfor 12  

 måneder, at medlemmet var blevet selvforskyldt ledig.
Ankenævnet  

 fandt dog, at medlemmet ikke skulle ikendes gentagelsesvirkning og  

 således miste retten til dagpenge fra den 3. juli 1997. Der var herved  

 lagt vægt på, at kassen ikke havde truffet afgørelse  

 vedrørende arbejdsophøret den 18. juni 1997, og dermed heller  

 ikke havde vejledt medlemmet om risikoen for gentagelsesvirkningen.
 Ankenævnet fandt således, at de dagpenge der var udbetalt i  

 perioden fra den 4. august 1997 til den 5. april 1998, var udbetalt med  

 rette.
Hvad angår spørgsmålet om tilbagebetalingen af dagpenge  

 modtaget med urette, var ankenævnet enig med direktoratet i, at det  

 ikke var tilstrækkeligt godtgjort, at medlemmet mod bedre vidende  

 uberettiget modtog dagpenge.
Ankenævnet havde herved igen lagt  

 vægt på, at medlemmet først den 14. juli 1998 modtog  

 vejledning fra kassen om gentagelsesvirkningen ved selvforskyldt ledighed,  

 samt at medlemmet ikke modtog løn for den 1. og 2. juli 1997, og  

 derfor kun have været af den opfattelse, at arbejdsforholdet ikke havde  

 betydning i relation til retten til dagpenge.
 Begrundelsen for, at forholdet måtte betragtes som uagtsomt var, at  

 det fremgik af dagpengekortet, at man skulle oplyse om alt arbejde - herunder  

 også ulønnet arbejde -, og at medlemmet ved sin underskrift  

 på tro og love havde erklæret at oplysningerne var korrekte.
 For så vidt angik kassens ret til refusion, havde ankenævnet  

 lagt vægt på, at medlemmet ikke havde handlet svigagtigt overfor  

 kassen, og at der ikke kunne antages at foreligge en ganske særlig  

 situation, som kunne give kassen ret til refusion.
 Ankenævnet bemærkede, at man ikke havde taget stilling til, om  

 medlemmet havde mistet retten til dagpenge fra den 6. april 1998.
Manglende refusion for dagpenge udbetalt med  

 urette  

 - Gentagelsesvirkning ved selvforskyldt ledighed Medlemmet  var ansat som kantineassistent fra den 10.  

 februar 1997.
 Den 17. juni 1997 blev medlemmet sagt op til  

 fratræden den 1. juli 1997. Arbejdsgiveren begrundede opsigelsen med  

 omlægning af arbejdsrutiner.
 Den 18. juni 1997 sagde medlemmet imidlertid sin stilling  

 op til fratræden samme dag.
 Arbejdsgiveren var indforstået med dette.
 Ved ledighedserklæring dateret den 18. juni 1997  

 anmodede medlemmet a-kassen om dagpenge.
Den 14. juli 1997 traf a-kassens afdeling afgørelse  

 om, at medlemmet var blevet selvforskyldt ledig, idet hun havde kontraopsagt  

 sit arbejde.
Hun blev derfor pålagt 5 ugers effektiv  

 karantæne.
 A-kassen gjorde medlemmet desuden opmærksom  

 på, at hvis hun inden for 12 måneder igen uden en  

 fyldestgørende grund blev selvforskyldt ledig, ville det betyde, at  

 hun tidligst kunne få dagpenge, når hun havde haft 300 timers  

 arbejde inden for 10 uger.
 Medlemmet havde ikke benyttet sig af sin mulighed for at  

 klage over denne afgørelse.
Den 1. april 1998 fik medlemmet revideret sin individuelle  

 handlingsplan.
Det blev således indføjet, at hun skulle  

 aktiveres i jobtræning/puljejob inden for området  

 kantinemedhjælper.
Arbejdsformidlingen (AF) skulle henvise medlemmet  

 til en samtale.
Medlemmet var herefter den 6. april 1998 til en jobsamtale  

 i G.
Kommune.
 Arbejdsgiveren havde meldt tilbage til AF, at hun ikke  

 ønskede jobbet, da hun blandt andet skulle vaske op, gøre rent  

 og lave forefaldende arbejde i kantinen.
 A-kassen traf herefter den 5. maj 1998 afgørelse  

 om, at hun ikke kunne modtage dagpenge, før hun havde haft 1924 timers  

 arbejde inden for en periode på 3 år.
 A-kassen begrundede afgørelsen med, at hun uden en  

 gyldig grund havde handlet på en måde, der kunne sidestilles med  

 afslag på tilbud om jobtræning.
 Medlemmet klagede over a-kassens afgørelse ved brev  

 af den 15. maj 1998.
Medlemmet havde i sin klage blandt andet forklaret, at de  

 under samtalen den 6.april 1998 på G.
Rådhus fik at vide, at  

 jobbet udelukkende bestod af opvask.
Medlemmet havde videre forklaret, at hun tidligere havde  

 været ansat i samme job og ikke fysisk kunne klare det, og at hun  

 derfor dengang måtte stoppe i jobbet på grund af sygdom.
Derfor  

 gjorde hun ved samtalen opmærksom på, at hun ville tænke  

 over jobtilbudet.
Den 8. april 1998 forsøgte medlemmet at kontakte G.  

 Rådhus, kantinen ved A.K.
Hun var imidlertid ikke at træffe den  

 dag.
Medlemmet  forsøgte herefter at kontakte AF flere gange mellem  

 kl. 14 - 18, men telefonen var konstant optaget.
Den 14. april 1998 skrev medlemmet til AF, H.
M., at hun  

 havde prøvet at kontakte hende og G.
Rådhus den 8. april 1998,  

 men at det ikke havde været muligt.
Den 17. april 1998 modtog medlemmet et brev fra a-kassen,  

 hvor medlemmet blev indkaldt til samtale vedrørende hendes afslag  

 på tilbud om puljejob.
Samtalen skulle finde sted den 27. april  

 1998.
Medlemmet havde videre forklaret, at hun ved samtalen den  

 27. april 1998 gjorde rede for hendes samtale med G.
Rådhus, hvor  

 medlemmet blandt andet havde fået at vide, at jobbet udelukkende bestod  

 af opvask, og at hun derfor havde sagt, at hun ville tænke over  

 tilbudet.
Efter medlemmets egen opfattelse havde hun på intet  

 tidspunkt meddelt, at hun ikke ønskede det pågældende job.  

 Hun havde således oplyst, at det var hendes intention den 8. april 1998  

 at kontakte G.
Rådhus og AF og meddelte dem, at hun på baggrund  

 af hendes tidligere sygdom ikke kunne klare det pågældende job,  

 men at hun var meget interesseret i et job som  

 køkken/kantinemedhjælper.
Efter medlemmets mening var hun ikke blevet fair behandlet  

 i denne sag.
Hun havde herved henvist til, at hun havde gennemgået  

 kurser med henblik på job indenfor "gastronomibranchen", og at hun  

 hertil ikke regner job som opvasker - med alt respekt for dem, der arbejder  

 som sådan - fordi hun tidligere havde måttet opgive jobbet  

 på grund af sygdom.
Medlemmet fandt det desuden mærkeligt, at man  

 kunne kalde sådan et job for køkkenmedhjælper.
 Medlemmet havde desuden henvist til, at hun aldrig havde  

 sagt nej til jobtibudet, og at det derfor undrer hende, at hun havde mistet  

 hendes ret til dagpenge.
 Medlemmet havde endelig henvist til, at hun  

 stadigvæk var aktivt jobsøgende, og at hun derfor fandt, at hun  

 opfyldte hendes del af aftalen for at kunne modtage dagpenge.
 A-kassen havde indhentet flere oplysninger til sagen.
A-kassen havde oplyst, at medlemmet ved samtale i a-kassen  

 den 11. juni 1998 vedrørende arbejde i G.
Kommune havde oplyst, at hun  

 havde haft en ansættelseskontrakt fra den 1. juli 1997, men at hun selv  

 måtte vælge, om hun ville starte den 1. juli eller den 1. august  

 1997, men at hun valgte det sidste.
Medlemmet havde  videre oplyst, at hun således  

 startede den 1. august 1997, men at hun fik ondt i sine håndled, og at  

 hun 2 dage efter ringede og sagde op.
Hun havde aldrig fået løn  

 fra G.
Kommune.
 Den 21. august 1997 gik medlemmet på skadestuen -  

 det vil sige ca. 20 dage efter arbejdsophøret.
A-kassen havde kontaktet G.
Kommune og blandt andet  

 fået oplyst, at medlemmet blev ansat som køkkenmedhjælper  

 i G.
Kommune den 1. juli 1997.
Det var videre oplyst fra G.
Kommune, at medlemmet  

 mødte op på arbejdet den 1. juli 1997 og ikke den 1. august  

 1997, men at hun dagen efter ringede til lederen af kantinen og oplyste, at  

 arbejdsområdet i køkkenet var for hårdt.
Lederen oplyste  

 herefter, at arbejdsområdet ikke kunne ændres.
 Den 3. juli 1997 mødte medlemmet på  

 arbejdspladsen og oplyste, at hun ikke ville komme mere.
 Det var desuden oplyst fra kommunen, at der ikke var  

 udbetalt løn til Dem, da hun aldrig havde indsendt skattekort.
 A-kassen havde tilføjet, at medlemmet hverken havde  

 påført timer på dagpengekortet eller oplyst a-kassen om  

 dette arbejdsforhold i kommunen.
 Det fremgik blandt andet af skademeddelelse fra sygehuset,  

 at medlemmet den 21. august 1997 henvendte sig, idet hun gennem længere  

 tid havde haft smerter i højre arm trækkende sig op i  

 skulderen.
A-kassen havde den 8. september 1998 noteret, at hun om  

 baggrunden for arbejdet i G. havde oplyst, at hun efter endt uddannelse med  

 tilskud som kantinemedhjælper opsøgte sin kursusleder med  

 henblik på et arbejde.
Kursuslederen meddelte, at hun kunne kontakte G.  

 Kommune.
Da medlemmet efter en dag ikke mente at magte arbejdet  

 (opvask) meddelte hun G.
Kommune, at hun ikke kom mere.
Det fremgik videre, at hun ikke betragtede den ene dag,  

 hun arbejdede i G., som et ansættelsesforhold.
Det skyldtes blandt  

 andet, at hun ikke underskrev en ansættelseskontrakt.
 Da hun var blevet spurgt af a-kassen, hvorfor hun ikke  

 skrev timerne den 1. juli 1997 på sit dagpengekort, har hun oplyst, at  

 hun ikke troede, at det var nødvendigt, da hun ikke havde fået  

 løn for timerne.
 Medlemmet havde videre oplyst over for a-kassen, at hun  

 stoppede i arbejdet i G. kommune på grund af sin dårlige  

 hånd.
 A-kassens afdeling traf på denne baggrund den 12.  

 oktober 1998 afgørelse om, at medlemmet skulle pålægges 5  

 ugers effektiv karantæne fra den 1. juli 1997 på grund af  

 arbejdsophøret.
 A-kassen traf desuden afgørelse om, at medlemmet  

 skulle tilbagebetale dagpenge og pålægges 37 timers effektiv  

 karantæne for uagtsomhed.
Endelig fremgik det af a-kassens afgørelse, at  

 medlemmet først kunne modtage dagpenge igen, når hun havde haft  

 mere end 300 timers arbejde inden for en periode på 10 uger.
A-kassen  

 havde herved henvist til, at det var anden gang indenfor 12 måneder, at  

 hun idømmes karantæne.
Hovedledelsen havde den 21. december 1998 truffet  

 afgørelsen om, - at medlemmet var selvforskyldt ledig - at det var anden gang inden for 12 måneder, at  

 medlemmet var blevet selvforskyldt ledig, - at medlemmet havde mistet retten til at modtage dagpenge,  

 indtil hun havde haft 300 timers arbejde inden for en periode på 10  

 uger, - at medlemmet skulle tilbagebetale dagpenge, som hun havde  

 fået udbetalt for perioden fra den 8. juli 1997 til den 5. april 1998 -  

 i alt brutto kr. 101.094, - at medlemmet havde begået uagtsomt forhold overfor  

 a-kassen og derfor skulle pålægges 37 timers effektiv  

 karantæne, - og at arbejdskravet på 1924 timer bortfaldt, idet  

 medlemmet havde mistet retten til dagpenge og derfor ikke havde pligt til at  

 overtage jobtræningspladsen den 6. april 1998.
 A-kassen havde ved afgørelsen om, at medlemmet blev  

 selvforskyldt ledig den 2. juli 1997 blandt andet henvist til, at hun ikke  

 havde en gyldig grund, idet hun stoppede med arbejdet på grund af sit  

 helbred, men uden en anbefaling fra sin læge.
 Medlemmet havde den 14. januar 1999 klaget over  

 afgørelsen.
Medlemmet havde blandt andet anført, at hun efter  

 den første samtale om jobtræningspladsen den 6. april 1998  

 gentagne gange den 8. april 1998 forsøgte at kontakte kantinen  

 på G.
Rådhus for at tale om jobtræningspladsen, men at det  

 var umuligt.
Medlemmet forsøgte ligeledes den 8. april 1998  

 uafbrudt at komme igennem til AF, men forgæves.
Medlemmet havde  

 tilføjet, at hun havde meddelt AF dette skriftligt den 14. april 1998.  

 Hun kunne derfor ikke acceptere det som afslag, idet hun mødte op og  

 nævnte sine helbredsmæssige begrænsninger.
Medlemmet mente, at a-kassen ved sin afgørelse  

 havde blandet tingene sammen.
Medlemmet havde således forklaret, at hun  

 var ansat i xxx Catering Service frem til den 1. juli 1997, og at forholdet  

 vedrørende selvforskyldt ledighed pr. 1. juli 1997 derfor var forkert.  

 Medlemmet havde i denne forbindelse vedlagt en opsigelse fra xxx.
Medlemmet fandt endvidere ikke, at hun havde fortiet noget  

 arbejdsophør, men hun havde oplyst til afdelingen, at hun havde haft  

 et arbejde meget kortvarigt, men at hun ikke kunne klare opvaskearbejde  

 på grund af sin arm.
Medlemmet havde  vedlagt dokumentation af den 21.  

 august 1997 fra sin læge, hvoraf det fremgik, at hun havde haft  

 problemer med armen gennem 3 år.
 A-kassens hovedledelse havde fastholdt afgørelsen  

 og sendt sagen til direktoratet.
Direktoratet havde anmodet medlemmets a-kasse om at bede  

 hende om at indhente lægelig dokumentation for, at hun på grund  

 af sit helbred måtte stoppe arbejdet hos G.
Kommune.
 Medlemmet havde imidlertid ikke reageret på  

 a-kassens anmodning.
Direktoratet havde fra a-kassen fået tilsendt kopi  

 af det dagpengekort, der dækker dagene 1. og 2. juli 1997. A-kassen  

 havde tilføjet, at medlemmet ikke havde fået udbetalt dagpenge  

 for de pågældende dage, idet hun afviklede karantæne i  

 perioden." Direktoratet traf den 3. juni 1999 følgende  

 afgørelse:
"Direktoratet vurderer, at De uden en gyldig grund  

 ophørte med Deres arbejde ved G.
Rådhus pr. 3. juli 1997.
 De er derfor selvforskyldt ledig 2 gange inden for 12  

 måneder og har dermed mistet retten til dagpenge fra den 3. juli 1997.  

 De kan først modtage dagpenge igen, når De har haft mere end 300  

 timers arbejde inden for 10 uger.
 De dagpenge, De har modtaget i perioden fra den 3. juli  

 1997 til og med den 5.april 1998 er derfor modtaget med urette.
 Direktoratet finder imidlertid ikke, at De skal  

 tilbagebetale de dagpenge, De uberettiget har modtaget for perioden fra den  

 3. juli 1997 til den 5. april 1998.
 Direktoratet finder heller ikke, at De ved ikke at oplyse  

 om arbejdsophøret har begået uagtsomt forhold overfor a-kassen.  

 De skal derfor ikke pålægges 37 timers effektiv karantæne  

 for dette forhold.
*** Direktoratet finder imidlertid, at de dagpenge, De har  

 modtaget for dagene den 1. og 2. juli 1997, hvor De var på arbejde  

 på G.
Rådhus, er udbetalt med urette, og at De skal tilbagebetale  

 disse dagpenge.
 A-kassen er blevet anmodet om at opgøre  

 tilbagebetalingsbeløbet.
 Direktoratet har desuden vurderet, at De har begået  

 uagtsomt forhold overfor a-kassen ved ikke at oplyse på Deres  

 dagpengekort, at De arbejdede den 1. og den 2. juli 1997. De skal derfor  

 pålægges en effektiv karantæne på 37 timer fra den  

 27. april 1998.
 Direktoratet ændrer således delvist a-kassens  

 afgørelse.
Begrundelse Selvforskyldt ledighed Hvis et medlem, der bliver afskediget, uden at  

 afskedigelsen væsentligst skyldes medlemmet, og medlemmet uden en  

 gyldig grund selv siger op og fratræder, før arbejdsgiverens  

 opsigelsesvarsel udløber, er medlemmet selvforskyldt ledigt.
 Det fremgår af § 28, stk. 5, i den dagældende  

 bekendtgørelse nr. 667 af 10. juli 1996 om rådighed og  

 selvforskyldt ledighed (rådighedsbekendtgørelsen).
 Et medlem, der siger et arbejde op uden en gyldig grund,  

 er også selvforskyldt ledig.
 Det fremgår af § 21, stk. 1, i  

 rådighedsbekendtgørelsen.
 De gyldige grunde, der findes til at sige et arbejde op er  

 udtømmende opregnet i § 23, i  

 rådighedsbekendtgørelsen.
Den gyldige grund i § 23, stk. 1, nr. 1, i  

 rådighedsbekendtgørelsen drejer sig om helbred.
Det er en  

 betingelse for at være omfattet af denne bestemmelse, at der er  

 lægelig dokumentation for, at medlemmet på grund af sit helbred  

 ikke eller kun med vanskelighed kan udføre arbejdet, eller at arbejdet  

 forventes at medføre, at der opstår eller sker en  

 forværring af helbredsmæssige problemer.
*** Hvis et medlem 2 gange inden for 12 måneder bliver  

 selvforskyldt ledig mister medlemmet retten til at modtage dagpenge.
 Det fremgår af § 25, stk. 2, i  

 rådighedsbekendtgørelsen.
 Medlemmet kan som fuldtidsforsikret medlem først  

 modtage dagpenge igen, når medlemmet har haft mere end 300 timers  

 arbejde inden for 10 uger.
 Det fremgår af § 25, stk. 3, i  

 rådighedsbekendtgørelsen.
*** Direktoratet har for det første lagt til grund for  

 afgørelsen, at De blev selvforskyldt ledig den 18. juni 1997.
Direktoratet skal herved henvise til a-kassens  

 afgørelse af den 14. juli 1997, hvoraf det fremgår, at De den  

 17. juni 1997 blev sagt op fra Deres stilling i xxx Catering Service til  

 fratræden den 1. juli 1997, uden at afskedigelsen væsentligst  

 skyldtes Dem.
Herefter sagde De imidlertid selv stillingen op uden en gyldig  

 grund og fratrådte den 18. juni 1998.
Direktoratet har ved afgørelsen videre lagt til  

 grund, at De blev ansat som køkkenmedhjælper i G.
Kommune fra  

 den 1. juli 1997.
De har i den forbindelse ingen betydning, hvorvidt der  

 mellem Dem og arbejdsgiveren var uarbejdet et  

 ansættelsesbrev.
 Der er lagt vægt på, at arbejdsgiveren har  

 oplyst, at De var ansat pr. den 1. juli 1997, og at grunden til, at De ikke  

 har fået udbetalt løn for Deres arbejde, er, at De ikke har  

 afleveret Deres skattekort.
 Det er videre lagt til grund, at De ophørte med  

 dette arbejde pr. den 3. juli 1997, hvor De mødte op på  

 arbejdspladsen og oplyste, at De ikke kom mere.
 Direktoratet har ved afgørelsen lagt vægt  

 på Deres forklaring om, hvorfor De ikke kom mere.
 De har således forklaret, at De ikke kunne magte  

 arbejdet på grund af dårlig hånd.
 De har henvist til skademeddelelse fra Sygehuset dateret  

 den 21. august 1997, hvoraf det fremgår, at De henvendte Dem, da De  

 gennem længere tid havde haft smerter i højre arm  

 trækkende sig op i skulderen.
 Efter en konkret vurdering af sagens oplysningerne finder  

 direktoratet imidlertid ikke, at der er tilstrækkelig lægelig  

 dokumentation for, at De grund af Deres helbred ikke eller kun med  

 vanskelighed kunne udføre arbejdet, eller at arbejdet forventedes at  

 medføre, at der opstod eller skete en forværring af  

 helbredsmæssige problemer.
Direktoratet finder således ikke, at De har haft en  

 gyldig grund til at ophøre med deres arbejde ved G.
Kommune pr. den 3.  

 juli 1997, og De er derfor selvforskyldt ledig fra den 3. juli 1997.
 Direktoratet finder på denne baggrund, at De 2 gange  

 inden for 12 måneder er blevet selvforskyldt ledig.
 De har derfor mistet retten til at modtage dagpenge fra  

 den 3. juli 1997. De kan først modtage dagpenge igen, når De har  

 haft 300 timers ustøttet arbejde inden for 10 uger.
Tilbagebetaling Et medlem, der giver a-kassen urigtige oplysninger  

 eller fortier omstændigheder, der er af betydning for retten til  

 dagpenge, eller i øvrigt mod bedre vidende uberettiget modtager  

 dagpenge, skal tilbagebetale dagpengebeløbet, der er modtaget med  

 urette.
 Det fremgår af § 86, stk. 1, i lov om  

 arbejdsløshedsforsikring m.v. som senest bekendtgjort ved  

 lovbekendtgørelse nr. 587 af 10. august 1998.
Uagtsomt forhold Et medlem, der gør sig skyldig i uagtsomt  

 forhold over for a-kassen, skal gennemgå en effektiv karantæne,  

 der svarer til ydelser for 37 timer.
 Det fremgår af § 87, stk. 3 og 8, i lov om  

 arbejdsløshedsforsikring m.v. og § 5 i bekendtgørelse nr. 772  

 af 7. oktober 1997 om sanktioner i forbindelse med uberettiget modtagelse af  

 ydelser fra en arbejdsløshedskasse.
 Den 1. og den 2. juli 1997 - arbejde i G.  

 Kommune.
Dagpenge må kun udbetales til et medlem, der er  

 ledigt.
Det fremgår af § 57, stk. 1, i lov om  

 arbejdsløshedsforsikring.
 Direktoratet har lagt vægt på oplysningerne  

 om, at De arbejdede i G.  Kommune fra den 1. juli 1997 indtil den 3. juli  

 1997, hvor De ringede og sagde, at De ikke kom mere.
 Der er videre lagt vægt på, at De på  

 Deres dagpengekort ud for dagene den 1. og den 2. juli 1997 har skrevet, at  

 De har arbejdet "0" timer, uanset at De var på arbejde på G.  

 Rådhus som køkkenmedhjælper.
 Direktoratet har således fundet, at De har givet  

 a-kassen urigtige oplysninger, der var af betydning for retten til at modtage  

 dagpenge.
 De skal derfor tilbagebetale de dagpenge, De har modtaget  

 med urette for dagene den 1. og den 2. juli 1997.
*** Med hensyn til begrundelsen for, at De har begået  

 uagtsomt forhold over for a-kassen ved at skrive "0" på Deres  

 dagpengekort ud for den 1. og den 2. juli 1997, skal direktoratet henvise til  

 vejledningen til dagpengekortet.
Det fremgår heraf blandt andet, at  

 arbejde skal anføres, uanset om man har fået udbetalt løn  

 herfor.
 På denne baggrund finder direktoratet, at De burde  

 vide, at De ikke kunne få udbetalt dagpenge for dage, hvor De  

 arbejdede.
 Direktoratet finder derfor, at De har begået  

 uagtsomt forhold overfor a-kassen ved ikke at oplyse om arbejdet.
 De skal derfor pålægges 37 timers effektiv  

 karantæne fra den 27. april 1998, hvor a-kassen ved en samtale med Dem  

 blev opmærksom på, at De havde haft arbejde de  

 pågældende dage.
 Perioden fra den 3. juli 1997 til den 5. april 1998  

 - arbejdsophøret fra G.  Rådhus.
 Direktoratet har ved denne del af afgørelsen lagt  

 vægt på, at De først den 14. juli 1997 fik vejledning fra  

 a-kassen om, at De ville miste retten til at modtage dagpenge, hvis de inden  

 for 12 måneder blev selvforskyldt ledig igen.
 Det er således ikke fundet godtgjort, at De ved ikke  

 at oplyse a-kassen om arbejdsophøret den 3. juli 1997 mod bedre  

 vidende uberettiget modtog dagpenge.
Direktoratet finder på denne baggrund hverken  

 tilstrækkeligt grundlag for at kræve de dagpenge, som De  

 uberettiget har modtaget for perioden fra den 3. juli 1997 til den 5. april  

 1998 tilbagebetalt eller pålægge Dem en sanktion for  

 uagtsomhed." *** Direktoratet traf den 3. juni 1999 endvidere  

 afgørelse om, at a-kassen ikke havde ret til refusion for de dagpenge,  

 som ovennævnte medlem uberettiget havde fået udbetalt for  

 perioden fra den 1. juli 1997 til og med den 5. april 1998.
 Direktoratet henviste til § 86, stk. 4, i lov om  

 arbejdsløshedsforsikring m.v., hvorefter a-kassen havde objektivt  

 ansvar for ydelser, der var udbetalt med urette.
 Kassen klagede i brev af 15. juni 1999 over direktoratets  

 afgørelse.
 Kassen anførte følgende:
 "Vi klager over afgørelsen, fordi vi fortsat  

 finder, at medlemmet har fortiet omstændigheder, der har betydning for  

 retten til dagpenge.
 Hvis medlemmet havde skrevet arbejdstimerne på  

 dagpengekortene eller kontaktet afdelingen, da hun startede eller sluttede i  

 arbejdsforholdet ville fejludbetalingen af dagpenge havde været  

 undgået.
Medlemmet burde endvidere have reageret, da hun den 14.  

 juli 1997 modtog afdelingens afgørelse om den første  

 karantæne.
På dette tidspunkt burde det have stået  

 medlemmet klart, at der var noget hun burde oplyse  

 arbejdsløshedskassen.
Såfremt ankenævnet fastholder direktoratets  

 afgørelse af 3. juni 1999, om at medlemmet ikke skal tilbagebetale,  

 bedes I venligst overveje a-kassens ret til refusion, idet kassen ikke har  

 kunne forhindre det fejludbetalte dagpengebeløb." Direktoratet fandt ved oversendelsen af sagen til  

 ankenævnet den 1. juli 1999 ikke grundlag for at ændre  

 afgørelsen af 3. juni 1999.
 Direktoratet bemærkede følgende:
 "A-kassen har i sin klage anført, at medlemmet  

 efter a-kassens opfattelse har fortiet omstændigheder, der har  

 betydning for retten til dagpenge.
 A-kassen har henvist til, at fejludbetalingen ville have  

 været undgået, hvis medlemmet havde skrevet arbejdstimerne  

 på dagpengekortet eller kontaktet a-kassen, da hun afsluttede  

 arbejdsforholdet.
Direktoratet skal hertil bemærke, at direktoratet  

 den 3. juni 1999 traf afgørelse om, at medlemmet skal tilbagebetale  

 dagpenge, for så vidt angår den 1. og den 2. juli 1997, hvor hun  

 arbejdede på G.
Rådhus.
Desuden fandt direktoratet, at medlemmet  

 havde begået uagtsomt forhold over for a-kassen ved ikke at oplyse om  

 de 2 dages arbejde.
Medlemmet er derfor blevet pålagt 37 timers  

 effektiv karantæne fra den 27. april 1998.
 Direktoratet har imidlertid ikke fundet  

 tilstrækkeligt grundlag for at pålægge medlemmet at  

 tilbagebetale de dagpenge, som hun modtog fra den 3. juli 1997 til den 5.  

 april 1998.
Der er herved lagt vægt på, at medlemmet  

 først den 14. juli 1997 fik vejledning om, at hun ville miste retten  

 til dagpenge, hvis hun inden for 12 måneder blev selvforskyldt ledig  

 igen.
Medlemmet blev således først efter arbejdsophøret  

 fra G.
Rådhus vejledt om konsekvenserne af ophøret.
Direktoratet skal endelig bemærke, at der  

 påhviler a-kassen et objektivt ansvar for ydelser, der er udbetalt med  

 urette.
A-kassen vil således som udgangspunkt ikke have ret til  

 refusion, medmindre der foreligger særlige omstændigheder,  

 herunder at medlemmet har begået svigagtigt forhold over for  

 a-kassen.
Direktoratet finder på denne baggrund ikke grundlag  

 for at ændre afgørelsen." Ankenævnet ændrede delvist Direktoratet for  

 Arbejdsløshedsforsikringens afgørelse.
