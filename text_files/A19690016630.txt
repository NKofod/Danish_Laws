 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Ministeren for offentlige arbejder bemyndiges  

 til at lade udarbejde en plan for etapevis gennemførelse af en ny  

 storlufthavn, placeret på og ved øen Saltholm, til fremtidig afløsning af  

 Københavns lufthavn, Kastrup.
§ 2.  Lufthavnsplanen skal indeholde det for en senere  

 skitseprojektering nødvendige program for anlæg af første etape af  

 storlufthavnen med tilhørende tunnelforbindelse mellem Amager og Saltholm  

 under hensyntagen til mulighederne for indpasning af en fast forbindelse over  

 Øresund i København-Malmø linjen i de nævnte anlæg og fremtidige udvidelser  

 heraf.
Planen suppleres med forslag til organisationsform og  

 finansieringsgrundlag for anlægsarbejderne samt med forslag til den  

 fremtidige driftsform for såvel storlufthavnen som Københavns lufthavn,  

 Kastrup.
 Givet på Christiansborg slot, den 30.  

 april 1969.
 Under Vor Kongelige Hånd og Segl.
 FREDERIK R.
 /Ove Guldberg.
