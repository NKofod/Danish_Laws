Betænkning afgivet af Erhvervs-, Vækst- og Eksportudvalget den 11. december 2014 Betænkning over Forslag til lov om ændring af lov om finansiel virksomhed, lov om værdipapirhandel m.v., lov om betalingstjenester og elektroniske penge og forskellige andre love (Erstatningsansvar ved handlinger i strid med god skik-reglerne, forbrugerbeskyttelse ved kaution, krav om grundkursus til bestyrelsesmedlemmer, brugerbeskyttelse ved udbud af betalingstjenester og udstedelse af elektroniske penge m.v.) [af erhvervs- og vækstministeren (Henrik Sass Larsen)]:
1. Ændringsforslag Erhvervs- og vækstministeren har stillet 29 ændringsforslag til lovforslaget.
2. Udvalgsarbejdet Lovforslaget blev fremsat den 14. november 2014 og var til 1. behandling den 28. november 2014. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og erhvervs- og vækstministeren sendte den 30. oktober 2014 dette udkast til udvalget, jf.
ERU alm. del  bilag 26 (folketingsåret 2013-14). Den 14. november 2014 sendte erhvervs- og vækstministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Nets Danmark A/S, som erhvervs- og  vækstministeren har kommenteret over for udvalget.
Spørgsmål Udvalget har stillet 5 spørgsmål til erhvervs- og vækstministeren til skriftlig besvarelse, som denne har besvaret.
3. Indstillinger Et flertal i udvalget (V, S, DF, RV, SF, KF og Uffe Elbæk (UFG)) indstiller lovforslaget til vedtagelse med de stillede ændringsforslag.
Et mindretal i udvalget (EL) indstiller lovforslaget til vedtagelse med de under nr. 1-18 og 20-29 stillede ændringsforslag.
Mindretallet vil stemme imod det under nr. 19 stillede ændringsforslag.
Et andet mindretal i udvalget (LA) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
1. Ændringsforslag med bemærkninger Ændringsforslag Til § 1 Af erhvervs- og vækstministeren, tiltrådt af udvalget:
 1) Efter nr. 1 indsættes som nyt nummer:
»01. I § 1, stk. 1, ændres »stk. 2-14 og 17« til: »stk. 2-12 og 15«.« [Konsekvensrettelse] 2) I den under nr. 17 foreslåede affattelse af § 344 ændres i stk. 8 »Erhvervs- og Vækstministeriet« til: »Erhvervs- og vækstministeren«.
[Rettelse af forkert henvisning til bemyndigelsesindehaver] 3) Efter nr. 24 indsættes som nyt nummer:
»02. I § 373, stk. 1, ændres »§ 202, stk. 1, 3 og 4,« til: »§ 202, stk. 1 og 3,«.« [Konsekvensrettelse] Til § 2 4) Efter nr. 3 indsættes som nyt nummer:
»01. I § 7, stk. 4, udgår »§ 60, stk. 4,«.« [Konsekvensrettelse] 5) Efter nr. 7 indsættes som nyt nummer:
»02. I § 8 b, stk. 2, ændres »§ 8, stk. 5,« til: »§ 8, stk. 3,«.« [Konsekvensrettelse] 6) Efter nr. 20 indsættes som nyt nummer:
»03. § 13, stk. 4, ophæves.« [Konsekvensrettelse] 7) Nr. 28 affattes således:
»28. I § 54, stk. 3, 1. pkt., der bliver stk. 2, 1. pkt., ændres »clearingcentralen« til: »værdipapircentralen (CSDen)«, og »betingelserne i stk. 4.« ændres til: »værdipapircentralens (CSDens) regler.«« [Konsekvensrettelse] 8) Efter nr. 43 indsættes som nye numre:
 »04. I § 59, stk. 2, der bliver stk. 1, § 59, stk. 3, 1. og 2. pkt., der bliver § 59, stk. 2, 1. og 2. pkt., to steder i § 62, stk. 1, to steder i  § 62, stk. 5,  i § 64, stk. 1-3 og stk. 4, 1. pkt., § 65, stk. 1, § 66, stk. 1 og 4, § 67, 2. pkt., § 68, stk. 4, § 69, 1. pkt., § 70, § 71, stk. 1 og stk. 2, 1. pkt., § 74, § 75, stk. 1, to steder i § 75, stk. 2, 1. pkt.,  i § 77, stk. 1 og stk. 3, 1. pkt., § 78, nr. 3, to steder i § 80, stk. 1, 1. pkt., i § 80, stk. 2, § 81, stk. 1 og 4, og § 82, stk. 3, ændres »værdipapircentral« til: »værdipapircentral (CSD)«.
05. I § 59, stk. 3, der bliver stk. 2, indsættes efter »værdipapircentralen«: »(CSDen)«.« [Ændring af forslagenes rækkefølge] 9) Nr. 46 og  47 udgår.
[Ændring af forslagenes rækkefølge] 10) Efter nr. 58 indsættes som nyt nummer:
»06. I § 82 a udgår », og for statens bidrag til en værdipapircentrals samlede kapitalberedskab, jf. § 82«.« [Konsekvensrettelse] 11) Nr. 70 affattes således:
»70. I § 88, stk. 3, 1. pkt., ændres »markeder,« til: »markeder eller«, og »clearingcentraler eller værdipapircentraler« udgår.« [Sproglig korrektion] 12) Efter nr. 71 indsættes som nye numre:
 »07. I § 91, stk. 1, udgår »§ 60, stk. 2-4,«.
08. I § 91, stk. 4, 1. pkt., ændres »§ 60, stk. 2-4,« til: »lov om behandling af personoplysninger og bestemmelser, der er fastsat i medfør heraf, jf. stk. 1,«.« [Konsekvensrettelser] 13) Efter nr. 76 indsættes som nye numre:
 »09. I § 93, stk. 1, 1. pkt., udgår »§ 51,«, »§ 52, stk. 1, 2. pkt.,« og »§ 60, stk. 1, 2. pkt.,«.
010. I § 93, stk. 1, 2. pkt., udgår »§ 52, stk. 1, 1. pkt.,« og »§ 60, stk. 1, 1. pkt.,«.« [Konsekvensrettelser] 14) I den under nr. 78 foreslåede ændring af § 95, stk. 1, ændres »samt« til: »eller«.
[Sproglig korrektion] Til § 3 15) Efter nr. 1 indsættes som nyt nummer:
»01. I § 2, stk. 2, ændres »§ 38, nr. 1 eller 2.« til: »§ 37, stk. 1, nr. 1 eller 2.«« [Konsekvensrettelse] Til § 4 16) Før nr. 1 indsættes som nye numre:
 »01. I § 51, stk. 1, nr. 3, ændres »begrænses mest muligt, og« til: »begrænses mest muligt,«.
02. I § 51, stk. 1, nr. 4, ændres »depotselskabet.« til: »depotselskabet, og«.« [Konsekvensrettelser] 17) Efter nr. 2 indsættes som nye numre:
»03. I § 51, stk. 6, der bliver stk. 7, ændres »stk. 1-5.« til: »stk. 1-6.« 04. I § 52, stk. 1, nr. 4, ændres »SIKAVen, og« til: »SIKAVen,«.
05. I § 52, stk. 1, nr. 5, ændres »depotselskabet.« til: »depotselskabet, og«.« [Konsekvensrettelse] 18) Efter nr. 4 indsættes som nyt nummer:
»06. I § 52, stk. 6,  der bliver stk. 7, ændres »stk. 1-5.« til: »stk. 1-6.«« [Konsekvensrettelse] Af erhvervs- og vækstministeren, tiltrådt af et flertal (udvalget med undtagelse af EL):
 19) I den under nr. 19 foreslåede affattelse af § 157, stk. 3, ændres: »En dansk UCITS må ikke erhverve mere end« til: »En afdeling af en dansk UCITS må ikke erhverve mere end«.
[Præcisering af bestemmelsens anvendelsesområde med henblik på direktivnær implementering] Af erhvervs- og vækstministeren, tiltrådt af udvalget:
 20) Efter nr. 19 indsættes som nye numre:
 »07. I § 160, stk. 1, nr. 1, ændres »§ 151, stk. 2,« til: »§ 141, stk. 2,«.
08. I § 160, stk. 1, nr. 2, ændres »§ 152« til: »§ 142«.« [Korrektion af paragrafhenvisninger] Til § 5 21) Nr. 20 affattes således:
»20. I § 155, stk. 1, 1. pkt., indsættes efter »overholdelsen af«: »regler udstedt i medfør af Europa-Parlamentets og Rådets direktiv 2011/61/EU af 8. juni 2011 om forvaltere af alternative investeringsfonde, og af«.« [Korrektion af paragrafhenvisninger] 22) Nr. 30 udgår.
[Konsekvensrettelse] Til § 6 23) I den under nr. 7 foreslåede affattelse af § 46 h ændres i stk. 2 »i kapitel 14 i lov om investeringsforeninger m.v.« til: »kapitel 14 i lov om investeringsforeninger m.v.« [Sproglig korrektion] 24) I den under nr. 7 foreslåede affattelse af § 46 h affattes stk. 4 således:
»Stk. 4. Formuen kan udelukkende investeres i pengemarkedsinstrumenter, idet højst 30 pct. af formuen kan anbringes i pengemarkedsinstrumenter, som er udstedt af den samme emittent eller emittenter i samme koncern, dog således at formuen fuldt ud kan investeres i pengemarkedsinstrumenter, der er udstedt af et land eller en international institution af offentlig karakter, som et eller flere lande i Den Europæiske Union eller lande, som Unionen har indgået aftale med på det finansielle område, deltager i, og som er godkendt af Finanstilsynet, jf. § 147, stk. 1, nr. 4, i lov om investeringsforeninger m.v.«« [Sproglig korrektion] Til § 8 25) I den under nr. 1 foreslåede affattelse af § 70 e ændres i stk. 2 »i kapitel 14 i lov om investeringsforeninger m.v.« til: »kapitel 14 i lov om investeringsforeninger m.v.« [Sproglig korrektion] Til § 9 26) I den under nr. 1 foreslåede affattelse af § 26 i ændres i stk. 2 »i kapitel 14 i lov om investeringsforeninger m.v.« til: »kapitel 14 i lov om investeringsforeninger m.v.« [Sproglig korrektion] Til § 14 27) Stk. 3 og 4 affattes således:
 »Stk. 3. Erhvervs- og vækstministeren fastsætter tidspunktet for ikrafttræden af § 2, nr. 2, 3, 01, § 7 a, stk. 4, i lov om værdipapirhandel m.v. som affattet ved denne lovs § 2, nr. 4, og § 2, nr. 5-7, 02, 13, 14, 18, 20, 03, 23-38, 04, 05, 48-58, 06, 60, 61, 64, 67, 68, 70, 07, 08, 72, 74, 75, 09, 010 og 78. Erhvervs- og vækstministeren kan herunder fastsætte, at bestemmelserne træder i kraft på forskellige tidspunkter.
Stk. 4. §§ 48 og 53 a i lov om finansiel virksomhed som affattet ved denne lovs § 1, nr. 4 og 5, træder i kraft den 1. juli 2015.« [Sproglig korrektion] 28) Stk. 8 affattes således:
»Stk. 8. § 1, nr. 5, finder ikke anvendelse på kautionsaftaler og aftaler om tredjemandspant, der er indgået før lovens ikrafttræden, jf. stk. 4. § 48, stk. 6-8, i lov om finansiel virksomhed som affattet ved denne lovs § 1, nr. 4, finder anvendelse på kaution for lån ydet af realkreditinstitutter og på aftaler om tredjemandspant for realkreditlån, hvis de pågældende ydelser forfalder efter lovens ikrafttræden, jf. stk. 4.« [Sproglig korrektion] Til § 15 29) Stk. 4 affattes således:
»Stk. 4. Tilladelser, der ikke er bortfaldet i henhold til stk. 2, bortfalder på det tidspunkt, der fastsættes af erhvervs- og vækstministeren i henhold til § 14, stk. 3.« [Sproglig korrektion] Bemærkninger Til nr. 1 Med ændringsforslaget foreslås en konsekvensrettelse, som følge af at § 1, stk. 12, i lov om finansiel virksomhed foreslås ophævet i lovforslagets § 1, nr. 2.
Til nr. 2 Med ændringsforslaget foreslås »Erhvervs- og Vækstministeriet« rettet til »Erhvervs- og vækstministeren«, da det rettelig er ministeren, som er bemyndiget til at fastsætte nærmere regler om samordning af tilsynspraksis.
Til nr. 3 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Da lovforslagets § 1, nr. 12, ophæver § 202, stk. 3, i lov om finansiel virksomhed, skal henvisningen til denne bestemmelse i § 373, stk. 1, i lov om finansiel virksomhed udgå. Ændringsforslaget gennemfører denne korrektion.
Til nr. 4 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Da lovforslagets § 2, nr. 48, ophæver kapitel 20 i lov om værdipapirhandel m.v., hvorved §§ 60 og 61 ophæves, skal henvisningen til § 60, stk. 4, i § 7, stk. 4, i lov om værdipapirhandel m.v. udgå. Ændringsforslaget gennemfører denne korrektion.
Til nr. 5 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Da lovforslagets § 2, nr. 7, ophæver § 8, stk. 3 og 4, hvorefter § 8, stk. 5, bliver til stk. 3 i lov om værdipapirhandel m.v., skal henvisningen til § 8, stk. 5, i § 8 b, stk. 2, i lov om værdipapirhandel m.v. ændres til § 8, stk. 3. Ændringsforslaget gennemfører denne korrektion.
Til nr. 6 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Da lovforslagets § 2, nr. 48, ophæver kapitel 20 i lov om værdipapirhandel m.v., hvorved §§ 60 og 61 ophæves, skal henvisningen til § 60, stk. 2-4, i § 13, stk. 4, lov om værdipapirhandel m.v. udgå. Ændringsforslaget gennemfører denne korrektion.
Til nr. 7 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Da lovforslagets § 2, nr. 30, bl.a. ophæver § 54, stk. 4, i lov om værdipapirhandel m.v., skal henvisningen til § 54, stk. 4, i § 54, stk. 3, i lov om værdipapirhandel m.v. udgå.
 Det fastsættes, at retten for værdipapirhandlere, kreditinstitutter og investeringsselskaber med tilladelse fra et andet land inden for Den Europæiske Union eller i et land, som Unionen har indgået aftale med på det finansielle område til at få adgang til en værdipapircentral (CSD), er afhængig af, om de opfylder de regler, som værdipapircentralen (CSDen) har fastsat for tilslutningen til værdipapircentralen (CSDen). Henvisningen til § 54, stk. 4, erstattes derfor af »værdipapircentralens (CSDens) regler«. Ændringsforslaget gennemfører denne korrektion.
Til nr. 8 og 9 Med ændringsforslaget foreslås en korrektion af lovforslagets § 2, nr. 44-47, så forslagets henvisning til bestemmelserne i § 59, stk. 2-6, følger i kronologisk rækkefølge.
Til nr. 10 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Da lovforslagets § 2, nr. 58, ophæver § 82 i lov om værdipapirhandel m.v., skal henvisningen til § 82 i § 82 a i lov om værdipapirhandel m.v. udgå. Ændringsforslaget gennemfører denne korrektion.
Til nr. 11 Med ændringsforslaget foreslås en sproglig korrektion af lovforslagets § 2, nr. 70. Da »clearingcentraler eller værdipapircentraler« udgår af opremsningen i § 88, stk. 3, 1. pkt., i lov om værdipapirhandel m.v., er det af sproglige årsager nødvendigt at indsætte »eller« efter »markeder«. Ændringsforslaget gennemfører denne korrektion.
Til nr. 12 Med ændringsforslaget foreslås konsekvensrettelser, som ved en fejl ikke er foretaget i lovforslaget.
Da lovforslagets § 2, nr. 48, ophæver kapitel 20 i lov om værdipapirhandel m.v., hvorved §§ 60 og 61 ophæves, skal henvisningen til § 60, stk. 4, i § 91, stk. 1, og § 91, stk. 4, 1. pkt., i lov om værdipapirhandel m.v. udgå. Ændringsforslaget gennemfører disse korrektioner.
Til nr. 13 Med ændringsforslaget foreslås konsekvensrettelser, som ved en fejl ikke er foretaget i lovforslaget.
Da lovforslagets § 2, nr. 24 og 48, ophæver §§ 51-53 og kapitel 20 i lov om værdipapirhandel m.v., hvorved §§ 60 og 61 ophæves, skal henvisningen til § 51, § 52, stk. 1, 2. pkt., og § 60, stk. 1, 2. pkt., i § 93, stk. 1, 1. pkt., i lov om værdipapirhandel m.v. og henvisningen til § 52, stk. 1, 1. pkt., og § 60, stk. 1, 1. pkt., i § 93, stk. 1, 2. pkt., i lov om værdipapirhandel m.v. udgå. Ændringsforslaget gennemfører disse korrektioner.
Til nr. 14 Med ændringsforslaget foreslås en sproglig korrektion af lovforslagets § 2, nr. 78. I forslaget til § 95, stk. 5, rettes »samt« til »eller«, så det fremgår klart, at bestemmelsen vedrører det tilfælde, hvor direktionen, bestyrelsen eller revisor i en af de i bestemmelsen nævnte virksomheder undlader at efterkomme de pligter, som disse er pålagt enten i medfør af lov om værdipapirhandel m.v. eller i medfør af de i § 2, nr. 78, nævnte afsnit i henholdsvis EMIR-forordningen eller CSD-forordningen. Ændringsforslaget gennemfører denne korrektion.
Til nr. 15 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Med lovforslagets § 3, nr. 12, sker der en nyaffattelse af §§ 37-39 i lov om betalingstjenester og elektroniske penge.
Med ændringen bliver den nuværende ordlyd af § 38 i loven indsat i § 37, stk. 1. Som en konsekvens heraf skal henvisningen i § 2, stk. 2, ændres til § 37, stk. 1, nr. 1 eller 2.
Til nr. 16 Med ændringsforslaget foreslås en sproglig korrektion, idet der med lovforslaget bliver indsat et nyt nr. 5 i § 51, stk. 1, i lov om investeringsforeninger m.v.
Da der er tale om en opremsningsbestemmelse, hvori der indsættes et nyt nr. 5, er nr. 3 i bestemmelsen ikke længere det næstsidste nummer i opremsningen, hvorfor »og« må udgå og i stedet indsættes efter nr. 4. Ændringsforslaget gennemfører denne korrektion.
Til nr. 17 Med ændringsforslaget til nr. 03 foreslås en konsekvensrettelse, som ved en fejl ikke er foretaget i lovforslaget.
Med lovforslagets § 4, nr. 1, indsættes et nyt stk. 4, hvorfor henvisningen til stk. 1-5 i § 51, stk. 6, i lov om investeringsforeninger m.v. skal ændres til stk. 1-6.
 Med lovforslaget til nr. 04 og 05 foreslås en sproglig korrektion af § 52, stk. 1, nr. 4 og 5, da der med lovforslaget bliver indsat et nyt nr. 6 i § 52, stk. 1.
Til nr. 18 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Med lovforslagets § 4, nr. 3, indsættes et nyt stk. 4, hvorfor henvisningen til stk. 1-5 i § 52, stk. 6, i lov om investeringsforeninger m.v. skal ændres til stk. 1-6.
Til nr. 19 Med ændringsforslaget foreslås en mere direktivnær gennemførelse af UCITS-direktivets artikel 56, stk. 2. Efter direktivet skal investeringsgrænserne overholdes på afdelingsniveau.
I den gældende § 157, stk. 3, stilles der krav om, at investeringsgrænserne skal overholdes både på UCITS-niveau og på afdelingsniveau. Ændringsforslaget indebærer, at investeringsgrænserne i bestemmelserne ikke længere skal overholdes på UCITS-niveau, men kun på afdelingsniveau.
Til nr. 20 § 160, stk. 1, nr. 1, i den nugældende lov om investeringsforeninger m.v. henviser fejlagtigt til § 151, stk. 2. Med det foreslåede nr. 07 foreslås henvisningen i § 160, stk. 1, nr. 1, rettelig ændret til § 141, stk. 2.
 § 160, stk. 1, nr. 2, i den nugældende lov om investeringsforeninger m.v. henviser fejlagtigt til § 152. Med det foreslåede nye nr. 08 foreslås henvisningen i § 160, stk. 1, nr. 2, rettelig ændret til § 142.
Til nr. 21 Med ændringsforslaget rettes henvisning i § 5, nr. 20, fra »§ 155, nr. 1« til: »§ 155, stk. 1, nr. 1«.
Til nr. 22 Med ændringsforslaget udgår lovforslaget til § 5, nr. 30, da den foreslåede ændring, der oprindelig havde til hensigt at lade et overflødigt komma udgå af bestemmelsen, er blevet rettet redaktionelt.
Til nr. 23 Med ændringsforslaget foreslås en sproglig korrektion af lovforslagets § 6, nr. 7, hvormed »i«, som er blevet indsat ved en fejl, udgår. Ændringsforslaget gennemfører denne korrektion.
Til nr. 24 Med ændringsforslaget foreslås »medlemslande« ændret og præciseret til »lande i Den Europæiske Union eller lande, som Unionen har indgået aftale med på det finansielle område«, så det fremgår klart af bestemmelsen, hvilke lande det drejer sig om, og så bestemmelsen får samme ordlyd som i de tilsvarende bestemmelser i de øvrige love, som lovforslaget medfører ændringer i.
Til nr. 25 Med ændringsforslaget foreslås en sproglig korrektion af lovforslagets § 8, nr. 1, hvormed »i«, som er blevet indsat ved en fejl, udgår. Ændringsforslaget gennemfører denne korrektion.
Til nr. 26 Med ændringsforslaget foreslås en sproglig korrektion af lovforslagets § 9, nr. 1, hvormed »i«, som er blevet indsat ved en fejl, udgår. Ændringsforslaget gennemfører denne korrektion.
Til nr. 27 Med ændringsforslaget sker der en korrektion og præcisering af ikrafttrædelsesbestemmelsen i § 14, stk. 3 og 4, i lovforslaget som følge af nærværende ændringsforslag.
Til nr. 28 Med ændringsforslaget foreslås en sproglig præcisering af lovforslagets § 14, stk. 8, hvori der henvises til § 48, stk. 6-8, i lov om finansiel virksomhed.
Med ændringsforslaget præciseres det, at § 48, stk. 6-8, i lov om finansiel virksomhed er affattet i lovforslagets § 1, nr. 4.
Til nr. 29 Med ændringsforslaget foreslås en sproglig korrektion af § 15, stk. 4, i lovforslaget.
Trine Bramsen (S) Julie Skovsby (S) Anne Sina (S) Mette Reissmann (S) Karin Gaardsted (S) fmd.
Thomas Jensen (S) Ole Sohn (S) Ida Auken (RV) Nadeem Farooq (RV) Jeppe Mikkelsen (RV) Steen Gade (SF) Lisbeth Bech Poulsen (SF) Frank Aaen (EL) Stine Brix (EL) Uffe Elbæk (UFG) Kim Andersen (V) Michael Aastrup Jensen (V) Anne-Mette Winther Christiansen (V) nfmd.
Preben Bang Henriksen (V) Torsten Schack Pedersen (V) Jakob Engel-Schmidt (V) Hans Christian Schmidt (V) Hans Christian Thoning (V) Hans Kristian Skibby (DF) Dennis Flydtkjær (DF) Mette Hjermind Dencker (DF) Kim Christiansen (DF) Joachim B.
Olsen (LA) Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 73 Bilagsnr.
