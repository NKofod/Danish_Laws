Forord Begreber Forkortelser Indholdsfortegnelse over hovedafsnit Told- og Skattestyrelsen udgiver hvert år en momsvejledning, der er en  

 samling af de gældende momsregler.
 Reglerne fremgår af Skatteministeriets lovbekendtgørelse nr. 804 af 16.  

 august 2000 af merværdiafgiftsloven (momsloven) med senere ændringer.  

 Paragrafhenvisningerne i vejledningen er derfor, hvor intet andet er  

 anført, henvisninger til de relevante paragraffer i denne lov.
Vejledningen er opbygget efter momslovens systematik.
Dvs., at  

 vejledningen følger paragrafferne i momsloven.
Vejledningen er udtryk for Told- og Skattestyrelsens opfattelse af  

 gældende praksis, og er bindende for myndighederne, medmindre  

 vejledningens indhold klart ikke er i overensstemmelse med højere  

 rangerende retskilder, det vil sige lovgivning, bekendtgørelser,  

 domspraksis og Landsskatterettens praksis.
Endvidere vil vejledningen ikke  

 være bindende i det omfang, de afgiftspligtige kan støtte ret på tidligere  

 års vejledninger.
Dette vil kunne forekomme, hvis en skærpet virkning ikke  

 har været offentliggjort på relevant måde i forhold til den hidtidige  

 beskrivelse i vejledningen.
 Vejledningens formål er at være en hjælp i det praktiske arbejde med  

 momsreglerne, herunder også  en hjælp for de ca. 430.000  

 momsregistrerede virksomheder og deres revisorer, advokater m.fl. i  

 arbejdet med at sikre en korrekt momsafregning.
Vejledningen giver en beskrivelse af momsreglerne, og der er i  

 teksten bl.a. henvist til de love og bekendtgørelser, der er relevante for  

 momsloven.
Såvel loven som bekendtgørelser og 6. momsdirektiv er optrykt  

 bagest i vejledningen som bilag.
Vejledningen er ajourført med nyt lovstof, således er der i  

 vejledningen indsat et nyt afsnit D.11.22, der beskriver den nye  

 bestemmelse i momslovens § 13, stk. 1, nr. 22, om momsfritagelse for  

 almenvelgørende foreninger.
Vejledningen er herudover ajourført med nye  

 retsafgørelser, offentliggjorte kendelser fra Landsskatteretten, samt  

 afgørelser, meddelelser og cirkulærer fra Told- og Skattestyrelsen.
 Vejledningen er endvidere udbygget med en række udvalgte  

 domme, afsagt af EF-domstolen i perioden 19. oktober 2001 - 15.  

 december 2002.
 Nyt stof og  

 væsentlige ændringer i forhold til sidste års udgave er markeret som vist  

 her.  

 Dette gælder  

 dog ikke afsnit D.11.22, selv om der er tale om nyt stof.
ToldSkat har i 2002 omlagt den regionale struktur.
Landet er nu inddelt  

 i 8 regionale told- og skattemyndigheder (regionssamarbejder). Regionerne,  

 der indgår i de 8 regionssamarbejder løser i fællesskab alle opgaver med  

 hensyn til told, skatter og afgifter mv., som skal løses af ToldSkat i  

 henhold til lovgivningen.
Vejledningen anvender fortsat begrebet told- og  

 skatteregion, idet der fortsat kan rettes henvendelse i konkrete sager til  

 regionerne.
På hejmmesiden ToldSkat.dk oplyses alle adresser på områder,  

 regioner og toldekspeditionssteder.
 Redaktionen af Momsvejledningen 2002 er sluttet pr. 15. december  

 2002.
 Er der tvivl om, hvorvidt en konkret sag er dækket af vejledningens  

 tekst, kan spørgsmålet forelægges for den regionale told- og  

 skattemyndighed.
 En elektronisk udgave af vejledningen findes på adressen  

 http://www.toldskat.dk/ .
 Afgørelser mv. bliver løbende offentliggjort på ToldSkats hjemmeside  

 under "Juridiske nyheder/afgørelser".
Told- og Skattestyrelsen Nedenfor er nogle begreber, som anvendes i vejledningen, kort  

 beskrevet.
 Fælles er, at der er tale om indkøb til brug i virksomheden.
 I denne vejledning er begrebet udgående moms erstattet med salgsmoms,  

 og begrebet indgående moms med købsmoms.
 Der henvises i øvrigt til afsnit O.
bek = bekendtgørelse Dep. = Skatteministeriet, Departementet HRD = Højesterets dom Mn. = Momsnævnet TSCIR = Told- og Skattestyrelsens cirkulære TfS = Tidsskrift for Skatter og Afgifter TSS = Skatteministeriet, Told- og Skattestyrelsen t&s nyt = ToldSkat Nyt UfR = Ugeskrift for Retsvæsen VLD = Vestre Landsrets dom ØLD = Østre Landsrets dom SKM = Skatteministeriets meddelelser Henvisninger til domme fra EF-Domstolen er sket uden forkortelse.
 Hvor intet andet er anført, refererer de anførte paragrafhenvisninger  

 til Skatteministeriets lovbekendtgørelse nr. 804 af 16. august  

 2000 af merværdiafgiftsloven (momsloven).
 Når der i teksten henvises til momsbekendtgørelsen, er det  

 Skatteministeriets bekendtgørelse nr. 192 af 20. marts 2001 om  

 merværdiafgiftsloven (momsloven), der menes.
Henvisninger til andre afsnit i Momsvejledningen sker ved angivelse af  

 det pågældende afsnits punktbetegnelse, f.eks.
J.2.4.1.
 De afgørelser og domme, der er henvisninger til, findes i  

 afgørelsesbindet til Momsvejledningen 1993 eller i Tidsskrift for Skatter  

 og Afgifter.
Henvisninger til ældre afgørelser sker med et nummer og en markering  

 af, hvilken instans der har truffet afgørelsen, f.eks.
Mn.1351, dvs.  

 Momsnævnets afgørelse nr. 1351. Henvisninger til afgørelser i Tidsskrift  

 for Skatter og Afgifter sker ved anførelse af årgang og løbenummer, f.eks.  

 TfS 1997, 777, dvs.
TfS for 1997, afgørelse nr. 777.
 For så vidt angår afgørelser mv. offentliggjort efter 1. marts  

 2001 er der i vejledningen alene henvist til  

 SKM-nr.
