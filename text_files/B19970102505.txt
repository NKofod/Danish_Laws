 l medfør af § 174, stk. 6, i lov nr. 381 af 10. juni 1997 om byfornyelse  

 fastsættes:
 § l.  Bekendtgørelsen gælder for nybyggeri og  

 ombygninger, der er omfattet af Byggeskadefonden vedrørende Bygningsfornyelse  

 (BvB), jf. § 174, stk. 2, i lov om byfornyelse samt for friarealer.
 § 2.  Bygningsdrift skal gennemføres, så ejendommen i  

 overensstemmelse med god driftsskik opfylder sine funktioner og fremtræder i  

 forsvarlig stand.
 § 3.  Bygningsdrift omfatter forsyning, renhold,  

 vedligehold, pasning og overvågning af bygningen og dens installationer og  

 friarealer.
 § 4.  Ejeren skal udarbejde og følge en plan for drift  

 og vedligeholdelse for hele bygningen og friarealer.
 Stk. 2.  Planen skal foreligge ved byggeriets overgang  

 fra anlæg til drift (skæringsdatoen).
 Stk. 3.  Projektmateriale, dokumentation for arbejdernes  

 udførelse, driftsinstrukser, brugsanvisninger og lignende, der danner  

 grundlag for planen, skal til enhver tid findes i ajourført form hos ejeren.
 Stk. 4.  Drifts- og vedligeholdelsesplaner skal  

 indsendes til kommunalbestyrelsen samtidig med ansøgning om  

 regnskabsgodkendelse.
Stk. 5.  Planen revideres hvert 5. år af ejeren, særligt  

 med henblik på at modvirke skader.
Planen indsendes til kommunalbestyrelsen.
 § 5.  I driftsplanen angives:
 Stk. 2.  Driften skal dokumenteres således, at der  

 fremkommer en systematisk oversigt over planens gennemførelse.
 § 6.  Det er et vilkår for offentlig støtte efter lov  

 om byfornyelse, at der udarbejdes en plan for drift og vedligeholdelse for  

 hele ejendommen og friarealet.
 Stk. 2.  Kommunalbestyrelsen påser, at der ved  

 godkendelsen af det endelige byggeregnskab ved arbejdernes færdiggørelse,  

 foreligger en driftsplan, som nævnt i § 4.
 Stk 3 .  Kommunalbestyrelsen skal indbringe spørgsmål om  

 manglende overholdelse af drifts- og vedligeholdelsesplaner for  

 byfornyelsesnævnet/huslejenævnet, når det efter kommunalbestyrelsens  

 vurdering er af væsentlig betydning, for at bygningens og friarealernes  

 vedligeholdelsestilstand kan opretholdes.
 Stk. 4 .  BvB kan rekvirere driftsplan og reviderede  

 driftsplaner hos kommunalbestyrelsen.
 § 7.  Bekendtgørelsen træder i kraft den l. januar  

 1998.
Boligministeriet, den 17. december 1997 p.m.v.
 e.b.
