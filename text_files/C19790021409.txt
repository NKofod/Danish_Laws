 Adgangen til at videregive oplysninger fra bygnings- og boligregistret er  

 reguleret af bestemmelserne i §§ 5 og 6 i lov nr. 243 af 12. maj 1976 om  

 bygnings- og boligregistrering.
Det er boligministeriets hensigt, når et videre erfaringsgrundlag er  

 tilvejebragt, at udarbejde en mere generel vejledning om den i nærværende  

 cirkulære punkt A og B omhandlede adgang til bygnings- og boligregistret.
Det  

 er herunder tanken i samarbejde med Kommunernes Landsforening at søge  

 udarbejdet en stadardkontrakt til hjælp for de kommuner, der ønsker at  

 benytte private virksomheder m. v. til bygnings- og  

 boligregisterbehandlingsopgaver.
Indtil sådan vejledning og standardkontrakt  

 er udarbejdet, er fastsat følgende retningslinjer:
A.
Benyttelse af private til behandlingsopgaver Som nævnt i boligministeriets cirkulære af 20. september 1979 om privates  

 adgang til oplysninger i bygnings- og boligregistret, punkt 2, 2. afsnit kan  

 kommunen eller anden offentlig myndighed lade behandlingsopgaver o. lign.,  

 der kræver anvendelse af bygnings- og boligregisterdata, ske hos private, f.  

 eks. servicevirksomheder, foreninger og sammenslutninger, der ikke er  

 omfattet af lovens §§ 5 og 6. Som eksempler kan nævnes Datacentralen I/S,  

 elværksforeninger eller sammenslutninger heraf, naturgasselskaber, private  

 rådgivende ingeniør- eller arkitektfirmaer o. lign.
 Det bemærkes, at Kommunedata I/S, der er pålagt varetagelsen af bygnings-  

 og boligregistrets edb-mæssige drift, ikke er omfattet af de nedenfor anførte  

 retningslinjer.
 Benyttelse af private virksomheder m. v. skal ske efter nedenstående  

 foreløbige retningslinjer:
 1. Når kommunen eller anden offentlig myndighed har  

 besluttet at anvende private virksomheder m. v. til behandling af bygnings-  

 og boligregisterdata, skal kommunen, forinden behandlingsopgaven påbegyndes  

 af den private virksomhed m. v., meddele boligministeriet følgende:
a.
Hvem der udfører behandlingsopgaven for kommunen, b. hvilket formål opgaven har, c. hvilke bygnings- og boligregisterdata, den private virksomhed m. v.  

 skal behandle, herunder i hvilken form bygnings- og boligregisterdata - eller  

 materialer skal foreligge hos den private virksomhed og d. tidspunkt for opgavens start og forventede afslutning.
 2. Boligministeriet kan herefter meddele kommunen  

 konkrete retningslinjer, der skal gælde for den pågældende behandlingsopgave  

 under hensyntagen til opgavens særlige karakter.
3. Herudover skal kommunen i øvrigt sikre: a. at den  

 private virksomhed m. v. kun anvender bygnings- og boligregisteroplysningerne  

 til det formål, som behandlingsopgaven indebærer, herunder at den private  

 virksomhed ikke videregiver eller overleverer nogen bygnings- og  

 boligregisteroplysning i individualiseret eller statistisk form til andre, b. at den private virksomhed opbevarer bygnings- og  

 boligregisteroplysningerne på betryggende måde i behandlingsperioden, c. at alle oplysninger, resultater og materialer i øvrigt, herunder også  

 eventuelle kopier, tilbageleveres kommunen eller destrueres ved udgangen af  

 behandlingsperioden og d. at den private virksomhed m. v. ikke offentliggør eller publicerer  

 enkeltoplysninger eller behandlingsresultater.
4. Der skal findes et sådant aftaleforhold, at  

 kommunen sikres tilstrækkelig adgang til at føre tilsyn med, at  

 retningslinjerne i punkt A3 overholdes.
Aftalegrundlaget skal tillige give  

 mulighed for at gennemføre de konkrete retningslinjer, der måtte fastsættes  

 jfr. punkt A2. Aftaleforholdet skal kunne dokumenteres ved kontrakt eller  

 anden skriftlig aftale.
 5. Kommunen kan ikke overdrage nogen rettighed til  

 bygnings- og boligregisterdatamaterialet til den private virksomhed m. v.
 Dette er ikke til hinder for, at kommunen stiller statistisk materiale  

 udarbejdet på grundlag af bygnings- og boligregistret til rådighed for den  

 private virksomhed eller andre, såfremt materialet ikke indeholder  

 oplysninger, der vil kunne henføres til enkelte ejendomme, bygninger eller  

 enheder.
 Boligministeriet underretter kommunen om, i hvilket omfang, der skal  

 fastsættes specielle retningslinjer, jfr. punkt A2. Boligministeriet meddeler  

 Kommunedata I/S, når der skal foretages egentlige edb-mæssige udtræk.
 Kommunen er herefter ansvarlig for behandlingsopgavens udførelse og hæfter  

 i øvrigt økonomisk overfor Kommunedata I/S.
 Den i punkt A1 nævnte meddelelse fremsendes til boligministeriet,  

 økonomisk-statistisk kontor, Slotsholmsgade 12, 1216 København K.
B.
Overdragelse til koncessionerede selskaber o. lign.
 Ifølge lovens § 6 er der hjemmel til, at koncessionerede selskaber kan  

 modtage bygnings- og boligregisteroplysninger til brug for deres virksomhed.
 Dette sker efter nedenstående foreløbige retningslinjer:
 1. Det koncessionerede selskab meddeler, forinden  

 modtagelse af bygnings- og boligregisteroplysninger kan ske, boligministeriet  

 følgende:
a.
Hvilke bygnings- og boligregisteroplysninger, der skal anvendes,  

 herunder i hvilken form bygnings- og boligregisterdata eller materialer skal  

 foreligge hos selskabet, b.
Hvilket formål benyttelsen har og c.
Tidspunkt for benyttelsens start og forventede afslutning Meddelelsen til boligministeriet skal indeholde en kopi af koncessionen.
 2. Boligministeriet kan herefter meddele selskabet  

 konkrete retningslinjer, der skal gælde for den pågældende anvendelse under  

 hensyntagen til dennes særlige karakter.
 3. Selskabet er i øvrigt ansvarlig for, at bygnings-  

 og boligregisteroplysningerne kun anvendes til det formål, hvortil de er  

 udleveret, at oplysningerne ikke videreleveres eller på anden måde overdrages  

 til andre, at oplysningerne opbevares på betryggende måde, at de udleverede  

 bygnings og boligregisteroplysninger, herunder også eventuelle kopier  

 tilbageleveres efter endt brug samt, at enkeltoplysninger ikke publiceres  

 eller offentliggøres.
 4. Boligministeriet underretter selskabet om i hvilket  

 omfang, der skal fastlægges konkrete retningslinjer, jfr. punkt B2.  

 Boligministeriet meddeler Kommunedata I/S, når der skal foretages egentlige  

 edb-mæssige udtræk.
 Når benyttelsen af bygnings- og boligregistret kun kræver adgang til en  

 enkelt kommunes bygnings- og boligregister, forelægger det koncessionerede  

 selskab boligministeriets tilladelse for kommunen som grundlag for adgang.
 5. Såfremt en kommune modtager anmodning fra et  

 koncessioneret selskab om adgang til bygnings- og boligregistret uden at den  

 i punkt B4 nævnte tilladelse foreligger, henviser kommunen, forinden  

 oplysninger kan udleveres, selskabet til at søge en sådan.
 Den i punkt B1 nævnte meddelelse fremsendes til boligministeriet,  

 økonomisk-statistisk kontor, Slotsholmsgade 12, 1216 København K.
