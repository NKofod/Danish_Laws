1. Indledning Dette cirkulære omhandler de ændringer, der er gennemført ved lov nr. 435  

 af 26. juni 1998 om ændring af forskellige afgiftslove (Ændring af  

 kredittider m.v.).
 Med loven inddeles virksomheder, der er registreret efter momsloven, i 3  

 omsætningsgrupper - store, mellemstore og små virksomheder - med forskellige  

 afregningsfrister. Ændringen af momsloven indebærer en konsekvensændring af  

 lov om fremskyndet tilbagebetaling af visse afgifter.
I en overgangsperiode gælder særlige momskredittider for virksomheder i  

 det særlige register for landbrug og fiskeri m.v.
Registret nedlægges efter  

 udløbet af overgangsordningen, og det indebærer konsekvensændringer i  

 forskellige energiafgiftslove.
2. Momsloven De ændringer, der er omhandlet under dette punkt, gælder først fra den 1.  

 januar 1999, jf. dog pkt. 2.6. om landbrug og fiskeri m.v.
2.1. Omsætningsgrupper Fra den 1. januar 1999 inddeles momsregistrerede virksomheder i 3  

 omsætningsgrupper - store, mellemstore og små virksomheder.
 Store virksomheder med samlede afgiftspligtige leverancer (omsætning) på  

 over 10 mill. kr. om året skal anvende kalendermåneden som afgiftsperiode og  

 foretage angivelse senest den 1. i den tredje måned efter afgiftsperiodens  

 udløb, jf. § 57, stk. 2.
 Mellemstore virksomheder med samlede afgiftspligtige leverancer  

 (omsætning) på mellem 1 mill. kr. og 10 mill. kr. om året skal anvende  

 kvartalet som afgiftsperiode og foretage angivelse senest 1 måned og 10 dage  

 efter afgiftsperiodens udløb, jf. § 57, stk. 3.
 Små virksomheder med samlede afgiftspligtige leverancer (omsætning) på  

 højst 1 mill. kr. om året skal anvende første og anden halvdel af  

 kalenderåret som afgiftsperioder og foretage angivelse senest den 1. i den  

 tredje måned efter afgiftsperiodens udløb, jf. § 57, stk. 4.
2.2. Delregistrering Efter § 57, stk. 5, forudsætter anvendelsen af kvartalet eller  

 kalenderhalvåret som afgiftsperiode efter bestemmelsens stk. 3 og 4, at  

 virksomheden ikke har benyttet momslovens mulighed for delregistrering,  

 hvorefter en afgiftspligtig person med flere virksomheder kan registreres  

 under flere momsnumre, jf. § 47, stk. 3, 2. pkt.
Virksomheder, der er  

 delregistreret, skal derfor altid anvende kalendermåneden som afgiftsperiode  

 efter § 57, stk. 2, jf. dog nedenfor under pkt. 5.3. om virksomheder inden  

 for landbrug og fiskeri m.v.
2.3. Skift mellem omsætningsgrupper Efter § 57, stk. 6, sker der ændringer i en virksomheds afgiftsperiode og  

 angivelsesfrist efter bestemmelsens stk. 2-4, når virksomhedens omsætning  

 ændrer sig hen over de fastsatte omsætningsgrænser på 1 mill. kr og 10 mill.  

 kr. Ændring af afgiftsperiode og angivelsesfrist efter denne bestemmelse sker  

 een gang om året. Ændring, f.eks. fra kvartalet til halvåret eller fra  

 måneden til kvartalet, sker på grundlag af virksomhedens omsætning i en  

 12-måneders periode, der omfatter 2. halvdel af kalenderåret i år 1 og 1.  

 halvdel af kalenderåret i år 2. Hvis virksomheden ikke har foretaget rettidig  

 angivelse af afgiften, og told- og skatteregionen i stedet har foretaget en  

 foreløbig fastsættelse af virksomhedens afgiftstilsvar efter § 58, stk. 3,  

 opgøres virksomhedens omsætning i den pågældende periode på grundlag heraf.  

 Denne omsætning medregnes til virksomhedens omsætning i ovennævnte  

 12-måneders periode.
Ændringen sker med virkning fra den 1. januar i året efter udløbet af den  

 12-måneders periode.
En virksomheds afgiftsperiode kan dog kun forlænges,  

 f.eks. fra måneden til kvartalet, hvis virksomheden for afgiftsperioderne i  

 hele den omhandlede 12-måneders periode har angivet og indbetalt afgiften  

 rettidigt.
Det bestemmes i § 57, stk. 7, at virksomheder altid kan anmode om at  

 anvende en kortere afgiftsperiode, herunder også kalendermåneden.
Hvis en  

 virksomhed på grund af omsætningens størrelse f.eks. skal anvende kvartalet  

 som afgiftsperiode, kan den, hvis den ønsker det, vælge i stedet at anvende  

 måneden som afgiftsperiode.
Skift af afgiftsperiode efter denne bestemmelse  

 kan ske med virkning fra en 1. januar eller en 1. juli, og anmodning om skift  

 skal fremsættes overfor told- og skatteregionen snest 1 måned før ændringen  

 ønskes iværksat.
Virksomheder, der efter stk. 7 vælger en kortere  

 afgiftsperiode, kan ikke inden for de følgende 2 år anmode om at anvende en  

 anden afgiftsperiode, jf. § 57, stk. 8.
2.4. Indbetalingsfristen Afgiften skal indbetales senest samtidig med angivelsesfristens udløb.  

 Afgiften forfalder den 1. i den måned, hvor indbetaling af afgiften skal  

 foretages, jf. § 59, stk. 1.
2.5. Nyregistrerede virksomheder Nye virksomheder, der anmeldes til registrering, skal som hovedregel  

 registreres med kvartalet som afgiftsperiode i den første tid efter  

 registreringen.
Selv om virksomheden i etableringsperioden forventer en årlig  

 omsætning på over 10 mill. kr. og derfor efter § 57, stk. 2, skal anvende  

 kalendermåneden som afgiftsperiode, skal virksomheden som udgangspunkt fra  

 starten registreres med kvartalet som afgiftsperiode.
Tilsvarende skal  

 virksomheder med en forventet årlig omsætning på ikke over 1 mill. kr. i  

 starten anvende kvartalet som afgiftsperiode, uanset disse små virksomheder  

 efter § 57, stk. 4, har kalenderhalvåret som afgiftsperiode.
Der gælder dog  

 den undtagelse, at hvis det allerede ved registreringen er åbenbart, at  

 virksomhedens omsætning i den første 12-måneders periode efter registreringen  

 klart vil overstige omsætningsgrænsen på 10 mill. kr. for store virksomheder  

 på månedsafregning, skal virksomheden i stedet registreres med  

 kalendermåneden som afgiftsperiode.
Det gælder virksomheder med en forventet  

 årlig omsætning på det dobbelte af omsætningsgrænsen på 10 mill. kr., dvs. en  

 forventet årlig omsætning på over 20 mill. kr.
Virksomheden skal ved  

 anmeldelsen til registrering oplyse, hvis den forventede omsætning overstiger  

 20 mill. kr.
Tilsidesætter virksomheden denne oplysningspligt, og konstateres  

 det efterfølgende, at virksomhedens omsætning i det første år efter  

 registreringen har oversteget 20 mill. kr., kan virksomheden blive pålagt en  

 bøde.
Det gælder, hvis det f.eks. på grund af virksomhedens forhold burde  

 have stået denne klart ved anmeldelsen til registrering, at den årlige  

 omsætning allerede fra starten ville overstige de 20 mill. kr.
 2.6. Særligt om landbrug og fiskeri m.v.
 Lovændringen indebærer for virksomheder i det særlige register for  

 landbrug og fiskeri m.v. dels særlige afregningsregler for 1998, dels en  

 overgangsordning for årene 1999-2000, jf. nedenfor under pkt. 5.2.
Momslovens særlige bestemmelser vedrørende landbrug og fiskeri m.v. er  

 ophævet.
Det særlige register for landbrug og fiskeri m.v. nedlægges dog  

 først efter udløbet af overgangsordningen for disse virksomheder.
Indtil  

 registret nedlægges, gælder derfor de samme regler om registrering heri som  

 hidtil.
Det betyder, at virksomheder registreres i det særlige register, når  

 de alene har registreringspligtig virksomhed med jordbrug, husdyrbrug,  

 gartneri, frugtavl, skovbrug, fiskeri, dambrug eller pelsdyravl.
Har  

 virksomheden også anden virksomhed med afsætning af varer og ydelser, sker  

 registrering af virksomheden under eet i det særlige register, hvis  

 omsætningen hidrørende fra den anden virksomhed ikke overstiger 20.000 kr. om  

 året.
Det samme gælder, hvis denne omsætning i øvrigt er af mindre omfang og  

 kun vedrører levering af tjenesteydelser med benyttelse af det til landbruget  

 og fiskeriet m.v. hørende materiel eller levering af naturprodukter fra  

 ejendommens område.
Hvis ikke disse betingelser er opfyldt, kan virksomheden  

 med landbrug og fiskeri m.v. registreres for sig i det særlige register, hvis  

 der føres særskilt regnskab for denne virksomhed.
2.7. Andre ændringer Efter § 47, stk. 4, kan flere virksomheder efter anmodning blive  

 registreret under et.
Fællesregistrering indebærer, at de pågældende  

 virksomheder i momsmæssig henseende anses som een virksomhed.
Denne  

 fællesregistrering kan tidligst ske 1 måned efter, at der er fremsat en  

 anmodning herom.
3. Konsekvensændring af lov om fremskyndet  

 tilbagebetaling af visse afgifter Ændringen af afgiftsperioden fra kvartalet til kalendermåneden for de  

 store virksomheder og adgangen til at anvende en kortere afgiftsperiode, hvis  

 virksomheden ønsker det, indebærer en konsekvensændring af lov om fremskyndet  

 tilbagebetaling af visse afgifter.
Efter lovens § 1 kan virksomheder, der  

 efter momsloven har fået tilladelse til at anvende kalendermåneden som  

 afgiftsperiode, forskudsvis få udbetalt et beløb svarende til det  

 gennemsnitlige tilgodehavende af overskydende moms.
Denne bestemmelse er  

 ændret pr. 1. januar 1999, så reglerne om forskudsvis udbetaling omfatter  

 virksomheder, som anvender kalendermåneden som afgiftsperiode, når  

 virksomheden regelmæssigt skal have udbetalt negativ moms efter momslovens §  

 63.
4. Konsekvensændringer af visse energiafgiftslove Ophævelsen af det særlige register for landbrug og fiskeri m.v. indebærer  

 nogle konsekvensændringer i lov om energiafgift af mineralolieprodukter, lov  

 om afgift af naturgas og bygas og lov om kuldioxidafgift af visse  

 energiprodukter, der alle indeholder henvisninger til virksomheder omfattet  

 af det særlige register.
Henvisningen benyttes ved afgrænsningen af de  

 aktiviteter, der berettiger til godtgørelse af afgift af motorbrændstof.  

 Denne henvisning er erstattet af en opregning af de godtgørelsesberettigede  

 aktiviteter i den omhandlede lovgivning.
Der sker ikke herved nogen ændring  

 af de godtgørelsesberettigede aktiviteter.
5. Ikrafttrædelsesregler Loven træder i kraft den 1. januar 1999, dog med særlige overgangsregler.
5.1. Overgang til de nye omsætningsgrupper De ændrede afgiftsperioder m.v. har virkning for perioder, der påbegyndes  

 fra og med den 1. januar 1999. Dette gælder dog ikke for store og mellemstore  

 virksomheder, der er registreret i det særlige register for landbrug og  

 fiskeri m.v., jf. nedenfor under pkt. 5.3.
Igangværende virksomheder på kvartalsafregning skal fra denne dato overgå  

 til månedsafregning, hvis virksomhedens afgiftspligtige omsætning inden  

 lovens ikrafttræden og dækkende en periode på 12 måneder har oversteget 10  

 mill. kr.
Den omsætning, der i den forbindelse lægges til grund, er  

 omsætningen efter de seneste 4 modtagne momsangivelser med angivelsesfrist  

 fra den 10. februar 1998 til den 10. november 1998. Tilsvarende skal  

 igangværende virksomheder på kvartalsafregning fra samme dato overgå til  

 halvårsafregning, hvis virksomhedens afgiftspligtige omsætning inden lovens  

 ikrafttræden og dækkende en periode på 12 måneder højst har udgjort 1 mill.  

 kr.
Den omsætning, der i den forbindelse lægges til grund, er ligeledes  

 omsætningen efter de seneste 4 modtagne momsangivelser med angivelsesfrist  

 fra den 10. februar 1998 til den 10. november 1998. Andre virksomheder skal  

 ikke pr. 1. januar 1999 ændre afgiftsperiode som følge af de foreslåede nye  

 afgiftsperioder i § 57, stk. 2-4. Det gælder f.eks. virksomheder, der ved  

 begyndelsen af kalenderåret 1999 ikke har været registreret længe nok til at  

 have indsendt de pågældende 4 momsangivelser.
 De små landbrug m.v., der allerede anvender halvåret som afgiftsperiode,  

 fortsætter hermed fra den 1. januar 1999 efter bestemmelsen i § 57, stk. 4.
5.2. Særlige overgangsregler for landbrug og fiskeri m.v. for 1998 Afregningsfristerne for kalenderåret 1998 er ændret for virksomheder, der  

 er registreret i det særlige register for landbrug og fiskeri m.v.
For de små  

 landbrug m.v., der efter § 68, stk. 1, 1. pkt., anvender kalenderhalvåret som  

 afgiftsperiode, forlænges angivelsesfristen fra 1 måned og 10 dage til den 1.  

 i den tredje måned efter afgiftsperiodens udløb med virkning fra og med  

 første halvår 1998. Betalingsfristen er tilsvarende forlænget.
Det betyder,  

 at disse virksomheder skal angive og indbetale afgiften for 1. halvår 1998  

 senest den 1. september 1998 og for 2. halvår 1998 senest den 1. marts 1999.
Andre virksomheder i det særlige register, der anvender kvartalet som  

 afgiftsperiode, skal i stedet for at anvende kvartalet som afgiftsperiode i  

 2. halvår 1998 anvende dette halvår som afgiftsperiode.
Samtidig forlænges  

 angivelses- og indbetalingsfristen for denne afgiftsperiode til den 1. i den  

 tredje måned efter afgiftsperiodens udløb, dvs. den 1. marts 1999.
5.3. Overgangsordning for landbrug og fiskeri m.v. for årene 1999 og  

 2000 Lovændringen indeholder en særlig overgangsordning for store og  

 mellemstore virksomheder, der er registreret i det særlige register for  

 landbrug og fiskeri m.v.
De store virksomheder skal i kalenderåret 1999 anvende første og anden  

 halvdel af kalenderåret som afgiftsperioder med angivelsesfrist den 1. i den  

 tredje måned efter afgiftsperiodens udløb.
I kalenderåret 2000 anvendes  

 kvartalet som afgiftsperiode med angivelsesfrist 1 måned og 10 dage efter  

 afgiftsperiodens udløb.
 De mellemstore virksomheder skal i kalenderårene 1999 og 2000 anvende  

 første og anden halvdel af kalenderåret som afgiftsperioder med  

 angivelsesfrist den 1. i den tredje måned efter afgiftsperiodens udløb.
 Disse afregningsregler gælder for alle virksomheder, der er registreret i  

 det særlige register for landbrug og fiskeri m.v., herunder også  

 delregistrerede landbrugsvirksomheder m.v.
 5.4. Særlig midlertidig henstandsordning for landbrug og fiskeri  

 m.v.
Virksomheder, der er registreret i det særlige register for landbrug og  

 fiskeri m.v., kan få henstand med betaling af afgift, der angives for  

 kalenderårene 1998 og 1999. Baggrunden for bestemmelsen er den afkortning af  

 disse virksomheders kredittid, der efter lov nr. 890 af 3. december 1997  

 fandt sted pr. 1. januar 1998. Selvom disse virksomheder efter den nye  

 lovændring får forlænget kredittiden i en overgangsperiode og delvis med  

 tilbagevirkende kraft for 1998, kan den gennemførte kreditafkortning i visse  

 tilfælde gøre det vanskeligt for virksomheden at overholde  

 betalingsfristerne.
Ansøgning om henstand skal indgives til de statslige  

 told- og skattemyndigheder senest samtidig med afgiftsangivelsen.
Det er en  

 betingelse for meddelelse af henstand, at virksomheden kan sandsynliggøre, at  

 virksomheden på grund af den gennemførte afkortede kredittid ikke er i stand  

 til at betale den skyldige afgift rettidigt.
Virksomheden kan få henstand med  

 betalingen i indtil 6 måneder.
Henstandsbeløbet skal forrentes efter  

 momslovens § 59, stk. 2, og der kan i henstandsbevillingen tages forbehold om  

 modregning i henstandsbeløbet for overskydende skat, udbetalinger efter  

 kildeskattelovens § 55, udbytteskat og tilbagebetaling af moms.
