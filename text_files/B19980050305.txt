 I medfør af § 45 i lov om saltvandsfiskeri, jf. lovbekendtgørelse nr. 856  

 af 19. november 1997, som ændret ved lov nr. 314 af 3. juni 1998 om ændring  

 af lov om saltvandsfiskeri, § 49 i lov om ferskvandsfiskeri, jf.  

 lovbekendtgørelse nr. 495 af 16. juni 1997, § 16, stk. 2 i lov nr. 482 af 12.  

 juni 1996 om administration af Det Europæiske Økonomiske Fællesskabs  

 forordninger på fiskeriets område og administration af produktionsafgifter  

 m.v., § 3 i lov om administration af Det Europæiske Økonomiske Fællesskabs  

 forordninger om etablering af en fælles strukturpolitik for fiskerisektoren  

 og om den fælles markedsordning for fiskerivarer mv., jf. lovbekendtgørelse  

 nr. 636 af 17. juli 1992 og § 10, og § 11, stk. 1 i lov om regulering af  

 fiskeriet, jf. lovbekendtgørelse nr. 904 af 30. november 1993, som ændret ved  

 lov nr. 313 af 3. juni 1998 om ændring af lov om regulering af fiskeriet  

 fastsættes:
 § 1.  Fiskeridirektoratet varetager kontrol og  

 tilsynsopgaver samt træffer administrative afgørelser i henhold til nationale  

 regler og Det Europæiske Fællesskabs forordninger på fiskeriområdet.
 Stk. 2.  Fiskeridirektoratet varetager opgaver, der i  

 lovgivningen er henlagt til fiskerikontrollen, Fiskeriministeriets  

 Industritilsyn, Fiskeritilsynet og Fiskeritilsynssekretariatet.
 Stk. 3.  Fiskeridirektoratet varetager dataregistrering  

 og statistisk produktion med relation til fiskerisektoren.
 § 2.  Fiskeridirektoratet afgør enkeltsager,  

 forbereder og udsteder generelle retsforskrifter og vejledninger samt  

 forbereder enkeltsager m.v., der skal forelægges ministeren for fødevarer,  

 landbrug og fiskeri.
 Stk. 2.  Direktoratet foretager notifikation over for  

 Europa-Kommissionen efter reglerne om notifikation af gennemførelse af  

 EF-retsakter, om notifikation af statsstøtte og om notifikation efter  

 informationsproceduredirektivet med hensyn til tekniske standarder og  

 forskrifter.
 § 3.  Fiskeridirektoratet forestår  

 informationsvirksomhed og yder faglig rådgivning og anden bistand til  

 ministeren for fødevarer, landbrug og fiskeri, andre myndigheder og private.
 § 4.  Fiskeridirektoratet varetager tilsyn i  

 forbindelse med Veterinær- og Fødevaredirektoratets administration af lov om  

 kvalitetskontrol med fisk og fiskevarer, og de gældende EU-regler på følgende  

 områder:
 Stk. 2.  Fiskeridirektoratet varetager desuden i henhold  

 til lov om kvalitetskontrol med fisk og fiskevarer følgende beføjelser:
 § 5.  Beføjelser, der efter følgende love er tillagt  

 ministeren for fødevarer, landbrug og fiskeri, udøves af direktøren for  

 Fiskeridirektoratet, jf. dog §§ 6-13:
 § 6.  Følgende beføjelser i lov om saltvandsfiskeri  

 udøves af ministeren for fødevarer, landbrug og fiskeri:
 § 7.  Følgende beføjelser i lov om ferskvandsfiskeri  

 udøves af ministeren for fødevarer, landbrug og fiskeri:
 § 8.  Følgende beføjelser i lov om fisketegn udøves af  

 ministeren for fødevarer, landbrug og fiskeri:
 § 9.  Følgende beføjelser i lov om fiskeri i Randers  

 Fjord og Gudenå m.m. udøves af ministeren for fødevarer, landbrug og fiskeri:
 § 10.  Følgende beføjelser i lov om  

 førstegangsomsætning af fisk udøves af ministeren for fødevarer, landbrug og  

 fiskeri:
 § 11.  Følgende beføjelser i lov om administration af  

 Det Europæiske Økonomiske Fællesskabs forordninger på fiskeriets område og  

 administration af produktionsafgifter m.v. udøves af ministeren for  

 fødevarer, landbrug og fiskeri:
 § 12.  Følgende beføjelser i lov om administration af  

 Det Europæiske Økonomiske Fællesskabs forordninger om etablering af en fælles  

 strukturpolitik for fiskerisektoren og om den fælles markedsordning for  

 fiskerivarer m.v. udøves af ministeren for fødevarer, landbrug og fiskeri:
 § 13.  Følgende beføjelser i lov om regulering af  

 fiskeriet udøves af ministeren for fødevarer, landbrug og fiskeri:
 § 14.  Edb-registre, som indeholder personoplysninger,  

 skal inden ibrugtagning eller inden væsentlige ændringer godkendes af  

 ministeren for fødevarer, landbrug og fiskeri.
Stk. 2  Direktøren for Fiskeridirektoratet bemyndiges  

 til inden for rammerne af denne bekendtgørelse at udarbejde sådanne  

 beskrivelser af registret, som kræves efter lovgivningen om behandling af  

 personoplysninger.
Endvidere bemyndiges direktøren til over for andre  

 myndigheder at foretage nødvendige anmeldelser samt indhente eventuelle  

 udtalelser og tilladelser, som kræves efter samme lovgivning.
 § 15.  Ministeren for fødevarer, landbrug og fiskeri  

 kan bestemme, at beføjelser, der i henhold til bekendtgørelsens § 5 udøves af  

 direktøren for Fiskeridirektoratet, udøves af ministeren.
 Stk. 2.  Ministeren kan give direktøren for  

 Fiskeridirektoratet instruktioner vedrørende udøvelsen af de beføjelser, der  

 er henlagt til direktøren.
 § 16.  Afgørelser truffet af direktøren for  

 Fiskeridirektoratet kan indbringes for ministeren for fødevarer, landbrug og  

 fiskeri, medmindre andet er fastsat i lovgivningen.
 Stk. 2.  Klagefristen for afgørelser truffet i medfør af  

 lov om regulering af fiskeriet, jf. lovbekendtgørelse nr. 904 af 30. november  

 1993, lov nr. 482 af 12. juni 1996 om administration af Det Europæiske  

 Økonomiske Fællesskabs forordninger på fiskeriets område og administration af  

 produktionsafgifter m.v. og lov om saltvandsfiskeri, jf. lovbekendtgørelse  

 nr. 856 af 19. november 1997, som ændret ved lov nr. 314 af 3. juni 1998 om  

 ændring af lov om saltvandsfiskeri er fire uger, jf. dog stk. 3. Klage skal  

 indgives gennem den myndighed, der har truffet afgørelsen.
 Stk. 3.  Afgørelser truffet af de tilsynsførende  

 myndigheder i henhold til § 4, stk. 1, i lov om kvalitetskontrol med fisk og  

 fiskevarer, jf. lovbekendtgørelse nr. 649 af 4. august 1993, kan inden for en  

 frist af 14 dage efter, at afgørelsen er meddelt, indbringes for Ankenævnet  

 for Fiskerivarer.
Stk. 4.  Afgørelser truffet af Fiskeridirektoratet i  

 henhold til § 6, stk. 2 og stk. 3 i lov om regulering af fiskeriet, jf.  

 lovbekendtgørelse nr. 904 af 30. november 1993 eller af ministeren, kan i  

 medfør af § 6, stk. 5 i lov om regulering af fiskeriet af licensindehaveren  

 forlanges indbragt for domstolene.
Anmodning herom skal fremsættes over for  

 ministeren for fødevarer, landbrug og fiskeri via Fiskeridirektoratet inden  

 fire uger efter, at tilbagekaldelsen er meddelt indehaveren.
 § 17.  Bekendtgørelsen træder i kraft den 1. august  

 1998.
 Stk. 2.  Samtidig ophæves bekendtgørelse nr. 11 af 16.  

 januar 1996 om Fiskeridirektoratets opgaver og beføjelser.
