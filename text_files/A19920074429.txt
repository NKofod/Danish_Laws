 Herved bekendtgøres lov om kapitaltilførselsafgift, jf.  

 lovbekendtgørelse nr. 761 af 12. december 1988 med de ændringer og  

 tilføjelser, der følger af lov nr. 59 af 7. februar 1990 og lov nr. 219 af 3.  

 april 1992.
 De afgiftspligtige selskaber m.v.
 § 1.  Pligt til at svare kapitaltilførselsafgift  

 påhviler:
 § 2.  Selskaberne m.v. skal kun svare  

 kapitaltilførselsafgift her i landet, hvis selskabets egentlige ledelse har  

 sit sæde her, eller hvis dets vedtægtsmæssige hjemsted er her, men dets  

 egentlige ledelse i et land, der ikke er medlem af De Europæiske  

 Fællesskaber.
 § 3.  Kapitaltilførselsafgift svares ikke af selskaber  

 m.v., der er offentlige servicevirksomheder, såsom offentlige  

 trafikselskaber, vand-, gas-, elektricitets- og fjernvarmeværker, såfremt  

 selskabets kapital for mindst halvdelens vedkommende ejes af staten eller af  

 en eller flere kommuner.
 Stk. 2.  Skatteministeren eller den, han bemyndiger  

 dertil, kan fritage et selskab m.v. for at svare kapitaltilførselsafgift,  

 såfremt selskabet umiddelbart og udelukkende har et almenvelgørende eller på  

 anden måde almennyttigt formål.
Afgiftspligten § 4.  Pligt til at svare kapitaltilførselsafgift  

 indtræder i følgende tilfælde:
 § 5.  Omdannelse af et selskab m.v., der er omfattet  

 af et af numrene 1 - 3 i § 1, til et andet selskab m.v., der omfattes af § 1,  

 medfører ikke afgiftspligt.
Afgiftens beregning § 6.  Ved stiftelse som nævnt i § 4, nr. 1, og ved  

 udvidelse af egenkapitalen som nævnt i § 4, nr. 2, svares afgiften med 1 pct.  

 af værdien af de indskud af enhver art, der ydes af deltagerne, med fradrag  

 af den gæld og de forpligtelser, der pålægges selskabet i forbindelse med  

 indskuddene.
Stk. 2.  Til det afgiftspligtige beløb medregnes  

 indskud, for hvilke der ikke ydes egentlig andelsret i selskabets formue, men  

 hvor der i stedet indrømmes indskyderne andre rettigheder, såsom stemmeret,  

 ret til overskudsandel eller ret til likvidationsprovenu.
Indskud fra  

 deltagere, der hæfter personligt for selskabets forpligtelser, medregnes ikke  

 til det afgiftspligtige beløb.
 Stk. 3.  Afgiften efter stk. 1 skal dog mindst udgøre 1  

 pct. af den pålydende værdi af de selskabsandele, der indrømmes deltagerne,  

 eller af andelenes faktiske værdi, hvis den er højere end pålydendet.
§ 7.  Ved forhøjelse af aktie- eller andelskapitalen  

 som nævnt i § 4, nr. 3, svares afgiften med 1 pct. af forhøjelsens pålydende  

 værdi.
I det afgiftspligtige beløb fragår den del af reserverne eller  

 henlæggelserne, hvoraf der tidligere er svaret afgift efter § 6.
§ 8.  Ved forlæggelser som nævnt i § 4, nr. 4 og 5,  

 svares afgiften med 1 pct. af værdien af de formuegoder af enhver art, som  

 tilhører selskabet, med fradrag af den gæld og de forpligtelser, som påhviler  

 selskabet.
Afgiften skal dog mindst udgøre 1 pct. af den pålydende værdi af  

 selskabsandelene eller af andelenes faktiske værdi, hvis den er højere end  

 pålydendet.
§ 9.  (* 2) Der svares ikke afgift, når et eller flere  

 selskaber m.v. indskyder deres samlede selskabsformue eller en eller flere  

 grene af deres virksomhed i et eller flere afgiftspligtige selskaber, der er  

 under stiftelse eller allerede består.
Afgiftsfritagelsen er betinget af, at  

 det eller de indskydende selskaber er afgiftspligtige efter denne lov eller  

 afgiftspligtige i en stat, der er medlem af De Europæiske Fællesskaber, og at  

 indskuddene vederlægges med aktier eller andele i det eller de modtagende  

 selskaber og eventuelt en kontant betaling på højst 10 pct. af disse  

 værdipapirers pålydende værdi.
Stk. 2.  Der svares ikke afgift ved udvidelse af  

 egenkapitalen som nævnt i § 4, nr. 2 og nr. 3, i det omfang indskuddet  

 modsvarer en tidligere foretagen nedskrivning af kapitalen til dækning af  

 stedfundne tab.
Udvidelsen skal dog ske inden 4 år efter nedskrivningen.
 Afgiftens opkrævning m.v.
 § 10.  Skatteministeren bemyndiges til at fastsætte,  

 hvilken myndighed der skal opkræve kapitaltilførselsafgift  

 (afgiftsmyndigheden), samt fastsætte de nærmere regler om afgiftens  

 opkrævning og indbetaling.
 § 11.  De i § 1 nævnte selskaber m.v. skal senest 4  

 uger efter, at afgiftspligt er indtrådt efter § 4, indgive anmeldelse herom  

 til afgiftsmyndigheden.
 Stk. 2.  Anmeldelsen foretages på en af skatteministeren  

 foreskreven blanket under vedlæggelse af dokumenter, regnskaber m.v. efter  

 regler fastsat af ministeren.
§ 12.  Afgiftsmyndigheden fastsætter afgiften, som  

 forfalder til betaling 4 uger efter, at der er givet den afgiftspligtige  

 meddelelse om den beregnede afgift, med sidste rettidige betalingsdag 14 dage  

 senere.
Betales afgiften ikke rettidigt, skal der betales en rente på 1 pct.  

 for hver påbegyndt måned fra forfaldsdagen.
Hvis sidste rettidige  

 betalingsdag falder på en helligdag eller en lørdag, anses betaling den  

 følgende hverdag for rettidig.
 Stk. 2.  Renten efter stk. 1 afrundes opad til nærmeste  

 kronebeløb, som kan deles med 10.
Stk. 3.  Den afgiftspligtige kan ikke ved at klage over  

 afgiftsberegningen unddrage sig forpligtelsen til at indbetale den forfaldne  

 afgift.
Hvis klagen medfører tilbagebetaling af afgift, ydes der den  

 afgiftspligtige en rentegodtgørelse på 12 pct. årlig fra  

 betalingstidspunktet.
Hvis klagen medfører en forhøjelse af afgiften, gælder  

 stk. 1.
 Stk. 4.  Afgiftsmyndigheden kan give den afgiftspligtige  

 henstand med betalingen af den påklagede afgift på betingelse af, at der  

 betales renter med 1 pct. for hver påbegyndt måned, henstanden omfatter.
 Stk. 5.  Kapitaltilførselsafgift, der efter lovens  

 regler er indbetalt af afgiftspligtige selskaber m.v. med vedtægtsmæssigt  

 hjemsted i Grønland, tilfalder den grønlandske landskasse.
§ 13.  Afgiftsmyndigheden kan pålægge selskaber m.v.  

 inden en nærmere angiven frist at fremkomme med sådanne oplysninger, som er  

 nødvendige for at fastslå, om afgiftspligt er indtrådt, eller for at beregne  

 afgiften.
Fremkommer oplysningerne ikke inden fristens udløb, kan  

 afgiftsmyndigheden pålægge den pågældende daglige bøder, indtil oplysningen  

 fremkommer.
 Stk. 2.  Afgiftsmyndigheden kan hos de skattelignende  

 myndigheder, i aktieselskabsregisteret og forsikrings-registeret indhente  

 oplysninger om selskaber m.v. til afgørelse af, om et selskab m.v. er  

 omfattet af § 1, eller om afgiftspligt er indtrådt efter § 4, og til  

 fastsættelse af afgiftsbeløbets størrelse.
§ 14.  (* 3) Afgiftsmyndighedens afgørelser i henhold  

 til §§ 12-13 kan påklages til skatteministeren eller den, ministeren bemyndiger til at træffe afgørelse, inden 3 måneder fra det tidspunkt, da den pågældende fik kundskab om afgørelsen.
Der kan dog ses bort fra en fristoverskridelse, hvis særlige omstændigheder taler derfor.
 Stk. 2.  Afgørelser efter stk. 1 kan inden 3 måneder  

 indbringes for domstolene.
Straffebestemmelser § 15.  Den, som på et selskabs vegne undlader  

 rettidigt at indgive anmeldelse m.v. som nævnt i § 11, straffes med bøde.
Det  

 samme gælder den, der på et selskabs vegne giver urigtige eller vildledende  

 oplysninger til brug for:
 Stk. 2.  Den, der begår en af de i stk. 1 nævnte  

 overtrædelser med forsæt til at unddrage statskassen afgift, straffes med  

 bøde, hæfte eller fængsel indtil 2 år.
 Stk. 3.  I forskrifter, der udstedes i medfør af loven,  

 kan der fastsættes straf af bøde for overtrædelse af bestemmelser i  

 forskrifterne.
 Stk. 4.  For overtrædelser, der begås af selskaber m.v.,  

 kan der pålægges selskabet som sådant bødeansvar.
 § 16.  Skønnes en overtrædelse ikke at ville medføre  

 højere straf end bøde, kan skatteministeren eller afgiftsmyndigheden  

 tilkendegive den pågældende, at sagen kan afgøres uden retslig forfølgning,  

 såfremt han erkender sig skyldig i overtrædelsen og erklærer sig rede til  

 inden for en nærmere angiven frist, der efter begæring kan forlænges, at  

 betale en i tilkendegivelsen ansat bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelserne i retsplejeloven om indholdet af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
Andre bestemmelser § 16 A.  (* 4) Skatteministeren kan bemyndige de  

 statslige eller kommunale skattemyndigheder til at træffe afgørelser efter  

 denne lov.
Ministeren kan fastsætte regler om adgang til at klage over  

 afgørelserne, herunder om at afgørelserne ikke kan indbringes for højere  

 administrativ myndighed.
 § 17.  Loven træder i kraft 1. juli 1973.
 § 18.  Loven gælder ikke for Færøerne.
Skatteministeriet, den 27. august 1992 Anders Fogh Rasmussen / Lars H.
Nielsen (* 1) Denne lovbekendtgørelse indeholder bemærkninger om ikrafttrædelses-  

 og overgangsbestemmelser for ændninger gennemført ved lov nr. 59 af 7.  

 februar 1990 og lov nr. 219 af 3. april 1992. Bemærkninger om  

 ikrafttrædelses- og overgangsbestemmelser for tidligere vedtagne love kan  

 findes i lovbekendtgørelse nr. 761 af 12. december 1988.
 (* 2) Bestemmelsen i § 9, stk. 1, i den her anførte affattelse har  

 virkning fra og med 1. januar 1992. Selskaber m.v., der har pligt til at  

 svare afgift efter reglerne i lov om kapitaltilførselsafgift, jf.  

 lovbekendtgørelse nr. 761 af 12. december 1988, som ændret ved § 12 i lov nr.  

 59 af 7. februar 1990, og som har indskudt deres samlede selskabsformue eller  

 en eller flere dele af deres virksomhed i et afgiftspligtigt selskab, der er  

 under stiftelse eller allerede består, forud for lov nr. 219 af 3. april  

 1992's ikrafttræden (den træder i kraft den 11. april 1992), kan vælge at  

 anvende de hidtil gældende regler i lovens § 9, stk. 1, i stedet for reglerne  

 i § 9, stk. 1., i den her anførte affattelse, jf. § 9, stk. 7, i lov nr. 219  

 af 3. april 1992.
 (* 3) § 14 er ændret ved lov nr. 59 af 7. februar 1990 og lov nr. 219 af  

 3. april 1992. Bestemmelserne i § 14 i den her anførte affattelse har  

 virkning fra og med 1. januar 1992.
(* 4) § 16 A er indsat ved lov nr. 59 af 7. februar 1990, der træder i kraft den 1. april 1990.
