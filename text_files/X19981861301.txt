 Told- og Skattestyrelsen har truffet afgørelse om, at der ikke skal  

 beregnes moms af sociale institutioners lønudgifter i forbindelse med vask og  

 rengøring til beboere på plejehjem.
 Told- og Skattestyrelsen er i en række sager blevet bedt om at træffe  

 afgørelse om, hvilket beløb der skal beregnes moms af, når sociale  

 institutioner leverer vask og rengøring til beboere på plejehjem, jf.  

 Momsnævnets afgørelse i TfS 1995, 94.
 Der var nærmere rejst spørgsmål, om der kun skal beregnes moms af det  

 beløb, som institutionen opkræver hos de enkelte beboere, eller om der også  

 skal beregnes moms af de lønudgifter, som institutionen afholder i  

 forbindelse med ydelserne.
 Styrelsen traf afgørelse om, at der kun skal beregnes moms af det beløb,  

 som opkræves hos beboerne, jf. momslovens § 27, stk. 1.
 Styrelsen finder ikke, at der i momsloven er hjemmel til at kræve moms af  

 lønudgifterne.
