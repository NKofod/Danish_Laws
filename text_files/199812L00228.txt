Fremsat den 14. april 1999 af finansministeren (Mogens  

 Lykketoft) Forslag til Lov om overdragelse  

 af naturgasdistributions- og forsyningsvirksomhed til Dansk Naturgas A/S § 1. Finansministeren bemyndiges til med tilslutning fra  

 Folketingets Finansudvalg i forbindelse med overdragelsen af et regionalt  

 naturgasselskabs virksomhed til Dansk Naturgas A/S at 1)	yde et særligt tilskud til de kommuner, der deltager i det  

 regionale naturgasselskab, 2)	yde garanti over for det regionale naturgasselskab for betalinger i  

 henhold til selskabets låne-, swap- og renteaftaler, 3)	yde garanti over for de kommuner, der deltager i det regionale  

 naturgasselskab, mod ethvert krav, som kommunerne måtte blive  

 pålagt at betale i anledning af deres deltagelse i og solidariske  

 hæftelse for naturgasselskabet og 4)	yde et tilskud til det regionale naturgasselskab til nedbringelse af  

 gælden i selskabet.
 § 2. Loven træder i kraft dagen efter  

 bekendtgørelsen i Lovtidende.
Bemærkninger til lovforslaget Almindelige bemærkninger Lovforslagets indhold Lovforslaget skaber grundlag for at indgå aftaler  

 med regionale naturgasselskaber om en overdragelse af deres virksomhed til  

 Dansk Naturgas A/S (Dangas). Baggrunden herfor er, at Naturgasselskabet i  

 Sydjyske Region I/S (Naturgas Syd) ønsker at overdrage sin virksomhed  

 til Dangas.
De nærmere vilkår for de enkelte overdragelser  

 forudsættes forelagt for Folketingets Finansudvalg ved aktstykke.
Der  

 vil i forlængelse af fremsættelsen af dette lovforslag blive  

 forelagt aktstykke om overdragelse af Naturgas Syds virksomhed til  

 Dangas.
Lovforslaget indebærer, at staten i forbindelse med  

 en overdragelse kan yde et særligt tilskud til naturgasselskabets  

 interessentkommuner, således at kommunerne kan få del i de  

 samfundsøkonomiske fordele ved omlægningen.
Den foreslåede  

 bestemmelse giver sikkerhed for, at dette tilskud endeligt tilkommer de  

 pågældende interessentkommuner, idet der ellers kunne rejses  

 tvivl om dette tilskuds status i forhold til bloktilskuddet til kommunerne  

 eller prisbestemmelserne i varmeforsyningsloven.
Det forudsættes, at Dangas ved overdragelsen som  

 udgangspunkt overtager samtlige aktiver og passiver i det  

 pågældende regionale selskab.
Da selskabets lån typisk er  

 optaget på vilkår, så de ikke kan overdrages eller opsiges  

 til indfrielse, må lånene samt eventuelle andre uoverdragelige  

 kontraktforhold mv. ved overdragelsen forblive i det regionale  

 naturgasselskab med henblik på afvikling, efterhånden som  

 lånene mv. forfalder.
Det regionale naturgasselskab fortsætter  

 således som et gældsafviklingsselskab, idet Dangas overtager  

 samtlige betalinger på gælden.
 Lovforslaget indebærer, at staten kan yde en garanti  

 over for det regionale naturgasselskab for betalinger i henhold til  

 selskabets låne-, swap- og renteaftaler, og at staten kan garantere  

 interessentkommunerne mod ethvert krav, som kommunerne måtte blive  

 pålagt at betale i anledning af deres deltagelse i og solidariske  

 hæftelse for naturgasselskabet.
Ved overdragelsen af et regionalt naturgasselskabs  

 virksomhed til Dangas ophører det regionale selskabs mulighed for at  

 modtage støtte i form af bundfradrag i afgiftsbetalingen for naturgas  

 efter lov nr. 443 af 10. juni 1997 (»bundfradragsloven«). Bundfradraget vil  

 ikke efter »bundfradragsloven« blive overført til Dangas, men falder  

 bort.
Det må i forbindelse med den konkrete overdragelse vurderes, om  

 der er behov for, at staten yder fortsat støtte som bidrag til  

 nedbringelsen af gælden i selskabet.
Støtten kan ydes med et  

 beløb, der højst modsvarer det fradrag efter  

 »bundfradragsloven«, som selskabet ellers ville have kunnet få frem til  

 udgangen af 2000.
Økonomiske konsekvenser for det offentlige Med henblik på, at kommunerne kan få del i den  

 samfundsøkonomiske gevinst ved omlægningen, giver loven grundlag  

 for, at staten kan yde interessentkommunerne et særligt tilskud.
Dette  

 tilskud forudsættes at svare til kommunernes indskudskapital i det  

 regionale naturgasselskab samt en yderligere økonomisk  

 anerkendelse.
 Statens garantier for henholdsvis det regionale selskabs  

 låne-, swap-, og renteaftaler og for ethvert krav mod  

 interessentkommunerne vil alene kunne aktualiseres i en situation, hvor  

 Dangas ikke er i stand til at svare sine betalingsforpligtelser, eftersom  

 Dangas overtager samtlige betalinger på det regionale selskabs  

 gæld samt selskabets øvrige forpligtelser.
 Det direkte tilskud til det regionale naturgasselskab vil  

 højst kunne modsvare det bundfradrag i afgiftsbetalingen, der falder  

 bort som følge af overdragelsen, og vil således være  

 neutralt i forhold til statsbudgettet.
 Det forudsættes, at der redegøres for de  

 økonomiske konsekvenser af den konkrete overdragelse i forbindelse med  

 forelæggelsen for Folketingets Finansudvalg.
Administrative konsekvenser for det offentlige Lovforslaget har ingen nævneværdige  

 administrative konsekvenser for staten, amtskommuner eller kommuner.
Økonomiske og administrative konsekvenser for erhvervslivet Lovforslaget har ingen direkte økonomiske eller  

 administrative konsekvenser for erhvervslivet, men vil være med til  

 fortsat at sikre konkurrencedygtige naturgaspriser, i det omfang forslaget  

 medfører en effektivisering.
Miljømæssige konsekvenser Lovforslaget har ingen miljømæssige  

 virkninger.
Administrative konsekvenser for borgerne Lovforslaget har ingen administrative konsekvenser for  

 borgerne.
Forholdet til EU-retten Den bemyndigelse til finansministeren, som lovforslaget  

 indeholder, vil ikke i sig selv kræve anmeldelse til  

 Europa-Kommissionen.
Det kan imidlertid ikke udelukkes, at der ved udnyttelse  

 af bemyndigelsen - det vil sige i forbindelse med de enkelte aftaler om  

 overdragelse - vil være forhold, der kræver anmeldelse til  

 Kommissionen efter EF-Traktatens artikel 92 om statsstøtte.
Hvorvidt  

 dette er tilfældet, vil blive vurderet i forbindelse med de konkrete  

 overdragelser, der gennemføres på grundlag af den i lovforslaget  

 indeholdte bemyndigelse.
Sammenfatning af lovforslagets konsekvenser Positive konsekvenser/ mindreudgifter Negative konsekvenser/ merudgifter Økonomiske konsekvenser for stat, amtskommuner og  

 kommuner Sammenlægning vil kunne give effektiviseringer.
Dette  

 vil reducere det statslige støttebehov.
 Sammenlægning vil på kort sigt give merudgifter  

 for staten, som modsvares af senere mindreudgifter/merindtægter samt  

 indtægter for kommunerne.
Administrative konsekvenser for stat, amtskommuner og  

 kommuner Ingen Ingen Økonomiske konsekvenser for erhvervslivet En effektivisering af naturgassektoren kan være med til  

 fortsat at sikre konkurrencedygtige gaspriser.
Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Den bemyndigelse, lovforslaget indeholder, vil ikke i sig  

 selv kræve anmeldelse til Europa-Kommissionen.
Der vil blive foretaget  

 en vurdering af de konkrete overdragelsesaftalers forhold til  

 EU-retten.
Bemærkninger til de enkelte  

 bestemmelser Til § 1 Aftale om overdragelse af et regionalt naturgasselskabers  

 virksomhed til Dangas, herunder tilskuddet til interessentkommunerne og  

 statens garantier, forelægges Folketingets Finansudvalg.
Til nr. 1 Tilskuddet til det regionale naturgasselskabs  

 interessentkommuner ydes som et særligt kommunalt tilskud, der endeligt  

 tilkommer de pågældende interessentkommuner.
Tilskuddet modregnes  

 ikke i det kommunale bloktilskud efter § 10 i lov om udligning og  

 generelle tilskud til kommuner og amtskommuner.
Tilskuddet falder ikke ind  

 under varmeforsyningsloven, herunder prisbestemmelserne.
Til nr. 2 Det forudsættes, at det regionale naturgasselskabs  

 låne-, swap- og renteaftaler, således som de foreligger pr.  

 overtagelsesdagen, forbliver indestående i selskabet med henblik  

 på afvikling af lånene, efterhånden som de forfalder i  

 henhold til aftalerne.
Der optages ikke nye lån eller indgås  

 andre finansielle aftaler i selskabet efter overdragelsen, idet enhver  

 refinansiering eller omlægning foretages i DONG/Dangas.
 For så vidt muligt at sikre långivernes accept  

 af overdragelsen og derved minimere omkostninger ved  

 låneomlægninger mv. yder staten en garanti over for det regionale  

 naturgasselskab for betalinger i henhold til selskabets låne-, swap- og  

 renteaftaler.
Til nr. 3 Ved overdragelsen overtager Dangas samtlige det regionale  

 selskabs forpligtelser og påtager sig samtlige betalinger på det  

 regionale selskabs låne-, swap- og renteaftaler.
For at sikre, at  

 interessentkommunerne er afdækket for enhver risiko, selv i en  

 situation, hvor Dangas ikke måtte være i stand til at svare sine  

 betalingsforpligtelser, yder staten en garanti over for  

 interessentkommunerne.
 Garantien omfatter også eventuelle tidligere  

 interessenter, i det omfang de fortsat hæfter for det regionale  

 naturgasselskabs forpligtelser.
Til nr. 4 Ved overdragelsen falder den nuværende støtte  

 i form af bundfradraget i betaling af afgift på naturgas bort.
Staten  

 kan som kompensation herfor efter en konkret vurdering af behovet yde et  

 direkte tilskud som bidrag til nedbringelse af gælden i det regionale  

 naturgasselskab.
Tilskuddet kan højst udgøre et beløb  

 svarende til det fradrag, selskabet ville kunne have modtaget efter  

 »bundfradragsloven« frem til udgangen af 2000. Tilskuddet kan transporteres  

 til Dangas i forbindelse med, at Dangas påtager sig samtlige betalinger  

 på det regionale selskabs låne-, swap- og renteaftaler.
Til § 2 Loven har virkning for den aftale, der forventes  

 indgået mellem Naturgas Syd, DONG/Dangas og staten om overdragelse af  

 Naturgas Syds virksomhed til Dangas samt for eventuelle senere aftaler med  

 andre regionale naturgasselskaber.
