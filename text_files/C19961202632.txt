Til biskopperne, provsterne og de kirkebogsførende  

 sognepræster) Kirkeministeriet har fra Registertilsynet modtaget meddelelse om, at  

 Registertilsynet har modtaget anmeldelse fra forskellige ministerialbogførere  

 i folkekirken angående oprettelse af edb-registre, såkaldte fødselsregistre,  

 der benyttes som tekstbehandlingsanlæg.
 Registertilsynet har meddelt Kirkeministeriet, at registre, der anmeldes  

 efter § 8 a, stk. 3, i lov om offentlige myndigheders registre, alene må  

 indeholde oplysninger af ikke fortrolig karakter og  

 identifikationsoplysninger, herunder personnummer med mere.
 Registertilsynet har imidlertid konstateret, at de nævnte fødselsregistre  

 tillige indeholder oplysninger om rent private forhold, som fx anerkendelse  

 af faderskab, adoption, og oplysning om de pågældendes religiøse  

 tilhørsforhold gennem dåb, hvorfor disse registre er omfattet af § 4, stk. 2,  

 i lov om offentlige registre.
Ifølge § 4, stk. 1 i nævnte lov må registre, der føres for en statslig  

 myndighed, kun oprettes i henhold til godkendelse af vedkommende minister  

 efter forhandling med finansministeren.
Dette gælder også for § 8 a, stk. 3,  

 registre.
Ifølge lovens § 4, stk. 2, skal vedkommende minister fastsætte  

 forskrifter om registerets opbygning og drift, inden dette tages i brug.
 I denne anledning skal Kirkeministeriet meddele, at de omhandlede  

 fødselsregistre ikke opfylder kravene i lov om offentlige registre.
 Da Kirkeministeriet har nedsat en arbejdsgruppe vedrørende overgang til  

 edb af registrering i folkekirkens ministerialbøger, vil ministeriet ved  

 arbejdsgruppens afslutning tage stilling godkendelse af edb-registre til  

 ministerialbogførelse samt forskrifter og sikkerhedsforanstaltninger for  

 disse.
 Indtil Kirkeministeriets godkendelse foreligger skal man anmode om, at det  

 sikres, at de ministerialbogførere, der har oplysninger om forældreforhold,  

 dåb m.m. i edb-registre, bringer disse registre i overensstemmelse med lov om  

 offentlige registre, således at allerede oplagrede oplysninger af fortrolig  

 karakter slettes og fortrolige oplysninger herefter ikke registreres efter,  

 at indberetninger og attester er udskrevet på tekstbehandlingsanlægget.
