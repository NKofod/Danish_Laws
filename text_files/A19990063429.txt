 Bekendtgørelse af   

 lov om tilskud til produktudvikling af jordbrugs- og fiskeriprodukter samt  

 forsøgsfiskeri m.m.
(Produktudviklingsloven) Herved bekendtgøres lov om tilskud til produktudvikling af  

 jordbrugs- og fiskeriprodukter samt forsøgsfiskeri m.m., jf.  

 lovbekendtgørelse nr. 617 af 18. juli 1995 med de ændringer, der  

 følger af lov nr. 480 af 12. juni 1996 og lov nr. 16 af 14. januar  

 1998.
Kapitel 1 Almindelige bestemmelser § 1. Der kan inden for beløbsrammer fastsat  

 på finansloven efter ansøgning gives tilsagn om tilskud til at  

 gennemføre projekter til produktudvikling af jordbrugs- og  

 fiskeriprodukter samt aktiviteter, som er nødvendige  

 forudsætninger for en erhvervsmæssig udnyttelse af resultaterne  

 af udviklingsarbejdet.
 Stk. 2. Der kan endvidere inden for de på  

 finansloven fastsatte beløbsrammer ydes tilskud til  

 forsøgsfiskeri, akvakultur og videnskabelige undersøgelser med  

 henblik på undersøgelse af alternative fiskemuligheder og  

 fangstteknikker inden for erhvervsmæssigt fiskeri samt produktudvikling  

 i den primære fiskerisektor og afsætning af produkter herfra.
 Stk. 3. Ud over tilskud efter stk.1 kan der ydes tilskud  

 til markedsføring af såvel eksisterende som nyudviklede  

 jordbrugs- og fiskeriprodukter.
Kapitel 2 Produktudvikling m.v. i det primære jordbrug § 2. Der kan gives tilsagn om tilskud til at  

 gennemføre projekter i det primære jordbrug, hvis formål  

 er 1)	videreudvikling eller forbedring af eksisterende produkter og  

 produktionsprocesser i jordbruget, 2)	udvikling af nye, herunder mere miljøvenlige eller mere  

 økonomiske produktionsmetoder for velkendte jordbrugsprodukter eller  

 for alternative jordbrugsprodukter, 3)	udvikling af nye produkter, der naturligt kan indgå i den  

 jordbrugsmæssige udnyttelse af en jordbrugsbedrift, og 4)	erhvervsmæssig udnyttelse af resultaterne af  

 udviklingsarbejdet, jf. nr. 1 og 2.
Stk. 2. Ministeren for fødevarer, landbrug og  

 fiskeri kan fastsætte regler om, at der kan ydes tilskud til  

 markedsføring af jordbrugsprodukter.
Tilskud til markedsføring  

 kan også omfatte eksisterende jordbrugsprodukter.
 § 3. Tilskud kan ydes til ejere eller forpagtere  

 af jordbrugsbedrifter samt til grupper eller sammenslutninger af  

 sådanne ejere eller forpagtere.
 Stk. 2. Tilskud kan endvidere ydes til virksomheder,  

 institutioner eller personer til udviklingsarbejde med formål som  

 nævnt i § 2, hvis det sandsynliggøres, at resultatet af det  

 pågældende projekt vil blive umiddelbart anvendeligt i  

 jordbruget.
 Stk. 3. Tilskud efter dette kapitel kan ikke ydes til  

 stat og kommuner.
§ 4. Det er en betingelse for ydelse af  

 tilskud, 1)	at ansøgeren råder over den fornødne fagkundskab  

 til at gennemføre projektet, 2)	at tilskuddet er af væsentlig betydning for projektets  

 gennemførelse, og 3)	at projektet har en reel nyhedsværdi for jordbruget eller  

 fremmer markedsføringen af jordbrugsprodukter.
§ 5. Tilskud ydes med indtil 50 pct. af  

 meromkostningerne i forbindelse med udviklingsarbejdet.
De  

 tilskudsberettigede omkostninger opgøres med fradrag af  

 merværdiafgift.
Stk. 2. Tilskuddet kan højst udgøre 750.000  

 kr. til hvert projekt.
Denne beløbsgrænse kan dog fraviges ved  

 projekter, der gennemføres i samarbejde mellem mindst 5  

 tilskudsberettigede.
 Stk. 3. Der kan ikke ydes tilskud til projekter, hvor de  

 tilskudsberettigede omkostninger udgør mindre end 40.000 kr.
 Stk. 4. Procentgrænsen i stk. 1 og  

 beløbsgrænsen i stk. 2 kan fraviges, når særlige  

 omstændigheder taler derfor.
 § 6. Til bistand ved behandling af  

 tilskudsansøgninger til at gennemføre projekter i jordbruget  

 nedsætter ministeren for fødevarer, landbrug og fiskeri et  

 rådgivende udvalg.
Stk. 2. Udvalget består af 8 medlemmer, der  

 beskikkes af ministeren for fødevarer, landbrug og fiskeri.
Heraf  

 beskikkes to medlemmer som repræsentanter for Ministeriet for  

 Fødevarer, Landbrug og Fiskeri, tre medlemmer efter indhentet  

 udtalelse fra henholdsvis Dansk Familielandbrug, Dansk  

 Erhvervsgartnerforening og Arbejderbevægelsens Erhvervsråd, to  

 medlemmer efter indhentet udtalelse fra De danske Landboforeninger og et  

 medlem efter indhentet udtalelse fra Landsforeningen Økologisk  

 Jordbrug.
 Stk. 3. Ministeren for fødevarer, landbrug og  

 fiskeri udpeger én af Ministeriet for Fødevarer, Landbrug og  

 Fiskeris repræsentanter som formand for udvalget.
 Stk. 4. For medlemmerne beskikkes en suppleant efter  

 reglerne i stk. 2 og 3.
 Stk. 5. Ministeren for fødevarer, landbrug og  

 fiskeri fastsætter udvalgets forretningsorden og de nærmere  

 regler for udvalgets arbejde, herunder om sekretariatsbetjening af  

 udvalget.
 § 7. Ministeren for fødevarer, landbrug og  

 fiskeri træffer afgørelse efter dette kapitel.
 Stk. 2. Det rådgivende udvalg træffer dog  

 afgørelse om tildeling af tilskud til de i § 5, stk. 2, nævnte  

 projekter i jordbruget, der gennemføres i samarbejde mellem mindst 5  

 tilskudsberettigede, når tilskuddet udgør mindst 750.000 kr.
 Stk. 3. Ministeren for fødevarer, landbrug og  

 fiskeri kan fastsætte regler om, at det rådgivende udvalg i visse  

 sager kan bemyndige formanden til at træffe afgørelser efter  

 stk. 2.
Kapitel 2 a Forsøgsfiskeri og produktudvikling m.v. i den  

 primære  fiskerisektor § 7 a.
Ministeren for fødevarer, landbrug  

 og fiskeri kan give tilsagn om tilskud til forsøgsfiskeri, akvakultur,  

 videnskabelige undersøgelser og produktudvikling i den primære  

 fiskerisektor med henblik på bl.a.
1)	undersøgelse af et farvands fiskerimuligheder, udnyttelse af  

 særlige fiskebestande eller omlægning af fiskerier dertil, 2)	forbedring og effektivisering af fiskeredskaber, afprøvning  

 af og træning i alternative fangstteknikker, 3)	forsøg vedrørende bevaringsforanstaltninger og  

 reguleringssystemer, herunder udvikling og afprøvning af mere  

 selektive og skånsomme fiskeredskaber og fiskemetoder, der mindsker  

 uønsket bifangst og uhensigtsmæssig påvirkning af havbund  

 og bundfauna, 4)	videreudvikling eller forbedring af eksisterende produkter og  

 produktionsprocesser med henblik på øget  

 værditilvækst samt udvikling af nye produktioner, der naturligt  

 kan indgå i den fiskerimæssige udnyttelse af havets levende  

 ressourcer, 5)	udvikling af nye eller mere miljøvenlige eller  

 økonomiske produktioner, højere udnyttelsesgrad af fangsten,  

 integreret kvalitetsstyring samt anvendelse af alternative arter til  

 konsumformål og 6)	erhvervsmæssig udnyttelse af resultaterne af  

 udviklingsarbejdet, jf. nr. 1-5.
§ 7 b.
Ministeren for fødevarer, landbrug  

 og fiskeri kan fastsætte regler om, at der kan ydes tilskud til  

 markedsføring af produkter fra den primære fiskerisektor.  

 Tilskud til markedsføring kan også omfatte eksisterende  

 fiskeriprodukter.
§ 7 c.
Tilskud efter § 7 a og § 7 b kan ydes til  

 ejere eller forpagtere af danske erhvervsfiskerfartøjer, virksomheder,  

 institutioner, organisationer eller personer, hvis det  

 sandsynliggøres, at resultatet af det pågældende projekt  

 vil blive umiddelbart anvendeligt i den primære fiskerisektor.
§ 7 d.
Det er en betingelse for ydelse af tilskud,  

 at 1)	ansøgeren råder over den fornødne fagkundskab  

 til at gennemføre projektet, 2)	tilskuddet er af væsentlig betydning for projektets  

 gennemførelse og 3)	projektet har en reel nyhedsværdi for den primære  

 fiskerisektor eller fremmer markedsføringen af produkter  

 herfra.
§ 7 e.
Tilskud efter § 7 a og § 7 b ydes med  

 indtil 50 pct. af omkostningerne i forbindelse med udviklingsarbejdet.
De  

 tilskudsberettigede omkostninger opgøres med fradrag af  

 merværdiafgift.
 Stk. 2. Der kan ikke ydes tilskud til projekter, hvor de  

 tilskudsberettigede omkostninger udgør mindre end 40.000 kr.
 Stk. 3. Procentgrænsen i stk. 1 kan fraviges, hvis  

 projektet indeholder et betydeligt grundforskningselement, eller hvis  

 særlige omstændigheder taler herfor.
§ 7 f.
Til bistand ved behandling af  

 tilskudsansøgninger efter § 7 a og § 7 b nedsætter ministeren  

 for fødevarer, landbrug og fiskeri et rådgivende udvalg.
Stk. 2. Udvalget består af 10 medlemmer, der  

 beskikkes af ministeren for fødevarer, landbrug og fiskeri.
Heraf  

 beskikkes ét medlem som repræsentant for Ministeriet for  

 Fødevarer, Landbrug og Fiskeri.
To medlemmer beskikkes efter indhentet  

 udtalelse fra Danmarks Fiskeriforening.
Fem medlemmer beskikkes efter  

 indhentet udtalelse fra henholdsvis Danmarks Fiskeindustri- og  

 Eksportforening, Foreningen for Danmarks Fiskemel- og Fiskeolieindustri,  

 Konsumfiskeindustriens Arbejdsgiverforening, Specialarbejderforbundet i  

 Danmark og Organisationen Dansk Aquakultur.
To medlemmer beskikkes efter  

 indstilling fra forskningsrådene.
Udvalget kan supplere sig med  

 særligt sagkyndige.
 Stk. 3. Repræsentanten for Ministeriet for  

 Fødevarer, Landbrug og Fiskeri er formand for udvalget.
 Stk. 4. For medlemmerne beskikkes en suppleant efter  

 reglerne i stk. 2 og 3.
 Stk. 5. Ministeren for fødevarer, landbrug og  

 fiskeri fastsætter udvalgets forretningsorden og de nærmere  

 regler for udvalgets arbejde, herunder om sekretariatsbetjening af  

 udvalget.
Kapitel 3 Produktudvikling i forarbejdning og forædling af  

 jordbrugs- og fiskeriprodukter § 8. Der kan gives tilsagn om tilskud til at  

 gennemføre projekter til produktudvikling i forarbejdning og  

 forædling af jordbrugs- og fiskeriprodukter samt aktiviteter, som er  

 nødvendige forudsætninger for en erhvervsmæssig udnyttelse  

 af resultaterne af udviklingsarbejdet.
§ 8 a.
Ministeren for fødevarer, landbrug  

 og fiskeri kan fastsætte regler om, at der kan ydes tilskud til  

 markedsføring af forarbejdede jordbrugs- og fiskeriprodukter.
Tilskud  

 til markedsføring kan også omfatte markedsføring af  

 eksisterende forarbejdede produkter, der ikke er udviklet med tilskud i  

 henhold til denne lov.
 § 9. Tilskud kan ydes til private  

 erhvervsvirksomheder, grupper af private erhvervsvirksomheder m.v. og  

 forsknings- og forsøgsinstitutioner.
§ 10. Det er en betingelse for ydelse af  

 tilskud, 1)	at tilskuddet er af væsentlig betydning for projektets  

 gennemførelse, 2)	at projektet har en reel nyhedsværdi for jordbrugs- og  

 fiskerisektoren eller fremmer markedsføringen af produkter fra disse  

 sektorer, og 3)	at projektet betyder en forøgelse af ansøgers samlede  

 udviklings- eller markedsføringsaktivitet.
 § 11. Tilskud kan, hvor private virksomheder  

 indgår i projektet, udgøre indtil 50 pct. af meromkostningerne i  

 forbindelse med produktudviklingen.
 Stk. 2. Tilskud kan, når udviklingsarbejdet  

 gennemføres af forsknings- og forsøgsinstitutioner,  

 udgøre mere end 50 pct. af meromkostningerne.
 Stk. 3. De tilskudsberettigede omkostninger  

 opgøres med fradrag af merværdiafgift.
 Stk. 4. Der kan ikke ydes tilskud til projekter, hvor de  

 tilskudsberettigede omkostninger udgør mindre end 100.000 kr.
 § 12. Ministeren for fødevarer, landbrug og  

 fiskeri nedsætter et Bevillingsnævn for Jordbrugs- og  

 Fiskeriprodukter, der træffer afgørelse om tildeling af tilskud  

 efter § 8, stk. 1.
Stk. 2. Bevillingsnævnet består af 15  

 medlemmer, der beskikkes af ministeren for fødevarer, landbrug og  

 fiskeri.
To medlemmer beskikkes som repræsentanter for Ministeriet for  

 Fødevarer, Landbrug og Fiskeri, ét medlem for  

 Erhvervsministeriet og ét medlem for Forskningsministeriet.
Tre  

 medlemmer beskikkes efter indhentet udtalelse fra henholdsvis  

 Landbrugsraadet, Dansk Industri og Arbejderbevægelsens  

 Erhvervsråd.
Tre medlemmer beskikkes efter indhentet fælles  

 udtalelse fra de berørte brancheorganisationer inden for  

 jordbrugssektoren.
Et medlem beskikkes efter indhentet udtalelse fra Danmarks  

 Fiskeindustri- og Eksportforening.
 Stk. 3. Ministeren for fødevarer, landbrug og  

 fiskeri udpeger nævnets formand.
 Stk. 4. Ministeren for fødevarer, landbrug og  

 fiskeri afgør i tvivlstilfælde, hvilke brancheorganisationer der  

 skal afgive fælles udtalelse efter stk. 2.
 Stk. 5. For medlemmerne beskikkes en suppleant efter  

 reglerne i stk. 2-4.
 § 13. Ministeren for fødevarer, landbrug og  

 fiskeri fastsætter bevillingsnævnets forretningsorden og de  

 nærmere regler for nævnets arbejde, herunder om  

 sekretariatsbetjening for nævnet.
 Stk. 2. Ministeren for fødevarer, landbrug og  

 fiskeri kan fastsætte regler om, at nævnet i visse sager kan  

 bemyndige formanden til at træffe afgørelser.
Kapitel 4 Fælles bestemmelser § 14. Ministeren for fødevarer, landbrug og  

 fiskeri fastsætter nærmere regler om, hvilke projekter der kan  

 opnå tilskud efter denne lov.
 § 15. Projekter skal gennemføres på  

 de vilkår og inden for de tidsfrister, som fastsættes i en  

 tilskudsaftale.
Stk. 2.Tilskud ydes kun, hvis virkningerne af projektet  

 kan påregnes inden for en periode på 5 år fra projektets  

 påbegyndelse.
Ministeren for fødevarer, landbrug og fiskeri kan  

 fravige denne tidsfrist, når særlige omstændigheder taler  

 derfor.
 Stk. 3. Tilskud ydes ikke til omkostninger, som  

 ansøgeren har afholdt eller påtaget sig at afholde, inden  

 tilsagn om tilskud er givet.
 Stk. 4. Ministeren for fødevarer, landbrug og  

 fiskeri fastsætter regler om udbetaling af tilskudsbeløb,  

 herunder forskudsbeløb.
 Stk. 5. Op til 20 pct. af tilskuddet kan tilbageholdes og  

 anvendes til modregning med virksomhedens eventuelle restancer til det  

 offentlige.
 Stk. 6. Ministeren for fødevarer, landbrug og  

 fiskeri kan fastsætte regler om, at der kan ydes tilskud til  

 ansøgers eget arbejde.
 Stk. 7. Ministeren for fødevarer, landbrug og  

 fiskeri kan til brug for beregning af tilskud fastsætte nærmere  

 regler om en fast fælles procentsats til dækning af indirekte  

 fællesudgifter som husleje, bygningsdriftsudgifter og administration  

 m.v. i forbindelse med projekter, der gennemføres af forsknings- og  

 forsøgsinstitutioner.
§ 16. Ministeren for fødevarer, landbrug og  

 fiskeri kan bestemme, at tilsagn om tilskud bortfalder helt eller delvis, og  

 at udbetalte tilskud skal tilbagebetales, hvis 1)	ansøgeren ikke længere opfylder betingelserne for at  

 få tilskud, 2)	ansøgeren har givet urigtige eller vildledende oplysninger  

 eller fortiet oplysninger af betydning for tildeling af tilskuddet eller 3)	vilkårene for tildelingen af tilskuddet ikke  

 opfyldes.
§ 16 a.
Hypotekbanken (Kongeriget Danmarks  

 Hypotekbank og Finansforvaltning) kan med tillæg af omkostninger  

 inddrive tilskud efter denne lov, som kræves tilbagebetalt efter § 16,  

 ved indeholdelse i løn m.v. hos den pågældende efter  

 reglerne om inddrivelse af personlige skatter i kildeskatteloven.
 Stk. 2. Ministeren for fødevarer, landbrug og  

 fiskeri kan fastsætte nærmere regler om fremgangsmåden i  

 forbindelse med lønindeholdelsen, herunder om straf af bøde for  

 overtrædelse af bestemmelserne i reglerne.
Stk. 3. Er en overtrædelse begået af et  

 selskab, en forening, en selvejende institution, en fond eller lignende, kan  

 der pålægges den juridiske person som sådan  

 bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab  

 bødeansvar.
 Stk. 4. Hypotekbanken kan indhente de oplysninger hos  

 skattemyndigheder og andre offentlige myndigheder om den  

 pågældende, som er nødvendige for at varetage inddrivelsen  

 af skyldige beløb efter stk. 1, herunder oplysninger om indkomst- og  

 formueforhold.
Stk. 5. Hypotekbankens afgørelser efter stk. 1-4  

 kan indbringes for finansministeren.
Ministeren for fødevarer,  

 landbrug og fiskeri kan fastsætte nærmere regler om  

 klageadgangen, herunder regler om klagefrist.
 § 17. Afgørelser truffet af  

 Bevillingsnævnet for Jordbrugs- og Fiskeriprodukter i henhold til  

 kapitel 3 samt afgørelser truffet af det rådgivende udvalg i  

 henhold til § 7, stk. 2, kan ikke indbringes for anden administrativ  

 myndighed.
 § 18. Ministeren for fødevarer, landbrug og  

 fiskeri kan fastsætte regler om, hvilken betydning det har for ydelse  

 af støtte efter denne lov, at ansøgeren tidligere har modtaget  

 støtte efter denne eller anden lov eller har mulighed for at modtage  

 støtte efter anden lov.
§ 19. Ansøgeren har efter anmodning pligt  

 til at give nærmere oplysning om, hvorvidt de vilkår, der er  

 fastsat i tilskudsaftalen, opfyldes.
Ministeren for fødevarer,  

 landbrug og fiskeri eller den, ministeren bemyndiger hertil har, hvis det  

 skønnes nødvendigt, til enhver tid uden retskendelse og mod  

 behørig legitimation adgang til de bedrifter og virksomheder m.v.,  

 hvortil der er ydet tilskud, for at foretage eftersyn af bedriften m.m. samt  

 regnskaber, forretningsbøger m.m.
 Stk. 2. Ministeren for fødevarer, landbrug og  

 fiskeri kan fastsætte regler om kontrol, tilsyn, regnskaber og revision  

 vedrørende foranstaltninger, hvortil der ydes tilskud efter denne  

 lov.
 § 20. Ministeren for fødevarer, landbrug og  

 fiskeri fastsætter regler om, at tilskud ydet i henhold til kapitel 2,  

 2a og 3 skal tilbagebetales og forrentes på markedslignende  

 vilkår, hvis projektet udnyttes kommercielt.
 Stk. 2. For tilskud ydet i henhold til kapitel 2 og 2a  

 bortfalder kravet om tilbagebetaling, hvis tilskudsmodtageren afstår  

 fra at søge beskyttelse af enerettigheder til de nye produkter og  

 produktionsmetoder.
 Stk. 3. Ministeren for fødevarer, landbrug og  

 fiskeri kan fastsætte regler om, at kravet om tilbagebetaling  

 bortfalder for tilskud ydet til branchesammenslutninger vedrørende  

 rammeskabende aktiviteter, hvor resultaterne kommercialiseres af en bredere  

 kreds, såfremt de rammeskabende aktiviteter ikke direkte  

 medfører en målbar omsætningseffekt hos  

 branchesammenslutningen.
 Stk. 4. Ministeren for fødevarer, landbrug og  

 fiskeri kan fastsætte regler om, at kravet om tilbagebetaling  

 bortfalder for tilskud til markedsføring af jordbrugs- og  

 fiskeriprodukter.
 § 21. Inden for de i § 1 nævnte  

 rammebeløb afholdes udgifter til oplysnings-, vejlednings- og  

 undersøgelsesvirksomhed i forbindelse med denne lov.
 § 22. Overlader ministeren for fødevarer,  

 landbrug og fiskeri sine beføjelser til at træffe  

 afgørelse efter loven eller bestemmelser fastsat i medfør af  

 loven til et under ministeriet oprettet direktorat eller institution, kan  

 ministeren fastsætte regler om adgang til at klage over  

 afgørelser, herunder om, at afgørelserne ikke kan indbringes  

 for højere administrativ myndighed.
§ 23. Den, der til brug for afgørelser, der  

 træffes i henhold til denne lov eller de i medfør af loven  

 fastsatte regler, giver urigtige eller vildledende oplysninger eller fortier  

 oplysninger af betydning for afgørelsen, straffes med bøde,  

 medmindre højere straf er forskyldt efter anden lovgivning.
Det samme  

 gælder den, der handler i strid med vilkår, der er fastsat i en  

 sådan afgørelse, eller som forsøger herpå.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 24. Ministeren for fødevarer, landbrug og  

 fiskeri fastsætter nærmere regler om lovens administration,  

 herunder om, hvilke udgifter der er tilskudsberettigede, og niveau for  

 tilskudssatsen.
 § 25. Ministeren for fødevarer, landbrug og  

 fiskeri fremsætter forslag til revision af loven i folketingsåret  

 2001-02.
 § 26. Ministeren for fødevarer, landbrug og  

 fiskeri fastsætter tidspunktet for lovens ikrafttræden.
 Stk. 2. Ministeren for fødevarer, landbrug og  

 fiskeri kan bestemme, at ansøgninger om tilskud, der er fremsendt i  

 henhold til lov om tilskud til produktudvikling i jordbruget, jf.  

 lovbekendtgørelse nr. 130 af 27. februar 1990, eller lov nr. 365 af  

 10. juni 1987 om tilskud til produktudvikling i forarbejdning m.v. af  

 jordbrugsprodukter, kan indgå i ansøgningerne i medfør af  

 denne lov.
 § 27. Loven gælder ikke for  

 Færøerne og Grønland.
 Lov nr. 284 af 27. april 1994 indeholder følgende  

 bestemmelse:
§ 20 Stk. 1. Loven træder i kraft den 1. juli 1994.
 Stk. 2. Reglerne om modregning efter §§ 2-3, 4, 12, nr.  

 1, 13, 14, nr. 1, 15, 16 og 17 har virkning for tilskudsbeløb m.v. i  

 henhold til støttetilsagn, som meddeles efter lovens  

 ikrafttræden.
 Stk. 3. Reglerne om lønindeholdelse efter §§ 1,  

 5-11, 12, nr. 2, 14, nr. 2, 18 og 19 finder også anvendelse på  

 fordringer, der er forfaldne før lovens ikrafttræden.
 Lov nr. 291 af 27. april 1994 indeholder følgende  

 bestemmelse:
§ 2 Landbrugsministeren fastsætter tidspunktet for lovens  

 ikrafttræden.
 I henhold til bekendtgørelse nr. 742 af 16. august  

 1994 træder lov nr. 291 af 27. april 1994 i kraft den 23. august  

 1994.
 Lov nr. 210 af 29. marts 1995 indeholder følgende  

 bestemmelse:
§ 2 Landbrugs- og fiskeriministeren fastsætter efter aftale med  

 miljø- og energiministeren tidspunktet for lovens  

 ikrafttræden.
 I henhold til bekendtgørelse nr. 617 af 18. juli  

 1995 træder lov nr. 210 af 29. marts 1995 i kraft den 28. juli  

 1995.
 Lov nr. 480 af 12. juni 1996 indeholder følgende  

 bestemmelse:
§ 2 Tidspunktet for lovens eller dele af lovens ikrafttræden  

 fastsættes af ministeren for fødevarer, landbrug og fiskeri  

 efter aftale med miljø- og energiministeren.
 I henhold til bekendtgørelse nr. 938 af 25. oktober  

 1996 træder lov nr. 480 af 12. juni 1996 i kraft den 5. november  

 1996.
 Lov nr. 16 af 14. januar 1998 indeholder følgende  

 bestemmelse:
§ 2 Tidspunktet for lovens eller dele af lovens  

 ikrafttræden fastsættes af ministeren for fødevarer,  

 landbrug og fiskeri.
 I henhold til bekendtgørelse nr. 444 af 9. juni  

 1999 træder lov nr. 16 af 14. januar 1998 i kraft den 25. juni  

 1999.
