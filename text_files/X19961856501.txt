Told- og Skattestyrelsen har truffet afgørelse om, at der ved  

 indtrædelse af afgiftspligt af førstafdødes del af boet på grund af  

 længstlevendes indgåelse af nyt ægteskab uden skifte sker en endelig  

 afgiftsberigtigelse af arven efter førstafdøde.
Ved efterfølgende skifte  

 efter længstlevende beregnes kun et bundfradrag En enke og en enkemand, der giftede sig uden forudgående skifte, klagede  

 over de i medfør af boafgiftslovens § 8, stk. 3 foretagne  

 boafgiftsberegninger.
Under klagesagen blev der endvidere rejst spørgsmål om,  

 hvordan man skulle forholde sig i afgiftsmæssig henseende, når arven engang  

 kom til udbetaling.
Told- og Skattestyrelsen tiltrådte skifterettens afgiftsberegning og  

 meddelte, at der ved indtrædelse af afgiftspligt af førstafdødes del af boet  

 på grund af længstlevendes indgåelse af nyt ægteskab uden skifte af boet, er  

 sket en endelig afgiftsberigtigelse af arven efter førstafdøde.
Ved senere  

 skifte af boet holdes arven efter førstafdøde udenfor afgiftsberegningen.
 Told- og Skattestyrelsen forelagde som led i sagens behandling sagens  

 spørgsmål for skatteministeriet, Departementet, som var enig i afgørelsen.
Departementet har i anledning af sagen supplerende udtalt, at reglen i BAL  

 § 8, stk. 3, 1. pkt. skal forstås således, at der i relation til førstafdøde  

 er tale om et definitivt opgør i boafgiftsmæssig henseende.
Det vil sige, at  

 arven efter førstafdøde i boafgiftsmæssig henseende må anses for overgået til  

 arvingerne på dette tidspunkt og dermed, at der ikke vil skulle betales  

 boafgift af eventuelle efterfølgende værdistigninger eller værditab på den  

 »modtagne« arv fra førstafdøde, da sådanne stigninger/tab i  

 boafgiftsmæssig henseende må henføres til arvingerne og ikke til førstafdøde.  

 Ved et senere skifte efter længstlevende skal arven efter førstafdøde således  

 holdes udenfor afgiftsberegningen.
Konsekvensen af det anførte er endvidere, at der ved skifte efter  

 længstlevende kun er 1 bundfradrag - nemlig i længstlevendes andel af det  

 uskiftede bo, idet den indtrådte afgiftspligt kun vedrører længstlevendes  

 andel af det uskiftede bo.
Hvor længstlevende måtte vælge at skifte i levende  

 live, vil den indtrådte afgiftspligt ligeledes kun vedrøre længstlevendes  

 andel af det uskiftede bo.
Reglerne i BAL § 46 vil derfor ikke kunne finde  

 anvendelse i situationer, hvor førstafdødes andel af boet er blevet  

 afgiftsberigtiget som følge af reglen i BAL § 8, stk. 3.
