(Volumenbekendtgørelsen) I medfør af bestemmelserne i §§ 7, stk. 1, og 12, stk. 2 og stk. 4, i lov  

 om mærkning og skiltning med pris m.v., jf. lovbekendtgørelse nr. 456 af 17.  

 juni 1991, og under hensyn til Rådets direktiv 75/106/EØF om indbyrdes  

 tilnærmelse af medlemsstaternes lovgivning om færdigpakninger af visse væsker  

 i bestemte volumenstørrelser, senest ændret ved direktiv 89/676/EØF af 21.  

 december 1989, fastsættes:
 § 1.  Denne bekendtgørelse gælder for færdigpakninger  

 med et volumen på 10 liter eller derunder af vin, druemost, spiritus m.v. som  

 angivet i bilaget til denne bekendtgørelse.
 Stk. 2.  Bekendtgørelsen omfatter dog ikke følgende  

 færdigpakninger:
 § 2.  Færdigpakninger med vin og druemost, som angivet  

 i bilagets punkt 1 a) og b), må kun udbydes til salg i de anførte nominelle  

 volumener, jf. dog artikel 3, stk. 3, i Kommissionens forordning nr. 997/81  

 af 26. marts 1981 om gennemførelsesbestemmelser vedrørende betegnelse og  

 præsentation af vin og druemost, hvorefter allerede aftappede produkter kan  

 udbydes i detailsalg til lageret er opbrugt.
 § 3.  Færdigpakninger med mousserende vin som angivet  

 i bilagets punkt 2, importeret eller aftappet her i landet efter den 31.  

 december 1990, må kun udbydes til salg i de anførte nominelle volumener.
 § 4.  Færdigpakninger med spiritus m.v., som angivet i  

 bilagets punkt 3, importeret eller aftappet her i landet efter den 31.  

 december 1991, må kun udbydes til salg i de anførte nominelle volumener.
 § 5.  Ved nominelt volumen forstås det rumfang, der er  

 angivet på pakningen.
 § 6.  Overtrædelse af bestemmelserne i §§ 2, 3 og 4  

 straffes med bøde.
 Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan bødeansvar pålægges  

 virksomheden som sådan.
 § 7.  Bekendtgørelsen træder i kraft den 1. januar  

 1994. Samtidig ophæves Konkurrencerådets bekendtgørelse nr. 461 af 21. juni  

 1990 om volumenstørrelser for vin, druemost og spiritus m.v.
