 I henhold til § 1 stk. 1 i Industriministeriets bekendtgørelse nr. 647 af  

 8. december 1982 om udstedelse af måletekniske bestemmelser mv. fastsættes:
 1. Bestemmelserne i nærværende direktiv omfatter  

 ikke-automatiske vægte, der før den 1. januar 1987 er førstegangsverificerede  

 i henhold til Handelsministeriets bekendtgørelse nr. 84 af 1. marts 1950  

 (Justerreglementet) med senere ændringer.
 2. Vægte omfattet af stk. 1 kan fortsat anvendes til  

 måling af masse, hvor betaling erlægges på grundlag af målingen, såfremt  

 betingelserne i stk. 3 er opfyldt.
 3. Vægtene må ikke ændres i forhold til den form i  

 hvilken de blev førstegangsverificerede.
 3.1 Vægtene er underkastet de for den relevante bestemmelser i Statens  

 Metrologiråds bekendtgørelse nr. 585 af 11. juni 1987 herunder bestemmelserne  

 om periodisk verifikation og reverifikation.
3.2 Ved reverifikation skal vægtene overholde den tolerance efter hvilken  

 vægten blev førstegangsverificeret.
En oversigt over tolerancerne for de  

 forskellige vægttyper som er omfattet af dette direktiv, er givet i bilaget.
 3.3 Vægtene skal til enhver tid overholde brugstolerancen, som er det  

 dobbelte af verifikationstolerancen.
 4. Nærværende direktiv træder i kraft den 1. oktober  

 1987. Samtidig ophæves TDIR nr. 24.20.1-01, udgave 1.
C, Buhl /J.
Kaave Bilag Verifikationstolerancer for vægte i henhold til Handelsministeriets  

 bekendtgørelse nr. 84 af 1. marts 1950 (justerreglementet):
