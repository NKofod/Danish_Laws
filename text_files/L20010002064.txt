Bekendtgørelse af aftale af 23. marts  

 1991  

 med Sverige om en fast forbindelse  

 over Øresund Efter indhentelse af Folketingets samtykke den 14. august  

 1991 har Danmark, i henhold til kongelig resolution af 15. august 1991, den  

 24. august 1991 ratificeret en i Stockholm den 23. marts 1991 undertegnet  

 aftale mellem Danmark og Sverige om en fast forbindelse over  

 Øresund.
 Aftalens ordlyd er som følger:
Aftale mellem Sveriges regering og Danmarks regering om  

 en fast forbindelse over Øresund Sveriges og Danmarks regeringer er i ønsket om at skabe forbedrede trafikforbindelser mellem de to  

 lande og dermed tilvejebringe forudsætningerne for et forstærket  

 og udbygget kulturelt og økonomisk samarbejde samt for udviklingen af  

 et fælles arbejds- og boligmarked i Øresundsregionen til gavn  

 for begge stater, i betragtning af, at der foreligger det fornødne grundlag for en  

 aftale om en fast forbindelse over Øresund samt linieføringen  

 og udformningen heraf blevet enige om følgende:
Indledende bestemmelse Artikel 1 Sverige og Danmark skal i fællesskab anlægge og drive en  

 afgiftsfinansieret fast forbindelse for jernbane- og vejtrafik mellem Kastrup  

 og Limhamn.
Denne forbindelse kaldes Øresundsforbindelsen.
Øresundsforbindelsen Artikel 2 Øresundsforbindelsen skal udføres som en kombineret  

 jernbane- og vejforbindelse bestående af en dobbeltsporet jernbane og  

 en firesporet motorvej mellem Kastrup og Limhamn.
Øresundsforbindelsen udgår fra en kunstig  

 halvø ved Kastrup Lufthavn, krydser Drogden i en sænketunnel til  

 en kunstig ø sydvest for Saltholm.
Forbindelsen fortsætter  

 herfra som en lavbro og videre som en højbro over sejlrenderne  

 Flinterenden og Trindelrenden og ilandføres syd for Limhamn.
Øresundsforbindelsen omfatter også de  

 nødvendige arealer og anlæg til afgiftsopkrævning, og  

 såfremt der er behov herfor anlæg til toldbehandling og  

 paskontrol.
Sverige og Danmark træffer senere aftale om forbindelsens  

 præcise afgrænsning.
 Nærmere bestemmelser om forbindelsens linieføring og tekniske  

 udformning fremgår af bilag 1.
Artikel 3 Øresundsforbindelsen udføres i overensstemmelse med de to  

 staters internationale forpligtelser.
Artikel 4 Sverige og Danmark er enige om, at godkendelser i henhold til respektive  

 stats lovgivning for etablering af Øresundsforbindelsen kan  

 føre til afvigelser i forhold til bilag 1.
Artikel 5 Sverige og Danmark er enige om, at den endelige udformning af  

 Øresundsforbindelsen, jævnfør artikel 2, skal ske under  

 hensyn til, hvad der er økologisk motiveret, teknisk muligt og  

 økonomisk rimeligt, således at skadelige virkninger på  

 miljøet forebygges.
 Sverige og Danmark forudsætter, at de berørte  

 myndigheder samarbejder i nødvendig udstrækning i  

 spørgsmål om de miljømæssige aspekter  

 vedrørende Øresundsforbindelsen.
Artikel 6 Udførelsen af Øresundsforbindelsen skal udbydes i  

 international licitation.
Artikel 7 Det påhviler Sverige og Danmark at sikre, at arbejdet med  

 Øresundsforbindelsen tilrettelægges således, at  

 anlægsarbejderne kan påbegyndes år 1993.
Tilslutninger til Øresundsforbindelsen Artikel 8 Det påhviler Sverige og Danmark hver for sig i respektive stat at  

 anlægge nødvendige jernbane- og vejforbindelser fra  

 Øresundsforbindelsen til de eksisterende jernbane- og vejnet.
Disse  

 tilslutninger skal bestå af en dobbeltsporet jernbane og en firesporet  

 motorvej.
De skal åbnes for trafik senest samtidig med  

 Øresundsforbindelsen.
Artikel 9 Tilslutninger i Danmark består af en dobbeltsporet jernbane over  

 Amager, som tilslutter til eksisterende spor ved Sydhavn station, og en  

 firesporet motorvej i samme linieføring over Amager med tilslutning  

 til Amagermotorvejen.
 Tilslutningerne i Sverige består af en dobbeltsporet  

 jernbane som tilslutter til Trelleborgbanen samt en firesporet motorvej som  

 tilslutter til Indre Ringvej eller anden vej med motorvejsstandard.
Organisation og finansiering Artikel 10 Det påhviler Sverige og Danmark snarest muligt hver for sig at  

 sikre, at der stiftes et af respektive stat helejet aktieselskab.
 De to aktieselskaber skal danne et konsortium, som ejer og  

 for fælles regning og som en enhed forestår projektering og anden  

 forberedelse samt finansiering, bygning og drift af  

 Øresundsforbindelsen.
Artikel 11 Konsortiets startkapital skal være 50 mio. danske kroner, der skal  

 indskydes kontant i lige forhold af de to aktieselskaber.
 Lån til finansiering af Øresundsforbindelsen  

 skal optages af konsortiet.
Aktieselskaberne skal i fællesskab og i lige forhold  

 eje al konsortiets ejendom og alle dets rettigheder.
Såvel gevinst som  

 tab fra konsortiets virksomhed skal deles lige.
I forhold til tredjemand er  

 selskaberne solidarisk ansvarlige for konsortiets forpligtelser med indbyrdes  

 ansvar i lige forhold.
Artikel 12 Sverige og Danmark garanterer solidarisk for forpligtelser  

 vedrørende konsortiets lån og andre finansielle instrumenter,  

 som benyttes i forbindelse med finansieringen.
Staterne er indbyrdes  

 ansvarlige i lige forhold.
Artikel 13 Konsortiets anliggender varetages af en bestyrelse samt en administrerende  

 direktør.
Konsortiets bestyrelse består af det samme antal  

 bestyrelsesmedlemmer fra hvert af selskaberne.
Bestyrelsen udpeger af sin  

 midte en formand og en næstformand, hvilke stillinger skal  

 besættes af et bestyrelsesmedlem fra hvert af de to aktieselskaber.
 Bestyrelsen har, såfremt ikke andet  

 fastsættes, samme beføjelser og pligter, som normalt tilkommer  

 bestyrelsen i et aktieselskab.
Afgørelser i bestyrelsen træffes,  

 såfremt ikke andet fastsættes, ved simpel majoritet.  

 Såfremt alle bestyrelsesmedlemmer fra et af selskaberne har et andet  

 standpunkt end alle medlemmer fra det andet selskab, skal  

 spørgsmålet indbringes for de to regeringer til fælles  

 afgørelse.
Regeringernes afgørelse er bindende for  

 konsortiet.
 De nærmere regler for konsortiets virksomhed,  

 ledelse samt om udlodning fra og indbetaling til konsortiet, regnskab og  

 revision m.v., skal reguleres i en aftale mellem de to aktieselskaber.  

 Aftalen skal godkendes af Sveriges og Danmarks regeringer.
 De to regeringer skal have fuld indsigt i konsortiets  

 forhold.
Trafikantafgifter Artikel 14 Omkostningerne ved projektering og anden forberedelse samt anlæg og  

 drift af Øresundsforbindelsen skal i sin helhed dækkes af  

 konsortiet gennem særlige afgifter, trafikantafgifter.
 Sverige og Danmark er enige om, at der ikke skal bevilges  

 tilskud til konsortiets virksomhed over de respektive staters budgetter.
Artikel 15 Trafikantafgifterne skal fastsættes af konsortiet.
Artikel 16 Etableringen af en fast forbindelse har til formål at fremme en  

 rationel og effektiv jernbanetrafik mellem staterne.
Afgifterne skal udformes  

 under hensyn til dette formål.
 Sveriges og Danmarks regeringer kan træffe aftale om  

 de nærmere vilkår for jernbanetrafikken.
Artikel 17 Sverige og Danmark er enige om, at der ikke kan opkræves  

 særlige afgifter for motorkøretøjers benyttelse af de i  

 artikel 9 nævnte tilslutningsanlæg for vejtrafik, såfremt  

 motorkøretøjerne passerer Øresundsforbindelsen.
Øvrige bestemmelser Artikel 18 Regeringerne i Sverige og Danmark kan senere træffe særskilte  

 aftaler om trafikregulering, svensk og dansk lovs anvendelighed samt dansk og  

 svensk myndigheds udøvelse i andre spørgsmål, som har  

 forbindelse med Øresundsforbindelsen.
Artikel 19 Sverige og Danmark stiller uden vederlag til staterne de vandområder  

 og den havbund inden for respektive territorier, som de respektive stater har  

 rådighed over og midlertidigt eller for bestandig er nødvendige  

 til Øresundsforbindelsen på strækningen mellem de  

 nuværende kystlinjer, til rådighed for konsortiet.
Artikel 20 Sverige og Danmark går ud fra, at der træffes særskilt  

 aftale om ensartede vilkår i de to lande vedrørende  

 merværdiafgift, og hvis det er nødvendigt særskilt aftale  

 vedrørende told- og skattespørgsmål, som har forbindelse  

 med bygning, drift og benyttelse af Øresundsforbindelsen.
Artikel 21 Danmarks regering erklærer sig rede til at arbejde for, at en fast  

 forbindelse over Femer Bælt bliver gennemført under  

 forudsætning af, at hensyn til miljø og økonomi kan  

 tilgodeses.
Voldgiftsnævn Artikel 22 Hvis der opstår uoverensstemmelse om fortolkning eller anvendelse af  

 denne aftale, skal spørgsmålet afgøres af et  

 voldgiftsnævn, hvis en af staterne begærer det.
 Nærmere bestemmelser om voldgiftsnævnet  

 fremgår af bilag 2.
Ratifikation Artikel 23 Denne aftale skal ratificeres.
Aftalen træder i kraft ved  

 ratifikationsinstrumenternes udveksling, som skal finde sted i Stockholm.
 Til bekræftelse heraf har underskrevne  

 behørigt befuldmægtigede for regeringerne i Sverige og Danmark  

 underskrevet denne aftale.
 Udfærdiget i København, den 23. marts 1991 i  

 to eksemplarer, på det svenske og danske sprog, hvilke to tekster har  

 samme gyldighed.
For Danmarks regering Kaj Ikast For Sveriges regering Georg Andersson Udenrigsministeriet, den 14. juni  

 2001 Mogens Lykketoft Bilag 1 Øresundsforbindelsens linieføring og tekniske  

 udformning 1. Forbindelsens linieføring Øresundsforbindelsen skal i hovedsagen følge den linie, som  

 angives på vedhæftede kort.
2. Forbindelsens tekniske udformning Jernbanedelen skal udføres med elektrificerede dobbelte normalspor  

 under hensyntagen til sædvanlige standarder og udformningsregler i  

 respektive stat for person- og godstrafik.
Forbindelsen skal dimensioneres  

 for en toghastighed på op til 200 km/t for persontog samt for 120 km/ t  

 og 750 meters toglængde for konventionelle godstog.
Forbindelsen skal  

 videre udføres med en stigning på maksimalt 15,6 °/...  

 Sporafstanden skal være mindst 4,5 meter, og det frie tværsnit  

 skal opfylde UIC lastprofil C2 og krav for tog af typen svenske X2. Dette  

 indebærer, at det frie tværsnit i en enkeltsporet jernbanetunnel  

 skal være mindst 6,1 meter fri højde over skinneoverkant og  

 mindst 6,5 meter i fri bredde.
Vejdelen skal udføres som motorvej med to kørebaner på  

 hver 9 meter mellem autoværnene, bestående af to kørespor  

 på 3,5 meter, to kantbaner på 0,5 meter samt to 0,5 meter brede  

 nødfortove.
Der skal overalt være en frihøjde på  

 mindst 4,6 meter.
 På strækningen mellem den kunstige halvø ved Kastrup og  

 den kunstige ø ved Saltholm skal forbindelsen udføres som  

 sænketunnel under Drogden i en sådan dybde, at muligheden for at  

 tilvejebringe mindst 10 meter vanddybde i sejlrenden fremdeles  

 består.
Mellem den kunstige ø og Limhamn udføres en broforbindelse  

 med en fri gennemsejlingshøjde over middelhøjvandstand (MHW)  

 på mindst 50 meter i Flinterendens sejlløb og mindst 32 meter i  

 Trindelrendens sejlløb.
Den tilsvarende fri gennemsejlingsbredde i de  

 to sejlløb skal være mindst 300 meter i Flinterenden og mindst  

 200 meter i Trindelrenden.
Bilag 2 Voldgiftsnævn 1. Voldgiftsnævnet skal bestå af tre  

 medlemmer.
Hver stat udpeger ét medlem.
Et medlem, som er  

 nævnets formand, og som ikke må være svensk eller dansk  

 statsborger eller bosat i Sverige eller Danmark, udpeges af staterne i  

 forening.
Såfremt formand eller andet medlem ikke er udpeget inden to  

 måneder efter, at den ene stat har fremsat begæring derom over  

 for den anden stat, skal han udpeges af præsidenten for Den  

 internationale Domstol i Haag på den ene stats begæring.
 2. Voldgiftsnævnet fastsætter selv sin forretningsorden og de  

 processuelle regler.
3. I tilfælde af meningsforskel i voldgiftsnævnet gælder  

 den mening, som to medlemmer forener sig om.
Har alle medlemmerne forskellige  

 opfattelser, gælder formandens mening.
 4. Voldgiftsnævnets afgørelse er bindende.
5. Hver stat udreder halvdelen af omkostningerne til  

 voldgiftsnævnet.
I øvrigt udreder hver stat sine omkostninger  

 ved voldgiftssagen.
Tillægsprotokol til aftale mellem Sveriges regering  

 og Danmarks regering om en fast forbindelse over Øresund Sveriges og Danmarks regeringer, som nedennævnte dato har  

 underskrevet en aftale om en fast forbindelse over Øresund,  

 nedfælder i denne protokol følgende tillæg til  

 aftalen.
 1. Sverige og Danmark er enige om, at der ikke opkræves gebyr eller  

 lignende af de to stater for de to staters garantiforpligtelser for  

 konsortiets lån og andre finansielle instrumenter, som benyttes i  

 forbindelse med finansieringen.
 2. Sverige og Danmark er enige om, at de i deres egenskab af garanter skal  

 bestræbe sig på en hurtig behandling af alle henvendelser som  

 vedrører konsortiets lån og andre finansielle instrumenter, som  

 udnyttes i forbindelse med finansiering af forbindelsen.
 3. Sveriges og Danmarks regeringer er enige om, at niveauet for  

 færgetaksterne ved Helsingborg-Helsingør er udgangspunkt ved  

 fastsættelsen af taksterne for vejtrafikken.
4. Sveriges og Danmarks regeringer er enige om, at jernbaneselskaberne i  

 Sverige sammenlagt skal betale 150 mio. danske kroner pr. år  

 (prisniveau 1/1 1991) for benyttelsen af jernbanen på  

 Øresundsforbindelsen.
De danske Statsbaner betaler et tilsvarende  

 beløb.
Beløbene reguleres i takt med den almindelige  

 prisudvikling.
 Det påhviler konsortiet og berørte jernbaneselskaber i  

 respektive stat at træffe aftale om de nærmere vilkår for  

 jernbanetrafikken på grundlag af ovennævnte retningslinie.
5. Sverige og Danmark er enige om, at anlæg af forbindelsen ikke  

 belægges med merværdiafgift.
Det noteres, at  

 spørgsmålet om merværdiafgift på benyttelsen af  

 forbindelsen skal løses i god tid inden forbindelsen tages i brug og  

 under hensyn til de til den tid gældende lovgivninger i de to stater,  

 idet staterne er opmærksomme på de særlige forpligtelser,  

 som påhviler medlemmer af De europæiske Fællesskaber.
 6. Denne tillægsprotokol træder i kraft,  

 når aftalen om en fast forbindelse over Øresund træder i  

 kraft.
 Udfærdiget i København, den 23. marts 1991 i  

 to eksemplarer, på det svenske og danske sprog, hvilke to tekster har  

 samme gyldighed.
For Danmarks regering Kaj Ikast For Sveriges regering Georg Andersson Aftalen trådte i henhold til artikel 23 i kraft den 24. august  

 1991.
