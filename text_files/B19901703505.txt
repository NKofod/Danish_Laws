Udgave 2, 6. marts 1990 I medfør af § 54 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 93 af 8. marts 1982 om flyvesikringstjeneste,  

 luftrumsorganisation, lufttrafikregler og luftfartsinformationstjeneste (BL  

 7-02), § 3 og § 5, følgende:
1. Referencedokumenter 1.1 ICAO Annex 10, Aeronautical Telecommunications, Volume II, seneste  

 udgave.
 1.2 ICAO Annex 11, Air Traffic Services, seneste udgave.
 1.3 ICAO Doc 4444-RAC/501, Rules of the Air and Air Traffic Services,  

 seneste udgave.
 1.4 ICAO Doc 9432-AN/925, Manual of Radio Telephony, seneste udgave.
 1.5 Ministeriet for Offentlige Arbejders bekendtgørelse om radiostationer  

 i skibe og luftfartøjer.
 1.6 BL 7-1, Lufttrafikregler, seneste udgave.
 1.7 BL 7-10, Bestemmelser om definitioner vedrørende lufttrafiktjeneste,  

 seneste udgave.
 1.8 Flyveradiotelefoni af Frank Belmark, FLYVs Forlag, seneste udgave.
 Anm.: De dokumenter, der er nævnt i pkt. 1.1, pkt. 1.2, pkt. 1.3 og pkt.  

 1.4, kan købes i engelsk udgave hos Statens Luftfartsvæsen,  

 Luftfartsinformationstjenesten, Ellebjergvej 50, 2450 København SV.
2. Definitioner Se BL 7-10, Bestemmelser om definitioner vedrørende lufttrafiktjeneste.
3. Anvendelsesområde Denne BL fastsætter bestemmelser om procedurer for radiokommunikation i  

 forbindelse med lufttrafik og kørsel med luftfartøjer inden for dansk område  

 samt inden for de områder, hvor Danmark i henhold til internationale aftaler  

 er forpligtet til at udøve radiokommunikations- og lufttrafiktjeneste.
4. Ansvar Den, der udøver radiokommunikation til, fra eller mellem luftfartøjer, er  

 ansvarlig for, at egen radiokommunikation udøves i overensstemmelse med  

 bestemmelserne i denne BL.
5. Sprog Ved radiokommunikation skal anvendes engelsk eller dansk.
 Anm.: Det vil fremgå af Aeronautical Information Publication (AIP), hvilke  

 luftfartsstationer, der kun anvender dansk.
6. Procedurer og standardfraseologi 6.1 Ved radiokommunikation til, fra og mellem luftfartøjer skal anvendes  

 procedurer og standardfraseologi som anført i kapitlerne 2, 3, 4 og 10 i  

 publikationen »Flyveradiotelefoni«, der er autoriseret af Statens  

 Luftfartsvæsen.
 Anm.: Publikationen »Flyveradiotelefoni« udgives af FLYVs Forlag  

 og kan købes hos forlaget og hos Statens Luftfartsvæsen,  

 Luftfartsinformationstjenesten, Ellebjergvej 50, 2450 København SV.
 6.2 For så vidt angår engelsk, kan alternativt anvendes procedurer og  

 standardfraseologi som anført i ICAO Annex 10, ICAO Doc. 4444-RAC 501 og ICAO  

 Doc. 9432-AN925.
6.3 Hvis der ikke findes standardfraseologi til benyttelse i en given  

 situation, skal anden passende fraseologi anvendes.
Denne bør være så klar og  

 kortfattet som muligt og udformes således, at misforståelser undgås.
6.4 Gentagelsespligt (Read back) 6.4.1 Alle klareringer vedrørende rute, højde, kurs, hastighed, start,  

 landing og kørsel på manøvreområdet skal gentages af modtageren.
 6.4.2 Andre klareringer og instruktioner skal gentages af modtageren eller  

 bekræftes på en måde, der klart viser, at klareringen eller instruktionen er  

 forstået.
 6.4.3 Oplysninger om bane i brug, højdemålerindstilling og SSR kode skal  

 gentages af modtageren.
 6.4.4 Oplysninger modtaget fra en ATIS-udsendelse bekræftes ved at oplyse  

 ATIS-udsendelsens identifikationsbogstav.
6.5 Svigtende radioforbindelse 6.5.1 Hvis det ikke er muligt for et luftfartøj at etablere forbindelse  

 med en luftfartsstation på den frekvens, som stationen normalt anvender, skal  

 luftfartøjet, hvis det er udstyret med SSR transponder, vælge mode A, kode  

 7600, samt a. forsøge at etablere forbindelse på en anden hensigtsmæssig frekvens,  

 eller b. hvis dette ikke lykkes, ved valg af passende frekvens forsøge at  

 etablere forbindelse med andre luftfartøjer eller luftfartsstationer, eller c. hvis dette heller ikke lykkes, på den normalt anvendte frekvens indlede  

 udsendelsen med udtrykket »transmitting blind/sender blindt« og  

 derefter sende meddelelsen 2 gange.
6.5.2 Hvis årsagen til, at luftfartøjet er ude af stand til at etablere  

 radioforbindelse, skyldes fejl i modtageanlægget, skal luftfartøjet sende  

 sine meldinger i normalt omfang og på den normalt anvendte frekvens.
Der  

 indledes med udtrykket »Transmitting blind due to receiver  

 failure/sender blindt på grund af modtagerfejl«.
Meldingen skal gentages  

 og derefter afsluttes med tidspunktet for næste forventede opkald.
7. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Straf Overtrædelse af afsnit 4 i denne BL straffes med bøde.
10. Ikrafttræden 10.1 Denne BL træder i kraft den 3. maj 1990.
 10.2 Samtidig ophæves BL 7-14, 1. udgave af 1. april 1984.
