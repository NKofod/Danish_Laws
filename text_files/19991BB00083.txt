Fremsat den 1. februar 2000 af Keld Albrechtsen (  

 EL) og Søren Kolstrup (EL) Forslag til folketingsbeslutning om dansk veto imod EU s direktiv om aktindsigt Folketinget opfordrer regeringen til at nedlægge  

 veto imod Europa-Kommissionens forslag til direktiv om aktindsigt i  

 dokumenter fra Europa-Kommissionen, Europa-Parlamentet og Rådet og i  

 stedet arbejde for, at aktindsigten udvides til at omfatte lovforberedelsen, herunder  

 forberedelsen af hvidbøger m.v., samt korrespondancen mellem EU's  

 institutioner og andre parter, herunder også i tilfælde, hvor  

 tredjepart har ønsket fortrolighed, men hvor dette ikke er  

 velbegrundet, samt at der i EU og i Danmark indføres forbud imod selektiv  

 information.
Bemærkninger til forslaget Europa-Kommissionens forslag til EU-direktiv  

 om aktindsigt i EU-bureaukratiets dokumenter, rapporter m.v. fremlagt af  

 Kommissionen den 26. januar 2000 kan i realiteten blive et tilbageskridt i  

 forhold til den praksis, som er blevet etableret i de seneste år imod  

 Kommissionens ønsker.
Kommissionens direktivforslag forsøger på  

 overfladen at få direktivforslaget til at se ud som en væsentlig  

 forbedring.
Men det reelle indhold i forslaget   her tænker  

 forslagsstillerne specielt på artikel 4   åbner i realiteten op  

 for en strammere udleveringspraksis end den, som Kommissionen i de seneste  

 år er blevet påtvunget af EF-Domstolen.
Her tænker  

 forslagsstillerne på den sag, som det britiske daglad The Guardian  

 anlagde ved EF-Domstolen i 1995, og hvor det endte med, at Kommissionen fik  

 pålagt at udlevere en række dokumenter, som det ellers havde  

 afvist at give dagbladet aktindsigt i.
 Tidligere har den engelske journalist Tony Bunyan brugt  

 EU's ombudsmand til at få frigivet en række dokumenter, som han  

 ellers ikke ville have fået udleveret, hvis det havde stået til  

 Europa-Kommissionen og dens embedsmænd.
Hvis det nuværende direktivforslag vedtages, vil  

 Kommissionen med EU-lovgivningen i hånden kunne tilbagevise en lang  

 række henvendelser fra offentligheden om aktindsigt.
I stedet for som  

 nu at have en adfærdskodeks og en administrativ restriktiv praksis, som  

 kan udfordres via EF-Domstolen, vil det med en vedtagelse af  

 aktindsigtdirektivet i de fleste tilfælde være nytteløst  

 at gå til EF-Domstolen, da denne selvfølgelig vil overholde den  

 EU-lovgivning, som er vedtaget.
 Direktivforslaget viser, at de mange smukke ord i  

 Amsterdamtraktaten om, at »beslutningerne træffes så åbent  

 som muligt og så tæt på borgerne som muligt«, og de mange  

 politiske udtalelser fra både Rådet og de forskellige statschefer  

 om, at Unionen skal komme borgerne ved, og om større indsigt i  

 Kommissionens arbejde ikke skal tages for bogstaveligt.
Det er karakteristisk for arbejdet med direktivforslaget,  

 at Kommissionen oprindelig havde planlagt at producere et  

 diskussionsoplæg, lade dette cirkulere og på basis af denne  

 diskussion så lave et egentligt udkast til direktivforslag.
Et udkast  

 til det oprindelige diskussionsoplæg blev sendt til tidsskriftet  

 Statewatch i april sidste år, som igen spredte det rundt til  

 politikere, NGO er m.fl.
Efter stærk kritik af dette udkast besluttede  

 Kommissionen at trække udkastet tilbage og droppe den planlagte  

 procedure for ikke at få for megen offentlighed om indholdet i denne  

 proces.
Det er formodentlig denne erfaring, som bl.a. er  

 baggrunden for, at man i de indledende bemærkninger til  

 direktivforslaget med billigelse citerer en »Committee of Independent  

 Experts« for, at »som alle politiske institutioner behøver  

 Kommissionen »luft til at tænke« for at kunne formulere politik,  

 før man træder frem i fuld offentlighed«, og at for megen  

 offentlighed i den forberedende fase kan føre til en dårlig  

 politik.
I det første udkast til direktivet, fra den 29. november  

 1999, som tidsskriftet Statewatch offentliggjorde den 9. december 1999, skrev  

 Kommissionen ligeledes, at »for at sikre en ordentlig funktion af  

 EU-institutionerne er (man) nødt til at beskytte den  

 tankemæssige frihed og de interne foreløbige diskussioner«.
For at beskytte denne »frihed« skriver man i artikel 3, at  

 aktindsigten kun gælder »administrative dokumenter«, det vil sige  

 dokumenter, som vedrører de politikker, aktiviteter og  

 afgørelser, som falder ind under den pågældende  

 EU-institutions ansvar.
Men man udelukker dokumenter til intern brug  

 såsom diskussionsdokumenter, vurderinger fra forskellige afdelinger og  

 uformelle meddelelser.
Hermed lægges der op til, at det bliver de enkelte  

 EU-institutioners konkrete fortolkninger, som afgør, om der gives  

 aktindsigt eller ej.
For eksempel vil det første udkast til direktivet  

 om aktindsigt fra den 29. november 1999 stadig kunne holdes hemmeligt, da det  

 kan defineres som et diskussionsoplæg, før det endelige  

 direktivforslag er vedtaget i Kommissionen.
Desuden skriver Europa-Kommissionen, at for at beskytte  

 den »offentlige interesse« og andre mere eller mindre specifikke »interesser«  

 er det nødvendigt at etablere en hel række af undtagelser fra  

 aktindsigt.
Artikel 4 i forslaget handler udelukkende om alle disse  

 undtagelser.
I forhold til det første udkast er der ikke sket  

 afgørende ændringer her.
Der er opremset en lang række  

 undtagelser, som vil kunne bruges til bl.a. at beskytte industriinteresser,  

 som retter henvendelse til Kommissionen og dens embedsmænd for at  

 påvirke arbejdet med EU-lovgivningen allerede i dens indledende  

 fase.
I indledningen til direktivforslaget skriver  

 Europa-Kommissionen, at dette direktiv også giver adgang til dokumenter  

 vedrørende udenrigs- og sikkerhedspolitikken.
Men i artikel 4 med dens  

 lange række af undtagelser står der, at Kommissionen kan  

 nægte aktindsigt til disse dokumenter, hvis offentliggørelse af  

 disse dokumenter på afgørende måde underminerer  

 beskyttelsen af forsvarsmæssige og internationale relationer eller  

 interesser.
Reelt er dette en politisk gummiparagraf, fordi det helt  

 overlades til Kommissionens og dens embedsmænds vurderinger.
En  

 situation, som forslagsstillerne ikke har nogen særlig tiltro til,  

 når man ser på en lang årrække af kampe for at  

 få indsigt i Kommissionens arbejde.
 En anden undtagelse under artikel 4 er pkt. d, som siger,  

 at en tredjepart   uden for EU-institutionerne   kan kræve, at et  

 dokument, svar o. lign., som er sendt til den pågældende  

 EU-institution, ikke udleveres til andre instanser eller personer uden for  

 EU-institutionen.
 Selv om dette forslag om aktindsigt nu ikke kun  

 gælder de pågældende EU-institutioner, men også  

 dokumenter fra en tredjepart til de pågældende institutioner, kan  

 denne tredjepart forlange, at dokumentet ikke udleveres til andre, også  

 selv om  det pågældende dokument ellers ville falde ind under de  

 dokumenter, som Kommissionen ville udlevere, hvis det var Kommissionens eget  

 dokument.
I det hele taget må man sige, at artikel 4 s mange  

 opremsninger af undtagelser fra en generel aktindsigt og den mangel på  

 præcision, som ligger i opremsningen, giver Kommissionen rig lejlighed  

 til at tilbageholde mange dokumenter, som vil være vitale for  

 offentligheden, enkeltpersoner og NGO er i forbindelse med at øve  

 indflydelse på EU-lovgivningsprocessen i dens indledende fase og ikke  

 først, når Kommissionens forslag til direktiv eller forordning  

 ligger der.
Det er disse undtagelser, som gør, at den svenske  

 demokratiminister, Britta Lejon, ifølge Ritzau den 27. januar 2000  

 siger, at selv om forslagene betyder forbedringer i forhold til de  

 nuværende regler, så vil der være »alt for store muligheder  

 for at begrænse adgangen til dokumenter gennem upræcise  

 bestemmelser for hemmeligholdelse og undtagelser for arbejdsdokumenter«.
 Hun er også utilfreds med den gummiparagraf, som  

 både kan undtage dokumenter med oplysninger om EU-systemets interne  

 overvejelser   altså arbejdsdokumenter   fra offentlighedsreglerne og  

 samtidig lægger op til at undtage dokumenter, der kan skade  

 institutionernes »effektive arbejdsduelighed«, fra hovedreglen om fuld  

 åbenhed.
I artikel 3 skriver Europa-Kommissionen, at enhver borger  

 i Unionen har ret til at have så stor indsigt som muligt i  

 institutionens dokumenter, uden at man behøver at dokumentere en  

 speciel interesse i sagen.
Men som det fremgår af direktivforslaget, er  

 der så mange begrænsninger tilknyttet, at det må  

 konstateres, at der er langt mellem de smukke ord og den praktiske  

 udmøntning af aktindsigten, som vi ser med dette forslag.
Berlingske Tidende skrev den 26. januar 2000, at Romano  

 Prodi havde udtalt, at han ville lægge en postliste ud på  

 Internettet, så folk frit kunne se, hvad han fik og afsendte af post.  

 Det må karakteriseres som lidt af en pr-aktion, da det for det  

 første kun er en oversigt, over, hvad han modtager eller afsender,  

 samtidig med at det, han definerer som privat korrespondance, er undtaget.  

 Samtidig kan afsenderen af breve og dokumenter til Prodi forlange, at de  

 heller ikke står opført på Prodis liste.
Endelig vil  

 indholdet i breve/dokumenter, som står opført på  

 postlisten, ikke være tilgængelige på Internettet.
Disse  

 breve og dokumenter skal behandles på samme måde som skitseret  

 ovenfor, bl.a. i forhold til artikel 4-undtagelserne.
I artikel 5 skriver Kommissionen, at en ansøgning  

 om aktindsigt skal besvares inden for en måned.
Denne tidsfrist kan  

 eventuelt forlænges med yderligere en måned.
Men for alle  

 eventualiteters skyld skriver man til sidst, at såfremt  

 ansøgeren ikke har modtaget et svar på sin ansøgning  

 inden for den vedtagne svarfrist, skal dette manglende svar tages som udtryk  

 for et negativet svar! Det kan man da kalde en gummiparagraf, der vil  

 noget.
I artikel 6   som handler om, at en ansøger kan  

 klage over et afslag på en ansøgning   er der også en  

 tidsfrist på en måned, som igen eventuelt kan forlænges med  

 yderligere en måned.
Men her gælder det, at hvis ansøgeren  

 ikke har fået svar på sin fornyede ansøgning inden for den  

 fastsatte tidsfrist, så skal ansøgerens fornyede  

 ansøgning være at betragte som imødekommet.
Det  

 interessante ved denne sidste omvendte formulering er, at i det første  

 udkast fra Kommissionen den 29. november 1999 var formuleringen i artikel 5  

 om, at et manglende svar skulle tages som udtryk for et negativt svar,  

 gentaget her.
Nu er den ændret til et positivt svar.
En forbedring, men  

 ikke ligefrem afgørende.
Hvis dette restriktive direktiv vedtages i EU, kommer det  

 samtidig til at gælde for alle EU-landene, altså også  

 Danmark.
Der står klart og tydeligt i artikel 11, at dette direktiv  

 skal være bindende i sin helhed for alle EU's medlemslande og anvendes  

 i alle EU-landene.
 I de indledende bemærkninger skriver  

 Europa-Kommissionen, at skønt dette direktiv ikke har til formål  

 at ændre den nationale lovgivning om aktindsigt, så er det  

 åbenbart, at medlemslandene   i overensstemmelse med de loyale  

 relationer, der hersker mellem EU-institutionerne og EU-landene   bør  

 sørge for ikke at underminere indholdet af dette direktiv! Et vink med  

 en vognstang fra Kommissionen til de nationale regeringer om ikke at gå  

 på tværs af Kommissionens afgørelser og være mere  

 »liberale« i deres egen aktindsigt, end Europa-Kommissionen er.
Hvis dette direktiv vedtages, vil man   med  

 EU-lovgivningen i hånden   være tilbage til de år, hvor  

 EU-bureaukraterne suverænt kunne afgøre, hvad borgerne skal have  

 indsigt i.
Samtidig ved vi fra den praksis, som er udviklet i EU, at  

 Kommissionen og dens embedsmænd selektivt lækker relevante udkast  

 til direktiver og forordninger og ændringer til samme til bestemte  

 vigtige lobbyister, specielt fra erhvervslivet, for at få deres  

 kommentarer til nye lovudkast, før de endeligt fremsættes som  

 officielle forslag til direktiver eller forordninger.
 Derfor er det vigtigt, at den danske regering går  

 imod dette direktivforslag og om nødvendigt nedlægger veto.  

 Direktivet om aktindsigt må være helt uspiseligt for den danske  

 regering, hvis man ellers mener  noget med de mange udtalelser, som  

 både statsministeren og udenrigsministeren er kommet med før,  

 under og efter Amsterdamtraktaten om mere åbenhed og bedre indsigt i  

 EU-institutionernes arbejde.
Dette direktivforslag må derfor tages af bordet.
Der  

 er tværtimod brug for et nyt forslag, som går videre i retning af  

 at udvide de reelle muligheder for aktindsigt i EU-bureaukratiets arbejde.
En  

 aktindsigt, som stiller alle lige, hvad enten det er de magtfulde  

 industrilobbyister, NGO er eller den enkelte borger i EU-landene.
Derfor  

 mener forslagsstillerne, at Danmark må gøre det klart for  

 Europa-Kommissonen, at dette forslag vil man ikke acceptere, og der skal et  

 helt nyt på bordet, som går i den modsatte retning af det, som  

 Europa-Kommissionen lægger op til.
Det nuværende system med den vedtagne  

 adfærdskodeks er heller ikke godt nok.
Vi ved, at der sker en uofficiel  

 lækning fra Kommissionen og dens embedsmænd til vigtige  

 lobbyistinteresser uden om denne adfærdskodeks.
Det skal bremses og  

 afløses af en aktindsigt, som stiller alle lige.
Der skal derfor  

 indføres forbud imod selektiv information, altså udlevering til  

 udvalgte lobbyister af dokumenter, som ellers er omfattet af fortrolighed.  

 Hvad enten det er magtfulde lobbyistinteresser, NGO er eller  

 enkeltpersoner.
Vi går ind for, at alle dokumenter skal være  

 tilgængelige   og for alle.
Hvis der skal være  

 begrænsninger, så skal disse også være for alle, uden  

 undtagelse.
Ellers kommer man i en situation, hvor de mest magtfulde  

 industriinteresser favoriseres.
Ikke kun i forhold til NGO er og  

 enkeltpersoner, men også i forhold til knap så betydningsfulde  

 økonomiske interesser.
Det er oplagt, at f.eks. danske  

 industriinteresser ikke står øverst på den liste hos EU's  

 embedsmænd over folk, som de vil lække et vigtigt forberedende  

 lovgivningsudkast til.
Man kan sammenligne danske industriinteresser med den  

 forskelsbehandling, som Bryggeriet Vestfyn var udsat for i forhold til  

 bryggeriet Carlsberg.
Da Bryggeriet Vestfyn indleverede sin ansøgning om  

 godkendelse af en flaske, blev dette informeret videre til Carlsberg og andre  

 bryggerier.
Men da Carlsberg indsendte sin ansøgning om godkendelse af  

 en plastflaske, blev dette holdt hemmeligt, og intet gik videre til andre  

 bryggerier herhjemme.
Dansk Industri og dansk fagbevægelse vil som  

 interesseorganisationer ikke være særlig »interessante« for  

 Kommissionen og dens embedsmænd, og de kan derfor heller ikke  

 være interesseret i, at der opretholdes en forskelsbehandling helt uden  

 om den officielle adfærdskodeks.
Almindelige danske borgere vil  

 være uendelig langt fra den kreds, som kan få adgang til selektiv  

 information.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om dansk veto imod EU  

 s direktiv om aktindsigt.
(Beslutningsforslag nr.
B 83).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
