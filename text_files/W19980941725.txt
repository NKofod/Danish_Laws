Den omtalte straffesag var af særlig offentlig interesse.
Flere af  

 artiklerne gav dog det indtryk, at institutionens leder var ansvarlig for de  

 ulovlige handlinger.
Da formen og ordvalget kunne være skadevoldende og  

 krænkende, burde bladet have efterprøvet oplysningerne i  

 særlig grad, især ved forelæggelse for klageren inden  

 offentliggørelsen.
Pressenævnet udtalte sin alvorlige kritik, og  

 bladet blev pålagt at offentliggøre et resumé af  

 kendelsen.
Kendelse fra Pressenævnet i sag nr.  

 179/1997 En kvindelig leder af en børneinstitution har  

 klaget til Pressenævnet over artikler bragt i  

 Bagsværd/Søborg bladet den 18. november 1997, den 2. december  

 1997, den 30. december 1997 og den 6. januar 1998, idet hun finder, at god  

 presseskik er overtrådt.
Artiklen den 18. november 1997 blev bragt i tilknytning  

 til omtale af en sag, hvor en pædagogmedhjælper ansat på  

 børneinstitutionen Vadstrupgård var tiltalt for seksuelt misbrug  

 af institutionens børn.
Artiklen havde overskriften "En speget sag  

 om ansvar", hvilket var anført i siden af artiklen, og bl.a.  

 følgende indhold:
"Krise: Igennem næsten ti år har  

 Vadstrupgård befundet sig i krise.
Personaleflugt, utrygge  

 forældre, utrygt personale.
I 1994 bad bestyrelsen om at få  

 lederen [navn] fyret.
En institution, der siden 1989 har lidt af en  

 bemærkelsesværdig stor gennemstrømning af personale.
Et  

 utygt personale, der frygter forfølgelse af lederen.
Utrygge  

 forældre, der august 1994 reagerer på den store  

 personale-udskriftning ved at indkalde til krisemøde.
En institution,  

 der har svært ved at besætte ledige pædagogstillinger.
En  

 institution, der i to perioder har fået langvarig krisehjælp af  

 kommunens pædagogiske konsulent  Helle  Sølvhøj.
En  

 forældrebestyrelse, der skriftligt klager over samarbejdsvanskeligheder  

 til borgmester  Ole  Andersen.
En institution, der en periode er halveret,  

 fordi pædagogerne søger væk på orlov.
Og endelig en leder, [navn], der indberetter  

 pædagoger.
Der kræver personalereferater sendt til kommunen.
En  

 leder, der pådrager sig opmærksomhed, fordi hun bruger  

 næsten al sin tid på kontoret og ikke blandt børnene.
En  

 leder, der i et brev til borgmester  Ole  Andersen skriver, at "der på  

 intet tidspunkt har været samarbejdsproblemer".
 Kort sagt Vadstrupgård, en institution i krise.
Uanset om pædagog-medhjælperen er skyldig  

 eller ej, så stiller det spørgsmålet: Hvorfor har denne  

 langvarige krise ikke været løst for længe siden? Spørgsmålet stilles af tre forældre,  

 der alle har haft børn på Vadstrupgård.  Lone  Houborg,  

  Gitte  Sparresø og  Alia  El  Sammaa.
Det her handler ikke om en institution i et specielt  

 socialt vanskeligt område.
Det handler ikke om mange eller få  

 indvandrere.
Det handler heller ikke om, at socialforvaltningen eller  

 politikerne eller daginstitutionskontoret ikke har vidst noget.
Det handler  

 om en udygtig og indimellem tyranisk leder, der gennem næsten ti  

 år har forårsaget en massiv personaleflugt fra  

 Vadstrupgård, og det handler om en sendrægtig kommune, der har  

 holdt hånden over hende, tilføjer  Alia  El  Sammaa.
Det er simpelthen urigtigt, når  Peter  Christiansen  

 over for Socialudvalget påstår, at der ikke findes skriftlige  

 klager over [navn].
Hele forvaltningen og socialudvalgsformand  Erling  

  Schrøder inklusiv borgmester  Ole  Andersen   har modtaget en  

 skriftlig klage fra forældrebestyrelsen og forældrene, siger  

  Alia  El  Sammaa og peger på bunken af mødereferater,  

 indstillinger, opråb og breve, der gennem de mange år er  

 gået til og fra Vadstrupgård og Gladsaxe Kommune.
 - Kommunen har vidst, at problemet har været [navn].  

 I 1994 bad bestyrelsen direkte  Peter  Christiansen om at fyre hende, siger  

  Lone  Houborg.
- [Navn] har solgt problemet som et socialt problem i et  

 belastet område.
Kommunen har siden købt den forklaring.
Men  

 problemet har hele tiden været en inkompetent leder, siger  Alia  El  

  Sammaa.
 Fadder og socialudvalgsmedlem  Kirsten  Christophersen  

 fastholder, at hun kun har set en mindre betydningsfuld klage fra en  

 forældre.
 Heller ikke socialudvalgsformand  Erling  Schrøder  

 kan erindre, at han har set klager eller papirer, der har foranlediget, at  

 problemet [navn] blev taget op i Socialudvalget.
Men af papirerne fremgår det, at  Erling  

  Schrøder i 1994 modtager en kopi af et brev med overskriften:  

 "Vadstrupgård   en institution med problemer". Brevet er underskrevet  

 af den gamle bestyrelse, den nye bestyrelse og den øvrige  

 forældregruppe.
Brevet sendes også til borgmester  Ole  Andersen  

 og leder af daginstitutionskontoret  Peter  Christiansen.
Brevet er en lang  

 klage over lederen [navn].
Ikke grundlag for fyring Peter  Christiansen, leder af Daginstitutionskontoret i  

 Gladsaxe påpeger, at kommunen faktisk har skredet ind ved blandt andet  

 at sætte den pædagogiske konsulent på sagen og en periode  

 deltage i personalemøder.
 Men vi har ikke vurderet, at problemet har haft en  

 sådan karakter, at vi skulle have rejst en tjenestemandssag mod [navn],  

 siger  Peter  Christiansen.
- Men, hvis et personale, der føler sig truet af  

 lederen, en bestyrelse, der direkte klager over lederen, forældre der  

 indkalder til krisemøde over massiv og langvarig personaleflugt ikke  

 er nok til at få en leder fyret, hvad er så? - Nu skal man jo tage den slags klager med en gran salt.  

 Hvis medarbejdere har følt sig truet eller forældrene ikke har  

 følt, at forvaltningen har taget dem alvorligt, så kunne de jo  

 have klaget direkte til forvaltningen, deres faglige organisationer eller  

 direkte til socialudvalget.
Det har de jo ikke gjort, siger  Peter  

  Christiansen." Artiklen den 2. december 1997 havde overskriften  

 "Politikere kræver indsigt i børnesex-sag" og bl.a.  

 følgende indhold:
"Leder-krise Pædagogmedhjælperen har nægtet sig  

 skyldig, og siden har en række forældre til børn i  

 institutionen i Bagsværd/Søborg Bladet beskyldt Gladsaxe Kommune  

 for at holde hånden over institutionsleder [navn], der gennem de sidste  

 ti år har ledet en kriseramt institution.
Ifølge medlemmer af  

 forældrebestyrelsen og en række andre forældre har [navn]  

 været den direkte årsag til den årelange krise.
Usandt Daginstitutionskontoret fastholder, at krisen og de mange  

 klage over lederen ikke har haft en sådan karakter, at politikerne  

 burde have været indblandet.
Daginstitutionskontoret har overfor socialudvalgsmedlem  

  Kirsten  Christophersen fastholdt, at der ikke findes nogle skriftlige  

 klager over [navn].
Det har senere vist sig ikke at passe.
Der er klaget over  

 Også skriftligt." Artiklen den 30. december 1997 havde overskriften  

 "Forældre: Nu må kommunen altså vågne op" og  

 bl.a. følgende indhold:
"Spredte grupper af chokerede forældre stod i  

 tirsdags foran retsbygningen i Gladsaxe.
De diskuterede dommen over den  

 30-årige pædagogmedhjælper.
Nu kan pædagoger og ledere se, at der var hold i  

 historien.
Indtil videre har alle ansvarlige jo vasket deres  

 hænder.
 - Det gælder institutionens leder [navn], leder af  

 Daginstitutionskontoret,  Peter  Christiansen, og socialudvalgsformand  

  Erling  Schrøder, siger  Ann-Dorrit, forældre til to  

 krænkede børn i Vadstrupgård.
Ansvar placeres Nu må de vågne op og tage os alvorligt.  

 Institutionens leder [navn] skal stilles til ansvar for ikke at have levet op  

 til sit ansvar som leder.
Og det gælder også dem fra kommunen.
De  

 påstår jo aldrig at have set vores klager.
Vadstrupgårds tidligere leder, [navn], blev ansat  

 1968. Siden slutningen af 1980'erne har institutionen haft problemer med  

 personaleflugt og højt sygefravær.
Krisen kulminerer i 1994 med  

 forældreklager og klager fra bestyrelsesmedlemmer over [navn].
Kommunen  

 reagerer ved i to omgange at lade en pædagogisk konsulent følge  

 institutionen.
Klager over leder Fadder og Konservativt socialudvalgsmedlem  Kirsten  

  Christophersen har siden bedt daginstitutionskontoret om at se eventuelle  

 skriftlige klager over [navn].
 Kort efter sex-sagen dukker op, går den  

 61-årige [navn] af på pension. [navn] har været ansat i  

 institutionen i 29 år   heraf 26 år som leder.
[navn] ønsker ikke at udtale sig." Artiklen den 6. januar 1998 havde overskriften "Klagen  

 der blev væk" og bl.a. følgende indhold:
"Sexovergreb: Tidligere souschef fra  

 børneinstitutionen Vadstrupgård i Bagsværd har klaget over  

 leder [navn].
Men klagen er forduftet.
Kommunen beskyldes for ikke at have grebet ind i tide  

 overfor det de kalder en langstrakt lederkrise i børnehaven.  Peter  

  Christiansen fra Daginstitutionskontoret i Gladsaxe har gentagne gange  

 fastholdt, at der ikke findes skriftlige klager over den tidligere  

 børnhave-leder [navn], der gik på pension i forbindelse med  

 sex-sagen.
Den 61-årige [navn] har været ansat i  

 Vadstrupgård i 29 år   heraf 26 år som leder.
Den  

 dømte pædagogmedhjælper blev ansat 1. januar 1993.
Det har ikke været muligt at få en kommentar  

 fra Daginstitutionskontoret. [navn] ønsker ikke at kommentere  

 sagen." Klageren har bl.a. fremlagt et brev fra bladets journalist  

 dateret den 8. december 1997, hvori denne tilbød klageren et interview  

 om det, som er passeret, mens hun har været ansat som leder af  

 børneinstitutionen Vadstrupgård.
Klageren har yderligere fremlagt referat af bestyrelsesmøde den 17/8-1994, referat af bestyrelsesmøde den 14/8-1994, skrivelse af 19/9-1994 fra kommunens social- og  

 sundhedsforvaltning til institutionens forældre og referat af forældremøde den 27/4-1995  

 på gul stue.
Bladet har bl.a. fremlagt skrivelse med overskriften "Vadstrupgård   en  

 institution med problemer" dateret august 1994 til Borgmester  Ole  Andersen  

 underskrevet af en gruppe af forældre og udtalelse af 8/9-1994 fra  Helle  Sølvhøj  

 vedr. børneinstitutionen Vadstrupgård.
 Klageren har anført, at hun på grund af alder  

 fratrådte som leder af institutionen Vadstrupgård pr. 1. oktober  

 1997, og at hendes fratræden ikke havde sammenhæng med sagen mod  

 den tidligere pædagogmedhjælper.
Klageren har videre anført, at artiklen den 18.  

 november skildrede hende på en sådan måde, at hun opfattes  

 som medansvarlig for, at kriminelle handlinger har kunnet finde sted i  

 institutionen.
Hun har i den forbindelse anført, at de konkrete  

 sigtelser på det pågældende tidspunkt ikke var  

 offentliggjort, og at der ikke var faldet dom i sagen.
 Klageren har i relation til artiklen den 2. december  

 anført, at der ikke har været en leder-krise og ikke har  

 været krise i børnehaven.
Klageren har yderligere anført, at det må  

 være i strid med god presseskik, at bladet gennem flere artikler  

 fremdrager en gammel sag 3 år efter, at den er afsluttet og 3  

 måneder efter, at klageren er gået på pension.
Klageren har  

 i tilknytning hertil anført, at det eneste, der forklarer artiklens  

 fremkomst nu, er sammenkædningen med straffesagen mod  

 pædagogmedhjælperen.
 Klageren har herudover anført, at hun ikke forud  

 for artiklerne den 18. november og den 2. december 1997 var blevet kontaktet  

 af bladet, men at hun først ved et brev fra journalisten dateret den  

 8. december 1997 blev tilbudt et interview.
Klageren har under sagens behandling i Pressenævnet  

 tillige klaget over, at artiklerne den 30. december 1997 og den 6. januar  

 1998 blev bragt, uden at oplysningerne var blevet forelagt for hende på  

 forhånd.
Hun har over for Pressenævnet anført, at hun ikke  

 ønsker et interview, men hun har ikke over for bladet afvist at udtale  

 sig om konkrete forhold, udtalelser eller oplysninger.
 Klageren har yderligere anført, at bladet heller  

 ikke i øvrigt har kontrolleret oplysningerne tilstrækkeligt.  

 Journalisten har således først den 25. november 1997 bedt om  

 aktindsigt hos kommunen.
 Bladet har i en udtalelse anført, at det  

 fremgår af de fremlagte bilag, at en lang række tidligere  

 ansatte, forældre   og en pædagogisk konsulent har påpeget  

 samarbejdsvanskeligheder i institutionen.
 Bladet har videre anført, at der intet underligt er  

 i, at den verserende sexmisbrugssag bringer institutionen i søgelyset,  

 der er tale om en enestående sag i dansk sammenhæng   alene  

 på grund af mængden af overgreb -, og spørgsmålet om  

 ansvar i forbindelse med en sådan retssag kan ikke betragtes som et  

 irrelevant spørgsmål.
 Bladet har yderligere anført, at bladet har  

 søgt at afdække de samarbejdsvanskeligheder, der har været  

 i institutionen gennem interviews med en bred vifte af de personer, der  

 må formodes at kende noget til sagen, og også klageren er blevet  

 tilbudt et interview, men har afslået.
 Bladet har herudover anført, at klageren ikke er  

 ansvarlig for de konkrete kriminelle handlinger, men at hun som leder havde  

 et ansvar for, at børnene i hendes institution trivedes og havde det  

 godt.
 Bladet har endelig anført, at det er absurd, at  

 klageren fastholder, at hun ikke er forsøgt hørt i sagen, idet  

 bladet har sendt hende en skriftlig invitation om et interview, som hun har  

 nægtet at reagere på.
 Bladet har under sagens behandling i Pressenævnet  

 oplyst, at bladet den 27. januar 1998 bragte følgende rettelse:
"Rettelse I en række artikler har Bagsværd/Søborg  

 Bladet beskæftiget sig med forholdene på  

 børneinstitutionen Vadstrupgård.
Herunder har forældre og  

 bestyrelsesmedlem  Lone  Houborg udtalt, at "bestyrelsen i 1994 bad om at  

 få [navn] fyret". Det foreligger der imidlertid ikke dokumentation for.  

 Bagsværd/Søborg Bladet beklager at have viderebragt  

 oplysningen." I sagens behandling har følgende  

 nævnsmedlemmer deltaget: Per Sørensen, Aage Lundgaard, Tage  

 Clausen og Ole Askvig.
 Pressenævnet udtaler:
 Pressenævnet er enig med bladet i, at straffesagen  

 mod pædagogmedhjælperen har særlig offentlig interesse, og  

 at det i den forbindelse har interesse at omtale forældrenes kritik af  

 institutionen og dennes leder.
 Pressenævnet finder imidlertid, at flere af  

 artiklerne reelt giver det indtryk, at klageren har været ansvarlig  

 for, at de seksuelle handlinger, som pædagogmedhjælperen blev  

 dømt for i byretten den 29. december 1997, ikke blev opdaget.
Pressenævnet finder, at indholdet af artiklerne  

 på grund af deres form og ordvalg kan være skadevoldende,  

 krænkende og virke agtelsesforringende for klageren.
Bladet var derfor  

 forpligtet til at efterprøve oplysningerne i særlig grad,  

 først og fremmest ved forelæggelse for den  

 pågældende.
 Da bladet først den 8. december 1997 - efter at  

 have modtaget en henvendelse fra klagerens mand   har tilbudt klageren et  

 interview, og da bladet således ikke forud for artiklerne den 18.  

 november og den 2. december havde efterprøvet oplysningerne ved  

 forelæggelse for klageren, har bladet tilsidesat god presseskik, og  

 Pressenævnet udtaler derfor sin alvorlige kritik af  

 Bagsværd/Søborg bladet.
 I medfør af medieansvarslovens § 49  

 pålægges det herefter den ansvarshavende redaktør af  

 Bagsværd/Søborg Bladet at offentliggøre  

 følgende:
 "Kendelse fra Pressenævnet.
Bagsværd/Søborg bladet bragte i artikler den  

 18. november 1997, 2. december 1997, den 30. december 1997 og den 6. januar  

 1998 omtale af en sag, hvor en pædagogmedhjælper anset på  

 børneinstitutionen Vadstrupgård var tiltalt for seksuelt misbrug  

 af institutionens børn.
I tilknytning til denne omtale bragte bladet  

 tillige kritik af institutionen og navnlig af institutionens tidligere leder, [Navn] har klaget til Pressenævnet, idet hun finder,  

 at god presseskik er tilsidesat.
 Pressenævnet har udtalt, at nævnet er enig med  

 bladet i, at straffesagen mod pædagogmedhjælperen har  

 særlig offentlig interesse, og at det i den forbindelse har interesse  

 at omtale forældrenes kritik af institutionen og dennes leder.
 Pressenævnet finder imidlertid, at flere af  

 artiklerne reelt giver det indtryk, at klageren har været ansvarlig  

 for, at de seksuelle handlinger, som pædagogmedhjælperen blev  

 dømt for i byretten den 29. december 1997, ikke blev opdaget.
Pressenævnet finder, at indholdet af artiklerne  

 på grund af deres form og ordvalg kan være skadevoldende,  

 krænkende og virke agtelsesforringende for klageren.
Bladet var derfor  

 forpligtet til at efterprøve oplysningerne i særlig grad,  

 først og fremmest ved forelæggelse for den  

 pågældende.
 Da bladet først den 8. december 1997 - efter at  

 have modtaget en henvendelse fra klagerens mand   har tilbudt klageren et  

 interview, og da bladet således ikke forud for artiklerne den 18.  

 november og den 2. december havde efterprøvet oplysningerne ved  

 forelæggelse for klageren, har bladet tilsidesat god presseskik, og  

 Pressenævnet udtaler derfor sin alvorlige kritik af  

 Bagsværd/Søborg bladet.
 København, den 3. februar 1998.
Per Sørensen, Aage Lundgaard, Tage Clausen og Ole  

 Askvig." Afsagt tirsdag den 3. februar 1998.
