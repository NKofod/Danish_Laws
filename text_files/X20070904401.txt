Skattefritagelse efter ligningslovens § 7 E,  

 stk. 2 XX har anmodet om skattefritagelse for  

 beskatning af tilskud på 500.000 kr. fra YY til arbejder på den fredede  

 vindmølle  

 ZZ Mølle.
 Arbejdet omfatter restaurering af møllen, som  

 bla. er medtaget pga råd- og svampeangreb.
Kulturarvstyrelsen har givet 900.000 kr. til  

 restaurering.
Det er oplyst, at de samlede udgifter bliver 1.800.000 kr.
Det  

 fremgår endvidere, at  YY har givet dette beløb, fordi han gerne ser  

 vindmøllen reetableret med vindrose og vinger, så den igen kan male korn med  

 vindens kraft.
Ifølge ligningslovens § 7 E, stk. 1 medregnes  

 tilskud ydet i.h.t. § 16, stk.1 i lov om bygningsfredning og bevaring af  

 bygninger og bymiljøer til bygningsarbejder på fredede og bevaringsværdige  

 bygninger ikke til modtagerens skattepligtige indkomst.
Det samme gælder  

 andre  

 offentlige tilskud, der ydes til samme formål.
 I følge ligningslovens § 7 E, stk. 2 kan  

 Ligningsrådet tillade, at andre tilskud ligeledes ikke skal medregnes til  

 modtagerens skattepligtige indkomst, hvis der til et bygningsarbejde på en  

 fredet eller bevaringsværdig bygning er ydet offentligt tilskud, der omfattes  

 af ligningslovens § 7 E, stk. 1.
 Af cirkulære til ligningsloven nr. 72 af 17.  

 april 1996 punkt 2.5 fremgår det, at Ligningsrådets tilladelse forudsætter,  

 at  

 tilskudsyderen er uafhængig af modtageren.
 Da bygningen er fredet og tilskudsyderen er  

 uafhængig af modtageren, indstilles det, at Skatterådet imødekommer  

 ansøgningen.
