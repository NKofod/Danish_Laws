Bekendtgørelse om uddannelse af visse  

 førere af køretøjer i vejtransport I medfør af § 86 a, § 118, stk. 5 og 6, og  

 § 134 a i færdselsloven, jf. lovbekendtgørelse nr. 726 af  

 26. juli 2000, fastsættes:
§ l.
I denne bekendtgørelse forstås ved 1)	fører, enhver person, som fører  

 køretøjet, også selv om det kun er i et kort tidsrum,  

 eller som befinder sig i køretøjet for i givet fald at kunne  

 føre det, 2)	vejtransport, al kørsel på vej, der er åben for  

 offentlig adgang, med et til personbefordring eller godstransport bestemt  

 køretøj i tom eller lastet stand, og ved 3)	rent privat kørsel, al kørsel, der udføres af  

 køretøjets registrerede bruger med dennes nærmeste  

 familie.
Tilsvarende gælder for førere, der hører til den  

 registrerede brugers husstand.
 § 2. Førere af dansk indregistrerede  

 køretøjer i godstransport, der ikke er fyldt 21 år, og  

 som fører motorkøretøj, hvis størst tilladte  

 totalvægt inklusiv påhængsvogn eller sættevogn  

 overstiger 7,5 tons, skal være i besiddelse af et kvalifikationsbevis  

 for en tilfredsstillende afslutning af den i § 3, stk. 1 og 2,  

 nævnte uddannelse.
Stk. 2. Førere af dansk indregistrerede  

 køretøjer i indenlandsk personbefordring skal være fyldt  

 21 år, og skal på strækninger, hvis radius er over 50 km  

 fra køretøjets hjemsted, ligeledes være i besiddelse af  

 kvalifikationsbeviser for en tilfredsstillende afslutning af de i § 3,  

 stk. 1 og 3, nævnte uddannelser (hvidt og blåt  

 kvalifikationsbevis), samt godtgøre, at de 1)	i mindst et år har virket som fører af  

 køretøjer i godstransport, hvis største tilladte  

 totalvægt er over 3,5 tons, eller 2)	i mindst et år har virket som fører af  

 køretøjer, der benyttes til personbefordring på  

 strækninger inden for en radius af 50 km fra køretøjets  

 hjemsted.
 Stk. 3. Førere af dansk indregistrerede  

 køretøjer i international personbefordring skal være  

 fyldt 23 år og være i besiddelse af kvalifikationsbeviser for  

 tilfredsstillende afslutning af de i § 3, stk. 1 og 3, nævnte  

 uddannelser (hvidt og blåt kvalifikationsbevis), samt godtgøre,  

 at de i mindst to år sammenlagt har virket enten som førere af  

 køretøjer i godstransport, hvis største tilladte  

 totalvægt er over 3,5 tons, eller som førere af  

 køretøjer i personbefordring.
 Stk. 4. Førere af dansk indregistrerede  

 køretøjer, der er omfattet af artikel 4 og artikel 13,  

 stk. 1, litra b-k, i Rådets forordning (EØF) nr. 3820/85 af  

 20. december 1985 om harmonisering af visse bestemmelser på det sociale  

 område inden for vejtransport, er undtaget fra de i stk. 1-3  

 nævnte betingelser.
 Stk. 5. Førere af dansk indregistrerede  

 køretøjer i indenlandsk personbefordring, der anvendes til rent  

 privat kørsel, og hvis indretning og udstyr gør dem egnet til  

 befordring af flere end 9 og højst 17 personer, føreren  

 iberegnet, og som er konstrueret til dette formål (indregistreret som  

 stor personbil), er undtaget fra de i stk. 2 nævnte betingelser  

 (erfaringskrav og kvalifikationsbeviser).
 Stk. 6. Førere af dansk indregistrerede  

 køretøjer i indenlandsk personbefordring, der anvendes til  

 ikke-erhvervsmæssig personbefordring, som ikke er rent privat  

 kørsel, og hvis indretning og udstyr gør dem egnet til  

 befordring af flere end 9 og højst 17 personer, føreren  

 iberegnet, og som er konstrueret til dette formål (indregistreret som  

 stor personbil), er undtaget fra de i stk. 2, nr. 1 og 2, anførte  

 erfaringskrav.
 Stk. 7. Førere, som er omfattet af stk. 2 og 3, og  

 som har erhvervet kørekort til erhvervsmæssig personbefordring  

 med stor personbil (kategori D og ep) før den 1. januar 1980, er  

 undtaget fra kravene om uddannelse i henhold til § 3.
 Stk. 8. Førere, som er omfattet af stk. 2 og 3, og  

 som inden den l. juli 1988 var fyldt 21 år, og inden denne dato  

 opfyldte stk. 2, nr. 1 eller nr. 2 (erfaringskravet), er omfattet af  

 kravet om uddannelse i henhold til § 3, stk. 3 (blåt  

 kvalifikationsbevis), men er undtaget fra kravet om uddannelse i henhold til  

 § 3, stk. 1 (hvidt kvalifikationsbevis).
 Stk. 9. Bevis for, at betingelserne i stk. 1, 2 og 3, er  

 opfyldt, skal medbringes under kørslen og på forlangende  

 forevises politiet eller Færdselsstyrelsen.
 § 3. De i § 2 nævnte førere af  

 køretøjer i vejtransport skal have gennemgået en  

 uddannelse (hvidt kvalifikationsbevis), der omfatter følgende  

 discipliner:
1)	kendskab til udbedring af mindre driftsfejl ved  

 køretøjet ved hjælp af dertil egnet  

 værktøj, 2)	kendskab til økonomisk brug af køretøjer, 3)	kendskab til de foranstaltninger, der skal træffes ved  

 færdselsuheld eller andre uheld (f.eks. brand), for så vidt  

 angår køretøjers forsikringsforhold, 4)	kendskab til den nationale lovgivning, der finder anvendelse  

 på den pågældende art af transport (gods eller  

 personer), 5)	brugen af kontrolapparat (fartskriver), og 6)	kendskab til køretøjs- og transportdokumenter, der  

 forlanges ved national og international transport (gods eller  

 personer).
Stk. 2. For førere af køretøjer i  

 godstransport skal uddannelsen udover det i stk. l nævnte omfatte  

 (hvidt kvalifikationsbevis til godstransport) 1)	elementært kendskab til førerens ansvar for så  

 vidt angår modtagelse, transport og levering af gods ifølge de  

 aftalte betingelser, og 2)	almindelig færdighed i og tilstrækkeligt geografisk  

 kendskab til at kunne betjene sig af vejkort og deres registre.
Stk. 3. For førere af køretøjer i  

 personbefordring skal uddannelsen udover det i stk. l nævnte  

 omfatte (blåt kvalifikationsbevis til personbefordring) 1)	køreteknik på tør og glat vejbane, 2)	brandværn, 3)	førstehjælp, 4)	kendskab til internationale færdselsregler, og 5)	almindelig færdighed i og tilstrækkeligt geografisk  

 kendskab til at kunne betjene sig af vejkort og deres registre.
 § 4. Førere af køretøjer, der  

 er indregistreret i en anden af Den Europæiske Unions medlemsstater,  

 skal opfylde betingelserne i artikel 5 i Rådets forordning nr. 3820/85  

 af 20. december 1985 om harmonisering af visse bestemmelser på det  

 sociale område inden for vejtransport.
 Stk. 2. Førere af køretøjer, der er  

 indregistreret i andre lande, skal opfylde artikel 5 i Den europæiske  

 overenskomst om arbejde, der udføres af det kørende personale i  

 international Vejtransport (AETR), jf. artikel 2 i Rådets forordning  

 nr. 3820/85 af 20. december 1985 om harmonisering af visse bestemmelser  

 på det sociale område inden for vejtransport.
 § 5. Varigheden og den nærmere  

 tilrettelæggelse af de i § 3 nævnte uddannelser  

 forestås af Arbejdsmarkedsstyrelsen, der udsteder  

 kvalifikationsbeviserne.
 § 6. Færdselsstyrelsen kan meddele  

 tilladelse til kørsel i personbefordring, uden at der foreligger  

 kvalifikationsbevis, såfremt det kan dokumenteres, at det ikke har  

 været muligt at få den i § 3 nævnte uddannelse.
 § 7. Overtrædelse af § 2,  

 stk. l-3, og stk. 9, og § 4 straffes med bøde.
 Stk. 2. For overtrædelse af § 2, stk. l-3, kan  

 en arbejdsgiver pålægges bødeansvar, selv om  

 overtrædelsen ikke kan tilregnes ham som forsætlig eller uagtsom.  

 For bødeansvaret fastsættes ingen forvandlingsstraf.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 8. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 930  

 af 21. december 1987 om uddannelse efter arbejdsmiljøloven af visse  

 førere af køretøjer i vejtransport.
 Stk. 3. Førere, som er omfattet af § 2,  

 stk. 2, og som udelukkende udfører kørsel med  

 køretøjer, der anvendes i indenlandsk ikke-erhvervsmæssig  

 personbefordring, som ikke er rent privat kørsel, og hvis indretning  

 og udstyr gør dem egnet til befordring af flere end 9 og højst  

 17 personer, føreren iberegnet, og som er konstrueret til dette  

 formål (indregistreret som stor personbil), er undtaget fra kravene om  

 uddannelse i henhold til § 3 i indtil 2 år efter denne  

 bekendtgørelses ikrafttræden.
