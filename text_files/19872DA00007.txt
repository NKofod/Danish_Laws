Nr BTB 7 Betænkning over Forslag til folketingsbeslutning om ændring af lov om  

 afgift af renter af forbrugslån   

 Nr B 7 1987-88, 2. samling Afgivet af Skatte- og Afgiftsudvalget Afgivet: 19880624 Udvalget har behandlet beslutningsforslaget i nogle møder og har herunder stillet spørgsmål til skatteministeren, som denne har besvaret skriftligt.
 Herefter indstiller  udvalget beslutningsforslaget til  

vedtagelse uændret.
 Et mindretal (Socialdemokratiets og Centrum-Demokraternes medlemmer af  

 udvalget) finder, at det er af afgørende betydning, at der gennemføres en  

 lempelse af renteafgiften for »gamle lån« inden Folketingets  

 sommerferie.
 Mindretallet vil på baggrund af de oplysninger, der fra regeringens side  

 er fremkommet under 1. behandling og under de efterfølgende drøftelser,  

 kraftigt opfordre regeringen til at fremsætte lovforslag om lempelser i  

 kartoffelkuren vedrørende renteafgift for »gamle lån« efter de  

 retningslinjer, der har været drøftet mellem den daværende regering og  

 Socialdemokratiet i april 1988.
Under disse forhandlinger blev der udviklet en løsningsmodel i  

 overensstemmelse med den aftaletekst, som er indeholdt i  

 beslutningsforslaget.
Modellen indeholder et generelt bundfradrag i  

 afgiftspligtige renter af »gamle lån« på et beskedent niveau.  

 Herudover kan der opnås fuldstændig afgiftsfritagelse uanset størrelsen af  

 afgiftspligtige renter under forudsætning af en hurtig nedbringelse af  

 nettorenteudgifterne.
Endelig indeholder forslaget en løsning på de store  

 administrative problemer gennem en automatisk indberetning.
Det er oplyst, at der foreligger et fuldt udarbejdet lovforslag i  

 Skatteministeriet efter de ovennævnte retningslinjer.
Lovforslaget kan  

 fremsættes med få timers varsel.
Det er endvidere oplyst, at indholdet i  

 lovforslaget teknisk set er muligt at gennemføre, såfremt det vedtages i juni  

 1988, medens dette ikke vil være muligt ved en vedtagelse efter sommerferien.
 Mindretallet finder, at regeringen ved en fremsættelse af det nævnte  

 lovforslag vil forholde sig ansvarligt over for Folketinget og over for den  

 mellem den tidligere regering, Socialdemokratiet og Det Radikale Venstre i  

 december 1987 indgåede aftale om lempelse af renteafgiften.
 Et andet mindretal (Fremskridtspartiets medlem af udvalget) er enig  

 i, at det ville være lykkeligt, om sagen bliver løst inden Folketingets  

 sommerferie.
Aagaard (KF) Kirkegaard (KF) Pernille Sams (KF) Svend Heiselberg (V) nfmd.  

Skrumsager Skau (V) Glistrup (FP) Elisabeth Arnold (RV) Bente Juncker (CD)  

 Kofod-Svendsen (KRF) Helen Beim (S) Erling Christensen (S) Pia Gjellerup (S)  

 Klaus Hækkerup (S) Grete Schødts (S) Stavad (S) fmd.
Bjørn Poulsen  

 (SF) Lone Stig Andersen (SF) Tilføjelse til betænkning Efter at 2. (sidste) behandling af beslutningsforslaget blev standset og forslaget henvistes til fornyet udvalgsbehandling, har udvalget afholdt yderligere et møde og har herunder haft samråd med skatteministeren.
 Der er af et flertal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes og Kristeligt Folkepartis medlemmer af  

 udvalget) beslutningsforslaget til vedtagelse med det af flertallet  

 stillede ændringsforslag.
 Et mindretal (Det Konservatives Folkepartis, Venstres og Det  

 Radikale Venstres medlemmer af udvalget) vil redegøre for sin stilling ved 2.  

 del af 2. (sidste) behandling af beslutningsforslaget.
 Et andet mindretal (Fremskridtspartiets medlem af udvalget) vil  

 ligeledes redegøre for sin stilling ved 2. del af 2. (sidste) behandling af  

 beslutningsforslaget.
Ændringsforslag Af et flertal (S, SF, CD og KRF):
Til teksten 1) Beslutningsforslagets tekst affattes således:
 »Det pålægges regeringen at fremsætte lovforslag senest torsdag den  

 30. juni 1988 i overensstemmelse med teknikken i det udspil, den daværende  

 regering præsenterede for Socialdemokratiet og Det Radikale Venstre den 11.  

 april 1988.
Det pålægges samtidig regeringen straks at iværksætte de nødvendige  

 procedurer, herunder indretning af edb-teknikken, så der skabes sikkerhed  

 for, at vedtagelse af et lovforslag med denne teknik i oktober 1988 kan ske  

 med virkning for afgiftsåret 1988.« Bemærkninger Til nr. 1 Da skatteministeren under 1. del af den afbrudte 2. (sidste) behandling af  

 beslutningsforslaget afviste at iværksætte de teknisk-administrative  

 procedurer, der kan sikre, at et forslag af den beskrevne art kan træde i  

 kraft med virkning fra og med afgiftsåret 1988, anser flertallet det for  

 nødvendigt at vedtage beslutningsforslaget i den her foreslåede form.
 Flertallet vil tilsige tilslutning til et aktstykke i Finansudvalget til  

 dækning af eventuelle administrative merudgifter ved at iværksætte de i  

 teksten omtalte procedurer.
