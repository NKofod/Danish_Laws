(Til samtlige amtsråd og kommunalbestyrelser samt  

 Hovedstadsrådet) De forudsætninger for regionplanen, der af regionplanmyndigheden opstilles  

 vedrørende den fremtidige udvikling i befolkning, beskæftigelse og byggeri,  

 vil også skulle indgå som forudsætninger for en række sektorplaner.
For at  

 sikre en tilstrækkelig, umiddelbar sammenlignelighed mellem regionplanerne  

 indbyrdes og mellem disse og sektorplanerne, vil det være af betydning, at  

 disse forudsætninger gives en ensartet, fælles form i  

 forudsætningsredegørelsen.
 Planstyrelsen vil på baggrund heraf anbefale, at de nævnte forudsætninger  

 så vidt muligt opstilles skematisk, som foreslået i det vedlagte  

 skemamateriale.
 Som bekendt skal de første regionplaner omfatte perioden 1980-92, og det  

 vil af flere grunde herunder af hensyn til regionplanernes anvendelse i  

 sektorplanlægningen være hensigtsmæssigt, at de opstillede forudsætninger for  

 befolkning, beskæftigelse og byggeri angives for årene 1980, 1984, 1988 og  

 1992. Det vil være hensigtsmæssigt, såfremt det hidtidige arbejde gør dette  

 muligt, at disse forudsætninger angives for hvert af de nævnte fire år.
 Det skal understreges, at der ikke er tale om udarbejdelse af nyt  

 materiale til redegørelsen, men om en tilpasning af allerede udarbejdet  

 materiale efter et fælles skema.
Hvis der udarbejdes regionplantillæg, der supplerer eller ændrer de i  

 denne cirkulæreskrivelse omhandlede forhold, skal planstyrelsen anbefale, at  

 disse suppleringer og ændringer så vidt muligt opstilles skematisk, som  

 foreslået i det vedlagte skemamateriale.
Dette gælder også hovedstadsområdet  

 og Bornholms amtskommune.
Vagn Rud Nielsen /Anders Svarre kontorchef Bilag til cirkulæreskrivelse om redegørelsen for regionplanens  

 forudsætninger med hensyn til den fremtidige udvikling i befolkning,  

 beskæftigelse og byggeri Ad skema A 1 Metode: Befolkningen i planperioden kan beregnes ved hjælp af Danmarks  

 Statistiks befolkningsfremskrivningsmodel.
Den er nærmere beskrevet i  

 Statistiske Undersøgelser nr. 36 (1978).
 Basismateriale: Befolkningsprognoser 1977-2000, Statistiske Undersøgelser  

 nr. 36 (1978) En befolkningsfremskrivning med startår 1. januar 1979  

 forventes publiceret af Danmarks Statistik medio 1979.
Ad skema A 2 Metode: Arbejdsstyrken i planperioden kan eksempelvis beregnes efter den  

 metode, der er beskrevet i regionale arbejdskraftbalancer 1978 og 1988,  

 planstyrelsen (1975). Metoden forudsætter, at der både foreligger en  

 befolkningsfremskrivning og en fremskrivning af erhvervsfrekvenserne.  

 Sidstnævnte er defineret som den andel af befolkningen i en given køns- og  

 aldersgruppe, der er erhvervsaktive (d.v.s. er i arbejdsstyrken).
 Basismateriale: Danmarks Statistiks beskæftigelsesundersøgelse november  

 1972, oktober 1975 og oktober 1978. Regionale arbejdskraftbalancer 1978 og  

 1988, planstyrelsen (1975). Revideret udgave forventes publiceret medio 1979.
Ad skema A 3 Metode: Det kan anbefales, at antallet af arbejdspladser og deres  

 fordeling på erhverv fremskrives med udgangspunkt i de løbende  

 beskæftigelsesundersøgelsers opgørelsesmetode og definitioner.
Dette bør ske,  

 for at arbejdsstyrke og antal arbejdspladser opgøres efter ensartede  

 definitioner.
Det er i en vis udstrækning muligt at støtte sig til  

 opgørelserne i 1970-folketællingen, men denne tælling er i modsætning til  

 beskæftigelsesundersøgelserne opgjort excl. husassistenter.
Gruppen udgjorde  

 ved folketællingen i 1970 ca. 30.300 personer i hele landet.
Der kan i øvrigt  

 henvises til metoden, der er beskrevet i den kommende revision af regionale  

 arbejdskraftbalancer 1978 og 1988, planstyrelsen (1975), som forventes  

 publiceret medio 1979.
 Basismateriale: Danmarks Statistiks beskæftigelsesundersøgelser november  

 1972, oktober 1975 og oktober 1978. Planstyrelsen har fået foretaget en  

 specialbearbejdning af disse tællinger, som er tilsendt amtsrådene med  

 følgebrev af 29. maj 1979. Regionale arbejdskraftbalancer 1978 og 1988,  

 planstyrelsen (1975). Revideret udgave forventes publiceret medio 1979.
Ad skema A 4 Metode: Forskellen mellem arbejdsstyrke og antal arbejdspladser er på  

 landsniveau lig med arbejdsløsheden.
Da det kan anbefales at benytte  

 beskæftigelsesundersøgelsen til at bestemme disse to størrelser, bør også  

 arbejdsløsheden opgøres på basis af denne tælling.
Der henvises derfor til  

 bemærkningerne til skema A 2 og A 3.
Basismateriale: Danmarks Statistiks beskæftigelsesundersøgelser 1972, 1975  

 og 1978. Ledighedsstatistik baseret på oplysninger fra det centrale register  

 for arbejdsmarkedsstatistik (bl.a.
Arbejdsløshed, statistikservice fra  

 Danmarks Statistik).
Ad skema A 5 Metode: Med udgangspunkt i opgørelserne i folke- og boligtællingen 1970  

 over andelen af pendlere mellem de enkelte amtskommuner, anbefales det at  

 skønne over udviklingen i nettopendlingen, d.v.s. om den vil være voksende,  

 konstant eller faldende.
 Basismateriale: Folke- og boligtællingen 1970.
Ad skema A 6 Metode: Der henvises til metoden, der er beskrevet i regionplanorientering  

 nr. 7, regionale boligfremskrivninger 1978-90 (1978).
Basismateriale: Den løbende statistik over byggevirksomheden.
Regionale  

 boligfremskrivninger 1978-90, planstyrelsen (1978).
Ad skema A 7 Metode: Jfr. bemærkningerne til skema A 6.
Basismateriale: Den løbende statistik over byggevirksomheden.
Regionale  

 boligfremskrivninger 1978-90, planstyrelsen (1978).
Ad skema A 8 Metode: Hovedparten af oplysningerne om det offentlige byggeri for den  

 fireårige budgetperiode kan udtrækkes af de kommunale budgetsystemer.
 Basismateriale: Den løbende statistik over byggevirksomheden.
Ad skema A 9 Basismateriale: Den løbende statistik over byggevirksomheden.
Areal- og  

 byggemodningsundersøgelsen pr. 1. januar 1978, planstyrelsen (1979).  

 Forventes publiceret medio 1979.
Ad skema K 1 Metode: Jfr. bemærkninger til skema A 1.
Ad skema K 2 Metode: Planstyrelsen har udarbejdet en nøgle, der kan benyttes til at  

 gøre registerfolketællingen og beskæftigelsesundersøgelsen sammenlignelige.  

 Denne transformationsnøgle er tilsendt amtsrådene med følgebrev af 29. maj  

 1979.
 Basismateriale: Registerfolketællingen pr. 1. juli 1976. Notat om  

 sammenligning af erhvervsfrekvenserne i registerfolketællingen 1976 og  

 beskæftigelsesundersøgelsen oktober 1975, planstyrelsen (1. maj 1979).
Ad skema K 3 Basismateriale: Registerfolketællingen 1976. Diverse branchestatistikker.
Ad skema K 4 Basismateriale: Den løbende statistik over byggevirksomheden.
Ad skema K 5 Basismateriale: Den løbende statistik over byggevirksomheden.
Ad skema K 6 Metode: Jfr. bemærkninger til skema A 8.
Ad skema K 7 Metode: Jfr. bemærkninger til skema A 9 Ad skema K 4 Boligbyggeriet fordelt på kommuner i perioden 1980-84 og 1984-92.
Ad skema K 5 Det samlede erhvervsbyggeri for byerhvervene fordelt på kommuner i  

 perioden 1980-84 og 1984-92.
Ad skema K 6 Det offentlige byggeri målt i antal kvm etageareal i perioden 1980-84 og  

 1984-92.
Ad skema K 7 Sommerhusbyggeriet i perioden 1980-84 og 1984-92.
 Skemamateriale til cirkulæreskrivelse om redegørelsen for regionplanens  

 forudsætninger med hensyn til den fremtidige udvikling i befolkning,  

 beskæftigelse og byggeri.
I bilag til nærværende cirkulæreskrivelse er der angivet to forhold, som  

 kan være til støtte for amtsrådet ved udarbejdelse af det i skemaerne  

 beskrevne talmateriale.
Det drejer sig dels om forslag til metode og dels om  

 henvisning til statistisk basismateriale.
Forslagene er på ingen måde  

 bindende, men skal alene ses som henvisninger til publikationer, hvori der er  

 beskrevet fremskrivningsmetoder eller lavet fremskrivninger for det område,  

 der er beskrevet i det pågældende skema.
 FORDELING PÅ AMTSKOMMUNER:
Skema A 1 Befolkningen fordelt på køn og aldersgrupper pr. 1. januar 1979, 1980,  

 1984, 1988 og 1992.
 Det bør angives, hvilken befolkningsfremskrivningsmodel, der er anvendt.
 Hvis Danmarks Statistiks fremskrivninger benyttes, er det tilstrækkeligt  

 at angive startår samt vandrings-, dødeligheds- og fertilitetsforudsætninger.
 Anvendes derimod en alternativ fremskrivningsmodel, bør forudsætningerne  

 mere detaljeret oplyses vedrørende vandringer, fertilitet og dødelighed,  

 f.eks. ved dødelighedskvotienter og udflytterbrøker.
Skema A 2 Arbejdsstyrken (udbud af arbejdskraft) fordelt på køn og alder pr.
 1. januar i årene 1979, 1980, 1984, 1988 og 1992.
Arbejdsstyrken opgøres efter definitionen i Danmarks Statistiks  

 beskæftigelsesundersøgelser.
I arbejdsstyrken er medtaget personer i alderen  

 15-74 år, som på tællingsdagen udførte erhvervsmæssigt arbejde, samt  

 personer, som var midlertidigt fraværende på grund af arbejdsløshed, sygdom,  

 militærtjeneste, ferie, fridag m.v.
Skema A 3 Antallet af arbejdspladser (efterspørgsel efter arbejdskraft) fordelt på  

 erhverv pr. 1. januar 1979, 1980, 1984 og 1992.
 Erhvervsgruppering:
a. landbrug, fiskeri m.v. (kode 0), b. fremstillingsvirksomhed m.v. (kode 1,2,3 og 5), c. bygge- og anlægsvirksomhed m.v. (kode 4), d.
Yngroshandel (kode 60), e. detailhandel (kode 61-68), f. transportvirksomhed (kode 7), g. offentlige tjenesteydelser (kode 81, 82 og 83), h. pengeinstitutter m.v. og liberale erhverv (kode 69 og 84), i. øvrige private tjenesteydelser (kode 85, 86 og 87), k. uoplyst erhverv, indkaldte (kode 9).
 De angivne koder svarer til Danmarks Statistiks klassificering ved folke-  

 og boligtællingen samt ved de løbende beskæftigelsesundersøgelser (ISIC  

 1958).
 Foreligger der ikke en så detaljeret erhvervsgruppering, kan det anbefales  

 at slå grupperne d. og e. samt h. og i. sammen.
Skema A 4 Skøn over antallet af arbejdsløse pr. 1. januar 1979, 1980, 1984 og 1992.
Skema A 5 Skøn over nettopendlingen ud af amtskommune pr. 1. januar 1979, 1980, 1984  

 og 1992.
En positiv nettoudpendling fra en region kan siges at skabe større  

 beskæftigelsesmuligheder (d.v.s. øge antallet af arbejdspladser) for den  

 bosiddende befolkning i regionen.
I en region består en eventuel forskel  

 mellem udbud af og efterspørsel efter arbejdskraft af både arbejdløshed og  

 nettoudpendling, hvilket ikke er tilfældet på landsniveau, hvor forskellen  

 alene kan tilskrives arbejdsløshed.
Skema A 6 Boligbyggeriet og dets fordeling på enfamiliehuse og etageejendomme i  

 antal lejligheder i perioden 1980-84 og 1984-92.
Ifølge regionplanvejledning nr. 3 skal antal nyopførte boliger i perioden  

 1980-92 fremgå af regionplanens retningslinier.
Disse tal er ikke blot  

 forudsætninger, men bindende retningslinier for kommunerne.
Dette gælder også  

 størrelsen af erhvervsetagearealet (incl. offentligt byggeri).
Skema A 7 Erhvervsbyggeriet målt i antal kvm etageareal fordelt på fabrik og  

 værksted, kontor og butik samt øvrige formål (landbrug m.v.) i perioden  

 1980-84 og 1984-92.
 Erhvervsbyggeriet omfatter det byggeri, der i Danmarks Statistiks løbende  

 opgørelser over byggevirksomheden omfatter ejendomskategorien  

 erhvervsejendomme, herunder offentligt byggeri af erhvervsmæssig karakter,  

 som f.eks. el-, gas og vandværker, remiser m.v.
Skema A 8 Det offentlige byggeri målt i antal kvm etageareal i perioden 1980-84 og  

 1984-92.
 Ved offentligt byggeri forstås i denne sammenhæng det byggeri, der i  

 Danmarks Statistiks løbende opgørelse over byggevirksomhed omfatter  

 ikke-erhvervsejendomme, og det er for størstepartens vedkommende offentligt  

 byggeri som eksempelvis skoler, sygehuse, militære bygninger m.v.
Skema A 9 Sommerhusbyggeriet i perioden 1980-84 og 1984-92.
 FORDELING PÅ PRIMÆRKOMMUNER:
Skema K 1 Befolkningen fordelt på kommuner pr. 1. januar 1980, 1984 og 1992.
 Det bør angives, hvilken befolkningsfremskrivningsmodel, der er anvendt.
Skema K 2 Arbejdsstyrken fordelt på kommuner pr. 1. januar 1980, 1984 og 1992.
Erhvervsfrekvenser fordelt på køn og aldersgrupper i de enkelte  

 primærkommuner er opgjort i den folketællingslignende opgørelse pr. 1. juli  

 1976. Det skal imidlertid fremhæves, at arbejdsstyrkebegrebet i denne tælling  

 ikke stemmer overens med arbejdsstyrkebegrebet i de løbende  

 beskæftigelsesundersøgelser.
De erhvervsaktive i registerfolketællingen 1976  

 er opgjort på basis af en periodeafgrænsning, nemlig året 1976, og herved  

 bliver arbejdsstyrken definitorisk lig med antallet af beskæftigede.
Det skal derfor anbefales at lave en transformation af  

 erhvervsfrekvenserne i registerfolketællingen, således at de bliver  

 sammenlignelige med opgørelserne i beskæftigelsesundersøgelsen.
Det bør gøres  

 på en sådan måde, at summen af arbejdsstyrken i de enkelte kommuner bliver  

 lig med amtstotalen opgjort efter beskæftigelsesundersøgelsen.
Skema K 3 Antallet af arbejdspladser fordelt på kommuner pr. 1. januar 1980, 1984 og  

 1992.
Det skal fremhæves, at erhvervsgrupperingen i registerfolketællingen 1976  

 ikke umiddelbart kan sammenholdes med beskæftigelsesundersøgelsens  

 erhvervsgruppering.
Derimod er det muligt ved en enkel transformation (jfr.  

 bemærkninger til skema K 2) at gøre antallet af arbejdspladser  

 sammenlignelige i de to tællinger.
