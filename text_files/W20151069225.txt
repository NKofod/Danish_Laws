Ligestillingsnævnets afgørelse J.nr.
E. 2.2.163 En fitness- og velværecenterkædes beslutning om at forbeholde træningslokaler for kvinder i visse af kædens træningscentre, fandtes ikke i strid med ligestillingsloven.
¬En mand klagede over, at en fitness- og velværecenterkæde havde forbeholdt træningslokaler i visse af kædens centre for kvinder.
Afdelingerne "Kun for kvinder" var etableret, fordi mange kvinder havde efterspurgt muligheden for at motionstræne, uden at der var mænd til stede.
Ligestillingsnævnet fandt, at ordningen ikke var i strid med ligestillingslovgivningen, idet § 6 i Ligestillingsministerens bekendtgørelse nr. 233 af 29. marts 2004, der foreskriver, at det uanset bestemmelsen i ligestillingslovens § 2 er tilladt at etablere hold og undervisning mv. for det ene køn inden for idræt, herunder svømning mv., gav hjemmel til ordningen.
