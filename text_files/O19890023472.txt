Resumé Ombudsmanden besøgte i december 1989 og januar 1990 følgende  

 afsnit på Sankt Hans Hospital; Sønderhus, afsnit M 11 (afsnit for patienter  

 med  

 kroniske sygdomsforløb), Enghus, afsnit R 1 (retspsykiatrisk afsnit),  

 Toftebakken, afsnit P 10 (afsnit for plejekrævende psykotiske patienter).  

 Endvidere besøgte ombudsmanden hospitalets centrale erhvervsterapi og en  

 sektion af den centrale ergoterapi.
Ombudsmanden fremhævede, at afsnit M 11 trods en stor indsats fra  

 personalets side fremtrådte utidssvarende og nedslidt.
Ombudsmanden fandt det  

 af afgørende betydning, at en planlagt renovering/flytning af afsnittet ikke  

 blev udsat.
 Om afsnit R 1 udtalte ombudsmanden bl.a., at fikseringsrummets  

 beliggenhed ud til terrænet var uheldig, og at muligheden for at udnytte et  

 mere diskret beliggende rum på afsnittet burde undersøges.
Ombudsmanden fandt de centrale erhvervs- og ergoterapier  

 væsentlige ikke mindst for patienter med lange indlæggelsestider.
Han  

 fremhævede betydningen af de varierede beskæftigelsestilbud, som kan udbydes  

 centralt, og lagde vægt på, at patienterne kan få afveksling i hverdagen ved  

 at  

 opholde sig uden for patientafsnittene.(J. nr. 1989-1454-618.) Besøg på Sankt Hans Hospital.
 Den 31. maj 1990 afgav jeg  

 følgende redegørelse om en inspektion på Sankt Hans Hospital:
 "Den 18. december 1989  

 og den 29. januar 1990 besøgte jeg - efter invitation fra Københavns Kommune  

 -  

 Sankt Hans Hospital.
Uanset at mine besøg på Sankt  

 Hans Hospital ikke havde karakter af en egentlig inspektion (da hospitalet er  

 kommunalt), afgav jeg efter aftale med hospitalsledelsen en rapport om  

 besøget,  

 jf. § 3 i instruksen for Folketingets Ombudsmand.
Rapporten vedrører alene de  

 afsnit og værksteder, jeg besøgte - ikke hospitalet som helhed.
 Jeg besøgte følgende afsnit  

 på hospitalet:
 Sønderhus, afsnit M 11.
 Enghus, afsnit R 1.
 Toftebakken, afsnit P 10.
 Endvidere besøgte jeg  

 hospitalets centrale erhvervsterapi og en sektion af den centrale ergoterapi.
 Lokaliteterne var udvalgt i  

 samarbejde med hospitalsledelsen, idet jeg forud for mit besøg bl.a. havde  

 tilkendegivet min interesse for spørgsmål som sikkerhedsforhold,  

 magtanvendelse  

 og beskæftigelse af patienter især på lukkede afsnit.
 Under besøgene havde jeg  

 drøftelser med hospitalsledelsen, med ledelserne af afdeling M og afdeling R  

 og  

 med personalet på de besøgte afsnit og værksteder.
 Endvidere havde jeg samtaler  

 med en række patienter og pårørende samt med en patientrådgiver, og jeg  

 gennemgik et udvalg af journaler og bæltebøger (de bøger, hvori der gøres  

 optegnelse om anvendelse af fiksering). Herudover havde jeg en samtale med  

 repræsentanter for patientforeningen, dels om foreningen og dens  

 arbejdsvilkår,  

 dels om foreningens opfattelse af hospitalet, dets rammer og tilbud til  

 patienterne.
 Under mine besøg havde jeg i  

 øvrigt lejlighed til at besøge biblioteket og kirken samt til at se et ganske  

 nyistandsat og kunstnerisk udsmykket lukket afsnit kort før dets ibrugtagen.
Sankt Hans Hospital ligger  

 meget smukt op til Boserup Skov og Roskilde Fjord.
Hospitalet består af en  

 lang  

 række bygninger, hvoraf flere er mere end 100 år gamle.
På hospitalets ca. 50  

 afsnit er indlagt omkring 800 patienter.
 Afsnit M 11.
 Afsnittet er beliggende på 2. sal med elevator i Sønderhus, en bygning fra  

 1907.
Afsnittet er aflåst og har plads til 16 patienter.
Patienterne er fortrinsvis  

 kvinder med langvarige kroniske sygdomsforløb.
De er plejekrævende og  

 urolige.
Patienterne optages i en sen alder og efter at have været forsøgt  

 anbragt på andre afsnit med mindre dårlige patienter.
Afsnittet beskrev sit formål på følgende måde: "At vedligeholde de  

 færdigheder, patienterne har, og at give dem så hjemlige forhold, som  

 forholdene giver mulighed for i den afsluttende livsfase." Fysiske rammer.
 Der er 6 stuer på afsnittet, fordelt med 4 2-sengsstuer og 2 4-sengsstuer.  

 Hver patient har på stuen et  

 beskedent møblement bestående af en seng, en stol, et skab og en  

 opslagstavle.
 Af fællesarealer og  

 -faciliteter er der ud over gangarealet en spisestue og en dagligstue,  

 toilet-  

 og badefaciliteter samt et køkken.
 Spisestuen er aflåst uden for  

 spisetiderne, og patienterne er for dårlige til selv at kunne benytte  

 køkkenet,  

 til f.eks. bagning.
 I opholdsstuen er der 4  

 siddegrupper og et TV.
 Der er ikke et besøgsværelse  

 på afsnittet, og pårørende er derfor henvist til at være i opholdsstuen eller  

 på stuerne sammen med patienterne.
Jeg havde lejlighed til at  

 være på afsnittet i et par timer og måtte konstatere, at der var megen uro.  

 Selv om en del af uroen må tilskrives vort besøg, var det tydeligt, at det er  

 et afsnit med et ganske højt støjniveau, hvilket personalet bekræftede.
På et  

 arealmæssigt lille afsnit, som der her er tale om, er det særligt belastende,  

 at der ikke er mange muligheder for som patient eller pårørende at finde en  

 rolig krog.
Personalet oplyste, at når en  

 patient bliver særlig urolig, søger man at dæmpe vedkommende f.eks. ved at gå  

 en tur med patienten.
Er der ikke tilstrækkeligt personale til dette formål,  

 kan alternativet være, at patienten får beroligende medicin.
Der benyttes  

 ikke  

 tvangsfiksering på afsnittet.
De to toiletter og to  

 bruserum på afsnittet er meget smalle.
Der blev givet udtryk for, at dette  

 var  

 uhensigtsmæssigt, da de fleste patienter skal have hjælp af personalet både  

 ved  

 toiletbesøg og ved badning.
 Personalet har et kontor på  

 afsnittet, som også benyttes til konference, omklædning etc.
Afsnittet er som nævnt  

 beliggende på 2. sal.
I haven uden for bygningen er der etableret en have med  

 beskyttelsesindhegning til patienterne på M 11. Da der imidlertid ikke er  

 direkte  

 adgang fra afsnittet til haven, kan patienterne ikke komme udendørs mere end  

 ca. 1½ time om dagen, når vejret er godt.
Personalet går herudover tur med  

 patienterne, når vejret er til det, og når der er tid til det.
Det blev  

 oplyst,  

 at patienterne i gennemsnit kommer ud at gå mere end en gang om ugen.
Afsnittet står over for at  

 skulle renoveres, hvilket er meget tiltrængt.
Flere forhold er uacceptable,  

 navnlig i betragtning af patienternes høje alder.
Som et eksempel kan nævnes,  

 at der kun er to radiatorer på gangen, hvilket betyder, at temperaturen på  

 kolde dage med en særlig uheldig vindretning ikke kan komme over 16 grader  

 Celsius.
Afsnittet er nedslidt,  

 malingen skaller af, og indeklimaet er dårligt.
Det er dog tydeligt, at der  

 er  

 gjort en indsats for på trods heraf at søge at gøre afsnittet hyggeligt.
Der  

 er  

 således gjort en del ud af at udsmykke med billeder og planter.
Afsnittets  

 eneste mandlige patient havde en 2-sengsstue indrettet som enestue, og denne  

 stue var med små midler gjort betydeligt hyggeligere end de øvrige stuer.
 Som et særligt problem  

 påpegede personalet, at afsnittet er utilstrækkeligt brandsikret, og at den  

 eneste flugtvej i tilfælde af brand er en smal brandtrappe.
Patienterne er for dårlige  

 til at gå i en almindelig ergoterapi, på værksted eller lignende.
De har  

 derfor  

 mulighed for at hjælpe med tøjvask i afsnittets vaskeri, som ligger i  

 kælderen  

 i Sønderhus, eller for at være beskæftiget med samling af tøjklemmer  

 sammesteds.
Kun én af patienterne benyttede denne mulighed.
 Patienterne.
 På besøgsdagen var der  

 indlagt 15 patienter, heraf som nævnt kun én mand.
Patienterne, som var mellem  

 52 år og 85 år, havde været indlagt på afsnittet fra 1 måned til 12 år.
De 5  

 af  

 patienterne havde været på afsnittet i mere end 5 år.
Patienterne er overvejende  

 skizofrene.
Enkelte er demente, og enkelte er hjerneskadede.
Patienterne er  

 meget plejekrævende og skal have hjælp til stort set alt: hygiejne, spisning  

 etc.
De blev af afdelingsledelsen beskrevet som nogle af de tungeste  

 patienter  

 på Sankt Hans Hospital.
 Personalet.
Den lægelige stab på afdeling  

 M, som i alt indeholder 8 patientafsnit, herunder afsnit M 11, omfatter i alt  

 8,6 læger.
Heraf er 2 overlæger, 2 første reservelæger, 4 reservelæger og 0,6  

 vikarierende læge.
 Til M 11 er der sammen med to  

 andre afsnit knyttet en aften/nat-sygeplejerske samt en oversygeplejerske med  

 i  

 alt 5 afsnit.
 Plejepersonalet  

  

 omfatter på M 11:
Personalekategori Normering Antal ansatte Afdelingssygeplejerske 1 1 *) Øvrige sygeplejersker 3 1,6 Sygehjælper 0 1 Plejere 12,6 14 *) fra 1.2.1990 Personaledækning Dag Aften Nat Hverdage 5 2 2 Weekend 4 2 2 Det har været vanskeligt for  

 afsnittet at få ansat sygeplejersker, og bl.a. har en førsteassistentstilling  

 nu været ubesat i to år.
Jeg havde lejlighed til at  

 tale med pårørende til 4 af de indlagte patienter på afsnittet.
Flere gjorde  

 opmærksom på, at personalebemandingen på afsnittet er uforsvarligt ringe,  

 bl.a.  

 således at der ikke er tilstrækkelige muligheder for afløsning ved sygdom  

 eller  

 andet fravær.
Samtidig understregede de pårørende, at personalet gør en meget  

 betydelig indsats.
 Om forholdene på M 11 bemærker jeg følgende:
Det var mit generelle  

 indtryk, at afsnittet - på trods af, at det er utidssvarende og nedslidt -  

 fremtræder som venligt og imødekommende.
Dette skyldes en meget stor indsats  

 fra personalets side.
Alligevel er det efter min opfattelse af afgørende  

 betydning, at den planlagte re-novering af M 11 ikke udsættes.
Det blev oplyst, at det er  

 tanken eventuelt at flytte afsnittet til andre bygninger, hvilket formentlig  

 vil være det mest hensigtsmæssige, da afsnittets nuværende bygningsmæssige  

 rammer er utilstrækkelige.
Såfremt der alene skal ske en renovering af det  

 nuværende afsnit, bør der i forbindelse med renoveringen etableres en lettere  

 adgang for patienterne til at komme udendørs (f.eks. således, at afsnittet  

 placeres med direkte adgang til have). Patienterne på M 11 er så dårlige, at  

 de  

 ikke har mange andre beskæftigelsesmuligheder uden for afsnittet end en tur i  

 haven eller en spadseretur.
Disse adspredelsesmuligheder bør ikke som nu  

 begrænses af, at der f.eks. ikke er personale til at hjælpe dem ned fra 2.  

 sal  

 og være sammen med den i haven.
I øvrigt ville det være ønskeligt, om de  

 patienter, der kunne have glæde af det, fik bedre og hyppigere mulighed for  

 at  

 komme udendørs, end tilfældet er nu.
 Afsnit R 1.
Afsnittet er et lukket mandsafsnit, beliggende i en bygning i ét plan, opført  

 i 40'rne.
Afsnittet havde oprindelig plads til 24 patienter, men har i sin  

 nuværende form fungeret siden 1. april 1989, med normering til 14 patienter.  

 Afsnittet er ét af tre på hospitalets retspsykiatriske afdeling, der modtager  

 patienter idømt foranstaltninger efter straffelovens § 68 samt  

 varetægtsarrestanter og fængselsafsonere med psykiatrisk behandlingsbehov.
 Fysiske rammer.
På afsnittet er der 6 enestuer og 4 to-sengsstuer.
Stuerne er rummelige og er  

 således møbleret, at hver patient har en seng, en stol, et skab og en  

 opslagstavle.
Patienterne på afsnittet har 3 fællesrum.
Det drejer sig om en stor  

 spisestue, en stor dagligstue med TV og en mindre "radiostue". I  

 spisestuen er opstillet en kummefryser, hvor patienterne bl.a. kan opbevare  

 is.
Patienterne færdes frit på afsnittet, når  

 bortses fra spisestuen, som er aflåst uden for spisetiderne.
Dette skyldes,  

 at  

 spisestuen indeholder en flugtmulighed gennem serveringslemmen til køkkenet,  

 hvis vinduer er mindre sikrede end resten af afsnittet.
Afsnittet er generelt  

 velholdt, møbleret med typisk institutionsmøblement.
Der er gjort meget lidt  

 med hensyn til udsmykning af afsnittet ved hjælp af billeder/plakater og  

 planter, og det generelle indtryk af afsnittet er trist og koldt.
 På afsnittet er en  

 erhvervsterapi og en ergoterapi.
I erhvervsterapien er  

 patienterne beskæftiget med typisk småfagsarbejde, p.t. med samling af  

 centrifugerør.
I ergoterapien er ansat en 20-timers beskæftigelsesvejleder,  

 som  

 gennemsnitligt har 5-6 patienter beskæftiget hver dag.
Patienterne har  

 mulighed  

 for at beskæftige sig med reparation af eget tøj, med tegning/maling og -  

 hvad der  

 er stærkest efterspurgt i patientgruppen - forskellige former for  

 læderarbejde.  

 Patienterne betaler for de materialer, de bruger.
Afsnittet har herudover et  

 bordtennisrum.
Trods det, at der på grund af rummets størrelse er meget lidt  

 bevægelsesfrihed omkring bordet, er spillet meget ofte i brug.
 Afsnittet arbejder på at få  

 indrettet et motionsrum i kælderen.
På afsnittet er et  

 fikseringsrum, i hvilket der kun findes en fastspændingsbriks.
Rummet er  

 beliggende i stueplan med direkte udsigt til terrænet.
Langs med afsnittet  

 løber en vej, fra hvilken forbipasserende uden vanskelighed kan se, hvad der  

 foregår i rummet.
Gardinerne for vinduet kan trækkes for og bliver det, hvis  

 den fastspændte patient beder om det.
Døren til gangen er normalt åben, men  

 lukkes hvis patienten beder om det.
Ud over en opslagstavle er der ingen  

 udsmykning i rummet.
Når en patient er fikseret,  

 fragår som vagt en tilstedeværende repræsentant for plejepersonalet.
Vagten  

 har  

 ikke samtidig andre funktioner på afsnittet.
Med hensyn til varigheden  

 oplyste personalet, at en fiksering sædvanligvis har en varighed på mellem 10  

 minutter og ca. 3 timer, men at det ind imellem kan være nødvendigt at holde  

 en  

 patient fastspændt natten over.
Undtagelsesvis kan ventetider på overførsel  

 til  

 Sikringsanstalten føre til længerevarende eller gentagen overfiksering.
Den  

 ene  

 af overlægerne har over for Justitsministeriet stillet forslag om en  

 hurtigere  

 procedure med hensyn til udstedelse af farlighedsdekret end den nuværende,  

 som  

 kan indebære en ekspeditionstid på indtil 4 uger.
I denne ventetid er  

 patienten  

 på afdelingen, hvilket indebærer jævnlig anvendelse af fiksering.
Herudover indeholder  

 afsnittet foruden kontorfaciliteter for personalet, bade- og  

 toiletfaciliteter,  

 køkken samt besøgs/samtaleværelse for patienterne.
Patienterne på afsnittet  

 har, som overalt på hospitalets lukkede afsnit, adgang til mønttelefon.
Samtlige lokaliteter er  

 beliggende med adgang fra en meget lang gang, for enden af hvilken der er  

 udgang til en lukket patienthave.
Haven er indhegnet af et  

 1,80 m  

 højt trådhegn.
Patienterne er  

 aldrig i haven, uden at 2 personalemedlemmer er til stede.
I haven er en  

 grill,  

 som patienterne bruger om sommeren.
 Patienterne.
På besøgsdagen var indlagt 14  

 patienter i alderen 21 til 58 år.
De fleste er diagnosticeret som skizofrene,  

 nogle lider af stofpsykoser, en enkelt patient er manio-depressiv, og nogle  

 befinder sig i pseudopsykopatiske grænsetilstande.
Patienternes  

 kriminalitet/sigtelse er i alle tilfælde grov, navnlig i form af drab,  

 ildspåsættelse, voldtægt og røveri.
 Indlæggelsesårsagerne er især  

 dom til psykiatrisk behandling efter straffelovens § 68 (behandlings- og  

 anbringelsesdom). Herudover var på besøgsdagen enkelte patienter indlagt til  

 mentalobservation og anbragt som fængselssurrogat.
 En enkelt patient faldt uden  

 for kategorien retslige patienter, idet han har været frivilligt indlagt  

 siden  

 november 1983.
 Når bortses fra en enkelt  

 anbringelsesdømt patient, der blev indlagt i 1984, varierer indlæggelsestiden  

 fra 14 dage til 9 måneder.
Patientgruppen er  

 karakteriseret som særligt vanskelige og personalekrævende.
Foruden at være  

 psykotiske er de ofte tillige farlige og uberegnelige i deres adfærdsmønster.  

 Mange af patienterne har problemer med narkotiske stoffer.
 Personale.
Den  

  

 lægelige  

  

 stab på R (1, 3 og 4) omfatter i alt 7,5 læger.
Heraf er 2  

 overlæger, 2 1. reservelæger og 3 reservelæger samt 0,5 vikarierende læge.
 Herudover er ansat 1 fuldtids  

  

 socialrådgiver  

  

 og 1 på 19 timer.
 De 3 afsnit har en fælles  

  

 oversygeplejerske  

  

 og 1,6 fælles natsygeplejerske.
 Plejepersonalet  

  

 på selve afsnit R 1 omfatter herudover:
Personalekategori Normering Antal ansatte Afdelingssygeplejerske 1 1 Øvrige sygeplejersker 6,7 4,0 Plejere 20 18 Personaledækning Dag Aften Nat Hverdage 7 5 3 Weekend 5 5 3 Om forholdene på R 1 bemærker jeg følgende:
Afsnittet fremtræder  

 velholdt, velindrettet og udstyret med gode såvel fælles som private  

 faciliteter for patientgruppen.
Det var imidlertid mit generelle indtryk, at  

 der med forholdsvis få midler kunne gøres meget for at mindske det noget  

 triste  

 institutionspræg, afsnittet efter min opfattelse har.
Jeg finder, at der bør  

 tages skridt til en udsmykning, eventuelt med billeder og blomster.
I særlig grad fandt jeg  

 fikseringsrummet unødigt koldt og trist, ligesom jeg umiddelbart fandt det  

 stødende, at den fastspændte patient enten må tåle risikoen for at blive  

 udsat  

 for nysgerrige blikke eller give afkald på dagslys.
Mulighederne for at  

 udnytte  

 et mere diskret beliggende rum på afsnittet til fikseringsrum bør efter min  

 opfattelse  

 undersøges.
Med hensyn til det rejste  

 spørgsmål om ventetider i forbindelse med overførsel til Sikringsanstalten  

 bemærker jeg, at høringsproceduren med ikrafttrædelsen pr. 1. oktober 1989 af  

 lov om frihedsberøvelse og af tvang i psykiatrien er forenklet noget.  

 Endvidere  

 har afsnittet efter mit besøg oplyst, at den faktiske anvendelse af  

 telefonisk  

 høring er øget.
Det var i øvrigt mit indtryk, at personalet på afsnittet er  

 meget opmærksomme på, at ventetiden på overførsel til Sikringsanstalten bør  

 søges  

 gennemført under anvendelse af mindst mulig tvang.
 Afsnit P 10, Toftebakken.
Afsnittet, der er låst, er beliggende i en stor 2 etagers ældre villa med  

 udsigt direkte over fjorden.
Det er 7 år gammelt og har plads til 6  

 patienter.
Der er tale om meget dårlige og plejekrævende patienter, som  

 næsten alle har været på afdelingen i adskillige år.
 Fysiske rammer.
I villaens stueetage er 2 opholdsstuer, 1 spisestue samt et stort køkken og  

 et mindre personalerum.
De to opholdsstuer er hyggeligt møbleret med  

 sofaarrangementer, lænestole og lave borde.
Det ene af rummene er så sparsomt  

 møbleret, at der er gulvplads til forskellige fysiske aktiviteter såsom dans  

 og gymnastik.
 Rummene er udsmykket med grønne planter og billeder/plakater på væggene.
I spisestuen er der et stort spisebord, der tillige fungerer som mødebord,  

 samt en stor opslagstavle, der  

 fungerer som afsnittets aktivitetsskema.
Her kan man læse om hver enkelt  

 patients såvel faste daglige som skiftende arbejdsopgaver.
På 1. sal har hver patient  

 sit eget private værelse.
Jeg fik forevist et enkelt patientværelse, som var  

 lille og hyggeligt og med udsigt over fjorden.
Hele afsnittet fremtræder  

 hjemligt og hyggeligt.
Der er pænt malet i stuerne, som virker varme og  

 indbydende med kulørte gardiner og møbelstoffer.
Interiøret og stemningen på  

 afsnittet leder i højere grad tankerne hen på et beboelsesmiljø end på en  

 hospitalsafdeling.
 Patienterne.
For tiden er på afsnittet  

 indlagt 6 patienter, 2 mænd og 4 kvinder i alderen 18 til 45 år.
Der er tale  

 om  

 patienter, der har været psykotiske siden deres tidligste barndom.
De fleste  

 af  

 patienterne er meget dårlige og klarer kun at udføre elementære  

 arbejdsopgaver  

 og kun under løbende instruktion.
De fleste af patienterne har  

 været indlagt på afsnittet igennem længere tid.
Generelt er der kun meget  

 lille  

 udskiftning i patientgruppen.
Dette skyldes især, at patienterne har brug for  

 årelang, måske livslang pleje/behandling.
Personalet oplyste i øvrigt, at  

 udslusningsmulighederne fra afsnittet er ringe, idet der er for få beskyttede  

 boliger, der kan give mulighed for dagpatientstatus på afsnittet.
Flere af patienterne har  

 meget tæt kontakt til deres forældre, hvoraf flere var til stede under mit  

 besøg på afsnittet.
Forældrene gav udtryk for stor tilfredshed med deres  

 børns  

 daglige levevilkår på afsnittet.
Personalet på afsnittet arrangerer ind  

 imellem  

 forældreaftener.
Ingen af patienterne er  

 beskæftiget i hospitalets erhvervs- og ergoterapier, men indgår i de daglige  

 gøremål på afsnittet i det omfang, deres sygdom og de personalemæssige  

 ressourcer tillader det.
Afsnittet tilstræber, at patienterne i videst muligt  

 omfang trænes i almindelige huslige funktioner.
Således tilbereder patienter  

 og  

 personale 3 gange om ugen deres middagsmad, mens maden på de øvrige ugedage  

 bliver  

 bragt fra hospitalets centralkøkken.
På "maddagene" deltager  

 patienterne i planlægning, indkøb, tilberedning og afrydning.
I øvrigt indgår  

 køkkenet i stor udstrækning i den miljøterapeutiske behandling, således bager  

 afsnittet f.eks. deres egne morgenboller.
 Patientopgaverne er generelt  

 tilpasset de enkelte patienters formåen og varierer fra ansvar for at gå ud  

 med  

 skraldespanden til mere eller mindre selvstændigt ansvar for f.eks. bagning.
 Ud over de funktioner, der  

 har at gøre med mad og rengøring, er patienterne beskæftiget udenfor selve  

 huset med diverse kropslige aktiviteter såsom løb og svømning.
 Afsnittets  

 planlægningsarbejde af såvel daglige huslige gøremål som fritidsaktiviteter  

 planlægges i fællesskab på husmøder og opnoteres på husets fælles tavle, hvor  

 man uge for uge kan aflæse afsnittets fælles opgaver såvel som de enkelte  

 patienters egne private arbejdsopgaver.
 Personalet.
Plejepersonalet omfatter på  

 Toftebakken 4,8 sygeplejerskestillinger og 9,5 plejere.
Denne normering åbner  

 mulighed for følgende personaledækning:
Personalekategori Dag Aften Nat Hverdage 4 2 2 Week-end 2 2 2 Nattevagten er tillige  

 ansvarlig for nabohuset (Toftebakken 9), som er et tilsvarende afsnit, dog  

 med  

 mindre plejekrævende patienter.
Den sygeplejefaglige ledelse varetages af en  

 oversygeplejerske, der foruden de 2 afsnit på Toftebakken yderligere har 6  

 afsnit.
Personalet på afsnittet har  

 vist sig at være ret stabilt.
Arbejdet beskrives som krævende, men de ansatte  

 giver udtryk for tilfredshed med arbejdsforholdene, herunder med den tætte og  

 særlige kontakt, der opstår imellem patienter, personale og forældregruppen  

 på  

 et afsnit, der fungerer som Toftebakken 10. Afdelingen har i øvrigt ansat en  

 ergoterapeut og har derudover tilknyttet en dramaterapeut, der ca. hver 14.  

 dag  

 arbejder med patienterne.
Personalet modtager  

 psykologsupervision hver anden uge.
Lægen (en første reservelæge tilknyttet  

 et  

 andet afsnit) er til stede på afsnittet hver mandag formiddag og onsdag  

 eftermiddag.
 Om forholdene på Toftebakken bemærker jeg  

 følgende:
 Mit besøg på afsnittet  

 efterlod indtryk af, at det er lykkedes at skabe varme og positive levevilkår  

 for en gruppe mennesker, som fra deres tidlige barndom har været belastet af  

 alvorlige psykiske lidelser.
 Det var min opfattelse, at  

 patienter, personale og forældre indgår i gode arbejds- og fritidsrelationer  

 med hverandre, og at afsnittet giver patienterne gode udviklingsmuligheder.  

 Det  

 var endvidere mit indtryk, at de ekstra personalemæssige ressourcer, der er  

 afsat til afsnittet, udnyttes optimalt, og at afsnittet fremtræder som en  

 illustration af betydningen af en god personalenormering.
 Centrale beskæftigelsestilbud.
Ligesom ved tidligere besøg på psykiatriske hospitaler rettede jeg også  

 opmærksomheden mod patienternes beskæftigelsesmuligheder.
Inspektionen  

 omfattede derfor Sct.
Hans Hospitals centrale ergoterapihus og et af  

 hospitalets erhvervsterapi-værksteder.
 Ergoterapi.
 Den centrale ergoterapi ligger i en et-plans bygning fra 1975. I  

 ergoterapien, som fremtræder venlig og velindrettet, er der en lang række  

 tilbud, såsom keramikværksted, træsløjdværksted, metalværksted, værksted,  

 hvor der arbejdes med stoftryk, collager, maleri etc., mørkekammer,  

 træningskøkken og gymnastiksal.
 Der er tilmeldt ca. 100 patienter til ergoterapien; der kommer omkring 60  

 patienter om formiddagen og lidt færre om eftermiddagen.
Der er lange ventelister til keramikværkstedet, hvor der er 12 fast  

 tilmeldte.
Dette betyder for mange  

 patienter, at de ikke når at få deres ønske om at komme på værkstedet  

 opfyldt, før  

 de bliver udskrevet.
Der er ligeledes ventelister til træningskøkkenet og i  

 perioder til flere af de andre ergoterapier.
 Den centrale ergoterapi har  

 åbent på hverdage fra kl. 9.00 til ca. kl. 11.30 og fra kl. 13.00-16.00  

 (torsdag og fredag dog kun til kl. 15.00).
 For de patienter, som er  

 indlagt på de lukkede afsnit, kan deltagelsen i den centrale ergoterapi være  

 afhængig af, om der er plejepersonale, som har tid til at følge dem til  

 terapien.
 På hele hospitalet er der  

 ansat 43 ergoterapeuter (svarende til 38 fuldtidsstillinger). De 14  

 ergoterapeuter er knyttet til det centrale ergoterapihus, andre er knyttet  

 til  

 værksteder for afdelingerne eller til de enkelte patientafsnit (f.eks. som  

 ovenfor nævnt om ergoterapi på det retspsykiatriske afsnit). Herudover består  

 personalet af 8 beskæftigelsesvejledere, 2 plejeassistenter, 1 keramiker og 1  

 husholdningslærer.
Det blev oplyst, at der er  

 nogle patientafsnit med meget dårlige patienter, som ikke har et  

 tilstrækkeligt  

 ergoterapitilbud.
Dette er især et problem, fordi plejepersonalet på disse  

 afsnit er meget belastede af rene plejeopgaver og derfor ikke har mange  

 ressourcer til at stimulere patienterne mentalt.
 Erhvervsterapi.
 Hospitalets erhvervsterapi  

 har i alt 200 pladser og beskæftiger både indlagte patienter og dagpatienter.  

 Det blev oplyst, at der ikke er ventelister til erhvervsterapien.
 Erhvervsterapien består af 4  

 sektioner (heraf en kontorterapi og et kunstcenter). Jeg så Lindegårdsparken,  

 hvor der er 100 patienter beskæftiget.
 I Lindegårdsparken er der 4  

 faglige værksteder (udviklings- og maskinværksted og træindustri) og 4 pakke-  

 og montageværksteder.
Patienterne tjener mellem 5  

 og 25 kr i timen og er beskæftigede på halv eller fuld tid.
Arbejdstiden  

 aftales fra dag til dag.
Værkstederne er åbne fra kl. 8.00-12.00 og fra kl.  

 12.30 til kl. 16.00.
 Om de centrale beskæftigelsesmuligheder  

 bemærker jeg følgende:
For patienterne, hvoraf mange  

 er indlagt på Sct.
Hans Hospital i længere prioder, er det væsentligt, at der  

 er gode og varierede beskæftigelsestilbud, som patienterne finder  

 meningsfulde.
De centrale erhvervs- og  

 ergoterapier giver patienterne større valgmuligheder end f.eks. mindre  

 terapier  

 på afsnittene.
Samtidig får patienterne den meget væsentlige afveksling i  

 hverdagens rytme og miljø, som følger af at kunne opholde sig uden for  

 patientafsnittene.
 Jeg finder det derfor af  

 afgørende betydning, at disse terapier opretholdes.
