 I henhold til § 3, stk. 1, i lov nr. 572 af 19. december 1985 om  

 offentlighed i forvaltningen og efter forhandling med justitsministeren  

 fastsættes:
 § 1.  Lov om offentlighed i forvaltningen gælder ikke  

 for Industrialiseringsfonden for Udviklingslandene, der er oprettet ved lov  

 om internationalt udviklingssamarbejde, jf. lovbekendtgørelse nr. 285 af 1.  

 april 1976.
 § 2.  Bekendtgørelsen træder i kraft dagen efter  

 offentliggørelsen i Lovtidende.
