I meddelelsen præciseres, hvordan dispensationsordningerne for rug og  

 hvede administreres af Statsfrøkontrollen.
Dispensationerne er givet  

 tidligere ved meddelelserne 117-87 og 119-87.
Statsfrøkontrollens meddelelse 117-87 af 18. september 1987 og 119-87 af  

 1. oktober 1987 om dispensationer for spireevne har givet anledning til en  

 del spørgsmål fra sædekornsproducenterne.
Disse spørgsmål har været drøftet  

 på møde i Frøkontrolkommissionens Kontaktudvalg for Sædekorn.
I det følgende  

 præciseres, hvordan dispensationsordningerne vil blive administreret.
Hvilke partier kan betragtes som solgt under dispensationen Det enkelte firma kan vælge, hvilke af deres producerede partier, der  

 ønskes henholdt under dispensationsordningerne.
Dette gælder også partier,  

 der ved salget ikke kan være tillægsmærket som angivet under punkt 2 i  

 meddelelserne 117-87 og 119-87. Her skal det dog pr. brev meddeles hver  

 enkelt køber af partiet, at partiet har været solgt med dispensation for  

 spireevne ned til 82 pct., latitude 7. Kopier af disse breve med oplysning om  

 navn og adresse på endelig køber samt partiets referencenummer og den solgte  

 mængde skal sendes til Statsfrøkontrollen.
Ved brug af denne fremgangsmåde  

 kan partier, der er produceret og solgt, før dispensationerne blev sat i  

 værk, også omfattes af dispensationerne.
Hvis et parti, der ikke har været tillægsmærket, sælges gennem  

 mellemhandler, kan dette kun omfattes af dispensationerne, hvis  

 mellemhandleren indvilger i at sende breve med oplysninger om tilsvarende  

 tillægsmærkning til hver enkel endelig køber.
Statsfrøkontrollen skal også  

 her - enten direkte fra mellemhandler eller gennem producenten - have kopi af  

 brevene.
Det skal understreges, at det er producentens ansvar, at  

 Statsfrøkontrollen får tilsendt de krævede oplysninger.
Den kvote, det enkelte firma har fået tildelt til salg under dispensation,  

 må normalt ikke overskrides.
De til dato færdige spireresultater tyder  

 imidlertid på, at Danmarks samlede kvote til salg under dispensation er fuldt  

 tilstrækkelig.
Derfor kan det - efter aftale med Statsfrøkontrollen -  

 eventuelt tillades, at et firma får et tillæg til den tildelte kvote, hvis  

 der er behov for dette.
Fastsættelse af erstatning For partier, der godkendes som værende solgt under dispensationen, skal  

 der betales erstatning op til 82 pct., hvis spireevnen er under 75 pct.
For  

 partiet solgt uden for dispensationen sker erstatningsudbetaling som hidtil  

 op til 91 pct., hvis spireevnen er under 85 pct.
 Hvis et parti er solgt delvis under og uden for dispensationsordningen,  

 kan det komme på tale - med hensyn til erstatning - at dele partier  

 henholdsvis under og uden for dispensationsordningen.
Opgørelser til Statsfrøkontrollen For at lette Statsfrøkontrollens administration med dispensationerne  

 henstilles det, at der hurtigst muligt sendes en opgørelse til  

 Statsfrøkontrollen over, hvilke partier/delpartier af rug og hvede der er  

 solgt henholdsvis under og uden for dispensationen.
