Nr LSF 242 Forslag til Lov om ændring af lov om sømandsskat (Konsekvensændringer som  

 følge af skattereformen m.v.) Fremsat af ministeren for skatter afgifter den 23. april 1986 § 1 I lov om sømandsskat, jfr. lovbekendtgørelse nr. 168 af 22. april 1985, foretages følgende ændringer:
1. I § 1, 2. pkt., udgår », samt folkepensionsbidrag og bidrag til dagpengefonden«.
 2. § 4, stk. 1, sidste pkt., ophæves.
 3. § 5 affattes således:
»§ 5. Ved opgørelsen af indtægten om bord kan sømanden begære fradrag for de i § 6 c, stk. 1, nævnte udgifter, i det omfang 1. udgifterne omfatter udgifter som nævnt i personskattelovens § 3, stk. 2, og underskud ved selvstændig erhvervsvirksomhed som nævnt i virksomhedsskattelovens § 13 og 2. disse udgifter og underskud ikke kan rummes i indtægt i land som omfattet af personskattelovens § 3, stk. 1, og positiv kapitalindkomst, jfr. samme lovs § 4.«.
4. Overskriften over § 7: »Beregning af sømandsskat«, indsættes efter § 5 og udgår over § 7.
 5. § 6 affattes således:
»§ 6. Sømandsskatten beregnes på grundlag af den månedlige indtægt om bord afrundet nedad til nærmeste kronebeløb, der kan deles med 50. Skatten beregnes efter følgende satser:
Stk. 2. De i stk. 1 nævnte indkomstbeløb reguleres efter personskattelovens § 20. Det beløb, som fremkommer ved reguleringen, afrundes dog opad til nærmeste kronebeløb, som kan deles med 50.«.
 6. Efter § 6 indsættes som ny paragraf:
»§ 6 a.
Den beregnede sømandsskat nedsættes med skatteværdien af et fast månedligt fradrag (sømandsfradraget) på 995 kr.
 Sømandsfradraget træder i stedet for:
1. de i ligningslovens § 9, stk. 1, §§ 9 B - 9 D og § 13 nævnte fradrag og 2. fradrag for udgifter til arbejdsløshedsforsikring efter § 49, stk. 1, i lov om beskatning af pensionsordninger m.v.
Stk. 2. Selv om sømanden kan godtgøre, at de udgifter, som sømandsfradraget træder i stedet for, tilsammen udgør et større beløb end sømandsfradraget, kan det overskydende beløb ikke fradrages.
Stk. 3. For sømænd, som sejler i udenrigsfart, nedsættes den beregnede sømandsskat med skatteværdien af et særligt fradrag (udenrigsfartfradraget) ud over sømandsfradraget.
Fradraget udgør 1.400 kr. om måneden.
Stk. 4. Den beregnede sømandsskat nedsættes endvidere med skatteværdien af den afgift, som påhviler sømanden efter lov om velfærdsforanstaltninger for søfarende.
Stk. 5. Den beregnede sømandsskat nedsættes endelig med skatteværdien af et fradrag på 3 pct. af den månedlige indtægt om bord, jfr. §§ 4 og 5. Fradraget kan dog højst udgøre 320 kr. om måneden.
Beløbet på 320 kr. reguleres efter personskattelovens § 20. Det beløb, som fremkommer ved reguleringen, afrundes dog opad til nærmeste kronebeløb, som kan deles med 10.«.
 7. Efter § 6 indsættes som ny paragraf:
»§ 6 b.
Skatteværdien af de i § 6 a nævnte fradrag opgøres som en procentdel af fradragene.
Ved opgørelsen anvendes den laveste beskatningsprocent efter skalaen i § 6, stk. 1.«.
 8. Efter § 6 indsættes som ny paragraf:
»§ 6 c.
Fradragsberettigede udgifter, som ikke er nævnt i § 4, stk.
1, eller § 6 a, skal fortrinsvis fradrages i indtægt i land, bortset fra aktieudbytte m.v., der er omfattet af afsnit VI i kildeskatteloven.
Har sømanden ikke sådanne indtægter i land, eller overstiger udgifterne af den her omhandlede art disse indtægter i land, kan sømanden begære fradrag for skatteværdien af udgifterne, henholdsvis den overskydende del heraf, i den beregnede sømandsskat.
Ved opgørelsen af skatteværdien finder reglen i § 6 b tilsvarende anvendelse.
Det er dog en forudsætning, at de årlige udgifter, henholdsvis den overskydende del heraf, udgør mindst 500 kr.
Fradraget udgør for den enkelte måned en tiendedel af skatteværdien af det årlige beløb.
Forøges de udgifter, der har begrundet fradraget, med mindst 500 kr. i lønningsåret, kan sømanden begære fradraget forhøjet.
Nedsættes udgifterne med mindst 500 kr. i lønningsåret, eller bortfalder de helt, skal sømanden gøre anmeldelse herom.
Stk. 2. I det omfang de i stk. 1 nævnte udgifter helt eller delvis er fradraget i indtægten om bord efter § 5, nedsættes grundlaget for beregning af skatteværdien efter stk. 1 med et tilsvarende beløb.«.
 9. § 7 affattes således:
»§ 7. Den efter §§ 6 - 6 c beregnede sømandsskat nedsættes med en procentdel af personfradragets grundbeløb, jfr. stk. 2. Ved nedsættelsen anvendes den laveste beskatningsprocent efter skalaen i § 6, stk. 1.
 Stk. 2. Personfradragets grundbeløb er på 2.380 kr. månedlig.
Grundbeløbet reguleres efter personskattelovens § 20. Det beløb, der fremkommer ved reguleringen, afrundes dog opad til nærmeste kronebeløb, som kan deles med 10.
Stk. 3. Under samme betingelser som angivet i personskattelovens § 10, stk. 2, 1. og 3. pkt., nedsættes den beregnede sømandsskat under anvendelse af et personfradrag, hvis grundbeløb er 2.620 kr.
månedlig.
Er den sømandsbeskattede ved indkomstårets udløb ikke samlevende med en ægtefælle, eller er ægteskab indgået i indkomstårets løb, udgør grundbeløbet dog 4.650 kr.
Reglen i 2.
pkt. gælder tillige for kvinder, der ved udgangen af kalenderåret 1984 var enlige og fyldt 62 år.
De nævnte grundbeløb reguleres og afrundes som anført i stk. 2, 2. og 3. pkt.
Stk. 4. For personer, som ved lønningsårets udløb ikke er fyldt 18 år og ikke har indgået ægteskab, udgør personfradragets grundbeløb 1.700 kr. månedlig.
Grundbeløbet reguleres og afrundes som anført i stk. 2, 2. og 3. pkt.
Stk. 5. § 10, stk. 4, i personskatteloven om overførsel af personfradrag finder tilsvarende anvendelse ved beregningen af sømandsskat.
Dog kan personfradrag efter stk. 1, 2 og 3 til den sømandsbeskattede ikke overføres til dennes ægtefælle.
Stk. 6. Kildeskattelovens § 25 A, stk. 3, 4 og 5, om beskatningen af medarbejdende ægtefælle gælder ikke, hvis en af ægtefællerne i det pågældende lønningsår har været ansat til tjeneste om bord.
Stk. 7. Ministeren for skatter og afgifter fastsætter regler om beregning af sømandsskat og skat af indkomst i land i tilfælde, hvor personfradrag overføres til den sømandsbeskattede efter stk.
 5.«.
10. I § 8, stk. 1, sidste pkt., ændres »§ 5, stk. 3, og om fradrag i skatten efter § 7, stk. 6, § 7, stk. 7, 1. pkt., jfr. § 7, stk.
10, § 7, stk. 9,» til: »§ 5, og om regulering af skatten efter §  

 6 c, § 7, stk. 3 og stk. 4, § 7, stk. 5, 1. pkt., jfr. § 7, stk.
 7,».
11. I § 9, 3. pkt., ændres »§ 5, stk. 1 og stk. 4, samt § 7, stk. 4 og stk. 5,» til: »§ 6 a samt § 7, stk. 1 og stk. 2,».
 12. I § 10, stk. 1, ændres i 3. pkt. »§ 5, stk. 3« til: »§  

 5,» og 4.
 pkt. affattes således:
»Fremgår det af sømandens sømandsskattekort, at der skal ske regulering i henhold til § 6 c, § 7, stk. 3, 4 og 5, og § 15, stk. 1, nr. 3, reguleres den beregnede sømandsskat med det på sømandsskattekortet angivne beløb.«.
13. I § 10, stk. 1, sidste pkt., ændres »§ 5, stk. 3, og uden fradrag i skatten efter § 7, stk. 6, § 7, stk. 7, 1. pkt., jfr. § 7, stk. 10, § 7, stk. 9,» til: »§ 5, og uden regulering af  

 skatten efter § 6 c, § 7, stk. 3 og stk. 4, § 7, stk. 5, 1. pkt., jfr. § 7, stk. 7,».
 14. § 14, stk. 1, affattes således:
»Sømænd medtages ved skatteansættelsen efter de almindelige regler herom.
Den skattepligtige indkomst opgøres som summen af sømandens samlede indtægt om bord, jfr. § 4, og i land, uanset om indtægten i land er erhvervet i tiden før, under eller efter tjenesten om bord.
Ved opgørelsen af den skattepligtige indkomst i forbindelse med beregning af den almindelige indkomstskat til staten, jfr.
personskattelovens § 6, indkomstskatten til amtskommunen, indkomstskatten til kommunen og den kirkelige afgift fragår dog de i § 6 a, stk. 1, 3 og 4, nævnte fradragsbeløb ved opgørelsen af sømandens samlede indtægt om bord.«.
15. I § 15, stk. 1, 1. pkt., udgår »folkepensionsbidrag, bidrag til dagpengefonden,».
16. I § 15, stk. 1, nr. 3, ændres »§ 36 i kildeskatteloven« til:  

 »§ 9 i personskatteloven« og »§§ 37 og 37 B« til: »§  

 10«.
 17. I § 17, stk. 1, ændres »§ 5, stk. 3,» til: »§ 5,»  

 og »§ 7, stk.
6, § 7, stk. 7, 1. pkt., jfr. § 7, stk. 10, § 7, stk. 9,» til:  

 »§ 6 c, § 7, stk. 3 og stk. 4, § 7, stk. 5, 1. pkt., jfr. § 7, stk.
 7,».
 18. § 18, stk. 2, affattes således:
»Stk. 2. Ved beskatning efter stk. 1 finder reglerne i § 4, stk. 1 og 3, tilsvarende anvendelse.
Ved beregning af den almindelige indkomstskat til staten, indkomstskatten til amtskommunen, indkomstskatten til kommunen og den kirkelige afgift finder endvidere reglen i § 6 a, stk. 3, tilsvarende anvendelse.«.
 19. I § 20, stk. 1, ændres »§ 7, stk. 1« til: »§ 6, stk.  

 1«.
 20. § 20, stk. 2, affattes således:
»Stk. 2. Ved opgørelse af indtægten om bord finder bestemmelserne i § 4 tilsvarende anvendelse.
Den beregnede sømandsskat efter stk. 1 nedsættes med skatteværdien af de i § 6 a nævnte fradrag.
Endvidere nedsættes den beregnede sømandsskat med skatteværdien af et fast månedligt fradrag på 300 kr.
Skatteværdien opgøres som en procentdel af fradraget ved anvendelse af den laveste beskatningsprocent efter skalaen i stk. 1.«.
21. I § 20, stk. 3, ændres i 1. pkt. »§ 7, stk. 2, 3 og 4« til:  

 »§ 6, stk. 2, og § 7, stk. 1 og 4«, og 2. pkt. udgår.
 22. Efter § 21 indsættes som ny paragraf:
»§ 21 a.
Udgør den for lidt betalte sømandsskat mere end 1.000 kr., forfalder beløbet til betaling i 3 månedlige rater, første gang i måneden efter den måned, hvori sømandsskattekontoret har udskrevet berigtigelsen eller årsopgørelsen.
I særlige tilfælde kan sømandsskattekontoret efter ansøgning fra den sømandsbeskattede dog tillade, at den for lidt betalte sømandsskat afdrages over en længere periode end de nævnte 3 måneder.
Stk. 2. For lidt betalt sømandsskat opkræves først, når den inden for et lønningsår udgør mindst 100 kr.
Dog sker opkrævning senest i forbindelse med udskrivning af årsopgørelse for det pågældende år.
Stk. 3. Ministeren for skatter og afgifter kan fastsætte nærmere regler om den ratevise opkrævning af for lidt betalt sømandsskat.«.
 23. I § 23 a, nr. 2, ændres »§ 5, stk. 3« til: »§ 5 og § 6  

 c, stk.
 1« og »200« til: »500«.
 24. I § 28, stk. 2, ændres »28.700« til: »37.800«.
 25. § 28, stk. 3, affattes således:
»Stk. 3. Det i stk. 2 nævnte beløb på 37.800 kr. reguleres efter personskattelovens § 20. Det beløb, som fremkommer ved reguleringen, afrundes opad til nærmeste kronebeløb, som kan deles med 100.«.
 26. § 28, stk. 5 og 6, ophæves.
27. I § 28, stk. 7, der bliver stk. 5, udgår », bortset fra det beløb, der i medfør af stk. 6 betragtes som dagpengebidrag,».
§ 2 Stk. 1. Loven har virkning fra og med lønningsåret 1987.
Stk. 2. Sømandsskattelovens § 21 a, stk. 1, som indsat ved lovens § 1, nr. 22, har virkning for de berigtigelser eller årsopgørelser, der udfærdiges af sømandsskattekontoret efter 31. december 1986.
Stk. 3. Personfradrag efter sømandsskattelovens § 7, stk. 4, som affattet ved lovens § 1, nr. 9, fastsættes for lønningsåret 1987 til 1.880 kr. månedlig.
Stk. 4. § 26, stk. 5, i personskatteloven om forhøjelser af personfradrag for indkomstårene 1987 og 1988 finder tilsvarende anvendelse ved beregningen af sømandsskat for lønningsårene 1987 og 1988.
Oprindeligt fremsat lovforslag Blad nr 785 § 1 I lov om sømandsskat, jfr. lovbekendtgørelse nr. 168 af 22. april 1985, foretages følgende ændringer:
1. I § 1, 2. pkt., udgår: », samt folkepensionsbidrag og bidrag til dagpengefonden«.
 2. § 4, stk. 1, sidste pkt., ophæves.
 3. § 5 affattes således:
»§ 5. Ved opgørelsen af indtægten om bord kan sømanden begære fradrag for de i § 6 c, stk. 1, nævnte udgifter, i det omfang udgifterne omfatter 1. udgifter som nævnt i personskattelovens § 3, stk. 2, og underskud ved selvstændig erhvervsvirksomhed som nævnt i virksomhedsskattelovens § 13, og 2. disse udgifter og underskud ikke kan rummes i indtægt i land.
Stk. 2. Ved indtægt i land efter stk. 1 forstås indtægt som omfattet af personskattelovens § 3, stk. 1, og positiv kapitalindkomst, jfr. samme lovs § 4.«.
4. Overskriften over § 7 »Beregning af sømandsskat« indsættes  

 efter § 5 og udgår over § 7.
 5. § 6 affattes således:
»§ 6. Sømandsskatten beregnes på grundlag af den månedlige indtægt om bord afrundet nedad til nærmeste kronebeløb, der kan deles med 50. Skatten beregnes efter følgende satser:
Stk. 2. De i stk. 1 nævnte indkomstbeløb reguleres efter personskattelovens § 20. Det beløb, som fremkommer ved reguleringen, afrundes dog opad til nærmeste kronebeløb, som kan deles med 50.«.
 6. Efter § 6 indsættes som ny paragraf:
»§ 6 a.
Den beregnede sømandsskat nedsættes med skatteværdien af et fast månedligt fradrag (sømandsfradraget) på 995 kr.
 Sømandsfradraget træder i stedet for:
1. de i ligningslovens § 9, stk. 1, §§ 9 B - 9 D og § 13 nævnte fradrag, og 2. fradrag for udgifter til arbejdsløshedsforsikring efter § 49, stk. 1, i lov om beskatning af pensionsordninger m.v.
Stk. 2. Selv om sømanden kan godtgøre, at de udgifter, som sømandsfradraget træder i stedet for, tilsammen udgør et større beløb end sømandsfradraget, kan det overskydende beløb ikke fradrages.
Stk. 3. For sømænd, som sejler i udenrigsfart, nedsættes den beregnede sømandsskat med skatteværdien af et særligt fradrag (udenrigsfartfradraget) ud over sømandsfradraget.
Fradraget udgør 1.400 kr. om måneden.
Stk. 4. Den beregnede sømandsskat nedsættes endvidere med skatteværdien af den afgift, som påhviler sømanden efter lov om velfærdsforanstaltninger for søfarende.
Stk. 5. Den beregnede sømandsskat nedsættes endelig med skatteværdien af et fradrag på 3 pct. af den månedlige indtægt om bord, jfr. §§ 4 og 5. Fradraget kan dog højst udgøre 320 kr. om måneden.
Beløbet på 320 kr. reguleres efter personskattelovens § 20. Det beløb, som fremkommer ved reguleringen, afrundes dog opad til nærmeste kronebeløb, som kan deles med 10.«.
 7. Efter § 6 indsættes som ny paragraf:
»§ 6 b.
Skatteværdien af de i § 6 a nævnte fradrag opgøres som en procentdel af fradragene.
Ved opgørelsen anvendes den laveste beskatningsprocent efter skalaen i § 6, stk. 1.«.
 8. Efter § 6 indsættes som ny paragraf:
»§ 6 c.
Fradragsberettigede udgifter, som ikke er nævnt i § 4, stk.
1, eller § 6 a, skal fortrinsvis fradrages i indtægt i land, bortset fra aktieudbytte m.v., der er omfattet af afsnit VI i kildeskatteloven.
Har sømanden ikke sådanne indtægter i land, eller overstiger udgifterne af den her omhandlede art disse indtægter i land, kan sømanden begære fradrag for skatteværdien af udgifterne, henholdsvis den overskydende del heraf, i den beregnede sømandsskat.
Ved opgørelsen af skatteværdien finder reglen i § 6 b tilsvarende anvendelse.
Det er dog en forudsætning, at de årlige udgifter, henholdsvis den overskydende del heraf, udgør mindst 500 kr.
Fradraget udgør for den enkelte måned en tiendedel af skatteværdien af det årlige beløb.
Forøges de udgifter, der har begrundet fradraget, med mindst 500 kr. i lønningsåret, kan sømanden begære fradraget forhøjet.
Nedsættes udgifterne med mindst 500 kr. i lønningsåret, eller bortfalder de helt, skal sømanden gøre anmeldelse herom.
Stk. 2. I det omfang de i stk. 1 nævnte udgifter helt eller delvis er fradraget i indtægten om bord efter § 5, nedsættes grundlaget for beregning af skatteværdien efter stk. 1 med et tilsvarende beløb.«.
 9. § 7 affattes således:
»§ 7. Den efter §§ 6 - 6 c beregnede sømandsskat nedsættes med en procentdel af personfradragets grundbeløb, jfr. stk. 2. Ved nedsættelsen anvendes den laveste beskatningsprocent efter skalaen i § 6, stk. 1.
 Stk. 2. Personfradragets grundbeløb er på 2.380 kr. månedlig.
Grundbeløbet reguleres efter personskattelovens § 20. Det beløb, der fremkommer ved reguleringen, afrundes dog opad til nærmeste kronebeløb, som kan deles med 10.
Stk. 3. Under samme betingelser som angivet i personskattelovens § 10, stk. 2, 1. og 3. pkt., nedsættes den beregnede sømandsskat under anvendelse af et personfradrag, hvis grundbeløb er 2.620 kr.
månedlig.
Er den sømandsbeskattede ved indkomstårets udløb ikke samlevende med en ægtefælle, eller er ægteskab indgået i indkomstårets løb, udgør grundbeløbet dog 4.650 kr.
Reglen i 2.
pkt. gælder tillige for kvinder, der ved udgangen af kalenderåret 1984 var enlige og fyldt 62 år.
De nævnte grundbeløb reguleres og afrundes som anført i stk. 2, 2. og 3. pkt.
Stk. 4. For personer, som ved lønningsårets udløb ikke er fyldt 18 år og ikke har indgået ægteskab, udgør personfradragets grundbeløb 1.700 kr. månedlig.
Grundbeløbet reguleres og afrundes som anført i stk. 2, 2. og 3. pkt.
Stk. 5. § 10, stk. 4, i personskatteloven om overførsel af personfradrag finder tilsvarende anvendelse ved beregningen af sømandsskat.
Dog kan personfradrag efter stk. 1, 2 og 3 til den sømandsbeskattede ikke overføres til dennes ægtefælle.
Stk. 6. Kildeskattelovens § 25 A, stk. 3, 4 og 5, om beskatningen af medarbejdende ægtefælle gælder ikke, hvis en af ægtefællerne i det pågældende lønningsår har været ansat til tjeneste om bord.
Stk. 7. Ministeren for skatter og afgifter fastsætter regler om beregning af sømandsskat og skat af indkomst i land i tilfælde, hvor personfradrag overføres til den sømandsbeskattede efter stk.
 5.«.
10. I § 8, stk. 1, sidste pkt., ændres »§ 5, stk. 3, og om fradrag i skatten efter § 7, stk. 6, § 7, stk. 7, 1. pkt., jfr. § 7, stk.
10, § 7, stk. 9,» til: »§ 5, og om regulering af skatten efter §  

 6 c, § 7, stk. 3 og stk. 4, § 7, stk. 5, 1. pkt., jfr. § 7, stk.
 7,».
11. I § 9, 3. pkt., ændres »§ 5, stk. 1 og stk. 4, samt § 7, stk. 4 og stk. 5,» til: »§ 6 a samt § 7, stk. 1 og stk. 2,».
 12. I § 10, stk. 1, ændres i 3. pkt. »§ 5, stk. 3« til: »§  

 5,» og 4.
 pkt. affattes således:
»Fremgår det af sømandens sømandsskattekort, at der skal ske regulering i henhold til § 6 c, § 7, stk. 3, 4 og 5, og § 15, stk. 1, nr. 3, reguleres den beregnede sømandsskat med det på sømandsskattekortet angivne beløb.«.
13. I § 10, stk. 1, sidste pkt., ændres »§ 5, stk. 3, og uden fradrag i skatten efter § 7, stk. 6, § 7, stk. 7, 1. pkt., jfr. § 7, stk. 10, § 7, stk. 9,» til: »§ 5, og uden regulering af  

 skatten efter § 6 c, § 7, stk. 3 og stk. 4, § 7, stk. 5, 1. pkt., jfr. § 7, stk. 7,».
 14. § 14, stk. 1, affattes således:
»Sømænd medtages ved skatteansættelsen efter de almindelige regler herom.
Den skattepligtige indkomst opgøres som summen af sømandens samlede indtægt om bord, jfr. § 4, og i land, uanset om indtægten i land er erhvervet i tiden før, under eller efter tjenesten om bord.
Ved opgørelsen af den skattepligtige indkomst i forbindelse med beregning af den almindelige indkomstskat til staten, jfr.
personskattelovens § 6, indkomstskatten til amtskommunen, indkomstskatten til kommunen og den kirkelige afgift fragår dog de i § 6 a, stk. 1, 3 og 4, nævnte fradragsbeløb ved opgørelsen af sømandens samlede indtægt om bord.«.
15. I § 15, stk. 1, 1. pkt., udgår »folkepensionsbidrag, bidrag til dagpengefonden,».
16. I § 15, stk. 1, nr. 3, ændres »§ 36 i kildeskatteloven« til:  

 »§ 9 i personskatteloven« og »§§ 37 og 37 B« til: »§  

 10«.
 17. I § 17, stk. 1, ændres »§ 5, stk. 3,» til: »§ 5,»  

 og »§ 7, stk.
6, § 7, stk. 7, 1. pkt., jfr. § 7, stk. 10, § 7, stk. 9,» til:  

 »§ 6 c, § 7, stk. 3 og stk. 4, § 7, stk. 5, 1. pkt., jfr. § 7, stk.
 7,».
 18. § 18, stk. 2, affattes således:
»Stk. 2. Ved beskatning efter stk. 1 finder reglerne i § 4, stk. 1 og 3, tilsvarende anvendelse.
Ved beregning af den almindelige indkomstskat til staten, indkomstskatten til amtskommunen, indkomstskatten til kommunen og den kirkelige afgift finder endvidere reglen i § 6 a, stk. 3, tilsvarende anvendelse.«.
 19. I § 20, stk. 1, ændres »§ 7, stk. 1« til: »§ 6, stk.  

 1«.
 20. § 20, stk. 2, affattes således:
»Stk. 2. Ved opgørelse af indtægten om bord finder bestemmelserne i § 4 tilsvarende anvendelse.
Den beregnede sømandsskat efter stk.
 1, nedsættes med skatteværdien af de i § 6 a nævnte fradrag.
Endvidere nedsættes den beregnede sømandsskat med skatteværdien af et fast månedligt fradrag på 300 kr.
Skatteværdien opgøres som en procentdel af fradraget ved anvendelse af den laveste beskatningsprocent efter skalaen i stk. 1.«.
21. I § 20, stk. 3, ændres i 1. pkt. »§ 7, stk. 2, 3 og 4« til:  

 »§ 6, stk. 2 og § 7, stk. 1 og 4« og 2. pkt. udgår.
 22. Efter § 21 indsættes som ny paragraf:
»§ 21 a.
Udgør den for lidt betalte sømandsskat mere end 1.000 kr., forfalder beløbet til betaling i 3 månedlige rater, første gang i måneden efter den måned, hvori sømandsskattekontoret har udskrevet berigtigelsen eller årsopgørelsen.
I særlige tilfælde kan sømandsskattekontoret efter ansøgning fra den sømandsbeskattede dog tillade, at den for lidt betalte sømandsskat afdrages over en længere periode end de nævnte 3 måneder.
Stk. 2. For lidt betalt sømandsskat opkræves først, når den inden for et lønningsår udgør mindst 100 kr.
Dog sker opkrævning senest i forbindelse med udskrivning af årsopgørelse for det pågældende år.
Stk. 3. Ministeren for skatter og afgifter kan fastsætte nærmere regler om den ratevise opkrævning af for lidt betalt sømandsskat.«.
23. I § 23 a, nr. 2, ændres »§ 5, stk. 3« til: »§ 5, stk.  

 1, og § 6 c, stk. 1« og »200« til: »500«.
 24. I § 28, stk. 2, ændres »28.700« til: »37.800«.
 25. § 28, stk. 3, affattes således:
»Stk. 3. Det i stk. 2 nævnte beløb på 37.800 kr. reguleres efter personskattelovens § 20. Det beløb, som fremkommer ved reguleringen, afrundes opad til nærmeste kronebeløb, som kan deles med 100.«.
 26. § 28, stk. 5 og 6, ophæves.
27. I § 28, stk. 7, der bliver stk. 5, udgår », bortset fra det beløb, der i medfør af stk. 6 betragtes som dagpengebidrag,».
§ 2 Stk. 1. Loven har virkning fra og med lønningsåret 1987.
Stk. 2. Sømandsskattelovens § 21 a, stk. 1, som indsat ved lovens § 1, nr. 22, har virkning for de berigtigelser eller årsopgørelser, der udfærdiges af sømandsskattekontoret efter 31. december 1986.
Stk. 3. Personfradrag efter sømandsskattelovens § 7, stk. 4, som affattet ved lovens § 1, nr. 9, fastsættes for lønningsåret 1987 til 1.880 kr. månedlig.
Stk. 4. § 26, stk. 5, i personskatteloven om forhøjelser af personfradrag for indkomstårene 1987 og 1988 finder tilsvarende anvendelse ved beregningen af sømandsskat for lønningsårene 1987 og 1988.
BEMÆRKNINGER TIL LOVFORSLAGET Indledning.
Lovforslaget indeholder en række konsekvensændringer til sømandsskatteloven som følge af aftalen af 19. juni 1985 mellem regeringspartierne, Socialdemokratiet og Det radikale Venstre om en skattereform.
Endvidere indeholder lovforslaget ændrede regler om ratevis betaling af for lidt betalt sømandsskat, jfr.
 lovforslagets § 1, nr. 22.
 Sømandsskatteordningen blev i sin tid gennemført med virkning fra 1.
januar 1959 på baggrund af en rekommendation fra Nordisk Råd i 1954. I rekommendationen blev det anbefalet at indgå en konvention om fælles regler i de nordiske lande for skattens beregning og opkrævning hos sømænd.
Det såkaldte Philipudvalg har i sin betænkning nr. 828, 1977 om rationalisering og planlægning i skatteadministrationen peget på en række administrative ulemper ved sømandsskatteordningen.
Bl.a.
på denne baggrund blev der i 1983 nedsat en fællesnordisk arbejdsgruppe på embedsmandsplan med henblik på at gennemgå sømandsskatteordningerne i de nordiske lande, klarlægge eventuelle utilsigtede virkninger af de gældende ordninger samt drøfte muligheden for en revision af reglerne.
Arbejdsgruppen afleverede i 1984 en ikke offentliggjort rapport, hvori det som et resultat af arbejdsgruppens undersøgelser bliver påpeget, at væsentlige fordele vil kunne opnås, såfremt sømandsskatteordningerne i de nordiske lande ophæves, og sømændene inddrages under det almindelige kildeskattesystem i land.
Efterfølgende har Finland i 1985 afviklet sømandsskatteordningen, medens en afvikling for øjeblikket er under overvejelse i Sverige.
Det har været en nærliggende tanke for regeringen at overveje en afvikling af sømandsskatteordningen her i landet i forbindelse med gennemførelsen af skattereformen.
Men det har ikke været muligt inden for den forholdsvis stramme tidsplan for reformarbejdet at afse tilstrækkelige ressourcer i skattedepartementet til at inddrage sømandsskatteordningen i reformarbejdet.
Regeringen er dog indstillet på at overveje mulighederne for en afvikling af det administrativt tungt arbejdende sømandsskattesystem, således at sømændene fremover i princippet bliver undergivet samme skatteregler, som gælder for skattepligtige personer i land.
Et lovforslag herom vil i givet fald først kunne foreligge i løbet af den kommende folketingssamling, og en afvikling af sømandsskatteordningen vil dermed tidligst kunne få virkning fra og med indkomståret 1988. Forinden et eventuel lovforslags fremsættelse vil der blive optaget forhandlinger med rederiforeningerne og de søfarendes organisationer.
Det skal bemærkes, at sømandsskatten indbragte et provenu på ca. 600 mill.
 kr. for finansåret 1985.
Nærværende lovforslag indeholder derfor alene bestemmelser, der skal tilpasse beskatningen af indtægten om bord til de hovedprincipper, der er gennemført med skattereformen vedrørende beskatning af indtægt i land.
 Gældende regler.
Sømandsskatten er i princippet en definitiv kildeskat med kalendermåneden som skattepligtsperiode, og hvor man ved opgørelsen af indtægten om bord indrømmer en række standardiserede fradrag.
Skatten beregnes af skibets fører på rederiets vegne på grundlag af sømandens skattekort og efter særlige skattetabeller, der udfærdiges af sømandsskattekontoret.
Skatten opkræves ved tilbageholdelse i indtægten om bord.
Indtægten om bord omfatter løn eller andet arbejdsvederlag, herunder værdien af fri kost m.v., som en sømand erhverver i forbindelse med sit arbejde om bord, jfr. lovens § 2, nr. 5.
Sømandsskatteordningen bygger på det særlige »10 måneders  

 system«, hvorefter såvel skatteskalaen som fradragene er baseret på den forudsætning, at sømænd gennemsnitlig kun har indtægt om bord i 10 af årets måneder.
Sømænd, der er fuldt skattepligtige i henhold til kildeskattelovens § 1 (danske sømænd) samt sømænd hjemmehørende på Færøerne, i Grønland eller i et af de øvrige nordiske lande (nordiske sømænd) er omfattet af lovens kapitel II, medens andre sømænd (udenlandske sømænd) er omfattet af lovens kapitel III.
Ved opgørelse af indtægten om bord for danske og nordiske sømænd (kap.
II sømænd) indrømmes en række fradrag i indtægten, før skatten beregnes.
Dette gælder for det første de i lovens § 4, stk. 1, nævnte udgifter, herunder sømandens bidrag til en pensionsordning m.v. samt den afgift, som påhviler sømanden efter lov om velfærdsforanstaltninger for søfarende (velfærdsbidraget).
For det andet indrømmes et særligt fradrag (sømandsfradraget) på 995 kr. om måneden.
Sømandsfradraget træder i stedet for lønmodtagerfradraget og 2.000 kr.s fradraget for livsforsikringer m.v. i henhold til pensionsbeskatningslovens § 50. Sømanden kan således ikke fradrage de faktiske afholdte udgifter, jfr. lovens § 5, stk. 1 og 2.
For sømænd, som sejler i udenrigsfart, indrømmes der ud over sømandsfradraget et særligt fradrag (udenrigsfartfradraget), som udgør 1.400 kr. om måneden, jfr. lovens § 5, stk. 4.
Endelig kan ved opgørelsen af indtægten om bord fradrages andre fradragsberettigede udgifter, som ikke er nævnt i sømandsskatteloven, og som ikke kan rummes i indtægter i land, jfr. lovens § 5, stk. 3. Det månedlige fradrag i indtægten om bord for de nævnte fradragsberettigede udgifter i land udgør en tiendedel af det årlige udgiftsbeløb, jfr. det tidligere nævnte 10 måneders system.
Sømandsfradraget, udenrigsfartfradraget samt velfærdsbidraget er indarbejdet i skattetabellerne.
Det månedlige fradrag vedrørende udgifter i land fremgår af sømandens skattekort.
Skatten af den månedlige indtægt om bord efter de nævnte fradrag beregnes i henhold til sømandsskatteskalaen i lovens § 7, stk. 1.
Skalaen er en enhedsskala og er i lighed med statsskatteskalaen i land en progressiv rateskala med 3 trin.
Indkomsttrinene i statsskatteskalaen er som nævnt overført til sømandsskatteskalaen under hensyn til sømandsskattelovens 10 måneders system.
Skatteprocenterne i sømandsskatteskalaen er fastsat således, at beskatningsniveauet om bord ligger noget lavere end beskatningsniveauet i land for en skatteyder i en gennemsnitskommune.
Den beregnede sømandsskat nedsættes med skatteværdien af personfradraget ved anvendelse af laveste beskatningsprocent i sømandsskatteskalaen, jfr. lovens § 7, stk. 4 og 5. Det månedlige personfradrag svarer til en tiendedel af det tilsvarende personfradrag i en gennemsnitskommune i land.
Det almindelige personfradrag er indregnet i skattetabellerne.
I forbindelse med de forhøjede personfradrag for pensionister m.v., jfr. lovens § 7, stk. 6 og 9, er skatteværdien af forskelsbeløbet påført sømandsskattekortet.
Det samme gør sig gældende vedrørende overførsel af personfradrag fra ægtefælle til den sømandsbeskattede, jfr. lovens § 7, stk. 7.
Har sømanden haft indtægter i land, medtages den pågældende ved skatteansættelsen efter de almindelige regler herom.
Den skattepligtige indkomst opgøres som summen af sømandens samlede indtægt om bord og i land, jfr. lovens § 14. Efter lovens § 15 beregnes skatten, som sømanden skal betale af indtægten i land, som den andel af skatten af den samlede skattepligtige indkomst, der svarer til forholdet mellem indtægten i land og den samlede skattepligtige indkomst.
Indtægten om bord for udenlandske sømænd (kap.
III sømænd) opgøres med udgangspunkt i de regler, der gælder for kap.
II sømænd.
Kap.
III sømanden indrømmes dog ikke fradrag for udgifter i land i modsætning til danske og nordiske sømænd.
Til gengæld indrømmes der de udenlandske sømænd et fast månedligt fradrag på 300 kr. ud over sømandsfradraget og udenrigsfartfradraget, jfr. lovens § 20, stk. 2. De nævnte fradrag er indregnet i skattetabellerne for kap.
 III sømænd.
Skatten for kap.
III sømænd beregnes efter en skatteskala, der på hvert indkomsttrin er 3 procentpoints lavere end procentsatserne i skalaen for kap.
II sømænd, jfr. lovens § 20, stk. 1. Den beregnede sømandsskat nedsættes for ugifte sømænd med skatteværdien af det almindelige personfradrag.
For gifte udenlandske sømænd nedsættes den beregnede sømandsskat med skatteværdien af to personfradrag, jfr. lovens § 20, stk. 3.
 Lovforslagets regler.
Lovforslaget indebærer dels en tilpasning af sømandsskatteskalaen og personfradrag til de ændrede regler i land, dels en omlægning af en række fradrag, som hidtil har kunnet fradrages ved opgørelsen af indtægten om bord, men som efter lovforslaget alene kan fradrages med skatteværdien i den beregnede sømandsskat.
Fradragsomlægningen svarer i princippet til, at en række fradrag i henhold til skattereformen alene kan fradrages ved opgørelsen af den skattepligtige almindelige indkomst og ikke ved opførelsen af den personlige indkomst.
For skatteydere i land indebærer skattereformen, at der ud over opgørelsen af den skattepligtige indkomst også foretages en opgørelse af den personlige indkomst og af kapitalindkomsten med henblik på beregningen af 6 og 12 pct.s skatterne.
Det vil sige, at der ifølge skattereformen foretages tre indkomstopgørelser i forbindelse med skatteberegningen.
For sømandsbeskattede vil det ikke være praktisk muligt at foretage tilsvarende opgørelser og skatteberegninger inden for rammerne af det gældende sømandsskattesystem.
Dette skyldes navnlig, at selve skatteberegningen om bord sker ved hjælp af de tidligere nævnte sømandsskattetabeller, hvori det ikke er muligt at indbygge flere indkomstbegreber.
Det foreslås derfor, at sømandsskatten fortsat beregnes på grundlag af indtægten om bord ved anvendelse af en enhedsskala i lighed med den gældende sømandsskatteskala.
Indtægten om bord opgjort efter lovforslagets regler svarer i princippet til personlig indkomst for en skatteyder i land.
Skalatrinene i den foreslåede sømandsskatteskala er fastsat således, at trinene på årsbasis svarer til de skalatrin, der i praksis vil gælde ved beregningen af skat af personlig indkomst i land i henhold til skattereformen.
Det vil sige, at skalaen fortsat består af tre indkomsttrin, hvoraf det første trin fastsættes til 13.000 kr. månedlig, andet trin fastsættes til de næste 7.000 kr.
og tredie trin begynder ved en månedlig indtægt om bord på 20.000 kr.
Skalatrinene foreslås endvidere reguleret efter bestemmelserne i personskattelovens § 20, jfr. lovforslagets § 1, nr. 5.
Ved fastsættelsen af beskatningsprocenterne i den foreslåede sømandsskatteskala er der lagt vægt på, at den samlede virkning af lovforslaget indebærer, at forholdet mellem skat beregnet efter de i land gældende regler i en gennemsnitskommune og skat beregnet i henhold til sømandsskatteloven forbliver nogenlunde uforandret efter gennemførelsen af skattereformen og nærværende lovforslag.
Beskatningsprocenterne i sømandsskatteskalaen udgør herefter ifølge lovforslaget 44 pct. på skalaens 1. trin, 55 pct. på 2. trin og 64 pct. på 3. trin.
I den gældende sømandsskatteskala er beskatningsprocenterne henholdsvis 42 pct. på 1. trin, 61 pct. på 2. trin og 68 pct. på 3. trin.
Personfradragenes grundbeløb er ifølge lovforslaget tilpasset skattereformen, således at de månedlige beløb udgør en tiendedel af personfradragene i land.
Der er i lighed med skattereformen indført et særligt personfradrag for unge under 18 år i sømandsskatteloven.
Endvidere bortfalder reglen om to personfradrag for kap.
II sømænd vedrørende enlige forsørgere med hjemmeboende børn over 17 år samt reglen om to personfradrag for gifte kap.
III sømænd, svarende til ændringerne ifølge skattereformen på dette område, jfr. lovforslagets § 1, nr. 9 og 21.
Det foreslås endelig, at der sker omlægning af fradrag i henhold til sømandsskatteloven fra fradrag i indtægten om bord til fradrag med skatteværdien i den beregnede sømandsskat i det omfang, tilsvarende fradrag eller udgifter i land alene kan fradrages ved opgørelsen af den skattepligtige indkomst og ikke ved opgørelsen af den personlige indkomst.
Skatteværdien af fradragene beregnes med den laveste skatteprocent i sømandsskatteskalaen.
Fradragsomlægningen omfatter velfærdsbidraget, sømandsfradraget, udenrigsfartfradraget samt det særlige 300 kr.s fradrag for kap.
 III sømænd, jfr. lovforslagets § 1, nr. 2, 6 og 20.
Ved overførsel af fradragsberettigede udgifter, som den sømandsbeskattede ikke kan modregne i indtægt i land, medfører lovforslaget endvidere, at de fradrag, som alene fragår i den almindelige skattepligtige indkomst ved skatteberegningen i land,overføres til fradrag med skatteværdien i den beregnede sømandsskat ved anvendelse af den laveste beskatningsprocent i sømandsskatteskalaen.
De fradrag, der på land fragår ved opgørelsen af den personlige indkomst, kan fortsat fradrages ved opgørelsen af indtægten om bord i det omfang, fradragene ikke kan rummes i indtægten i land, jfr. lovforslagets § 1, nr. 3 og 8.
Ud over omlægningen af fradrag fra fradrag i indtægten om bord til fradrag i den beregnede sømandsskat indebærer lovforslaget et nyt fradrag ved beregning af sømandsskatten svarende til 3 pct.s fradraget i ligningslovens § 8 F, som er gennemført som et led i skattereformaftalen.
Fradraget beregnes med skatteværdien af et beløb svarende til 3 pct. af den månedlige indtægt om bord dog højst 320 kr. om måneden, jfr. lovforslagets § 1, nr. 6.
Skatteværdien opgøres som nævnt ovenfor ved anvendelse af den laveste beskatningsprocent i sømandsskatteskalaen.
Der sker med de foreslåede ændringer til sømandsskatteloven alene en tilnærmelse af sømandsskattelovens regler til de ændrede beskatningsregler i land efter gennemførelsen af skattereformen.
Sømandsskattesystemet er ifølge sin indretning et isoleret skattesystem, der i princippet fungerer uafhængigt af de skatteregler, der gælder ved beskatningen i land.
Af samme grund har det ikke været teknisk muligt at foretage en fuldstændig tilpasning af sømandsskattelovens regler til de ændrede beskatningsregler i land.
Det foreslås, at lovforslaget træder i kraft fra og med lønningsåret 1987, dvs. samtidig med hovedelementerne i skattereformaftalen.
 Ændrede regler for betaling af for lidt betalt sømandsskat.
Efter den gældende bestemmelse i lovens § 21 skal en sømand, som har betalt for lidt sømandsskat, efterbetale det manglende beløb.
Efterbetalingen skal så vidt muligt ske ved tilbageholdelse i indtægten om bord ved den første lønudbetaling, efter at sømandsskattekontorets meddelelse om indeholdelse er modtaget om bord.
I praksis tillader sømandsskattekontoret dog afdragsvis betaling af efterkravet efter ansøgning fra den sømandsbeskattede, når efterkravet udgør et væsentlig beløb i forhold til den sømandsbeskattedes indtjening.
Afdragsperioden strækker sig normalt over 3 måneder, men længere afdragsperioder forekommer også.
Efterbetalingen skal som nævnt finde sted ved førstkommende lønudbetaling, hvilket har vist sig ikke altid at levne sømanden nødvendig tid til etablering af en afdragsordning med sømandsskattekontoret.
Dette gælder fortrinsvis sømænd i udenrigsfart.
Det foreslås derfor, at den gældende praksis med afdragsvis betaling for lidt betalt sømandsskat lovfæstes, jfr.
 lovforslagets § 1, nr. 22.
Det foreslås endvidere, at de ændrede regler om afdragsvis betaling af for lidt betalt sømandsskat får virkning for de berigtigelser eller årsopgørelser, der udfærdiges af sømandsskattekontoret efter 31. december 1986.
 Administrative og provenumæssige konsekvenser.
 Lovforslaget skønnes ikke at få større administrative konsekvenser.
Det er dog nødvendigt at foretage en omlægning af sømandsskattesystemet, som følge af ændringen af sømandsskatteskalaen, personfradragene og de ændrede regler for beskatningen i land.
Endvidere vil overgangen fra ansøgt afdragvis betaling til opkrævning af for lidt betalt sømandsskat i 3 rater nødvendiggøre udviklingen af nye edb-rutiner til styring og kontrol med opkrævningen m.v.
Omkostningerne til ændring af edb-systemet til udskrivning af sømandsskattetabellerne og kontrol med afregningslister m.v.
anslås til 0,7 mill. kr.
Udgifterne til udvikling af edb-rutiner til styring af den ratevis betaling af for lidt betalt sømandsskat skønnes at andrage ca. 2,1 mill. kr.
De samlede edb-udviklingsudgifter udgør herefter 2-3 mill. kr.
Hertil kommer øgede driftsudgifter på ca. 0,4 mill. kr. årligt.
Lovforslaget medfører et provenutab, der rent skønsmæssigt anslås til ca. 25 mill. kr.
Heraf vedrører ca. halvdelen kommunerne.
Provenutabet er indbefattet i de provenuskøn, der er foretaget i forbindelse med skattereformen, jfr. bemærkningerne til lovforslaget til personskatteloven (L 106).
Lov om sømandsskat er senest ændret ved lov nr. 550 af 9. november 1984, jfr.
Folketingstidende 1984-85 sp. 833, 1094, 1424, 1639; tillæg A sp. 851, tillæg B sp. 17 og tillæg C sp. 33.
Bemærkninger til de enkelte bestemmelser Til § 1 Til nr. 1 Der er tale om en konsekvensændring som følge af skattereformen, jfr.
 bemærkningerne til lovforslagets § 1, nr. 26 og 27.
Til nr. 2 I overensstemmelse med skattereformens regler om beskatning af indtægt i land omlægges værdien af en række fradrag ved beregning af sømandsskatten.
Det foreslås, at den afgift, som påhviler sømanden efter lov om velfærdsforanstaltninger for søfarende (velfærdsbidraget), som et led i fradragsomlægningen ikke længere kan fradrages ved opgørelsen af indtægten om bord i henhold til lovens § 4, stk. 1. Efter lovforslaget kan velfærdsbidraget alene fradrages med skatteværdien i den beregnede sømandsskat, jfr.
 lovforslagets § 1, nr. 6.
Til nr. 3 og 8 Efter gældende regler kan de fradragsberettigede udgifter, som ikke kan rummes i sømandens indtægt i land, efter begæring overføres til fradrag i indtægten om bord, jfr. gældende bestemmelse i lovens § 5, stk. 3.
Efter lovforslaget indrømmes der som udgangspunkt alene en nedsættelse af sømandsskatten med skatteværdien af de nævnte udgifter i land som et led i fradragsomlægningen, jfr.
lovforslagets § 1, nr. 8. Skatteværdien beregnes ved anvendelse af den laveste beskatningsprocent i sømandsskatteskalaen.
De ændrede bestemmelser vedrørende nedsættelse af sømandsskatten med skatteværdien af udgifter fra land indsættes ifølge lovforslaget i en ny § 6 c i sømandsskatteloven under afsnittet »Beregning af sømandsskat«.
Det foreslås dog, at udgifter som nævnt i personskattelovens § 3, stk. 2, samt underskud ved selvstændig erhvervsvirksomhed som nævnt i virksomhedsskattelovens § 13, fortsat kan fradrages ved opgørelsen af indtægten om bord i det omfang, de nævnte udgifter eller underskud ikke kan rummes i indtægt i land, jfr.
lovforslagets § 1, nr. 3. Reglerne om overførsel af udgifter i land til fradrag i indtægten om bord findes fortsat i sømandsskattelovens § 5.
I det omfang der indrømmes fradrag i indtægten om bord efter lovens § 5, skal der ifølge lovforslaget ske en tilsvarende nedsættelse af grundlaget for beregning af skatteværdi efter den foreslåede bestemmelse i lovens § 6 c, jfr. § 6 c, stk. 2.
Det foreslås endvidere, at den eksisterende mindstegrænse for overførsel af fradragsberettigede udgifter i land til fradrag ved sømandsbeskatningen flyttes fra lovens § 5, stk. 3, til § 6 c.
Samtidig foreslås mindstebeløbet af administrative grunde forhøjet fra de gældende 200 kr. pr. år til 500 kr. pr. år.
Til nr. 4 og 5 Den ændrede sømandsskatteskala foreslås indsat som ny § 6 i sømandsskatteloven.
De gældende bestemmelser vedrørende sømandsskatteskalaen findes i lovens § 7, stk. 1, 2 og 3. Som en konsekvens af, at sømandsskatteskalaen flyttes fra lovens § 7 til lovens § 6, indsættes overskriften over § 7 »Beregning af sømandsskat« i stedet over § 6, jfr. lovforslagets § 1, nr. 4.
Vedrørende tilpasningen af sømandsskatteskalaen til skattereformens bestemmelser henvises til de almindelige bemærkninger.
Sømandsskatten beregnes på grundlag af den månedlige indtægt om bord afrundet nedad til nærmeste kronebeløb, der kan deles med 50.
Efter gældende regler udgør afrundingsbeløbet 20 kr. Ændringen er en konsekvens af, at mindstebeløbet vedrørende overførsel af fradragsberettigede udgifter i land til fradrag ved sømandsbeskatningen efter lovforslaget er forhøjet fra 200 kr. pr.
 år til 500 kr., jfr. lovforslagets § 1, nr. 8.
Ved tilpasningen af sømandsskatteskalaen og sømandsbeskatningen generelt til skattereformen, har det ikke været muligt på rimelig måde at indpasse overførselsadgangen for uudnyttet bundfradrag ved beregningen af 6 pct.s skatten mellem ægtefæller i henhold til personskattelovens § 8, stk. 2. Den sømandsbeskattede vil derfor ikke kunne få overført et uudnyttet bundfradrag ved 6 pct.s skatten fra ægtefællen i land ved beregning af sømandsskatten.
Derimod vil den sømandsbeskattede kunne udnytte ægtefællens bundfradrag ved skatteansættelse og skatteberegning i land efter sømandsskattelovens §§ 14 og 15.
Til nr. 6 og 7 Ved lovforslagets § 1, nr. 6, indsættes en ny § 6 a i loven, som omfatter en række fradrag, som hidtil har kunnet fradrages ved opgørelsen af indtægten om bord, men som efter lovforslaget alene skal kunne fradrages med skatteværdien i den beregnede sømandsskat.
Dette gælder for det første sømandsfradraget, jfr. § 6 a, stk. 1 og 2. De gældende bestemmelser vedrørende sømandsfradraget findes i lovens § 5, stk. 1 og 2. Da kildeskattelovens § 24 vedrørende det faste lønmodtagerfradrag ophæves i forbindelse med skattereformen, indsættes der med lovforslaget bestemmelser i sømandsskatteloven, der direkte henviser til de fradrag i henhold til ligningsloven og pensionsbeskatningsloven, som sømandsfradraget træder i stedet for.
Det drejer sig om fradrag for forskellige lønmodtagerudgifter, jfr. ligningslovens § 9, stk. 1, fradrag for befordringsudgifter, jfr. ligningslovens §§ 9 B-9 D, fradrag for udgifter til faglige kontingenter, jfr. ligningslovens § 13 samt fradrag for udgifter til arbejdsløshedsforsikring efter § 49, stk.
1, i pensionsbeskatningsloven.
Da udgifter til forsikringer m.v., efter § 50 i pensionsbeskatningsloven efter skattereformen ikke kan fradrages ved opgørelsen af den skattepligtige indkomst, udgår henvisningen til denne bestemmelse.
For det andet sker der en omlægning af udenrigsfartfradraget fra fradrag i indtægten om bord til fradrag med skatteværdien i den beregnede sømandsskat, jfr. § 6 a, stk. 3. De gældende bestemmelser vedrørende udenrigsfartfradraget findes i lovens § 5, stk. 4. Både for så vidt angår sømandsfradraget og udenrigsfartfradraget sker der ikke ved lovforslaget ændring i beløbsstørrelserne på henholdsvis 995 kr. og 1.400 kr. om måneden.
For det tredie sker der på tilsvarende måde en omlægning af fradrag for den afgift, som påhviler sømanden efter lov om velfærdsforanstaltninger for søfarende, jfr. § 6 a, stk. 4. Der henvises til bemærkningerne til lovforslagets § 1, nr. 2.
Endelig indføres der et nyt fradrag ved beregningen af sømandsskatten svarende til 3 pct.s fradraget i ligningslovens § 8 F, der er gennemført som et led i skattereformaftalen.
Fradraget beregnes med skatteværdien af et beløb svarende til 3 pct. af den månedlige indtægt om bord, jfr. de nye bestemmelser i lovens §§ 4 og 5.
Fradraget kan dog højst udgøre et beløb, der svarer til skatteværdien af 320 kr. månedligt, jfr. § 6 a, stk. 5. Det nævnte beløb på 320 kr. reguleres efter § 20 i personskatteloven, dog således at sømandsskattelovens særlige afrundingsregler finder anvendelse.
Skatteværdien af de ovennævnte fradrag opgøres som en procentdel af fradragene ved anvendelse af laveste beskatningsprocent i sømandsskatteskalaen, jfr. lovforslagets § 1, nr. 7, hvor der indsættes en ny § 6 b, i loven.
Værdien af de nævnte fradrag udgør herefter ifølge lovforslaget 44 pct. af fradragsbeløbene, jfr.
lovforslagets § 1, nr. 5. De nævnte fradrag vil blive indregnet i sømandsskattetabellerne.
Til nr. 9 Sømandsskattelovens § 7 vil ifølge lovforslaget alene omfatte regler om beregning af personfradrag samt den gældende regel i lovens § 7, stk. 8, om beskatningen af medarbejdende ægtefælle, der nu bliver § 7, stk. 6. Henvisningen i sidstnævnte bestemmelse til kildeskattelovens § 37 A, stk. 1, 3.-5. pkt., er ændret til samme lovs § 25 A, stk. 3, 4 og 5, som en konsekvens af skattereformen.
Reglerne vedrørende sømandsskatteskalaen, som hidtil har været indeholdt i lovens § 7, stk. 1 og 2, er ifølge lovforslaget indsat i lovens § 6, jfr. lovforslagets § 1, nr. 5. Endvidere er den gældende regel i lovens § 7, stk. 3, vedrørende regulering af indkomstbeløbet for 1. trin i sømandsskatteskalaen ophævet som en konsekvens af skattereformen.
Den beregnede sømandsskat nedsættes som hidtil med en procentdel af personfradragets grundbeløb ved anvendelse af den laveste beskatningsprocent i sømandsskatteskalaen, jfr. § 7, stk. 1.
Nedsættelsen sker ifølge lovforslaget, efter der er sket nedsættelse af den beregnede sømandsskat i henhold til de nye bestemmelser i lovens §§ 6 a-6 c.
Dvs. nedsættelse med personfradraget sker efter nedsættelse i den beregnede sømandsskat med de fradrag, der ifølge lovforslaget er omlagt fra fradrag i indtægten om bord til fradrag i den beregnede sømandsskat.
Personfradragets grundbeløb fastsættes til 2.380 kr. månedlig som en konsekvens af skattereformen, jfr. § 7, stk. 2. Beløbet på 2.380 kr. svarer til en tiendedel af det sammenvejede personfradrag i en gennemsnitskommune i land i henhold til skattereformen.
Grundbeløbet reguleres efter personskattelovens § 20 dog således, at sømandsskattelovens særlige afrundingsregler opretholdes.
På tilsvarende måde fastsættes grundbeløbet vedrørende gifte pensionister til 2.620 kr. om måneden og vedrørende enlige pensionister til 4.650 kr. om måneden, jfr. § 7, stk. 3.
Endvidere er der ligeledes som en konsekvens af skattereformen indført et særligt personfradrag for unge, som ikke er fyldt 18 år ved lønningsårets udgang, og som ikke har indgået ægteskab.
Det særlige personfradrags grundbeløb udgør 1.700 kr. om måneden, og grundbeløbet reguleres efter samme regler som ovennævnte personfradrag, jfr. § 7, stk. 4. For lønningsåret 1987 fastsættes personfradraget for unge under 18 år dog til 1.880 kr. om måneden, jfr. lovforslagets § 2, stk. 3.
De gældende bestemmelser i sømandsskattelovens § 7, stk. 7 og 10, om overførsel af personfradrag fra ægtefælle til den sømandsbeskattede bliver ifølge lovforslaget til § 7, stk. 5 og 7.
Personfradrag skal fortsat efter lovens § 9 indregnes i sømandsskattetabellerne, jfr. lovforslagets § 1, nr. 11. Der reguleres for forhøjede personfradrag til pensionister og nedsatte personfradrag til unge under 18 år ved, at der på sømandsskattekortet foretages et fradrag henholdsvis et tillæg til skatten, jfr. lovforslagets § 1, nr. 10.
Som et led i skattereformaftalen er bestemmelsen om dobbelt personfradrag til enlige forsørgere ophævet.
Den tilsvarende regel for sømænd i lovens § 7, stk. 9, er ligeledes ophævet, jfr. dog bestemmelsen i lovforslagets § 2, stk. 3.
Til nr. 10-13 Der er tale om konsekvensændringer vedrørende udstedelse af skattekort i henhold til lovens § 8, jfr. lovforslagets § 1, nr.
10, udarbejdelse af sømandsskattetabeller i henhold til lovens § 9, jfr. lovforslagets § 1, nr. 11 og skatteberegningen om bord i henhold til lovens § 10, jfr. lovforslagets § 1, nr. 12 og 13.
Endvidere indsættes ordet »regulering« af skatten i stedet for »fradrag« i skatten i lovens §§ 8 og 10 under hensyn til, at der kan blive tale om at beregne tillæg til skatten for unge under 18 år på grund af det lavere personfradrag.
Til nr. 14 Efter gældende regler medtages sømænd ved skatteansættelsen i land efter de almindelige regler.
Den skattepligtige indkomst opgøres som summen af indtægten i land og indtægten om bord, efter fradrag af sømandsfradraget og eventuelt af udenrigsfartfradraget, jfr. de gældende bestemmelser i lovens §§ 4 og 5. Fradragsberettigede udgifter, som ikke er nævnt i sømandsskattelovens § 4, stk. 1, eller § 5, stk. 1, skal fortrinsvis fradrages i indtægt i land.
Reglerne foreslås ændret, således at indtægten om bord, jfr. lovens §§ 4 og 5, uden de i den foreslåede § 6 a nævnte fradrag indgår ved opgørelsen af den samlede personlige indkomst.
Sømandsfradraget, udenrigsfartfradraget samt velfærdsbidraget kan ifølge lovforslaget alene fradrages ved opgørelsen af beregningsgrundlaget for den almindelige indkomstskat til staten og indkomstskatten til kommunerne m.v.
Den foreslåede regel indebærer, at den sømandsbeskattede ved beregning af skatterne af årets samlede skattepligtige indkomst i praksis får nedsat skatterne med et beløb, der svarer til skatteværdien i land af de nævnte fradrag.
Til nr. 15 Der er tale om en konsekvensændring, jfr. bemærkningerne til lovforslagets § 1, nr. 26 og 27.
Til nr. 16 og 17 Der er tale om konsekvensændringer.
Til nr. 18 I henhold til gældende bestemmelser i lovens § 18, stk. 1, kan sømanden kræve, at den sømandsbeskattede indtægt overføres til beskatning i land efter de almindelige regler om indkomstskat til stat, amtskommune og kommune m.v., såfremt den pågældende i et lønningsår har været undergivet sømandsbeskatning i højst 150 dage.
I stk. 2 bestemmes det, at ved beskatning efter stk. 1, opgøres sømandsindtægten efter fradrag for udenrigsfartfradraget i henhold til den gældende bestemmelse i lovens § 5, stk. 4.
Ifølge lovforslaget skal der ved beskatning efter stk. 1, alene ske nedsættelse med skatteværdien af udenrigsfartfradraget.
Dette svarer til, at udenrigsfartfradraget fradrages ved opgørelsen af beregningsgrundlaget for den almindelige indkomstskat til staten og indkomstskat til kommunen m.v., men ikke ved opgørelsen af den personlige indkomst.
Til nr. 19 Der er tale om en konsekvensændring.
Den foreslåede skatteskala for udenlandske sømænd under sømandsskattelovens kapitel III er på hvert indkomsttrin uændret 3 procentpoints lavere end den skatteskala, der gælder for danske og nordiske sømænd under sømandsskattelovens kapitel II, jfr. lovforslagets § 1, nr. 5.
Til nr. 20 Ligesom lovforslaget indeholder regler om omlægning af sømandsfradraget og udenrigsfartfradraget fra fradrag i indtægten om bord til fradrag i den beregnede sømandsskat foreslås det, at det særlige fradrag på 300 kr. om måneden, som gælder for udenlandske sømænd under sømandsskattelovens kapitel III, også omlægges til fradrag i den beregnede sømandsskat.
Udenlandske sømænd under sømandsskattelovens kapitel III indrømmes i lighed med danske og nordiske sømænd under lovens kapitel II de i den foreslåede § 6 a nævnte fradrag.
Skatteværdien af fradragene incl. det særlige 300 kr.'s fradrag beregnes ved anvendelsen af den laveste beskatningsprocent efter den i lovens § 20, stk. 1, nævnte skala, jfr. bemærkningerne til lovforslagets § 1, nr. 19.
Til nr. 21 Efter gældende regler har begrænset skattepligtige efter kildeskatteloven samt udenlandske sømænd under sømandsskattelovens kapitel III kunnet opnå et yderligere personfradrag, hvis de er gift og ægtefællen ikke har opnået skattenedsættelse gennem personfradrag.
Det ekstra personfradrag indrømmes, selv om ægtefællen har indtægter, der ikke beskattes her i landet.
Efter skattereformen er reglen om to personfradrag ophævet for begrænset skattepligtige efter kildeskatteloven.
Det foreslås derfor, at den tilsvarende bestemmelse i sømandsskattelovens kapitel III ophæves.
I øvrigt er der tale om konsekvensændringer.
Til nr. 22 Det foreslås, at den gældende praksis med afdragsvis betaling af for lidt betalt sømandsskat lovfæstes, jfr. de almindelige bemærkninger til lovforslaget.
Bestemmelser om afdragsvis betaling af for lidt erlagt sømandsskat indsættes som en ny § 21 a i sømandsskatteloven.
Hvis den for lidt erlagte sømandsskat udgør mere end 1.000 kr., skal den betales over 3 måneder første gang i måneden efter den måned, hvori sømandsskattekontoret har udskrevet berigtigelsen eller årsopgørelsen.
Derudover foreslås det, at sømandsskattekontoret i særlige tilfælde efter ansøgning skal kunne tillade, at afdragsperioden udgør mere end de nævnte 3 måneder.
De særlige tilfælde vil f.eks. kunne foreligge, hvis de månedlige afdragsbeløb med en 3 måneders afdragsperiode udgør et væsentligt beløb i forhold til den sømandsbeskattedes indtjenings- og udgiftsforhold.
Det foreslås endvidere i § 21 a, stk. 2, at for lidt betalt sømandsskat først opkræves i løbet af lønningsåret, når den samlede for lidt betalte sømandsskat inden for et lønningsår overstiger 100 kr.
Der sker dog altid opkrævning af for lidt erlagt sømandsskat i forbindelse med udskrivningen af årsopgørelsen for det pågældende år.
Endelig foreslås det i § 21 a, stk. 3, at ministeren for skatter og afgifter skal kunne fastsætte nærmere regler om den ratevise opkrævning af for lidt erlagt sømandsskat.
Det kan f.eks. vise sig nødvendigt at fastsætte nærmere regler om hvilke betingelser, der skal være opfyldt, for at afdragsperioden skal kunne forlænges ud over 3 måneder.
Til nr. 23 Der er tale om konsekvensændringer, jfr. bemærkningerne til lovforslagets § 1, nr. 8.
Til nr. 24 og 25 Efter gældende regler oppebærer kommunerne en andel af sømandsskatten.
Andelen beregnes som 60 pct. af den del af sømandsskatten, der ikke overstiger et grundbeløb på 28.700 kr. og 45 pct. af det overskydende skattebeløb.
Grundbeløbet på 28.700 kr. reguleres efter udskrivningslovens § 4.
Det foreslås, at grundbeløbet fastsættes til 37.800 kr. i 1987, og at beløbet reguleres efter reguleringstallet i personskattelovens § 20. Det nye grundbeløb på 37.800 kr. er fremkommet ved at forhøje den regulerede 1986-grænse med 2 pct.
Til nr. 26 og 27 For skatteydere i land skal der efter skattereformens indførelse ikke længere opkræves særskilte bidrag til henholdsvis folkepension og dagpengefond.
Bestemmelserne om opgørelse og overførsel af disse bidrag for sømandsskattens vedkommende foreslås derfor ophævet.
Til § 2 Loven skal have virkning fra og med lønningsåret 1987.
Dog foreslås det, at den nye bestemmelse om ratevis betaling af for lidt erlagt sømandsskat i lovens § 21 a, stk. 1, får virkning for de berigtigelser eller årsopgørelser, der udfærdiges af sømandsskattekontoret efter 31. december 1986.
Personfradraget på land for unge under 18 år er i henhold til skattereformen fastsat til et højere beløb for indkomståret 1987.
I overensstemmelse hermed er personfradraget for sømandsbeskattede unge fastsat til 1.880 kr. månedlig for lønningsåret 1987.
Der er endvidere foreslået hjemmel til, at enlige forsørgere til børn over 17 år, som er under uddannelse, i visse tilfælde kan opnå forhøjet personfradrag for lønningsårene 1987 og 1988. Dette svarer til de vedtagne regler på dette område i henhold til skattereformen.
BILAG I dette bilag er optrykt den gældende formulering af sømandsskatteloven, jfr. lovbekendtgørelse nr. 168 af 22. april 1985 Kapitel I Indledende bestemmelser § 1. Enhver af denne lov omfattet person svarer i overensstemmelse med de i det følgende indeholdte bestemmelser en særlig sømandsskat, der beregnes af og opkræves ved tilbageholdelse i hans indtægt om bord.
Såfremt den pågældende efter lovgivningens almindelige regler er skattepligtig til den danske stat, træder sømandsskat for den nævnte indtægts vedkommende i stedet for indkomstskat til stat, amtskommune og kommune, herunder kirkelige afgifter, samt folkepensionsbidrag og bidrag til dagpengefonden.
 § 2. I denne lov forstås ved:
1. Dansk Skib: med hjemsted her i landet registreret skib, som udelukkende anvendes til erhvervsmæssig befordring af personer eller gods eller som bjærgningsfartøj, og som måler 100 bruttoregisterton eller derover.
Er kun bruttotonnagen målt, skal den udgøre 100 eller derover.
Med skib registreret med hjemsted her i landet sidestilles skib, der er registreret med hjemsted på Færøerne, i Grønland eller i udlandet, såfremt det uden besætning overtages til befragtning af dansk rederi.
Skib, der er registreret med hjemsted her i landet, men som uden besætning overtages til befragtning af udenlandsk rederi, anses ikke for dansk skib.
2. Sømand: enhver person, der er ansat til tjeneste om bord på dansk skib.
Såfremt tjenesten udføres om bord på et skib, i hvilket den pågældende som partreder eller interessent ejer andel, anses han dog ikke for sømand i denne lovs forstand.
 3. Udenrigsfart:
a. fart, der overvejende finder sted mellem havne uden for et område, der i Nordsøen begrænses af meridianen 3 øst og breddeparallellen 61 nord og i Østersøen af breddeparallellen 58 nord, b. fart, der overvejende finder sted mellem havne, der er beliggende inden for det nævnte område, og havne, der er beliggende uden for det nævnte område, samt c. bjærgningsvirksomhed, der i det væsentlige udøves uden for det nævnte område.
Indre vandveje, såsom indsøer, floder og kanaler henregnes til det under a. nævnte område, når indsejlingen er sket fra et sted på kystlinien, der er beliggende inden for området.
4. Nærfart: fart eller bjærgningsvirksomhed inden for det i nr. 3 nævnte område, bortset fra fart med:
a. skibe og færger, der sejler i begrænsede fartområder, b. skibe, der væsentligst sejler på danske indsøer, åer og fjorde, og c. skibe, der er i stationær virksomhed, herunder havnefart og lignende, eller som ikke har egne fremdrivningsmidler.
Rutetrafik, hvor sejldistancen fra havn til havn andrager mindre end 50 sømil, anses for sejlads i begrænset fart, jfr. dog § 29, stk.
5. I øvrigt bemyndiges ministeren for skatter og afgifter til efter indstilling fra det i § 26 omhandlede nævn at give nærmere regler for, hvad der skal anses for nærfart.
Det bliver herved navnlig at tage i betragning, om de om bord værende sømænd har adgang til regelmæssigt at overnatte i land.
5. Indtægt om bord: enhver skattepligtig indtægt i penge eller penges værdi, herunder hyre, lønning eller andet arbejdsvederlag, værdien af fri kost, provision, drikkepenge o. lign., som en sømand erhverver i forbindelse med sit arbejde eller sin tjeneste om bord.
Hertil henregnes også beløb, der udbetales sømanden under midlertidigt ophold i land, så længe han er ansat til tjeneste om bord, samt dagpenge, som rederiet udbetaler efter loven om dagpenge ved sygdom eller fødsel, og bjærgeløn.
6. Indtægt i land: enhver skattepligtig indtægt, der ikke er indtægt om bord.
 7. Lønningsår: en med kalenderåret sammenfaldende indkomstperiode.
Den skattepligtige indkomst opgøres på grundlag af indkomsten i det lønningsår, der går forud for den endelige ligning.
Kapitel II Sømandsskat for her i landet hjemmehørende og dermed sidestillede sømænd § 3. Sømandsskat efter dette kapitel svares af enhver sømand, som gør tjeneste om bord på dansk skib i udenrigsfart eller nærfart, og som er fuldt skattepligtig til den danske stat efter afsnit I i lov om opkrævning af indkomst- og formueskat for personer m.v.
 (kildeskatteloven).
Stk. 2. Sømandsskat i henhold til dette kapitel svares endvidere af enhver sømand, som gør tjeneste på dansk skib i udenrigsfart eller nærfart, og som må anses for hjemmehørende på Færøerne, i Grønland eller i et af de øvrige nordiske lande.
Stk. 3. Ministeren for skatter og afgifter kan bestemme, at sømandsskat ikke skal svares af sømænd, der under arbejde i grønlandske farvande ansættes under ministeriet for Grønland på særlige forhyringsvilkår.
Opgørelsen af indtægten om bord § 4. Sømandsskat svares af indtægten om bord, der opgøres måned for måned.
Ved opgørelsen bortses fra den del af lønnen, som er tilbageholdt af rederiet eller anden arbejdsgiver til dækning af sømandens egen udgift til bidrag eller præmier til en pensionsordning m. v., der er omfattet af afsnit I i lov om beskatningen af pensionsordninger m. v., samt for tilbageholdte bidrag til arbejdsmarkedsuddannelsesfonden.
Der bortses endvidere fra den afgift, som påhviler sømanden efter lov om velfærdsforanstaltninger for søfarende.
Stk. 2. Ministeren for skatter og afgifter bemyndiges til at fastsætte særlige bestemmelser for beskatningen af indtægter, der som bjærgeløn, tantieme, bonus, gratiale, kaplak, godtgørelse for mistede fridage, samt godtgørelse for mistet ferie o. lign. ikke kan henregnes til den sædvanlige månedsindtægt.
Stk. 3. Kostpenge udbetalt i stedet for fri kost om bord medregnes alene med et beløb svarende til værdien af fri kost om bord.
Denne værdi fastsættes af ligningsrådet.
Stk. 4. Ligningsrådet bemyndiges til, hvor det må anses for hensigtsmæssigt, at fastsætte retningslinier for, hvorledes drikkepenge skal medregnes ved opgørelsen af indtægt om bord.
§ 5. Ved opgørelsen af indtægten om bord foretages et fast månedligt fradrag (sømandsfradraget) på 995 kr.
Sømandsfradraget træder i stedet for:
1. de i kildeskattelovens § 24, stk. 1, nr. 1-4, nævnte udgifter og 2. sådanne udgifter til forsikringer m. v., der er omfattet af § 50 i lov om beskatningen af pensionsordninger m. v.
Stk. 2. Selv om sømanden kan godtgøre, at de udgifter, som sømandsfradraget træder i stedet for, tilsammen udgør et større beløb end sømandsfradraget, kan det overskydende beløb ikke fradrages.
 Stk. 3. Fradragsberettigede udgifter, som ikke er nævnt i § 4, stk.
1, eller § 5, stk. 1, skal fortrinsvis fradrages i indtægt i land, bortset fra aktieudbytte m. v., der er omfattet af afsnit VI i kildeskatteloven.
Har sømanden ikke sådanne indtægter i land, eller overstiger udgifterne af den her omhandlede art disse indtægter i land, kan sømanden begære fradrag for udgifterne, henholdsvis den overskydende del heraf, i indtægten om bord.
Det er dog en forudsætning, at fradraget vil udgøre mindst 20 kr. om måneden.
Fradraget udgør for den enkelte måned en tiendedel af det årlige beløb.
Forøges de udgifter, der har begrundet fradraget, med mindst 200 kr. i lønningsåret, kan sømanden begære fradraget forhøjet.
Nedsættes udgifterne med mindst 200 kr. i lønningsåret, eller bortfalder de helt, skal sømanden gøre anmeldelse herom.
Stk. 4. For sømænd, som sejler i udenrigsfart, foretages der ud over sømandsfradraget et særligt fradrag (udenrigsfartfradraget).
 Fradraget udgør 1.400 kr. om måneden.
Stk. 5. (Bestemmelsen er ophævet, jfr. § 4, nr. 3 i lov nr. 513 af 16. oktober 1981).
 § 6. Ophævet ved lov nr. 283 af 8. juni 1977.
Beregning af sømandsskat § 7. Sømandsskatten beregnes på grundlag af den månedlige indtægt om bord afrundet nedad til nærmeste kronebeløb, der kan deles med 20.
 Skatten beregnes efter følgende satser:
Stk. 2. De i stk. 1 nævnte indkomstbeløb reguleres efter udskrivningslovens § 4, stk. 1, 1.-2. pkt., og stk. 2, 1.-3. pkt.
Det beløb, der fremkommer ved reguleringen, afrundes opad til nærmeste kronebeløb, som kan deles med 20.
 Stk. 3. Det efter reglerne i stk. 2 regulerede indkomstbeløb for 1.
trin på skalaen i stk. 1 forhøjes med 300 kr. i 1984 og med 400 kr. i 1985 og følgende år.
Samtidig nedsættes det regulerede indkomstbeløb for 2. trin tilsvarende.
Stk. 4. Den beregnede sømandsskat nedsættes med en procentdel af personfradragets grundbeløb, jfr. stk. 5. Ved nedsættelsen anvendes den laveste beskatningsprocent efter skalaen i stk. 1.
 Stk. 5. Personfradragets grundbeløb er på 1.690 kr. månedlig.
 Grundbeløbet reguleres efter udskrivningslovens § 4, stk. 1, 1.-2.
pkt., og stk. 2, 1.-3. pkt.
Det beløb, der fremkommer ved reguleringen, afrundes opad til nærmeste kronebeløb, som kan deles med 10.
Stk. 6. Under samme betingelser som angivet i kildeskattelovens § 37, stk. 5, 1. pkt., nedsættes den beregnede sømandsskat under anvendelse af et personfradrag, hvis grundbeløb er 1.750 kr.
månedlig.
Er den sømandsbeskattede ved indkomstårets udløb ikke samlevende med en ægtefælle, eller er ægteskab indgået i indkomstårets løb, udgør grundbeløbet dog 3.210 kr.
Reglen i 2.
pkt. gælder tillige for kvinder, der ved udgangen af kalenderåret 1984 var enlige og fyldt 62 år.
De nævnte grundbeløb reguleres og afrundes som anført i stk. 5, 2. og 3. pkt.
Stk. 7. § 37, stk. 2, i kildeskatteloven om overførsel af personfradrag gælder også ved beregningen af sømandsskat.
Dog kan personfradrag efter stk. 4, 5 og 6 til den sømandsbeskattede ikke overføres til dennes ægtefælle.
Stk. 8. Kildeskattelovens § 37 A, stk. 1, 3-5 pkt., om beskatningen af medarbejdende ægtefælle gælder ikke, hvis en af ægtefællerne i det pågældende lønningsår har været ansat til tjeneste om bord.
Stk. 9. § 37 B i kildeskatteloven om to personfradrag gælder også ved beregningen af sømandsskat.
Stk. 10. Ministeren for skatter og afgifter fastsætter regler om beregningen af sømandsskat og skat af indkomst i land i tilfælde, hvor personfradrag overføres til den sømandsbeskattede efter stk.
 7.
§ 8. Efter ministeren for skatter og afgifters nærmere bestemmelser udsteder skattemyndighederne forud for hvert lønningsår sømandsskattekort til de sømænd, der på dette tidspunkt er omfattet af sømandsskatteordningen.
Sømandsskattekortet forsynes med oplysning om fradrag i indkomsten efter § 5, stk. 3, og om fradrag i skatten efter § 7, stk. 6, § 7, stk. 7, 1. pkt., jfr. § 7, stk. 10, § 7, stk. 9, og § 15, stk. 1, nr. 3, jfr. § 15, stk.
 2.
Stk. 2. Ved udmønstring påhviler det en sømand, der ikke er i besiddelse af sømandsskattekort, selv at begære et sådant udstedt.
§ 9. På grundlag af skalaen for udskrivning af sømandsskatten lader ministeren for skatter og afgifter udarbejde tabeller til brug ved tilbageholdelsen af sømandsskatten af indtægten om bord.
Tabellerne udarbejdes dels for udenrigsfart, dels for nærfart, og inden for hver af disse farter såvel for månedsindtægter som for indtægter i kortere perioder end en måned.
Der tages deri hensyn til værdien af fri kost om bord og til de i § 5, stk. 1 og stk. 4, samt § 7, stk. 4 og stk. 5, omhandlede fradrag.
Ministeren for skatter og afgifter kan ved tabellernes udarbejdelse foretage sådanne afrundinger, som praktiske hensyn tilsiger.
Endvidere kan ministeren for skatter og afgifter udarbejde særlige tabeller for beskatningen af indtægter, der som bjærgeløn m. v. ikke kan henregnes til den sædvanlige månedsindtægt, jfr. § 4, stk. 2.
§ 10. Beregningen af sømandsskatten foretages af skibets fører på rederiets vegne på grundlag af de i § 9 omhandlede tabeller og finder sted ved hver måneds udgang.
Såfremt sømanden afmønstrer i løbet af en kalendermåned, sker beregningen dog ved afmønstringen.
Fremgår det af sømandens sømandsskattekort, at der skal ydes fradrag i indkomsten i henhold til § 5, stk. 3, fradrages det på sømandsskattekortet angivne beløb forinden beregningen af sømandsskat.
Fremgår det af sømandens sømandsskattekort, at der skal ydes fradrag i henhold til § 7, stk. 6, 7 og 9, og § 15, stk.
1, nr. 3, fradrages det på sømandsskattekortet angivne beløb i den beregnede sømandsskat.
Hvis sømanden ikke fremlægger sømandsskattekortet, beregnes sømandsskatten uden fradrag i indkomsten efter § 5, stk. 3, og uden fradrag i skatten efter § 7, stk. 6, § 7, stk. 7, 1. pkt., jfr. § 7, stk. 10, § 7, stk. 9, og § 15, stk. 1, nr. 3, jfr. § 15, stk. 2.
 Stk. 2. Sømandsskat forfalder til betaling straks ved beregningen.
Hidrører sømandens indtægt om bord helt eller delvis fra tjeneste hos anden arbejdsgiver end rederiet, skal denne tilbageholde det til dækning af sømandsskatten fornødne beløb og indbetale dette til skibsføreren, samtidig med at der gives oplysning om indtægtens størrelse.
Tilbageholdelsespligten omfatter både for rederiet og for anden arbejdsgiver også sømandsskatten af den indtægt om bord, der som f. eks. drikkepenge oppebæres direkte fra tredjemand.
Er de fra rederiet eller arbejdsgiveren oppebårne indtægter om bord ikke tilstrækkelige til dækning af skyldig sømandsskat, er sømanden forpligtet til selv at indbetale det manglende beløb til skibets fører eller, såfremt sømanden er ansat hos en anden arbejdsgiver end rederiet, til denne arbejdsgiver.
§ 11. Opgørelse over de beregnede sømandsskattebeløb foretages på særlige af ministeren for skatter og afgifter udarbejdede skemaer og sendes af skibets fører til rederiet senest den 10. i den efter lønningsmåneden påfølgende måned, eller, hvis afsendelsesmulighed ikke foreligger, ved første derpå følgende postlejlighed.
Stk. 2. Rederiet videresender snarest og inden 10 dage efter modtagelsen den i stk. 1 omtalte opgørelse til sømandsskattekontoret og indsætter samtidig det tilbageholdte beløb på dettes postgirokonto.
Efter regler, der fastsættes af ministeren for skatter og afgifter, skal der foretages en foreløbig afregning af den tilbageholdte sømandsskat, såfremt opgørelsen endnu ikke er videresendt til sømandsskattekontoret inden 2 måneder efter udløbet af vedkommende lønningsmåned.
§ 12. Skibets fører kan på egen hånd kun foretage ændringer i skatteberegningen på grund af fejl i denne, som hidrører fra skrive- eller beregningsfejl, derunder urigtig udfindelse af skattebeløbet på grundlag af de i § 9 nævnte tabeller.
Stk. 2. Berigtigelser i henhold til stk. 1 skal ske senest i forbindelse med skatteberegningen for den efter lønningsmåneden umiddelbart efterfølgende måned.
Skatteansættelse og skatteberegning i land § 13. Når en sømand tiltræder eller fratræder tjeneste om bord, kan han forlange, at grundlaget for den foreløbige skattesvarelse i land fastsættes efter reglerne i kildeskattelovens § 53, stk. 1, og stk. 3, 1. pkt.
Hvis han ikke fremsætter et sådant krav, fastsætter skattemyndighederne grundlaget i overensstemmelse med kildeskattelovens § 53, stk. 2, stk. 3, 2. pkt., og stk. 4.
§ 14. Sømænd medtages ved skatteansættelsen efter de almindelige regler herom.
Den skattepligtige indkomst opgøres som summen af sømandens samlede indtægt om bord, jfr. §§ 4 og 5, og i land, uanset om indtægten i land er erhvervet i tiden før, under eller efter tjenesten om bord.
Stk. 2. For så vidt sømanden ikke har været ansat til tjeneste om bord, indrømmes der fradrag i indtægten i land efter skattelovgivningens almindelige regler.
Fradraget udgør en så stor del af de årlige udgifter, som svarer til antallet af dage uden tjeneste om bord.
§ 15. Af indkomsten i land beregnes indkomstskatten til staten, folkepensionsbidrag, bidrag til dagpengefonden, indkomstskatten til amtskommunen, indkomstskatten til kommunen og den kirkelige afgift således:
1. Ved anvendelse af de udskrivningsregler, der gælder for det pågældende indkomstår, beregnes skatterne af årets samlede skattepligtige indkomst uden anvendelse af personfradrag.
2. Skatterne af indtægten i land udgør så stor en del af de således beregnede skattebeløb, som svarer til forholdet mellem indtægten i land og årets samlede skattepligtige indkomst.
3. For så vidt sømanden ikke har været ansat til tjeneste om bord, nedsættes de efter nr. 1 og 2 beregnede skatter efter § 36 i kildeskatteloven under anvendelse af personfradrag efter §§ 37 og 37 B i samme lov.
Nedsættelsesbeløbet udgør en så stor del af det årlige beløb, som svarer til antallet af dage uden tjeneste om bord.
Stk. 2. Ministeren for skatter og afgifter fastsætter regler om beregningen af sømandsskat i tilfælde, hvor personfradrag efter § 15, stk. 1, nr. 3, ikke fuldt ud kan udnyttes ved fradrag i skatten i land.
Stk. 3. Sømandens endelige tilsvar af skat af indtægt i land opgøres og berigtiges efter reglerne i kildeskattelovens §§ 60-63.
Ministeren for skatter og afgifter kan fastsætte herfra afvigende regler, for så vidt angår betaling af eventuel restskat og tilbagebetaling af overskydende skat.
 § 16. Bestemmelsen er udgået, jfr. lov nr. 454 af 8. december 1967.
§ 17. Sømanden er forpligtet til at indsende selvangivelse i overensstemmelse med reglerne om selvangivelse af indkomst og formue m. v., såfremt han ved udgangen af indkomståret ejer aktiver til et samlet beløb af 20.000 kr. eller derover, såfremt han begærer sig beskattet efter § 18, eller såfremt han i indkomståret har drevet virksomhed, for hvilken der er foreskrevet bogførings- og/ eller regnskabspligt, har været ejer eller bruger af fast ejendom, har haft indtægt i land, har haft indtægt om bord udbetalt af andre end rederiet eller anden arbejdsgiver eller har fået fradrag i indtægten om bord efter § 5, stk. 3, eller har fået fradrag i skatten om bord efter § 7, stk. 6, § 7, stk. 7, 1.
pkt., jfr. § 7, stk. 10, § 7, stk. 9, eller § 15, stk. 1, nr. 3, jfr. § 15, stk. 2.
Stk. 2. I andre tilfælde skal sømanden under ansvar efter bestemmelserne i den gældende lovgivning om foranstaltninger til kontrol med selvangivelse m. m. indsende en erklæring affattet i en af ministeren for skatter og afgifter foreskreven form om, at han ikke omfattes af selvangivelsespligten.
§ 18. Når en sømand i et lønningsår har været undergivet sømandsbeskatning i højst 150 dage, kan han kræve, at den sømandsbeskattede indtægt i stedet overføres til beskatning i land efter de almindelige regler om indkomstskat til stat, amtskommune og kommune m. v.
Såfremt en ansættelse om bord er påbegyndt før lønningsårets begyndelse eller vedvarer efter lønningsårets udgang, er det tillige en forudsætning, at denne ansættelse ikke overstiger 150 dage.
Stk. 2. Ved beskatning efter stk. 1 finder reglerne i § 4, stk. 1 og 3, samt § 5, stk. 4, tilsvarende anvendelse.
Stk. 3. Den opkrævede sømandsskat overføres som foreløbig skat (A-skat) for det pågældende indkomstår.
Stk. 4. Ministeren for skatter og afgifter kan fastsætte særlige frister for indgivelse af begæring om beskatning efter stk. 1 og for indgivelse af selvangivelse i disse tilfælde.
Kapitel III Sømandsskat for andre sømænd § 19. Sømandsskat i henhold til dette kapitel svares af enhver sømand, som gør tjeneste om bord på dansk skib i udenrigsfart eller nærfart, og som ikke omfattes af bestemmelserne i kapitel II.
Stk. 2. Ministeren for skatter og afgifter kan endvidere bestemme, at sømandsskat ikke skal svares af sømænd, der under arbejde i oversøiske farvande ansættes på særlige forhyringsvilkår.
§ 20. Enhver af reglerne i nærværende kapitel omfattet sømand svarer sømandsskat efter en sømandsskatteskala, der på hvert indkomsttrin er 3 procentpoints lavere end procentsatserne i den i § 7, stk. 1, fastsatte sømandsskatteskala.
Stk. 2. Ved opgørelse af indtægten om bord finder bestemmelserne i § 4 og § 5, stk. 1 og 4, tilsvarende anvendelse.
Endvidere foretages der ved opgørelsen af indtægten om bord et fast månedligt fradrag på 300 kr.
Stk. 3. Ved beregning af sømandsskat i henhold til dette kapitel finder § 7, stk. 2, 3 og 4, tilsvarende anvendelse.
For sømænd, der er gift ved udgangen af den pågældende måned, foretages nedsættelsen af sømandsskatten efter disse bestemmelser under anvendelse af det dobbelte beløb af personfradragets grundbeløb.
Stk. 4. Bestemmelserne i §§ 9, 10, 11 og 12 samt kapitlerne IV og V finder tilsvarende anvendelse på sømandsskat i henhold til dette kapitel.
Kapitel IV Om ansvaret for sømandsskattens erlæggelse m.v.
§ 21. Den sømand, der har betalt for lidt sømandsskat, er pligtig at efterbetale det manglende beløb.
Efterbetalingen sker så vidt muligt ved tilbageholdelse i indtægten om bord.
§ 22. Bestemmelserne om hæftelse og inddrivelse i §§ 69, 72 og 73 i kildeskatteloven finder tilsvarende anvendelse på sømandsskatten.
Stk. 2. Sker indbetaling af sømandsskat til statskassen senere end to måneder efter udløbet af vedkommende lønningsmåned, skal rederiet fra lønningsmånedens udløb betale en rente til statskassen på 1,3 pct. pr. påbegyndt måned.
§ 23. Med bøde straffes den reder eller skibsfører, der forsætligt eller ved grov uagtsomhed 1. undlader at opfylde pligt til at beregne og tilbageholde sømandsskat, 2. undlader at indbetale tilbageholdt sømandsskat til rette tid eller foretage foreløbig afregning efter § 11, stk. 2, 3. undlader rettidigt at indsende de i § 11 omhandlede opgørelser eller foretage indberetning om stedfundne på- og afmønstringer, 4. afgiver urigtige eller vildledende oplysninger i de i § 11 nævnte opgørelser eller ved indberetning om stedfundne på- og afmønstringer.
Stk. 2. Er forholdet begået med forsæt til at unddrage det offentlige skat, eller foreligger der i øvrigt skærpende omstændigheder, kan straffen stige til hæfte eller fængsel i to år.
Stk. 3. Er sømanden ansat hos en anden arbejdsgiver end rederiet, finder bestemmelserne i stk. 1 og 2 tilsvarende anvendelse på denne.
Stk. 4. Hvis lovovertrædelsen er begået af et aktieselskab, andelsselskab eller lignende kan der pålægges selskabet som sådant bødeansvar.
§ 23 a.
På samme måde som anført i § 23, stk. 1 og 2, straffes den sømand, der 1. lader sig udbetale indtægt om bord vidende om, at der ikke i indtægten er indeholdt sømandsskat som påbudt, 2. forsætligt eller ved grov uagtsomhed afgiver urigtige eller vildledende oplysninger til brug ved beregningen af sømandsskatten eller ved afgørelser efter § 13. Det samme gælder, hvor en sømand, der har opnået fradrag i indtægten om bord i medfør af § 5, stk.
3, undlader at oplyse, at de nævnte udgifter er nedsat med mindst 200 kr. eller helt bortfaldet.
§ 23 b. §§ 76, 78 og 79 i kildeskatteloven finder tilsvarende anvendelse.
I tilfælde, hvor ministeren for skatter og afgifter tilkendegiver den pågældende, at sagen kan afgøres med vedtagelse af en bøde, sker indstilling herom fra det i § 26 omhandlede sømandsskattenævn.
§ 23 c.
Bøder, som sømanden på grundlag af en tilkendegivelse fra ministeren for skatter og afgifter har erklæret sig rede til at betale, kan tilbageholdes i indtægten om bord.
§ 23 d.
Den rederiet ved § 11, stk. 2, pålagte forpligtelse til at videresende opgørelser over beregnede sømandsskattebeløb til sømandsskattekontoret kan om fornødent gennemtvinges ved pålæg af daglige bøder, der fastsættes af sømandsskattekontoret under rekurs til ministeren for skatter og afgifter.
§ 24. Rederiet eller arbejdsgiveren er forpligtede til efter begæring at give sømandsskattekontoret adgang til at gennemgå foreliggende regnskabsmateriale af hensyn til kontrol med sømandsskattens rigtige beregning, tilbageholdelse og afregning.
Denne forpligtelse kan om fornødent gennemtvinges ved pålæg af daglige bøder, der fastsættes af sømandsskattekontoret under rekurs til ministeren for skatter og afgifter.
§ 24 a.
Ministeren for skatter og afgifter kan fastsætte regler om rederiernes pligt til at sikre oplysninger til brug ved afgivelsen af de opgørelser, der er omhandlet i § 11. Ministeren for skatter og afgifter kan endvidere fastsætte regler om rederiernes regnskabsføring over udbetaling og godskrivning af indtægt om bord samt tilbageholdelse af sømandsskat.
§ 25. Har rederiet, arbejdsgiveren eller sømanden betalt for meget sømandsskat, tilbagebetales det for meget erlagte beløb med renter.
Rentegodtgørelse ydes som ved tilbagebetaling af for meget erlagt statsskat.
Kapitel V Forskellige bestemmelser § 26. Til varetagelse af de i denne lov omhandlede opgaver oprettes der et sømandsskattekontor.
Stk. 2. Der oprettes et sømandsskattenævn bestående af 5 medlemmer, som udnævnes af ministeren for skatter og afgifter, der tillige bestemmer, hvilket af medlemmerne der skal være formand for nævnet.
Af medlemmerne skal et repræsentere rederne og et de søfarendes organisationer.
Nævnets medlemmer lønnes med et honorar.
Ministeren for skatter og afgifter fastsætter nævnets forretningsorden.
Stk. 3. Der føres i sømandsskattekontoret et særligt register over de sømandsskattepligtige (sømandsskatteregistret), hvortil rederierne i forbindelse med indsendelsen af afregningslisterne skal meddele oplysning om de i månedens løb stedfundne på- og afmønstringer.
§ 26 a.
Sømandsskattekontoret fører register over rederier og skibe, der er omfattet af denne lov, efter regler, der fastsættes af ministeren for skatter og afgifter.
Stk. 2. Ved de i stk. 1 nævnte regler kan det pålægges rederierne at give sømandsskattekontoret meddelelse om a. erhvervelse, afhændelse og ændringer i anvendelse af skibe inddraget under sømandsskatteordningen, b. ændringer i rederiernes adresse, c. ændringer i ejerforholdet for så vidt angår personligt hæftende deltagere.
Stk. 3. Indsendelse af meddelelserne kan fremtvinges ved pålæg af daglige bøder, der fastsættes af ministeren for skatter og afgifter eller den, han bemyndiger dertil.
§ 27. Sømandsskattekontoret træffer afgørelse i spørgsmål vedrørende beregning, tilbageholdelse og afregning af sømandsskat.
Sømandsskattekontorets afgørelse af spørgsmål om, hvorvidt en sømand opfylder betingelserne for at omfattes af bestemmelserne i kapitel II eller kapitel III, kan inden for en frist af 3 måneder regnet fra afgørelsens dato af sømanden indbringes for landsskatteretten.
Stk. 2. Klagefristen vedrørende de af de skattelignende myndigheder trufne afgørelser, for så vidt angår de i denne lov omhandlede ansættelser og skatteberegninger i land, er 3 måneder regnet fra afgørelsens dato.
§ 28. Af den efter kapitel II tilbageholdte sømandsskat af sømænd, der er fuldt skattepligtige her i landet, skal der afgives en kommunal andel til sømandens skattekommune. § 3 i lov om kommunal indkomstskat anvendes på den kommunale andel af sømandsskatten.
Stk. 2. Den kommunale andel af den af sømanden i lønningsåret betalte sømandsskat udgør 60 pct. af skatten i det omfang, den ikke overstiger 28.700 kr., og 45 pct. af den overskydende skat.
Stk. 3. Det i stk. 2 nævnte beløb på 28.700 kr. reguleres efter udskrivningslovens § 4, stk. 1, 1.-2. pkt., og stk. 2, 1.-3. pkt.
Det beløb, der fremkommer ved reguleringen, afrundes opad til nærmeste kronebeløb, som kan deles med 100.
Stk. 4. Den kommunale andel af sømandsskatten afregnes sammen med de kommunale indkomstskatter og kirkelige afgifter efter reglerne i § 64, stk. 2-4, i kildeskatteloven.
For sømænd, der er medlemmer af folkekirken, påhviler det kommunen af de modtagne beløb som kirkelige afgifter at afregne en andel, hvis størrelse bestemmes af forholdet mellem kommunens udskrivningsprocenter for henholdsvis kirkelige afgifter og kommunal indkomstskat.
Tilsvarende andele skal udbetales til sømænd, der ikke er medlemmer af folkekirken.
Stk. 5. Af den i henhold til kapitel II tilbageholdte sømandsskat af her i landet fuldt skattepligtige personer betragtes et beløb svarende til 8 pct. som folkepensionsbidrag.
Stk. 6. Af den i henhold til kapitel II og kapitel III tilbageholdte sømandsskat betragtes et beløb svarende til henholdsvis 4 1/2 pct.
og 5 pct. som dagpengebidrag.
Beløbene overføres til dagpengefonden.
Stk. 7. Sømandsskat i henhold til kapitel II, der svares af sømænd bosat på Færøerne eller i Grønland, tilfalder, bortset fra det beløb, der i medfør af stk. 6 betragtes som dagpengebidrag, henholdsvis Færøernes og Grønlands landskasse.
§ 29. Ministeren for skatter og afgifter kan efter indstilling fra sømandsskattenævnet tillade, at den, der svarer sømandsskat, når skibet er i fart, også svarer sømandsskat i den tid, skibet på grund af bygning, reparation eller midlertidig oplægning ligger ved land.
Stk. 2. På begæring af vedkommende rederi kan ministeren for skatter og afgifter efter indstilling fra sømandsskattenævnet tillade, at sømandsskat erlægges af sømændene om bord på skibe, der i henseende til tonnagemål ikke opfylder betingelserne i § 2, nr. 1.
Sådan tilladelse skal navnlig gives, såfremt samme rederi ejer skibe både over og under den tonnagegrænse, der fremgår af § 2, nr. 1.
Stk. 3. Ministeren for skatter og afgifter kan efter indstilling fra sømandsskattenævnet, når særlige omstændigheder taler derfor, bestemme, at sømandsskat erlægges af sømændene om bord på skibe, der anvendes erhvervsmæssigt på anden måde end den i bestemmelsen i § 2, nr. 1, nævnte, eller på skibe, der udelukkende anvendes som hjælpefartøjer til de i bestemmelsen i § 2, nr. 1, omhandlede bjærgningsfartøjer.
Det bliver herved navnlig at tage i betragtning, om forhyringsvilkårene for de pågældende sømænd i det væsentlige svarer til, hvad der er sædvanligt gældende for de sømænd, der svarer sømandsskat i henhold til bestemmelserne i denne lov.
Stk. 4. Ministeren for skatter og afgifter kan, når særlige omstændigheder taler derfor, bestemme, at sømandsskat erlægges af personer, der gør tjeneste om bord på et skib, i hvilket de som partredere eller interessenter ejer en andel på højst 10 pct., jfr. § 2, nr. 2, sidste punktum.
Stk. 5. Ministeren for skatter og afgifter kan efter indstilling fra sømandsskattenævnet tillade, at sømandsskat erlægges af sømændene om bord på skib i rutetrafik, hvor sejldistancen fra havn til havn andrager mindre end 50 sømil, men mere end 25 sømil, når et overvejende antal af rederiets øvrige skibe er omfattet af sømandsskatteordningen, og der om bord på det pågældende skib er forhyret sømænd, som er kontraktlig bundet til at tåle overflytning til tjeneste om bord på rederiets skibe under ordningen.
Stk. 6. Ministeren for skatter og afgifter kan efter indstilling fra sømandsskattenævnet bestemme, at sømandsskat erlægges af sømændene om bord på de i lov om søfartsuddannelse nævnte skole- og øvelsesskibe.
§ 30. De i lovgivningen om indkomst- og formueskat til stat, kommune og amtskommune indeholdte regler finder anvendelse på sømandsskatten med de ændringer eller tilføjelser, der følger af nærværende lov.
 § 31. Bestemmelsen er udgået, jfr. lov nr. 132 af 29. marts 1969.
§ 32. Ministeren for skatter og afgifter bemyndiges til at træffe bestemmelse om, i hvilket omfang reglerne i §§ 13-15 og 17 skal finde anvendelse, hvor her i landet fuldt skattepligtige sømænd gør tjeneste på andet nordisk skib end dansk skib.
Stk. 2. Ministeren for skatter og afgifter fastsætter de nærmere bestemmelser for gennemførelsen af denne lov og bemyndiges til at afholde de dermed forbundne udgifter.
Stk. 3. Opkrævningen af sømandsskatten påbegyndes fra den 1. januar 1959 at regne.
Når opkrævning af sømandsskat påbegyndes, finder bestemmelserne i §§ 13-18 tilsvarende anvendelse.
Stk. 4. Denne lov finder ikke anvendelse om bord på skibe registreret på Færøerne eller med hjemsted i Grønland.
