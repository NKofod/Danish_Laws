I opsigelsesbrevet blev det  

 meddelt, at hun skulle stå til rådighed ved eventuel indkaldelse, og at hun  

 skulle afvikle eventuel restferie.
Der var ikke fastsat konkrete perioder.
Feriegodtgørelse  

 i fritstillingsperiode Nævnet traf denne A F G Ø R E L S E Yy har ret til feriegodtgørelse  

 for 15 feriedage optjent i 2003.
 Ankenævnet tiltræder  

 således direktoratets afgørelse af 5. juli 2005.
B E G R U N D E L S E Ankenævnet har lagt til  

 grund, at -  

 	  

 Yy optjente 25  

 feriedage i 2003 og overførte 5 feriedage fra ferieåret 2003/2004 -  

 	  

 Hun holdt ferie i 15  

 dage i ferieåret 2004/2005 -  

 	  

 Hun blev opsagt den  

 17. august 2004 til fratrædelse den 31. december 2004 -  

 	  

 Det blev aftalt, at  

 hun skulle fritstilles, men skulle stå til rådighed ved eventuel indkaldelse -  

 	  

 Hun skulle afvikle  

 eventuel restferie i opsigelsesperioden.
 Efter ferieloven anses  

 ferien for holdt  uanset om ferien er fastsat  hvis lønmodtageren  

 fritstilles  

 og ferien kan rummes inden for fritstillingsperioden.
Ankenævnet har lagt  

 vægt på, at Yy skulle stå til rådighed i opsigelsesperioden.
Xx havde således  

 ikke fuldkommen frigjort Yy for sin arbejdsforpligtelse, og hun kunne således  

 ikke frit disponere over sin tid i opsigelsesperioden.
Hun kunne dermed ikke  

 anses for at være fritstillet.
D E R E S  

 K L A G E P U N K T E R I klagen er det anført,  

 at Yy ikke protesterede mod varslingen af ferie.
Hun var ikke afskåret fra at  

 holde ferien, og det bør ikke lægges arbejdsgiveren til last, at ferien  

 varsles  

 til fleksibel afholdelse i en periode.
Ankenævnet bemærker, at  

 ferien anses for afholdt i fritstillingsperioden, når denne er på mere end 3  

 måneder, selvom ferien ikke er varslet.
Ankenævnet har imidlertid lagt vægt  

 på,  

 at Yy ikke kan anses for at være fritstillet.
 Da hensigten med  

 ferieloven er at beskytte arbejdstagerens ret til ferie, har det derfor ikke  

 betydning for afgørelsen, at Yy ikke protesterede mod varslingen.
R E G L E R Ankenævnet henviser til -  

 	  

 § 15 og § 16 i  

 ferieloven, jf. lovbekendtgørelse nr. 407 af 28. maj 2004.
På ankenævnets vegne Sign.
1. Sagsforløb Arbejdsdirektoratet  

 fremstillede sagen på denne måde:
 Den 10. januar 2005  

 modtog direktoratet Yys klage over, at De ikke har indbetalt feriegodtgørelse  

 vedrørende optjeningsår 2003 i forbindelse med hendes fratræden den 31.  

 december 2004.
 Det fremgår af sagens  

 oplysninger, at Yy har optjent 25 dages ferie i 2003 til brug i ferieåret  

 2004/2005. Yy har endvidere overført 5 dages ferie fra ferieåret 2003/2004.  

 Yy  

 har afholdt 3 ugers hovedferie i juli 2004. Der resterer således 15 dages  

 restferie.
Det fremgår endvidere,  

 at Yy er opsagt fra sin stilling i Xx den 17. august 2004 med fratræden den  

 31.  

 december 2004. Ifølge opsigelsesbrevet er hun fritstillet i  

 opsigelsesperioden,  

 men skal dog stå til rådighed ved eventuel indkaldelse.
Det fremgår  

 endvidere,  

 at det forventes, at Yy afholder eventuel restferie i opsigelsesperioden.
Det  

 er ikke fastlagt konkret, hvornår ferien skal afholdes.
Vi har den 3. maj 2005  

 hørt Dem om årsagen til den manglende indbetaling af feriepenge.
Vi har  

 samtidig oplyst Dem om reglerne om fritstilling og afholdelse af restferie i  

 en  

 opsigelsesperiode.
De har ved brev  

 modtaget i direktoratet den 9. maj 2005 oplyst, at Yy i forbindelse med sin  

 afskedigelse er blevet varslet ferie i henhold til gældende regler.
De  

 oplyser,  

 at hun ikke har protesteret mod dette.
De oplyser videre, at hun ikke har  

 været  

 afskåret fra afholdelse af sin restferie.
De har ikke indsendt dokumentation  

 for, at hun er varslet afholdelse af restferie i en konkret periode. Sekretariatet er enig i  

 fremstillingen.
2. Arbejdsdirektoratets afgørelse Direktoratet traf den  

 5. juli 2005 denne afgørelse:
Xx skal betale feriepenge  

 for 15 feriedage optjent i 2003. Direktoratet begrundede  

 afgørelsen således:
 Xx skal betale  

 feriepenge for 15 feriedage optjent i 2003, fordi ferien ikke kan anses som  

 afholdt i Yys opsigelsesperiode.
Hvis en lønmodtager er  

 fritstillet, anses ferien for holdt, uanset om ferien er fastsat, hvis  

 varslingsperiode  

 og ferie kan rummes inden for fritstillingsperioden.
Dette fremgår af § 16,  

 stk. 2, i ferieloven, jf. lovbekendtgørelse nr. 407 af 28. maj 2004.
Yy er blevet opsagt den  

 17. august 2004 med fratræden den 31. december 2004. Det fremgår af  

 opsigelsesbrevet,  

 at hun er fritstillet med øjeblikkelig virkning, men at hun dog skal stå til  

 rådighed ved eventuel indkaldelse.
Det fremgår endvidere, at hun forventes at  

 afholde eventuel restferie i opsigelsesperioden.
En fritstilling i  

 ferielovens forstand indebærer imidlertid, at lønmodtageren er ubetinget  

 suspenderet.
Det vil sige, at lønmodtageren ingen arbejdsforpligtelse har, og  

 at arbejdsgiveren uigenkaldeligt har givet afkald på lønmodtagerens  

 arbejdskraft.  

 Hvis arbejdsgiveren i forbindelse med fritstillingen forbeholder sig ret til  

 at  

 indkalde lønmodtageren på arbejde eller på anden måde kontakte lønmodtageren,  

 er der ikke tale om en ubetinget suspension.
Yy skulle stå til  

 rådighed for Dem i opsigelsesperioden, og hun kan derfor ikke anses som  

 fritstillet.
Yy kan derfor ikke anses for at have holdt ferie i  

 opsigelsesperioden efter reglerne i § 16, stk. 2.
Ferien kan herefter kun  

 anses som holdt, hvis ferien er varslet, jf. ferielovens § 15, stk. 1. Det  

 følger således af § 15, stk. 1, at arbejdsgiveren fastsætter ferien.
Heri  

 ligger bl.a., at ferie skal varsles konkret, det vil sige med angivelse af i  

 hvilke uger og på hvilke dage ferien skal holdes.
 De har oplyst til  

 direktoratet, at Yy i forbindelse med afskedigelsen er blevet varslet ferie i  

 henhold til gældende regler, og at hun ikke har protesteret mod dette.
De har imidlertid ikke  

 indsendt dokumentation for, at ferien er varslet til afholdelse i en konkret  

 periode.
Yy har oplyst, at hun ikke har holdt ferien.
Det er direktoratets  

 vurdering, at De som arbejdsgiver bærer risikoen for, at ferien ikke afholdes  

 inden fratræden, da De ikke konkret har fastlagt ferien.
Denne  

 risikobetragtning er en naturlig følge af, at ferieloven er en  

 beskyttelseslov.  

 Hertil kommer, at De ved at undlade at fastlægge ferien i opsigelsesperioden  

 har kunnet disponere over Yys arbejdskraft.
Vi har på den baggrund  

 vurderet, at restferien ikke kan anses som afholdt. 3. Klagen til ankenævnet I klagen af 2. august  

 2005 er anført følgende:
 Medarbejderen er i  

 forbindelse med sin afskedigelse blevet varslet ferie i henhold til gældende  

 regler og har i passiv henhold ikke protesteret imod dette frem til sin  

 endelige fratrædelse pr. 31. december 2004. Denne observation ses ikke afvist  

 i  

 sagens forløb til dato.
 Medarbejderen var ikke  

 afskåret fra afholdelse af sin restferie og blev varslet i lighed med  

 medarbejdere  

 i tjeneste  jf. ferielovens § 15. Denne observation ses ikke afvist i  

 sagens  

 forløb til dato.
 Medarbejderen er konkret  

 blevet varslet afholdelse af restferie i opsigelsesperioden 01.09.2004   

 31.12.2004 i henhold til opsigelsesbrev af 17.08.2004.
Der nedlægges påstand  

 om, at det ikke kan være til arbejdsgivers belastning, at tidsrummet, hvori  

 ferien nærmere skal afholdes, afgives i et fleksibelt råderum over 4 måneder  

 frem for konkret specificeret ugenummer.
Såfremt dette fastholdes, må denne  

 fortolkning nødvendigvis afprøves ved domstolene, idet mange virksomheder i  

 dag  

 vælger at afgive dette råderum som standardiseret administrativ praksis.
Der  

 henvises blandt andet til normpraksis ved afholdelse af hovedferie, hvori der  

 afgives varsel om afholdelse af 3 uger i et råderum på 6 uger (skoleferien)  

 som  

 fleksibel gestus fra virksomheden.
Ved endt ferieperiode (efter 6 uger) vil  

 man  

 næppe kunne gennemføre at lægge virksomheden til last, at en medarbejder ikke  

 har afholdt sin varslede ferie i henhold til de af ledelsen udstukne  

 retningslinier.
 Vi mener sluttelig, at  

 det er afgørende, at medarbejderen ikke har indgivet protest eller på anden  

 måde har givet information om, at ferien ikke ønskes afholdt eller ikke anses  

 som værende mulig at afholde, men i stedet har holdt sig passiv på trods af  

 mulighed for egen påvirkning og med dertil følgende eget ønske om udfald med  

 økonomisk interesse.
Vi agter derfor i  

 henhold til ovenstående at fremføre sagen ved domstolene, såfremt sagen ikke  

 afvises  

 ved ankenævnets behandling.
Det formodes, at klagens fremførelse har  

 opsættende  

 virkning vedrørende betaling. 4. Arbejdsdirektoratets bemærkninger til klagen Direktoratet har den  

 25. august 2005 anført følgende:
Der er ikke kommet nye  

 oplysninger, der giver direktoratet anledning til at ændre afgørelsen 5. Nyt efter klagen Intet modtaget.
6. Regler Ferielov, lovbekendtgørelse nr. 407 af 28. maj 2004 § 15.  

  

 Arbejdsgiveren fastsætter efter forhandling med lønmodtageren, hvornår ferien  

 skal holdes.
Arbejdsgiveren skal under hensyntagen til virksomhedens drift så  

 vidt muligt imødekomme lønmodtagerens ønske om, hvornår ferien skal holdes,  

 herunder lønmodtagerens ønske om, at hovedferien holdes i lønmodtagerens  

 barns  

 skolesommerferie.
Stk. 2.  

  

 Arbejdsgiveren skal så tidligt som muligt meddele lønmodtageren, hvornår  

 ferien  

 skal holdes.
Arbejdsgiveren skal give meddelelsen senest 3 måneder før  

 hovedferien  

 begynder, og senest 1 måned før ferien begynder for øvrige feriedage,  

 medmindre  

 særlige omstændigheder hindrer dette.
Stk. 3.  

  

 Hvis  

 væsentlige, upåregnelige driftsmæssige hensyn gør det nødvendigt, kan  

 arbejdsgiveren ændre tidligere fastsat ferie.
Lønmodtageren skal have  

 erstattet  

 et eventuelt økonomisk tab som følge af udskydelsen.
Allerede begyndt ferie  

 kan  

 ikke afbrydes.
§ 16.  

  

 En  

 lønmodtager, der er opsagt, kan ikke holde hovedferie i opsigelsesperioden,  

 hvis opsigelsesvarslet er på 3 måneder eller derunder.
Dette gælder, uanset  

 hvad der tidligere måtte være fastsat om afholdelse af ferien.
Det gælder dog  

 ikke, hvis opsigelsesvarslet er forlænget med antallet af feriedage.
 Stk. 2.  

  

 Hvis  

 lønmodtageren er fritstillet, anses ferie for holdt, uanset om ferien er  

 fastsat, hvis de i § 15, stk. 2, nævnte perioder og ferien kan  

 rummes  

 inden for fritstillingsperioden.
