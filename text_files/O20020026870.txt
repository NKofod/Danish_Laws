Resumé Af Nyt fra Det juridiske Fakultet, Københavns Universitet,  

 februar 2001, fremgik at tilmelding til sommereksamen 2001 kun kunne ske via  

 Internettet.
 Efter at have indhentet en udtalelse fra  

 universitetet om sagen bad ombudsmanden Ministeriet for Teknologi, Videnskab  

 og  

 Udvikling om en udtalelse med henvisning til § 17, stk. 1, i  

 ombudsmandsloven.  

 Ombudsmanden bad ministeriet oplyse hvad det agtede at foretage sig i  

 anledning  

 af den ordning universitetet havde indført.
Ministeriet svarede at det havde meddelt  

 universitetet at det efter ministeriets opfattelse krævede lovhjemmel at  

 pålægge borgerne pligt til at benytte digital kommunikation ved henvendelse  

 til  

 offentlige myndigheder.
Ministeriet havde derfor henstillet at Københavns  

 Universitet ændrede det obligatoriske krav til en fakultativ ordning.
 På denne baggrund meddelte ombudsmanden at han ikke  

 foretog sig mere i sagen. (J.nr. 2001-0653-712).
Obligatorisk elektronisk eksamenstilmelding Af Nyt fra  

 Det juridiske Fakultet, Københavns Universitet, februar 2001, fremgik  

 at  

 tilmelding til sommereksamen 2001 kun kunne ske via Internettet.
Til brug for mine  

 overvejelser om hvorvidt der var grundlag for at jeg af egen drift efter  

 ombudsmandslovens § 17, stk. 1, (lov nr. 473 af 12. juni 1996 om Folketingets  

 Ombudsmand) tog sagen op til undersøgelse, anmodede jeg ved brev af 12. marts  

 2001 Det juridiske Fakultet ved Københavns Universitet om en udtalelse om  

 sagen.
Jeg henviste i den forbindelse til en vejledning fra 1996 om de  

 forvaltningsretlige  

 konsekvenser af elektronisk arkivering, sagsbehandling og kommunikation hvori  

 Forskningsministeriet bl.a. havde anført følgende (s. 17):
Elektronisk kommunikation  

 med offentlige myndigheder bør være et tilbud.
Har en myndighed lovhjemmel  

 hertil, kan den naturligvis kræve elektronisk kommunikation anvendt, men i  

 øvrigt er en borger eller virksomhed ikke forpligtet til at anskaffe særligt  

 teknisk udstyr for at kunne kommunikere med en offentlig myndighed. Rektor for Københavns  

 Universitet sendte ved brev af 3. maj 2001 en udtalelse fra Det juridiske  

 Fakultet.
Af udtalelsen fra fakultetet fremgik bl.a. følgende:
Ombudsmanden henviser til en  

 vejledning udgivet af Forskningsministeriet i 1996 om de forvaltningsretlige  

 konsekvenser af elektronisk arkivering, sagsbehandling og kommunikation.
Af  

 vejledningen fremgår det, at elektronisk kommunikation med offentlige  

 myndigheder bør være et tilbud til borgeren, og at borgeren ikke kan være  

 forpligtet til at anskaffe særligt teknisk udstyr for at kommunikere med en  

 offentlig myndighed.
Det er fakultetets  

 opfattelse, at reglerne om eksamenstilmelding ikke strider imod den  

 ovennævnte  

 vejledning.
Alle jurastuderende ved KU har adgang til Internettet, enten via  

 computere opstillet på Juridisk Laboratorium eller fra andre computere på  

 fakultetets område.
Der er endvidere computere opstillet i fakultetets  

 studenterekspedition, hvor der er vejledningsmulighed, således at studerende,  

 der ikke føler sig tryg ved selv at tilmelde sig, kan få hjælp og vejledning.  

 Det betyder naturligvis, at den studerende må møde op på Studiekontoret, men  

 det er ikke forskelligt fra proceduren ifølge den gamle ordning.
Fakultetet mener, at de nye  

 regler om eksamenstilmelding stiller de studerende væsentlig bedre end de  

 gamle  

 regler.
Efter den gamle studieordning kunne de studerende kun melde sig til  

 eksamen ved hjælp af en blanket, som personligt skulle afhentes og udfyldes  

 på  

 Studiekontoret.
Udover at der kun var adgang for eksamenstilmelding i en uge,  

 betød det, at alle, som ønskede at melde sig til eksamen, skulle møde op på  

 Studiekontoret.
Såfremt en studerende var bortrejst, eller på anden måde  

 forhindret i at møde op i den uge, hvor der var åbent for eksamenstilmelding,  

 var det nødvendigt at give en medstuderende fuldmagt til at foretage  

 tilmeldingen.
Med den nye ordning om eksamenstilmelding via Internettet er  

 der  

 åbnet for en bedre og lettere adgang til eksamenstilmelding, idet  

 tilmeldingen  

 nu kan ske fra en hvilken som helst computer, som har adgang til Internettet.
Beslutningen om indførelse af  

 elektronisk eksamenstilmelding er truffet af Det juridiske Studienævn, hvor  

 lærere og studerende er ligeligt repræsenteret.
Teknikken har forinden været  

 afprøvet gennem en årrække.
Eventuelle tvivlsspørgsmål med hensyn til,  

 hvorvidt  

 eksamenstilmelding konkret har fundet sted, behandles altid konkret af  

 Studienævnet.
Sådanne spørgsmål har dog kun forekommet i yderst begrænset  

 omfang, hvorfor det i det hele er fakultetets opfattelse, at teknikken  

 frembyder fornøden sikkerhed for såvel afsender som modtager af  

 eksamenstilmeldinger.
Fakultetet bemærker,  

  

 at  

  

 den omtalte vejledning daterer sig  

 fra 1996,  

  

 at  

  

 udviklingen inden for  

 det heromhandlede område går endog meget hurtigt, og  

  

 at  

  

 vejledningen af samme grund allerede på visse punkter kan forekomme  

 forældet.
Det gælder således vejledningens forudsætning om, at e-post  

 (i dag)  

 stadigvæk er en ny kommunikationsform.
Denne forudsætning har næppe  

 gyldighed  

 i dag, hvor der fra såvel ministerielt hold som fra de studerende selv  

 presses  

 på for at få indført elektronisk kommunikation i alle undervisningsmæssige  

 sammenhænge.
Fakultetet er som følge heraf ganske langt fremme i sine planer  

 om  

 at realisere en vision om det papirløse fakultet, hvor ? foruden  

 eksamenstilmelding ? tilmelding til kurser, afholdelse af eksaminer,  

 aflevering  

 af øvelsesopgaver, løbende meddelelser til undervisningshold, ligesom al  

 anden  

 studieinformation foregår elektronisk.
På samme måde er det planen at lægge  

 alt  

 undervisningsmateriale, der ikke findes som forlagsudgivne lærebøger, ud på  

 nettet på hjemmesider for de enkelte fag.
Det er fakultetets opfattelse, at  

 denne udvikling vil medføre et generelt kvalitetsløft af undervisningen,  

 samtidig med at overgang til elektronisk kommunikation på sigt vil være  

 økonomisk rentabel.
Det tilføjes, at afgørelse af  

 personsager (dispensationssager o. lign.) fortsat sker skriftligt og under  

 iagttagelse af sædvanlige retsgarantier for de studerende.
Den elektroniske  

 kommunikation er således i al væsentligt forbeholdt den side af fakultetets  

 virksomhed, som har karakter af massekommunikation, og som hidtil  

 har  

 foregået ved brug af standardiserede blanketter m.v.
Eftersom spørgsmålet også har  

 interesse for andre fakulteter, og rektor repræsenterer universitetet  

 udadtil,  

 vil Det juridiske Fakultet finde det ønskeligt, om svaret til ombudsmanden  

 gives af rektor. Rektor skrev endvidere  

 følgende:
 Under hensyn til at  

 fakultetet har opstillet computere flere steder på fakultetets område,  

 herunder  

 i fakultetets studenterekspedition hvor de studerende også kan få hjælp og  

 vejledning til tilmeldingen, kan jeg fuldt ud tilslutte mig den indførte  

 ordning.
Jeg kan tilføje, at der over tid formentlig bliver indført en  

 tilsvarende ordning på alle fakulteter.
 Ved brev af 11. december 2001  

 anmodede jeg Ministeriet for Videnskab, Teknologi og Udvikling om en  

 udtalelse  

 om sagen samt om at oplyse mig om hvad ministeriet agtede at foretage sig i  

 anledning af den af universitetet indførte ordning.
Jeg anførte herudover  

 bl.a.  

 følgende:
 Bekendtgørelse nr. 1021 af  

 20. november 2000 om eksamen ved visse videregående uddannelser under  

 Undervisningsministeriet indeholder bl.a. følgende bestemmelser:
 § 13.  

  

 Institutionen kan for hver enkelt prøve fastsætte en frist,  

 inden for hvilken indstilling til og afmelding fra prøver skal finde sted.  

 Hvis  

 rettidig afmelding ikke foreligger, betragtes prøven med hensyn til antallet  

 af  

 eksamensforsøg som påbegyndt, jf. § 18, stk. 1.
 § 18.  

  

 En studerende kan højst 3 gange indstille sig til samme prøve  

 eller anden form for bedømmelse, jf. dog § 16. Institutionen kan tillade  

 indstilling en 4. gang, hvis det er begrundet i usædvanlige forhold.
 I en vejledning fra 1996 om  

 de forvaltningsretlige konsekvenser af elektronisk arkivering, sagsbehandling  

 og kommunikation har Forskningsministeriet bl.a. anført følgende (s. 17):
Elektronisk kommunikation  

 med offentlige myndigheder bør være et tilbud.
Har en myndighed lovhjemmel  

 hertil, kan den naturligvis kræve elektronisk kommunikation anvendt, men i  

 øvrigt er en borger eller virksomhed ikke forpligtet til at anskaffe særligt  

 teknisk udstyr for at kunne kommunikere med en offentlig myndighed. I betænkning nr. 1400/2000 om  

 e-signatur og formkrav i lovgivningen, s. 151ff, foreslås at der indsættes en  

 hjemmel i forvaltningsloven hvorved de enkelte ressortministre kan fastsætte  

 bestemmelser om at der kan anvendes digital kommunikation ved henvendelser  

  

 til  

  

 den offentlige forvaltning.
Det  

 anføres direkte at bestemmelsen ikke skal give hjemmel til at fastsætte  

 bestemmelser som udelukker muligheden for at anvende andre  

 kommunikationsformer, f.eks. ved at fastsætte at henvendelse alene kan ske  

 ved  

 brug af digitale kommunikationsformer.
Hjemmelsbestemmelsen forudsættes  

 således  

 udformet på en sådan måde at den giver borgere og virksomheder ret - men ikke  

 pligt - til at benytte digital kommunikation.
Udvalget afstod derimod fra at  

 foreslå en generel pligt for borgere til at modtage digitale meddelelser  

  

 fra  

  

 offentlige myndigheder på grund af  

 retssikkerhedsmæssige betænkeligheder.
I UfR 2001, s. 1980, har  

 Højesteret i en kendelse taget stilling til Østre Landsrets stadfæstelse af  

 skifterettens afvisning af en uunderskreven (elektronisk) anmodning fra  

 Erhvervs- og Selskabsstyrelsen om tvangsopløsning af et selskab.
I kendelsen  

 er  

 anført følgende:
Efter retsplejelovens § 261,  

 stk. 2, skal retten afvise processkrifter, der er underskrevet af andre end  

 parten eller en person, der er berettiget til for vedkommende ret at give  

 møde  

 for parten.
Retsplejeloven indeholder således et krav om, at processkrifter  

 skal  

 underskrives.
Erhvervs- og Selskabsstyrelsens anmodning til skifteretten om  

 tvangsopløsning af andelsselskabet er ikke underskrevet, og indgivelsen af  

 den  

 uunderskrevne anmodning har ikke hjemmel i anden lovgivning.
Højesteret  

 tiltræder derfor, at anmodningen er afvist af skifteretten, og stadfæster  

 således landsrettens kendelse. Af kendelsen fremgår at en  

 eventuel brug af digitale processkrifter selv fra offentlige myndigheder  

 kræver  

 lovhjemmel.
Så meget desto mere må det  

 antages at en pligt for borgeren til at benytte digital kommunikation ved  

 henvendelse til offentlige myndigheder også må forudsætte lovhjemmel. Ministeriet for Videnskab,  

 Teknologi og Udvikling gav ved brev af 8. januar 2002 Københavns Universitet  

 lejlighed til at udtale sig om mit brev af 11. december 2001.
 Københavns Universitet afgav  

 en udtalelse til ministeriet ved brev af 30. januar 2002. Universitetet  

 henholdte sig i det hele til en vedlagt udtalelse fra Det juridiske Fakultet  

 af  

 18. januar 2002. I udtalelsen fra fakultetet var bl.a. anført følgende:
I ministeriets skrivelse  

 henvises der til Højesterets kendelse af 7. juni 2001, UfR 2001 s. 180. Efter  

 Det Juridiske Fakultets opfattelse vedrører den nævnte kendelse en ganske  

 anden  

 situation.
I sagen havde en myndighed på egen hånd søgt at ændre regler og  

 praksis ved den modtagende anden myndighed (skifteretten), og der var tale om  

 et processkrift, hvis form er reguleret i retsplejeloven.
Fra denne kendelse  

 kan man ikke slutte, at der gælder en regel, hvorefter det kræver lovhjemmel,  

 at en myndighed på et ulovreguleret område, in concreto formen for  

 eksamenstilmeldinger, regulerer formen for denne, herunder indfører  

 muligheden  

 for digital kommunikation.
Det afgørende må være, om  

 kravene til kommunikationens form har en sådan karakter, at borgerne (in  

 concreto studenterne) stilles væsentligt ringere under den nye ordning.
Det  

 er  

 der ikke tale om i dette tilfælde.
Tværtimod.
Alle studenterne har gennem  

 nyordningen fået tilbudet om at anvende en eksamenstilmeldingsform, der for  

 dem  

 er meget lettere og sikrere end den tidligere.
Såfremt studenten ikke selv  

 råder over det nødvendige it-apparatur og heller ikke er i stand til at  

 anvende  

 de mange maskiner, der er opstillet til brug for de jurastuderende, kan de  

 henvende sig på Studiekontoret.
Det er samme sted, som alle tidligere  

 afleverede deres papirtilmeldinger.
Her står der maskiner, som kan anvendes,  

 og  

 her er der hele tiden i åbningstiden personale, som hjælper de studerende,  

 som  

 ikke har de nødvendige færdigheder, med anmeldelsen.
Selv for de mest  

 ukyndige  

 på it-området medfører den nye ordning altså ikke nogen form for øget besvær.
Det Juridiske Fakultet kan i  

 øvrigt henholde sig til sit brev af 17. april 2001 og Rektors brev af 3. maj  

 2001. Den 5. marts 2002 modtog jeg  

 kopi af Ministeriet for Videnskab, Teknologi og Udviklings brev af 4. marts  

 2002 til universitetet.
Af brevet fremgik bl.a. følgende:
Af Forskningsministeriets  

 vejledning fra 1996 om de forvaltningsretlige konsekvenser af elektronisk  

 arkivering, sagsbehandling og kommunikation fremgår bl.a., Elektronisk  

 kommunikation med offentlige myndigheder bør være et tilbud.
Har en myndighed  

 lovhjemmel, kan den naturligvis kræve elektronisk kommunikation anvendt  

 ... Ministeriet medgiver, at en  

 vejledning, der omfatter et område som tilfældet er, naturligvis på visse  

 punkter kan være forældet; men den del af vejledningen, der fastslår, at  

 elektronisk kommunikation med offentlige myndigheder bør være et tilbud, og  

 at  

 et krav om anvendelse kræver lovhjemmel, er stadig gældende.
Ministeriet skal lige som  

 Ombudsmanden pege på betænkning nr. 1400/2000, om e-signatur og formkrav i  

 lovgivningen.
Udvalget har bl.a. overvejet, afsnit 6.3.3.3. En mellemløsning,  

 at vedkommende minister bemyndiges til at ændre formkrav, der drejer sig om  

 kommunikation  

 fra borgere og virksomheder til det offentlige, således at det bliver muligt  

 at  

 anvende digital kommunikation i forhold til det offentlige.
Udvalget  

 forudsætter hjemmelsbestemmelsen vedrørende ret til digital kommunikation til  

 det offentlige udformet således, at den gør det muligt at fastsætte regler,  

 der  

 giver borgerne og virksomheder m.v. ret til at benytte digital kommunikation  

 i  

 forhold til det offentlige.
Derimod skal bestemmelsen ikke give hjemmel til  

 at  

 fastsætte bestemmelser, som udelukker muligheden for at anvende andre  

 kommunikationsformer, f.eks. ved at fastsætte, at henvendelser alene kan ske  

 ved brug af digital kommunikation.
 Udvalget peger, afsnit  

 6.3.3.4. Udvalgets forslag, på denne mellemløsning, som efterfølgende er  

 udmøntet i L 72 forslag til lov om ændring af forvaltningsloven (Digital  

 kommunikation), fremsat af justitsministeren den 30. januar 2002.
 Forslaget lyder:
§32 a.
Vedkommende minister  

 kan fastsætte regler om ret til at anvende digital kommunikation ved  

 henvendelser til den offentlige forvaltning og om de nærmere vilkår herfor,  

 herunder fravige formkrav i lovgivningen, der hindrer anvendelsen af digital  

 kommunikation. Det fremgår af de generelle  

 bemærkninger til lovforslaget, afsnit 2, Gældende ret, at der ikke findes  

 nogen  

 generel lovregulering for formen for borgernes henvendelser til den  

 offentlige  

 forvaltning.
Som udgangspunkt må det derfor antages, at borgerne kan rette  

 henvendelse til forvaltningen i den form, som de selv ønsker.
Videre fremgår  

 det, afsnit 3, Justitsministeriets udvalg om retsvirkningerne af digital  

 signatur mv., ... at hjemmelsbestemmelsen forudsættes udformet således,  

 at  

 borgerne kan få ret, men ikke pligt til at benytte digital  

 kommunikation. Af de specielle bemærkninger  

 om § 32 a fremgår, at den foreslåede bemyndigelse ikke indeholder hjemmel til  

 at fastsætte bestemmelser, der udelukker andre kommunikationsformer end  

 digital  

 kommunikation (f.eks. ved at fastsætte at borgernes henvendelse til en  

 offentlig myndighed alene kan ske ved brug af digital kommunikation). Det  

 forhold, at bestemmelsen ikke indeholder hjemmel til at fastsætte  

 bestemmelser,  

 der udelukker andre kommunikationsformer end digital kommunikation, må efter  

 ministeriets opfattelse alt andet lige forudsætte, at det kræver en (anden)  

 lovhjemmel, hvis et sådant krav skal gennemføres.
 Ministeriet har indhentet  

 Østre Landsrets kendelse af 31. oktober 2000, som Højesteret stadfæster 7.  

 juni  

 2001, UfR 2001, s. 1980. Vi finder, at Københavns Universitets udlægning af  

 Højesterets kendelse plausibel, men finder, at Københavns Universitets  

 udlægning af kendelsen ikke ændrer ved det forhold, at en pligt for borgeren  

 til at benytte digital kommunikation ved henvendelse til offentlige  

 myndigheder  

 kræver lovhjemmel, jf. ovenfor.
 Idet ministeriet samtidig har  

 noteret sig, at det om kendelsen fremgår, at ... herunder indfører  

  

 muligheden  

 (her understreget) for digital kommunikation. og videre ... Alle  

 studenterne  

 har gennem nyordningen fået  

  

 tilbudet  

 (her understreget) om at anvende... går ministeriet ud fra, at der nu  

 alene er tale om et tilbud, og at der  

 således ikke er tale om, at de studerende kun kan tilmelde sig eksamen via  

 Internettet.
 Såfremt der skulle være tale  

 om et krav og ikke blot en ret, skal ministeriet henstille, at Københavns  

 Universitet  

 ændrer det obligatoriske krav til en fakultativ ordning.
Ministeriet bemærker sig i  

 øvrigt, at Københavns Universitet i det hele er af den opfattelse, at  

 teknikken  

 frembyder fornøden sikkerhed for såvel afsender som modtager af  

 eksamenstilmeldinger, jf. brev af 17. april 2001 fra Det juridiske  

 Fakultet. I brev af 11. marts 2002  

 skrev jeg til Ministeriet for Videnskab, Teknologi og Udvikling at jeg havde  

 noteret mig at ministeriet havde henstillet at Københavns Universitet -  

 såfremt  

 der (fortsat) skulle være tale om et krav og ikke blot en ret til at tilmelde  

 sig eksamen ved digital kommunikation - ændrede det obligatoriske krav til en  

 fakultativ ordning.
 Jeg meddelte på den baggrund  

 at jeg ikke foretog mig mere i sagen.
