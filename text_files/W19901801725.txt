 Landsskatteretten stadfæstede skyldrådets ansættelse af grundværdien  

 ved 18. alm. vurdering pr. 1. januar 1986 og ved § 4-vurdering pr.
30. april 1987 for en ejendom, der i henhold til lokalplan vedtaget i  

 april 1987 lå i et område udlagt til offentlige formål, hovedbibliotek  

 o.lign.
Retten fandt herved, at udlægningen i området ifølge lokalplanen var  

 så fremskredet på vurderingstidspunktet pr. 1.
 januar 1986, at der ved begge vurderinger burde tages hensyn hertil.
Uanset at en del af klageejendommen med bygning var solgt pr. 1. juli  

 1987, og der i skødet var foretaget en opdeling af overdragelsessummen mellem  

 jorden og en bygning, som ifølge dette blev solgt til nedrivning, lagde  

 Landsskatteretten til grund, at denne opdeling kunne tilsidesættes i det  

 omfang, denne medførte en åbenbart urimelig pris pr. m2 for grundarealet,  

 sammenlignet med det foreliggende salgsprisniveau i området.
Endelig  

 bemærkede retten, at arealer udlagt til offentlige formål i henhold til  

 vurderingslovens § 16, skal ansættes til den fulde handelsværdi, svarende til  

 de omkringliggende arealers værdi, som sket ved ansættelserne, idet ejeren i  

 medfør af kommuneplanlovens § 32 kan forlange ejendommen overtaget af  

 kommunen mod erstatning, såfremt det pågældende areal ikke kan udnyttes på en  

 økonomisk rimelig måde i overensstemmelse med den faktiske udnyttelse af de  

 omliggende ejendomme.
 Advokat A klagede for ejeren over den af skyldrådet ved 18. alm. vurdering  

 pr. 1. januar 1986 og ved § 4-vurderingen pr. 30. april 1987 foretagne  

 ansættelse af grundværdien for et areal på 2.053 (m2) med påstand om  

 nedsættelse med konsekvens for ejendomsværdien.
Ejendommen omfattede et areal på 2.053 (m2), der dels var bebygget med et  

 parcelhus, dels med en tidligere børnehavebygning.
Ejendommen var beliggende  

 ved havnefronten med promenade og parkanlæg ned til en fjord, og området var  

 ved lokalplan, endeligt vedtaget i april 1987, udlagt til offentlige formål,  

 hovedbibliotek o.lign. med tilhørende fællesfaciliteter.
Bebyggelsesprocenten  

 for området under et måtte ikke overstige 60, og bygningerne måtte ikke  

 opføres med mere end 2 etager.
Af arealet på 2.053 (m2) var der pr. 1. juli 1987 frasolgt 1.290 (m2) til  

 kommunen.
Denne del af ejendommen var ved 18. alm. vurdering bebygget med en  

 tidligere børnehavebygning, der ifølge skødet skulle nedrives af køberen.  

 Restejendommen på 763 (m2) var bebygget med et parcelhus, som beboedes af  

 ejeren af ejendommen.
 Skyldrådet havde ved ansættelsen af grundværdien taget udgangspunkt i en  

 etagemeterpris på 400 kr. pr. (m2) og en bebyggelsesprocent på 60, svarende  

 til en (m2)-pris på 240 kr. pr. (m2) grundareal.
Til støtte for påstanden om nedsættelse af grundværdien anførte advokaten,  

 at denne skulle ansættes i overensstemmelse med prisniveauet på  

 vurderingstidspunktet, svarende til den pris, der kunne opnås for en  

 ubebygget grund af den pågældende type.
Advokaten gjorde gældende, at da den  

 omhandlede grund var omfattet af lokalplan, der var udlagt til offentlige  

 formål, ville det offentlige være den eneste køber til ejendommen.
Da  

 kommunen havde erhvervet en del af klageejendommen til en pris af 180 kr. pr.  

 (m2) ifølge skødet, var denne pris efter advokatens opfattelse udtryk for  

 markedsprisen.
Han henviste til skødet, hvorefter købesummen udgjorde 400.000  

 kr., heraf 232.200 kr. for grundarealet, svarende til 1.290 (m2) a 180 kr.,  

 medens restbeløbet på 167.800 kr. var vederlag for den tidligere  

 børnehavebygning.
Skyldrådet havde under sagens behandling over for Landsskatteretten  

 indstillet grundværdien stadfæstet.
Skyldrådet havde herved bl.a. bemærket,  

 at det ved skyldrådets klagebehandling blev godtgjort, at udlægningen af  

 området - som bestemt i lokalplanen - på vurderingstidspunktet den 1. januar  

 1986 var så fremskredet, at der ved ansættelsen ved 18. alm. vurdering burde  

 tages hensyn til lokalplanen.
Herefter var grundværdien blevet ansat med en  

 bebyggelsesprocent på 60 og en etagemeterpris på 400 kr. pr. (m2). Skyldrådet  

 bemærkede endvidere, at lokalplanen ikke var til hinder for bibeholdelse af  

 den eksisterende lovlige bebyggelse på og anvendelse af ejendommene.
Der  

 ville således efter skyldrådets opfattelse ikke være noget til hinder for, at  

 den del af klageejendommen, der vedrørte parcelhuset med tilhørende grund,  

 ville kunne sælges til en privat køber, forudsat uændret anvendelse.
Med hensyn til det til kommunen frasolgte areal på 1.290 (m2) bemærkede  

 skyldrådet, at handelen måtte betragtes som et nedrivningssalg.
Den tidligere  

 børnehavebygning var købt med nedrivning for øje, og kommunen havde for at  

 kunne disponere over arealet til opførelse af et bibliotek erlagt en købesum  

 på i alt 400.000 kr., hvortil kom udgiften til nedrivning.
Under hensyn  

 hertil havde kommunens (m2)-pris i realiteten udgjort 310 kr. pr. (m2).
Advokaten bemærkede til skyldrådets indstilling, at den attraktive  

 beliggenhed var uden betydning for en privat køber, der næppe ville kunne få  

 tilladelse til at opføre en beboelsesbygning og formentlig heller ikke ville  

 være interesseret i at lægge en beboelsesbygning i et område, hvor der ikke  

 fandtes andre beboelsesbygninger.
Endvidere gjorde advokaten gældende, at  

 grunden ikke kunne bebygges uden pilotering.
 På grundlag af piloteringsomkostningerne til det netop opførte bibliotek  

 opgjorde advokaten herefter grundværdien således:
Landsskatteretten bemærkede, at grundværdien i henhold til bestemmelserne  

 i vurderingslovens § 6, jf. § 13, stk. 1, udgør grundens handelsværdi i  

 ubebygget stand under hensyn til beskaffenhed og beliggenhed og til en i  

 økonomisk henseende god anvendelse.
Det forhold, at der fortsat var  

 beliggende et parcelhus på grunden, var således uden indflydelse på  

 grundværdiansættelsen.
 På det således foreliggende grundlag fandt Landsskatteretten at kunne  

 lægge til grund, at der var en sådan nærhed mellem vurderingstidspunktet for  

 18. alm. vurdering pr. 1. januar 1986 og lokalplanens endelige vedtagelse pr.  

 7. april 1987, at den retlige udnyttelse af arealet svarede til den i  

 lokalplanen fastlagte såvel vedrørende bebyggelsesprocent som udnyttelse til  

 offentlige formål.
Endvidere lagde retten til grund, at den tidligere børnehavebygning var  

 solgt til nedrivning.
Den i skødet foretagne opdeling af salgssummen mellem  

 henholdsvis grund og bygning kunne således tilsidesættes i det omfang, denne  

 medførte en åbenbar urimelig pris pr. (m2) for grundarealet, når hensås til  

 det foreliggende salgsprisniveau i området.
 Landsskatteretten bemærkede, at arealer, der i henhold til en lokalplan  

 var udlagt til offentligt formål i form af bl.a. bibliotek eller lignende,  

 skulle ansættes i henhold til vurderingslovens § 16 til den fulde  

 handelsværdi, svarende til de omkringliggende arealers værdi, idet ejeren i  

 medfør af kommuneplanlovens § 32 kunne forlange ejendommen overtaget af  

 kommunen mod erstatning, såfremt det pågældende areal ikke kunne udnyttes på  

 en økonomisk rimelig måde i overensstemmelse med den faktiske udnyttelse af  

 de omliggende ejendomme.
Det var for Landsskatteretten oplyst, at der i de tilgrænsende gader var  

 anvendt samme etagemeterpris på 400 kr. pr. (m2) ved en bebyggelsesprocent på  

 100 som for klageejendommen, hvilken etagemeterpris var fastsat under hensyn  

 til påregnelige piloteringsomkostninger i området.
Efter det foreliggende  

 salgsprisniveau svarede etagemeterprisen til det lavest ansatte i mindre  

 provinsbyer og byggede på salgsindberetninger.
 Da der i henhold til lokalplanen var fastsat en bebyggelsesprocent på  

 maksimalt 60 for klageejendommen, svarende til 240 kr. pr. (m2) grundareal,  

 medens den samlede salgssum svarede til ca. 310 kr. pr. (m2) grundareal,  

 fandt retten ikke grundlag for at antage, at ansættelsen var for høj.
 Ejendomsværdien og grundværdien ved 18. alm. vurdering pr. 1. januar 1986  

 blev derfor stadfæstet.
 Idet Landsskatteretten ligeledes kunne tiltræde det tilsvarende af  

 skyldrådet udøvede værdiskøn ved § 4-vurderingen pr. 30. april 1987, blev  

 også disse påklagede ansættelser stadfæstet.
