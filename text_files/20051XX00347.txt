Skriftlig fremsættelse (29. marts 2006) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov  

 om ændring af lov om beskatning til  

 kommunerne af faste ejendomme (Konsekvensændringer som følge af  

 kommunalreformen.
Overførsel af den amtskommunale ejendomsskat til  

 kommunerne) (Lovforslag nr.
L 189).
 Det foreliggende lovforslag indgår i udmøntningen af aftalen  

 af 27. februar 2006 mellem regeringen (Venstre og Det Konservative  

 Folkeparti),  

 Dansk Folkeparti og Det Radikale Venstre om en kommunal finansieringsreform.
 Med aftalen indføres et nyt finansieringssystem for  

 kommunerne, som er tilpasset kommunernes situation efter kommunalreformen.
 Formålet med lovforslaget er at overføre den amtskommunale  

 grundskyld til kommunerne, som følge af amtskommunernes nedlæggelse pr. 1.  

 januar 2007.
 Endvidere tilsigter lovforslaget at ligestille Københavns,  

 Frederiksberg og Bornholms Kommuner på ejendomsskatteområdet med de øvrige  

 kommuner i landet, fordi de pågældende kommuner som konsekvens af  

 kommunalreformen fra den 1. januar 2007 kun skal varetage kommunale opgaver.
Lovforslaget har derudover til formål at harmonisere  

 reglerne for opkrævning af dækningsafgift af offentlige ejendomme således, at  

 ejendomme tilhørende staten kan pålignes dækningsafgift med samme sats som  

 øvrige offentlige ejendomme.
Det foreslås endvidere, at kommunalbestyrelsen  

 fremover helt eller delvist kan fritage ejendomme, der tilhører andre  

 kommuner  

 og vedkommende region, og ejendomme, der er i sameje mellem kommunen og andre  

 kommuner, regioner eller staten, for dækningsafgift.
Jeg skal endelig gøre opmærksom på, at lovforslaget   

 bortset fra mindre lovtekniske justeringer  fremsættes uændret i  

 forhold til  

 det forslag, der har været udsendt i høring.
Partierne bag aftalen om  

 finansieringsreformen vil drøfte, hvorvidt de høringssvar, der er indkommet,  

 giver anledning til initiativer, herunder evt. at fremsætte ændringsforslag.
 Idet jeg i øvrigt henviser til lovforslaget med bemærkninger,  

 tillader jeg mig at anbefale forslaget til hurtig og velvillig behandling i  

 Det  

 Høje Ting.
