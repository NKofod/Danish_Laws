Skriftlig fremsættelse (27. maj 2004) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov om frit  

 valg.
(Lovforslag nr.
L 240).
Regeringen ønsker at styrke borgernes muligheder for at  

 kunne vælge mellem forskellige offentlige og private løsninger.
Det frie valg  

 skal være reelt.
Som led i fornyelsen af velfærdssamfundet har regeringen med  

 reformprogrammet Velfærd og valgfrihed øget borgernes valgfrihed  

 gennem en  

 række initiativer på de centrale velfærdsområder.
Børnefamilierne, de ældre  

 og  

 de syge er blandt de grupper, der har fået større fleksibilitet og  

 valgfrihed.  

 Herudover overvejer regeringen løbende at udvide de lovgivningsmæssige rammer  

 for det frie valg.
 Det udestår inden for rammerne af den gældende lovgivning at  

 tilvejebringe større kendskab til valgmulighederne og stærkere fokus på det  

 frie valg i de enkelte kommuner og amtskommuner.
 Lovforslaget har på den baggrund til formål at fremme frit  

 valg ved at sikre fortsat opmærksomhed på mulighederne for at øge det frie  

 valg  

 af kommunale serviceydelser og ved gennem information at sikre borgerne et  

 grundlag for at kunne træffe et kvalificeret valg.
Med lovforslaget forpligtes kommunalbestyrelsen og amtsrådet  

 til at tilvejebringe information til borgerne om fritvalgsordninger og  

 indholdet af disse samt om, hvor borgerne kan henvende sig om forhold  

 vedrørende leveringen af en ydelse.
Herved sikres borgerne en reel  

 information  

 om valgmulighederne, således at det frie valg kan fungere optimalt, ligesom  

 borgerne sikres oplysning om, hvor de kan rette henvendelse vedrørende den  

 faktiske udførelse af en serviceydelse.
Herudover forpligtes kommunalbestyrelsen og amtsrådet til én  

 gang inden for hver valgperiode at vurdere, hvorvidt det er muligt inden for  

 lovgivningens rammer at udvide eksisterende fritvalgsordninger eller at  

 indføre  

 frit valg på områder, hvor dette ikke allerede er sikret.
Vurderingen skal  

 finde sted inden udgangen af 3. kvartal i det år, hvori valg finder sted for  

 valgperioden.  

 Bestemmelsen skal således sikre en lokal stillingtagen til, hvad der fremover  

 kan gøres for at fremme det frie valg, når borgeren er visiteret til eller  

 har  

 ret til en offentlig serviceydelse.
Samtidig pålægges kommunalbestyrelsen og amtsrådet at  

 udarbejde en redegørelse for opfølgningen på informationsforpligtelsen i  

 relation til frit valg og kravet om at overveje mulighederne for øget frit  

 valg.
Redegørelsen skal afgives inden udgangen af 3. kvartal i det år, hvori  

 valg finder sted for valgperioden.
 Det foreslås herudover, at ministeren bemyndiges til at  

 fastsætte nærmere regler for udarbejdelse af informationsmaterialet om frit  

 valg.
Kommunalbestyrelserne og amtsrådene får ansvaret for selv at  

 tilrettelægge arbejdet med at gennemføre loven.
En nærliggende mulighed er,  

 at  

 arbejdet indgår som et element i det allerede eksisterende arbejde i kommuner  

 og amtskommuner, herunder navnlig udarbejdelse af servicestrategien.
 Idet jeg i øvrigt henviser til lovforslaget med  

 bemærkninger, tillader jeg mig at anbefale forslaget til hurtig og velvillig  

 behandling i Det Høje Ting.
