(Boligbyggeri) I medfør af § 37, stk. 4, i lov om boligbyggeri, jf.
lovbekendtgørelse nr. 484 af 7. juni 1994 fastsættes efter bemyndigelse:
§ 1.  Boligselskabernes Landsbyggefond kan yde støtte  

 til udgifter til forebyggende arbejde, herunder evalueringsarbejde i  

 forbindelse med beboerrådgivere, jf. § 36, stk. 7, i lov om boligbyggeri.  

 Støtten ydes på grundlag af en ansøgning fra boligselskabet, indsendt gennem  

 kommunen.
Ansøgningen skal indeholde en helhedsplan for indsatsen i området.
 Stk. 2.  Støtten kan ydes til udgifter til løn til  

 beboerrådgivere, til andre omkostninger i forbindelse med drift af ordningen  

 samt til de aktiviteter, beboerrådgiverne iværksætter.
 Stk. 3.  Støtten udbetales som a conto bidrag  

 kvartalsvis bagud til afdelingen på grundlag af det af fonden meddelte  

 tilsagn.
Stk. 4.  Boligselskabernes Landsbyggefond kan bringe  

 betalingen af støtte til ophør, hvis Stk. 5.  Boligselskabet skal tilbagebetale for meget  

 eller uberettiget udbetalt støtte til fonden.
 Stk. 6.  Boligselskabet skal straks foretage  

 indberetning til fonden, hvis forudsætningerne eller de vilkår, hvorunder  

 støtten er udbetalt, ikke længere er til stede.
 Stk. 7.  Den udbetalte støtte indtægtsføres som en fast  

 note til kt. nr. 204 i afdelingens regnskab, jf. det i § 46, stk. 2 i Bygge-  

 og Boligstyrelsens bekendtgørelse nr. 99 af 4. februar 1994 om almennyttig  

 boligvirksomhed omhandlede regnskabsskema.
 Stk. 8.  Støtte kan ydes til aktiviteter, der vedrører  

 flere afdelinger. § 5, stk. 2, finder tilsvarende anvendelse.
§ 2.  Afdelingsbestyrelsen udarbejder retningslinier  

 for den indsats, der skal ske i den enkelte afdeling.
Arbejdsbeskrivelse for  

 beboerrådgiveren udfærdiges på grundlag af den fremsendte ansøgning og  

 helhedsplanen.
Arbejdsbeskrivelsen omfatter ikke enkeltsagsbehandling.
Er der  

 tale om fælles aktiviteter for flere afdelinger, udarbejdes retningslinierne  

 af de involverede afdelingsbestyrelser i fællesskab.
 Stk. 2.  Indsatsen skal tilrettelægges som en bred,  

 forebyggende indsats i samarbejde med kommunen og andre lokale  

 organisationer.
 § 3.  Medarbejdere (beboerrådgivere) i almennyttige  

 boligselskaber kan forestå forebyggende arbejde med henblik på at styrke det  

 sociale liv og netværk i den enkelte afdeling.
Stk. 2.  Beboerrådgiverne kan forestå aktiviteter, der  

 vedrører flere afdelinger under samme boligselskab eller under forskellige  

 boligselskaber.
Udgifterne hertil konteres på den enkelte afdeling efter  

 reglerne i § 5, stk. 2.
 § 4.  Ansættelsesvilkår aftales mellem  

 boligselskabets/boligselskabernes ledelse og medarbejderen under hensyn til  

 de under § 2 udarbejdede retningslinier.
 Stk. 2.  Ansættelsesvilkårene skal indeholde  

 retningslinier om, at beboerrådgiveren ikke uberettiget må videregive  

 oplysninger om enkeltpersoners rent private forhold, herunder oplysninger om  

 race, religion og hudfarve, om politiske, foreningsmæssige, seksuelle og  

 strafbare forhold samt oplysninger om helbredsforhold, væsentlige sociale  

 problemer og misbrug af nydelsesmidler og lignende, som beboerrådgiveren  

 bliver bekendt med i sit virke.
§ 5.  Boligselskabet fremsender til Boligselskabernes  

 Landsbyggefond hvert år inden den 31. januar en revisorattesteret opgørelse  

 over alle udgifter og eventuelle indtægter i tilknytning til de igangsatte  

 forebyggende aktiviteter, der vedrører det forudgående år.
Herudover konteres  

 nettoudgifterne på kt. nr. 136 i afdelingens regnskab, jf. det i § 46, stk.  

 2, i Bygge- og Boligstyrelsens bekendtgørelse nr. 99 af 4. februar 1994 om  

 almennyttig boligvirksomhed omhandlede regnskabsskema.
 Stk. 2.  Vedrører udgifterne eller indtægterne flere  

 afdelinger fordeles disse efter en på forhånd fastsat fordelingsnøgle, der er  

 truffet aftale om i overensstemmelse med de herom gældende regler.
 § 6.  Boligselskabernes Landsbyggefond udarbejder  

 årligt et særskilt regnskab vedrørende den udbetalte støtte til forebyggende  

 arbejde.
 Stk. 2.  Regnskabet revideres af den i henhold til § 20,  

 stk. 3, i lov om boligbyggeri udpegede statsautoriserede revisor.
 § 7.  Kommunalbestyrelsen påser i forbindelse med  

 godkendelsen af afdelingens årsregnskab, at de i noten til kt. nr. 136  

 afholdte udgifter kun vedrører løn til beboerrådgivere, til andre  

 omkostninger i forbindelse med drift af ordningen samt til de aktiviteter,  

 beboerrådgiverne, der er omfattet af § 1, iværksætter.
 § 8.  Bekendtgørelsen træder i kraft den 17. september  

 1994 og har virkning for de beboerrådgivere, der er omfattet af § 15, stk. 7,  

 nr. 4 i lov om boligbyggeri.
