Nr BTB 55 Betænkning over Forslag til folketingsbeslutning om forskerstuderendes  

 status   

 Nr B 55 1995-96, 1. samling Afgivet af Forskningsudvalget Afgivet: 19960523 Udvalget har behandlet beslutningsforslaget i to møder.
 Herefter indstiller udvalget beslutningsforslaget til  

forkastelse.
 Udvalget ønsker at pege på følgende forhold:
Forskeruddannelsesreformen har på flere måder været en succes.
Men  

 ændringen af de forskerstuderendes status fra at være lønmodtagere til at  

 være SU-modtagere har skabt en lang række problemer.
Vedtagelsen af forslag  

 til lov om ændring af lov om påligningen af indkomst- og formueskat til  

 staten (ligningsloven) (Ph.d.-studerendes studierejser i udlandet m.v.), jf.  

 lovforslag nr.
L 132, og forslag til lov om ændring af lov om statens  

 uddannelsesstøtte (Supplerende stipendier til Ph.d.-studerende i forbindelse  

 med studierejser i Danmark, fribeløb m.v.), jf lovforslag nr.
L 139, har  

 midlertidigt løst nogle af disse problemer, men som påpeget i bemærkningerne  

 til de to lovforslag kræver en samlet løsning af problemerne en tilbagevenden  

 til lønmodtagerstatus.
Udvalget har med tilfredshed konstateret, at der foregår forhandlinger  

 mellem regeringen og AC om at genetablere de forskerstuderendes  

 lønmodtagerstatus.
Udvalget afventer resultatet af disse forhandlinger og kan  

 derfor ikke stemme for beslutningsforslaget.
Sonja Mikkelsen (S) Poul Andersen (S) Helen Beim (S) Inger Bierbaum (S)  

 Lis Greibe (S) Kjeld Rahbæk Møller (SF) fmd.
Elsebeth Gerner Nielsen (RV)  

 Hardy Hansen (S) Jørn Jespersen (SF) Mariann Fischer Boel (V) Anders Mølgaard  

 (V) nfmd.
Tove Fergo (V) Henning Urup (V) Jens Jørgensen (KF) H.P.  

 Clausen (KF) John Vinther (KF) Niels Højland (FP) Enhedslisten, Centrum-Demokraterne, og Dansk Folkeparti havde ikke  

 medlemmer i udvalget.
