Nr LSF 204 Forslag til Lov om udbygning af Frederikssundsbanen Fremsat af trafikministeren (Bjørn Westh) den 19. marts 1997 Vedtaget ved tredjebehandling den 13. maj 1997 Lov nr. 341 af 20/05/1997 § 1. Trafikministeren bemyndiges til at udbygge kapaciteten på banestrækningen mellem Ballerup og Frederikssund ved anlæg af et nyt 2. spor og nye stationer i Måløv Knudepunkt, Gl. Ølstykke og Store Rørbæk.
Alle jernbaneoverkørsler på banestrækningen nedlægges, og der etableres erstatningsanlæg for disse.
§ 2. Trafikministeren bemyndiges til ved ekspropriation at  

 erhverve fast ejendom, der er nødvendig for gennemførelsen af de i § 1  

 omhandlede anlæg.
Ekspropriation sker efter reglerne i lov om fremgangsmåden  

 ved ekspropriation vedrørende fast ejendom.
 Stk. 2. Trafikministeren bemyndiges til ved ekspropriation at  

 pålægge ejendomme langs banestrækningen mellem Ballerup og Frederikssund  

 servitut om eldrift med deraf følgende rådighedsindskrænkninger.
 § 3. Trafikministeren bemyndiges til i kortere perioder i  

 anlægsfasen at indstille S-togsdriften på strækningen mellem Ballerup og  

 Frederikssund og indsætte busdrift i stedet.
 § 4. Loven træder i kraft dagen efter bekendtgørelsen i  

 Lovtidende.
Oprindeligt fremsat forslag § 1. Trafikministeren bemyndiges til at udbygge kapaciteten på  

 banestrækningen mellem Ballerup og Frederikssund ved anlæg af et nyt 2. spor  

 og nye stationer i Måløv Knudepunkt, Gl. Ølstykke og Store Rørbæk.
Alle  

 jernbaneoverkørsler på banestrækningen nedlægges, og der etableres  

 erstatningsanlæg for disse.
§ 2. Trafikministeren bemyndiges til ved ekspropriation at  

 erhverve fast ejendom, der er nødvendig for gennemførelsen af de i § 1  

 omhandlede anlæg.
Ekspropriation sker efter reglerne i lov om fremgangsmåden  

 ved ekspropriation vedrørende fast ejendom.
 Stk. 2. Trafikministeren bemyndiges til ved tinglysning at pålægge  

 ejendomme langs banestrækningen mellem Ballerup og Frederikssund servitut om  

 eldrift med deraf følgende rådighedsindskrænkninger.
 § 3. Trafikministeren bemyndiges til i kortere perioder i  

 anlægsfasen at indstille S-togsdriften på strækningen mellem Ballerup og  

 Frederikssund og indsætte busdrift i stedet.
 § 4. Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger 1. Baggrunden for lovforslaget I DSB-rammeaftalen af november 1994 blev der truffet politisk beslutning  

 om at styrke den kollektive trafik i hovedstadsområdet blandt andet ved at  

 udbygge stationerne og sporanlæggene på S-togsstrækningen Ballerup -  

 Frederikssund.
Folketinget vedtog på den baggrund Lov nr. 409 af 22. maj 1996  

 om projektering af Frederikssundsbanen.
I den politiske aftale af 24. oktober  

 1996 vedrørende DSB - som supplement til DSB-rammeaftalen af november 1994 -  

 blev der truffet politisk beslutning om, at der snarest muligt kunne  

 fremsættes forslag til en anlægslov for udbygningen.
Jernbanen mellem Ballerup og Frederikssund er med det nuværende enkeltspor  

 en af de mest belastede S-togsstrækninger i hovedstadsområdet.
Der er med den  

 nuværende kapacitet kun mulighed for 20-minutters drift på strækningen.
Dette  

 medfører en væsentlig overbelastning af togene på hverdage i myldretiden.
 Hertil kommer, at der i de kommende år forventes vækst i kommunerne langs  

 strækningen, hvilket yderligere vil belaste den eksisterende forbindelse.  

 Trafikprognoser har således vist, at der er passagerunderlag for udbygningen.  

 Dette aktualiserer yderligere behovet for forbedring af kapaciteten.
En udbygning af strækningen vil give mulighed for 10-minutters drift og  

 nedsættelse af rejsetiden.
Hertil kommer, at der indsættes nye S-tog.
Det vil  

 gøre den kollektive trafik mere attraktiv for borgerne i området og medføre  

 en aflastning af den stærkt trafikerede Frederikssundsvej.
Endelig vil  

 udbygningen betyde, at trafiksikkerheden langs banen forbedres, fordi alle  

 overkørslerne på strækningen bliver nedlagt.
2. Anlæggets udformning Jernbanestrækningen mellem Ballerup og Frederikssund er ca. 23 km lang.  

 Banen løber igennem Ballerup, Ledøje-Smørum, Stenløse, Ølstykke og  

 Frederikssund Kommuner og Københavns og Frederiksborg Amter.
Det nye spor anlægges parallelt med - og umiddelbart op ad - det  

 eksisterende spor.
Dette er muligt, fordi den nuværende enkeltsporede bane en  

 række steder er forberedt for en sådan udbygning.
På størstedelen af  

 strækningen vil det nye spor blive placeret syd for det eksisterende spor.
I  

 forbindelse med udbygningen er det nødvendigt at ekspropriere arealer og  

 enkelte beboelsesejendomme langs det eksisterende spor.
Desuden skal en række  

 broer på strækningen ombygges, og samtlige overkørsler på strækningen vil som  

 nævnt blive nedlagt.
Erstatningsanlæggene for overkørslerne er vejbroer,  

 tunneler eller ny veje, der anlægges parallelt med jernbanen og forbindes med  

 eksisterende veje.
Der henvises til vedhæftede bilag med kort over det  

 projekterede anlæg.
Planlægningen af erstatningsanlæggene er foretaget i tæt samarbejde med de  

 berørte amter og kommuner.
Valget af hvilken type anlæg, der skal etableres,  

 er foretaget ud fra en afvejning af fordele og ulemper ved mulige  

 erstatningsanlæg - herunder de planmæssige, de økonomiske og de miljømæssige  

 forhold.
I forbindelse med udvidelsen af banen bliver der foretaget ombygninger af  

 de eksisterende stationer, og to nye stationer bliver opført ved henholdsvis  

 Måløv Knudepunkt og Gl. Ølstykke.
Desuden giver loven hjemmel til at anlægge  

 en ny station nord for Store Rørbæk, hvis der måtte blive behov herfor.
I overensstemmelse med forudsætningerne i projekteringsloven har der inden  

 fremsættelsen af dette lovforslag været foretaget en miljøundersøgelse,  

 ligesom der har været afholdt offentlig høring om projektet i de berørte  

 kommuner efter retningslinierne i planloven.
Høringsfasen har medført  

 forskellige korrektioner af det fremlagte projekt.
3. Offentlig høring Den offentlige høring blev afviklet med en kort, indledende idefase  

 efterfulgt af en længerevarende offentlighedsfase i de fem berørte kommuner.
Idefasen blev afholdt i perioden fra den 19. juni til den 3. juli 1996.  

 Som optakt til idefasen udsendte DSB, efter 1. januar 1997 Banestyrelsen, i  

 de fem berørte kommuner en husstandsomdelt debatavis med en kort beskrivelse  

 af de centrale problemstillinger i forbindelse med udbygningsprojektet.  

 Debatavisen blev samtidig sendt til offentlige myndigheder,  

 interesseorganisationer og til de borgere og virksomheder i kommunerne, som  

 ville blive direkte berørt af anlægget.
Avisen var endvidere fremlagt på de  

 lokale biblioteker og rådhuse.
I løbet af idefasen modtog DSB over 100 henvendelser.
Hovedparten af  

 henvendelserne omhandlede emner som placering af det nye spor, støj og  

 vibrationer efter indførelse af 10-minutters drift, udformning og placering  

 af erstatningsanlæg, arealerhvervelse samt hensyntagen til landskabelige,  

 kulturelle og naturmæssige værdier.
 Offentlighedsfasen blev afviklet i en otte ugers periode fra den 29. juli  

 til den 23. september 1996. Som oplæg til den offentlige høring udarbejdede  

 DSB på baggrund af en række tekniske bilagsrapporter et udkast til en  

 miljøredegørelse for udbygning af Frederikssundsbanen og en  

 informationsfolder.
Offentlighedsfasen blev bekendtgjort ved annoncering i Statstidende, de  

 landsdækkende og regionale dagblade og i de relevante distriktsblade.
I  

 begyndelsen af offentlighedsfasen blev udkastet til miljøredegørelsen og  

 folderen udsendt til offentlige myndigheder, interesseorganisationer og  

 foreninger samt til de berørte grundejer-, andelsbolig- og lejerforeninger  

 m.fl.
Folderen blev samtidig udsendt til samtlige husstande langs banen og  

 til alle, der havde henvendt sig i idefasen.
Endelig var materialet fremlagt  

 til gennemsyn på biblioteker og rådhuse i de fem berørte kommuner under hele  

 høringsperioden.
I august måned 1996 afholdt DSB fire offentlige møder om  

 udbygningsplanerne.
Omkring 500 borgere deltog i de offentlige møder.  

 Formålet med møderne var at fremlægge udbygningsplanerne - herunder at give  

 en bred orientering om miljø- og arealspørgsmål - samt at give deltagerne  

 lejlighed til at stille spørgsmål og komme med kommentarer.
Den lokale interesse for projektet var stor.
DSB modtog således i  

 forbindelse med offentlighedsfasen ca. 150 henvendelser, der alle er  

 gennemgået og vurderet.
DSB's kommentarer til alle indkomne skriftlige  

 henvendelser er samlet i rapporten »Notat vedrørende de indkomne  

 bemærkninger til planforslag om udbygning af Frederikssundsbanen«, DSB  

 bane, november 1996.
Høringsfasen har medført forskellige korrektioner af det projekt, der  

 oprindeligt blev fremlagt.
Den væsentligste ændring af projektet er foretaget  

 i Stenløse Kommune, hvor høringen har medført, at det nye spor på en kortere  

 delstrækning anlægges syd for det eksisterende spor i stedet for - som  

 forudsat i det oprindelige forslag - nord for sporet.
4. Miljømæssige konsekvenser Som forudsat i projekteringsloven har der været foretaget en undersøgelse  

 af anlæggets konsekvenser for miljøet.
Undersøgelsens resultater bliver  

 offentliggjort i en redegørelse, der vil foreligge i endelig udgave i marts i  

 år.
Miljøundersøgelsen er foretaget i samarbejde med Miljø- og  

 Energiministeriet og de berørte amtskommuner og kommuner, ligesom der i  

 overensstemmelse med planlovens retningslinier som før nævnt har været  

 afholdt en offentlig høring om projektet.
4.1 Støj Det er ikke muligt at gennemføre et større anlægsarbejde uden gener for  

 omgivelserne.
Projektet vil i anlægsfasen indebære støj fra arbejde med tungt  

 maskineri, nedramning af konstruktionsdele og støj fra arbejdskørsel.
For at  

 kunne opretholde S-togsdriften i anlægsperioden, foregår dele af arbejdet om  

 natten.
Banestyrelsen vil i videst muligt omfang begrænse generne.
Udgiften til støjdæmpende foranstaltninger afholdes af Banestyrelsen  

 indenfor projektets rammer.
Efter drøftelser med Miljø- og Energiministeriet  

 er det fastlagt, at der i forbindelse med udbygningen langs strækningen  

 gennemføres støjbeskyttelse af de boliger, som er godkendt til lovlig  

 helårsbeboelse før den 1. april 1984, og som efter ibrugtagen af anlægget vil  

 blive udsat for en døgngennemsnitsstøj på 63,2 dB(A) eller derover og/eller  

 en maximalstøj på 90 dB(A).
 De fastlagte kriterier medfører, at der i forbindelse med udbygningen  

 tilbydes facadeisolering af disse boliger til afhjælpning af den støj, som  

 ligger ud over grænseværdierne.
 Langs Morelvej i Stenløse opføres der desuden en støjskærm som erstatning  

 for en eksisterende støjvold, der skal fjernes i forbindelse med udbygningen.
På Ballerup og Frederikssund stationer anlægges der nye terminalområder i  

 stedet for de eksisterende terminaler med depotspor.
På Frederikssund Station  

 udvides antallet af depotspor herved væsentligt.
På depotsporene sker  

 henstilling, rangering, rengøring og klargøring af tog.
Arbejdet foregår både  

 om dagen og natten.
Ved udformningen af de nye terminaler vil der i videst  

 muligt omfang blive taget højde for støjgenerne, således at de reduceres mest  

 muligt.
Vurderingen af genernes omfang vil ske med udgangspunkt i de  

 grænseværdier, der er angivet i Miljøstyrelsens vejledning nr. 1, 1997 om  

 støj og vibrationer fra jernbaner.
4.2 Vibrationer I anlægsfasen vil nedramning af konstruktionsdele og arbejdskørsel medføre  

 en del vibrationsgener.
Når anlægget er færdigt vil udbygningen som  

 udgangspunkt ikke medføre kraftigere vibrationer end nu.
Med 10-minutters  

 driftens indførelse vil den forøgede togfrekvens dog betyde, at vibrationerne  

 vil forekomme oftere end ved 20-minutters drift.
Hvis der imidlertid skulle  

 vise sig uacceptable stigninger i forhold til den i ovennævnte vejledning fra  

 Miljøstyrelsen angivne grænse, vil de om muligt blive afhjulpet.
4.3 Kulturminder og kulturhistoriske værdier Jernbanestrækningen Ballerup-Frederikssund blev oprindeligt anlagt for  

 såvel gods- som passagertrafik.
Dette præger flere bygninger langs  

 strækningen.
Stationerne og ledvogterhusene repræsenterer karakteristiske  

 miljøer, og disse bygninger er ikke væsentligt ændrede, siden de blev opført  

 omkring århundredeskiftet.
En enkelt stationsbygning er derfor registreret  

 som bevaringsværdig.
Banestrækningen passerer desuden et antal vandløb med stenkister og broer  

 af kulturhistorisk interesse.
De eksisterende granitfronter på disse anlæg  

 genopføres på de nye facader, når stenkisterne/broerne forlænges under det  

 nye spor.
Desuden er der registreret fem fredede diger, der støder op til  

 banen.
 På baggrund af arkæologiske undersøgelser vil der blive foretaget  

 arkæologiske prøvegravninger - og eventuelt heraf følgende udgravninger -  

 langs strækningen forud for anlægsprojektet.
En række kulturminder og kulturhistoriske værdier vil således blive berørt  

 af projektet i anlægsfasen.
Udbygningen af banen bliver tilrettelagt således,  

 at væsentlige kulturværdier bliver påvirket mindst muligt heraf.
4.4 Landskabelige værdier I forbindelse med udvidelse af banen skal der etableres nye stationer på  

 strækningen, og de eksisterende stationer skal bygges om.
Desuden skal der  

 etableres broer, tunneler eller parallelveje i forbindelse med nedlæggelsen  

 af overkørsler.
De nye anlæg vil skabe ændrede fysiske rammer i landskabet.
DSB har derfor  

 gennemført en nærmere bearbejdning med bl.a. visualiseringer af de berørte  

 områder. Ændringerne vil forholde sig afdæmpede i forhold til de  

 landskabelige træk - uden dog at være usynlige.
 I de områder, hvor banen er anlagt på en dæmning, vil de to spor blive  

 etableret på en og samme dæmning, og udbygningen vil således kun i ringe  

 omfang forstærke den barriereeffekt i landskabet, som den eksisterende bane  

 allerede har flere steder.
4.5 Naturværdier Arealerne langs banen har en vigtig funktion som spredningskorridor og  

 fødesøgningsområde for pattedyr og fugle.
Banen krydser desuden tre områder,  

 der er udlagt som biologiske spredningskorridorer i amternes regionplaner, et  

 antal vandløb underlagt henholdsvis generel og lempet målsætning og en del  

 rekreative interesseområder.
Banen løber på visse strækninger gennem blødbundsområder - heraf fire, der  

 i henhold til naturbeskyttelseslovens § 3 så vidt muligt skal friholdes for  

 byggeri og tekniske anlæg.
I disse områder er det nødvendigt at erstatte  

 blødbunden under sporene med stabile materialer, for at sporet kan ligge  

 fast.
Det skønnes, at der skal udskiftes ca. 100.000 m3 blødbund.
Det  

 overskydende blødbundsmateriale vil så vidt muligt blive anvendt til  

 jordforbedring på landbrugsarealer.
Etableringen af dobbeltspor indebærer, at naturområder af et vist,  

 arealmæssigt begrænset omfang permanent inddrages til baneformål.
Den øgede  

 trafik og en eventuelt større toghastighed vil øge risikoen for påkørsler af  

 dyr, men den øgede risiko skønnes ikke at få nævneværdig betydning for  

 bestanden.
Støjniveauet vil stige, som følge af den øgede togdrift.
Erfaringer fra  

 tilsvarende projekter viser imidlertid, at dette ikke får større betydning  

 for dyrene, der hurtigt vænner sig til de nye forhold.
Endelig kan det  

 tilføjes, at det er muligt at tilrettelægge udbygningen således, at den kun  

 får en begrænset effekt på flora og fauna langs banen.
4.6 Supplerende miljøtiltag Skov- og Naturstyrelsen, de berørte amtskommuner og kommuner, samt en  

 række interesseorganisationer er fremkommet med indsigelser om, at det i  

 offentlighedsfasen fremlagte projekt ikke i tilstrækkeligt omfang tilgodeså  

 hensyn til miljømæssige interesser.
 DSB har derfor i samarbejde med Skov- og Naturstyrelsen, amter og kommuner  

 udarbejdet en liste over supplerende miljøtiltag, der anbefales etableret i  

 forbindelse med udbygningsprojektet.
 For at sikre adgang til rekreative områder, anlægges der tværgående stier  

 og underføringer ved Friheden, Helledemose/Egedal, Lyngen og Bjergvejen.  

 Desuden anbefales det, at der ved åløbsbroerne over Værebro Å og  

 Ålebæksrenden bliver etableret buebroer, der giver indkig til granitfronterne  

 på de eksisterende åløbsbroer, som dermed ikke berøres af anlægget, og at der  

 etableres faunapassager ved Ballerup Å, Brændemosegård, Værebro Å, Lille  

 Veksø, Helledemose og Ålebæksrenden.
5. Kommuner og amtskommuner I overensstemmelse med projekteringslovens forudsætning om, at de berørte  

 kommuner finansierer væsentlige dele af udgifterne til erstatningsanlæg for  

 niveauoverkørsler, stations- og adgangsforhold og tilslutningsanlæg i  

 forbindelse med stationerne, er der i samarbejde med de berørte amtskommuner  

 og kommuner udarbejdet forslag til fordeling af disse udgifter.
Hovedprincippet for den foreslåede udgiftsfordeling er, at ejeren af det  

 berørte areal betaler for anlægget.
Det betyder, at Banestyrelsen finansierer  

 anlæg på banearealer, der anses for at være statslige opgaver, mens  

 kommunerne finansierer anlæg på vejarealer, herunder stationsforpladser, der  

 anses for kommunale opgaver.
Derudover bidrager kommuner og amter med  

 finansiering af merudgifter, der ikke direkte kan tilskrives selve  

 udbygningsprojektet.
Den kommunale andel af anlægsudgifterne ekskl. moms er foreløbig opgjort  

 til ca. 10 mio. kr. for Ballerup og for Frederikssund Kommuner, ca. 20,5 mio.  

 kr. for Stenløse Kommune og ca. 53 mio. kr. for Ølstykke Kommune.
Endvidere  

 vil Københavns Amts udgift til anlæg af en etape af Tværvej andrage ca. 10,5  

 mio. kr.
 DSB har i 1995-96 gennemført forhandlinger af overenskomster med de  

 berørte kommuner og amter.
 Stenløse Kommune har tiltrådt principperne i overenskomsten uden vilkår.
De øvrige kommuner har tiltrådt principperne i overenskomsten under visse  

 forudsætninger.
Ballerup, Ledøje-Smørum, Ølstykke og Frederikssund Kommuner  

 har tiltrådt overenskomsten under forudsætning af, at Indenrigsministeriet  

 medvirker til en særlig ordning, der gør det muligt for de implicerede  

 kommuner at finansiere de anlægsarbejder, der er en følge af banens  

 udbygning, enten ved udmelding af et ekstraordinært bloktilskud eller  

 subsidiært ved dispensation for lånerammen i lånebekendtgørelsen.
 Indenrigsministeriet har efterfølgende tilkendegivet, at der i forhold til  

 Indenrigsministeriets lovgivning vedrørende tilskud og udligning ikke er  

 mulighed for direkte at kompensere de berørte kommuner, men  

 Indenrigsministeriet vil i lånebekendtgørelsen sikre adgang til, at  

 kommunerne kan søge om dispensation for lånerammen, således at udgifterne -  

 hvis ansøgning kan imødekommes - kan afholdes af de respektive kommuner.
Ballerup Kommune har i øvrigt betinget sig, at der er en økonomisk ramme  

 til dækning af udgifterne til etablering af de fornødne faunapassager,  

 Ølstykke Kommune har taget forbehold om, at anlægsrammen udvides med ca. 2  

 mio. kr. ekskl. moms til finansiering af et broanlæg ved Lyngen, og  

 Frederikssund Kommune har betinget sig, at anlæg af en tunnel ved Bjergvejen  

 kan gennemføres som en del af det foreliggende anlægsarbejde.
Banestyrelsen  

 har taget højde for disse forbehold ved projekteringen af de supplerende  

 miljøtiltag.
Frederikssund Kommune forudsætter endvidere, at der foretages støjdæmpende  

 foranstaltninger.
Der vil - i det omfang, de fastsatte grænseværdier for støj  

 bliver overskredet - blive foretaget sådanne foranstaltninger.
Frederiksborg Amt har ikke umiddelbart kunne tiltræde overenskomstens  

 oplæg om amtets økonomiske deltagelse i anlægget i forbindelse med en  

 eventuel regulering af længdeprofilet for Frederikssundsvej, idet amtet har  

 anført, at Vejdirektoratet bør indgå som part i overenskomsten.
Banestyrelsen  

 har i den efterfølgende projektering taget højde for denne indsigelse,  

 således at førnævnte regulering ikke længere er fornøden.
Desuden udestår der  

 forhandlinger mellem Frederiksborg Amt og Banestyrelsen vedrørende et muligt  

 fælles projekt om vandløbs- og faunapassage i Helledemose.
Københavns Amt har taget forbehold for spørgsmålet om Tværvejs  

 vejbestyrelsesforhold.
Anlæg af en kortere strækning af den planlagte  

 regionale ydre ringvej, Tværvej, er en forudsætning for etablering af Måløv  

 Knudepunkt Station.
Udgiften til etablering af strækningen udgør ca. 10,5  

 mio. kr., heri er indeholdt udgiften til en sporbærende bro på ca. 5 mio. kr.  

 Spørgsmålet om Københavns Amts betaling er endnu uafklaret, men etableringen  

 af Måløv Knudepunkt Station er betinget af en for staten acceptabel løsning  

 af spørgsmålet om etableringen af en tilstrækkelig god adgang til det  

 overordnede vejnet.
6. Økonomiske og administrative bemærkninger I rammeaftalen for DSB for årene 1995-1998 er der i 1997 og 1998 afsat  

 henholdsvis 155 og 105 mio. kr. til udbygning af spor og stationskapaciteten  

 på Frederikssundsbanen.
Under drøftelserne af rammeaftalen blev de samlede  

 udgifter for anlægget anslået til 440 mio. kr. i prisniveau 1993 inkl. moms.
I projekteringsloven blev det på baggrund af en undersøgelse foretaget af  

 DSB konstateret, at omkostningsniveauet for udbygningen i forhold til det i  

 rammeaftalen for DSB 1995-1998 forudsatte var for lavt skønnet.
Der forelå  

 således på daværende tidspunkt et skøn for den mest sandsynlige omkostning  

 for stat og kommuner på 1048 mio. kr. i prisniveau 1995 inkl. moms, der kunne  

 overholdes med 50 % sandsynlighed.
Med 90 % sandsynlighed skønnedes projektet  

 at kunne afholdes for maksimalt 1240 mio. kr. inkl. moms i 1995 prisniveau.  

 Således udgjorde usikkerheden 192 mio. kr. inkl. moms i 1995 prisniveau.
 På baggrund af fordyrelsen blev det i projekteringsloven fastsat, at  

 projektets indhold skulle revurderes med henblik på at nedbringe  

 omkostningsniveauet, ligesom DSB's projektforslag skulle underkastes en  

 vurdering udført af en uvildig rådgiver.
Med baggrund i projekteringslovens forudsætninger lod Trafikministeriet et  

 uvildigt svensk rådgivningsfirma, SwedeRail, vurdere projektets  

 ambitionsniveau med hensyn til valg af funktioner og teknik og grundlaget for  

 udgiftsberegningerne.
Rådgiveren blev desuden anmodet om at foreslå  

 eventuelle muligheder for at billiggøre projektet.
SwedeRails auditering er gennemført på baggrund af det i foråret 1996  

 udarbejdede projektmateriale.
Rådgiveren har ikke foretaget en egentlig  

 projektering og beregning svarende til en gennemførelse af en  

 projekteringsfase, men har vurderet DSB's overordnede valg af driftsmæssigt  

 ambitionsniveau, tekniske løsninger og dertil hørende økonomioverslag.
 Desuden foretog SwedeRail en overordnet sammenligning med et lignende  

 svensk projekt - Nynasbanan, der blev udført i 1993-96. Sammenligningen er  

 udført for hvert teknisk hovedområde ved at fjerne usammenlignelige elementer  

 fra de to projekter og derefter sammenligne de tekniske nøgletal.
SwedeRail afgav endelig rapport til Trafikministeriet i februar 1997.  

 SwedeRail konkluderer i rapporten, at projektets forudsætninger med hensyn  

 til funktioner, kravspecifikationer og teknisk udformning er hensigtsmæssige  

 og rimelige.
De økonomiske nøgletal, der er lagt til grund for  

 omkostningsberegningerne, vurderes at være rimelige og den anvendte  

 kalkulationsmetode hensigtsmæssig.
 SwedeRail anbefaler, at nogle af de generelle usikkerhedsfaktorer i den  

 anvendte kalkulationsmetode revurderes, idet disse findes overvurderet.
 Hertil kommer, at SwedeRail finder, at projektet kan billiggøres, hvis  

 banen lukkes for trafik i sommerperioderne, hvorved arbejdet kan gennemføres  

 mere hensigtsmæssigt og effektivt end ved det forudsatte natarbejde af 3-7  

 timers varighed pr. nat.
 Inden der træffes en endelig beslutning om, hvorvidt der skal ske  

 ovennævnte omlægning i kortere perioder under anlægsfasen, vil dette forhold  

 blive undersøgt nøje.
Grundlaget for lovforslaget er den seneste analyse af projektet udført af  

 Banestyrelsen i februar 1997. Banestyrelsen bliver som følge af ændrede  

 momsvilkår ved udskillelsen fra DSB ikke længere momsbelastet.
Dette betyder,  

 at det seneste prisskøn for anlægsomkostningerne til forskel fra prisskønnet  

 angivet i projekteringsloven ikke indeholder moms, og dermed er blevet  

 reduceret med ca. 136 mio. kr.
Prisoverslaget er endvidere i forhold til  

 projekteringsloven blevet reduceret, idet de amtskommunale og kommunale  

 andele af anlægsudgifterne svarende til ca. 104 mio. kr., ikke er indeholdt i  

 det seneste prisskøn.
 Den forventede statslige omkostning for udbygningsprojektet skønnes  

 herefter at blive 722 mio. kr. i 1997 prisniveau, jf. tabellen.  

 Omkostningsskønnet inkluderer udgifterne til de supplerende miljøtiltag, i  

 alt 22 mio. kr. i prisniveau 1997. Denne udgift var ikke medregnet i  

 projekteringsloven.
 Der knytter sig en væsentlig usikkerhed til omkostningsskønnet, der på  

 basis af en omfattende usikkerhedsanalyse vurderes at udgøre 107 mio. kr. i  

 forhold til den forventede pris.
Anlægsomkostninger og usikkerhedsskøn Ved beregningen af projektets forventede pris og den tilknyttede  

 økonomiske usikkerhed er anvendt en ny beregningsmetode.
Der beregnes såvel  

 en forventet pris som en prismæssig variation, således at der kan findes en  

 projektoverslagspris, der med passende stor sikkerhed kan overholdes.  

 Udgiften til anlægget forventes således ifølge den anvendte beregningsmetode  

 med 50 % sandsynlighed højest at blive 722 mio. kr. i 1997 prisniveau.  

 Projektet kan med 70 % sandsynlighed afholdes indenfor højest 764 mio. kr. i  

 1997 prisniveau.
Med 90 % sandsynlighed skønnes projektet på baggrund af den  

 beregnede prismæssige variation at kunne afholdes for højest 829 mio. kr. i  

 1997 prisniveau, hvilket anses for at være et maksimalt prisskøn.
Den  

 beregnede variation vedrørende omkostningsskønnet består dels i  

 usikkerhedsfaktorer vedrørende elementpriser, men også i en række generelle  

 usikkerhedsfaktorer - herunder påvirkning fra markeds- og udførelsesmæssige  

 forhold og andre analysemæssige usikkerheder.
Der er på finansloven for 1997 i årene 1997 og 1998 afsat henholdsvis 21,4  

 mio. kr. og 198,8 mio. kr. til udbygningen af Frederikssundsbanen.
Anlægstakt  

 efter 1998 og åbningstidspunkt vil afhænge af de årlige  

 finanslovsbevillinger.
 Den statslige finansiering efter 1998 fastlægges helt eller delvis i en ny  

 rammeaftale for Banestyrelsen, der forestår projektets gennemførelse, hvorfor  

 der ikke er fastlagt en årsfordeling som anført i Finansloven for 1997.
7. Høring og myndighedsgodkendelse Grundlaget for lovforslaget har som nævnt under afsnit 3 været til  

 offentlig høring, ligesom de lokale myndigheder er blevet hørt.
Lovforslaget  

 har været sendt til høring i Statsministeriet, Finansministeriet,  

 Justitsministeriet, Indenrigsministeriet og Miljø- og Energiministeriet.  

 Endvidere er forslaget sendt i høring i de berørte amtskommuner og kommuner,  

 hvis udtalelser vil blive oversendt til Folketingets Trafikudvalg ledsaget af  

 de kommentarer, som udtalelserne måtte give anledning til.
 I forbindelse med detailprojekteringen vil den fornødne  

 myndighedsbehandling blive gennemført.
8. EU-retlige aspekter Lovforslaget har ikke EU-retlige aspekter.
Bemærkninger til lovforslagets enkelte bestemmelser Til § 1 Bestemmelsen giver hjemmel til at anlægge et nyt 2. spor langs det  

 eksisterende spor med de nødvendige tilhørende anlæg.
Der foretages ikke generelt en opgradering af det eksisterende spor, men  

 visse steder bliver der foretaget en sideflytning og justering af dette af  

 hensyn til etableringen af det nye 2. spor.
Tilsvarende opgraderes  

 passagerinformations- og sikringssystemerne af hensyn til funktionaliteten af  

 det samlede anlæg.
 Ved etableringen bliver det nye spor, samt de nye perroner og stationer  

 dimensioneret til kørsel med de nye S-tog og i øvrigt i henhold til den  

 eksisterende S-bane standard.
Det nye spor vil blive placeret parallelt med det eksisterende spor.
På  

 den største del af strækningen placeres sporet syd for den eksisterende bane,  

 men enkelte steder er det mest hensigtsmæssigt at placere det nye spor nord  

 for banen.
Afstanden mellem sporene bliver uden for stationsområderne ca. 4,5  

 m.
I forbindelse med broer, stationer og lignende er det nødvendigt at øge  

 afstanden til 7 m.
Bestemmelsen giver endvidere hjemmel til, at der kan anlægges tre nye  

 stationer, Måløv Knudepunkt Station, Gl. Ølstykke Station og Store Rørbæk  

 Station, og der gives desuden hjemmel til at foretage de nødvendige ændringer  

 på de eksisterende stationer.
DSB har sammen med de berørte kommuner  

 udarbejdet principskitser for udformning og placering af de nye stationer og  

 for de nødvendige ændringer, der skal foretages på de eksisterende stationer.  

 På forpladserne anlægges der parkeringsfaciliteter for biler og cykler, og  

 der anlægges busstoppesteder, taxaholdeplads og afsætningspladser for  

 passagererne.
Trappeløbene på alle nye perroner suppleres med rampeanlæg for  

 at lette adgangsforholdene for bl.a. kørestolsbrugere.
Kommunerne vil fortsat  

 blive inddraget i den kommende detailplanlægning af terminal- og  

 adgangsforhold på stationerne, ligesom HT vil blive inddraget.
Den nye Måløv Knudepunkt Station anlægges umiddelbart vest for  

 LYFA-grunden og Søruprenden, hvor banen forløber på en dæmning parallelt med  

 Måløv Byvej.
Der er ikke på nuværende tidspunkt vejadgang fra Måløv Byvej til  

 det kommende stationsområde.
Københavns Amt har imidlertid udarbejdet et  

 forslag til anlæg af en delstrækning af Tværvej, så vejadgang kan etableres.
Den nye Gl. Ølstykke Station vil blive placeret der, hvor Dronning Dagmars  

 Vej forlænges fra en ny rundkørsel ved Ring Nord og frem til den nordøstlige  

 side af banedæmningen.
Vejadgang øst for stationen vil først blive etableret  

 senere i forbindelse med udbygning af et planlagt erhvervsområde.
Der er ikke for øjeblikket planmæssigt grundlag for at etablere Store  

 Rørbæk Station.
Men på længere sigt er der mulighed for at anlægge denne  

 station på strækningen mellem Snostrupvej/Dalvejen og stitunnelen ved Oppe  

 Sundby, såfremt der måtte vise sig behov herfor.
De eksisterende stationer bliver hovedsageligt udbygget således, at der  

 suppleres med en ekstra perron.
De nye perroner anlægges med trappe- og  

 rampeadgang til perrontunneler og forsynes med den flisebelægning, aptering  

 og beplantning, der er standard for S-banen.
Forpladsarealerne dimensioneres  

 således, at der bliver plads til yderligere parkering.
De nye forpladser  

 anlægges, så der bliver forbindelse med eksisterende stisystemer og - så vidt  

 muligt - tilkørselsadgang for biler.
På Ballerup og Frederikssund stationer  

 sker der ikke nævneværdige ændringer af de publikumsvendte faciliteter, men  

 der skal anlægges nye terminalområder i stedet for de eksisterende.
Endelig  

 kan det nævnes, at begge perroner på Ølstykke Station flyttes mod vest,  

 således at en ny vej- og stiunderføring for Tjørnehøj også kan udnyttes som  

 perrontunnel med trappe- og rampeadgang til perronerne. Ændringen medfører,  

 at den eksisterende stationsbygning skal nedrives.
Bestemmelsen giver endvidere hjemmel til, at en række broanlæg på  

 strækningen kan udvides, så der bliver plads til det nye spor.
Det drejer sig  

 om broanlæggene ved Smørumvej, Værebro Å, Stenløse Å, stitunnelen ved H.P.  

 Hansensvej, Krogholmvej, Frederikssundsvej, Ålebæksrenden og stitunnelen ved  

 Oppe Sundby.
Visse broanlæg nedrives, da det ikke er muligt at udvide dem til  

 det nye spor.
Ved Gl.
Marbækvej og Toftholmvej /Viadukten opføres der nye  

 tilsvarende broer, ved Storemosevej erstattes broen af en tunnel, og ved  

 Kildedal og ved Friheden anlægges der parallelveje i stedet.
Desuden skal alle strækningens overkørsler nedlægges.
Som erstatning for  

 overkørslerne for Pederstrupvej og Snostrupvej/Dalvejen anlægges der tunneler  

 i den nedlagte overkørsels trace.
Ved Hovevej, Hampelandvej, Frederiksborgvej  

 og Søborggård er det ikke hensigtsmæssigt at opretholde passagemuligheden i  

 det eksisterende trace.
Her etableres der udflyttede tunnelanlæg suppleret  

 med nødvendige vej- eller stiforbindelser til de nedlagte overkørslers trace.  

 Ved Lærkebækvej, Egedalsvej og Bjergvejen anlægges der vej- eller  

 stiforbindelse parallelt med banen frem til det nærmeste krydsningssted.
 Bestemmelsen giver derudover hjemmel til at foretage andre nødvendige  

 ændringer - herunder de supplerende miljøtiltag - i forbindelse med  

 udbygningen.
 Der henvises i øvrigt til vedhæftede bilag med kort over det projekterede  

 anlæg.
 Til § 2 Bestemmelsen i stk. 1 giver trafikministeren hjemmel til  

 at ekspropriere de for anlægget nødvendige arealer og ejendomme.
Størstedelen af de arealer, som skal eksproprieres til brug for anlægget,  

 er i dag landbrugsjord, men det bliver også nødvendigt at ekspropriere  

 enkelte beboelsesejendomme.
Ekspropriationen af disse ejendomme vil blive  

 foretaget hurtigst muligt efter lovens vedtagelse.
Ud over egentlig arealerhvervelse til baneanlægget er det nødvendigt med  

 udgangspunkt i stærkstrømsreglementets bestemmelser at pålægge jernbanens  

 naboejendomme servitutter svarende til den eldriftservitut, der benyttes på  

 de elektrificerede fjernbanestrækninger.
Bestemmelsen i stk. 2 giver hjemmel  

 til dette.
Til § 3 Bestemmelsen giver trafikministeren bemyndigelse til i  

 kortere perioder at indstille S-togsdriften og indsætte busdrift mellem  

 stationerne på strækningen med henblik på muligheden for at kunne udføre dele  

 af anlægsarbejdet i døgndrift, såfremt det efter nærmere undersøgelser viser  

 sig, at det alt taget i betragtning vil være fordelagtigt.
En eventuel  

 indstilling af S-togsdriften skal finde sted efter samråd med Banestyrelsen,  

 DSB og kommunerne i området, samt efter grundig information af borgerne i  

 kommunerne i god tid før driften indstilles, og busserne indsættes.
Fordelen  

 ved en sådan ordning kan desuden være, at arbejdsmiljøet for anlægsarbejderne  

 forbedres, og at passagererne undgår gener ved eventuelle forsinkelser i  

 togdriften under anlægsperioden.
Omlægning af arbejdet kan endvidere medføre,  

 at støjgener i forbindelse med anlægsarbejdet bliver de mindst tænkelige.  

 Endelig betyder det, at gener for den øvrige trafik i forbindelse med  

 anlægsarbejdet ved broer og overkørsler bliver mindre, fordi arbejdet kan  

 afvikles hurtigere.
Ulempen er, at DSB mister billetindtægter i  

 anlægsperioden, og i værste fald måske kan tabe markedsandele, såfremt  

 passagererne permanent vælger at benytte andre tranportformer.
Såfremt det  

 besluttes at indstille driften, skal fordelene herved dække DSB's  

 nettoindtægtstab og udgifterne til erstatningsbefordring i perioden.
 Til § 4 I følge bestemmelsen træder loven i kraft dagen efter  

 bekendtgørelsen i Lovtidende.
Skriftlig fremsættelse (19. marts 1997) Trafikministeren (Bjørn Westh):
 Hermed tillader jeg mig for det høje Ting at fremsætte:
 Forslag til lov om udbygning af Frederikssundsbanen.
(Lovforslag nr.
L 204).
I DSB-rammeaftalen af november 1994 blev der truffet politisk beslutning  

 om at styrke den kollektive trafik i hovedstadsområdet blandt andet ved at  

 udbygge stationerne og sporanlæggene på S-togsstrækningen  

 Ballerup-Frederikssund.
Folketinget vedtog på den baggrund Lov nr. 409 af 22.  

 maj 1996 om projektering af Frederikssundsbanen.
I den politiske aftale af  

 24. oktober 1996 vedrørende DSB, der supplerer DSB-rammeaftalen af november  

 1994, blev der truffet politisk beslutning om, at der snarest muligt kunne  

 fremsættes forslag til en anlægslov for udbygningen.
Jernbanen mellem Ballerup og Frederikssund er med det nuværende enkeltspor  

 en af de mest belastede S-togsstrækninger i hovedstadsområdet.
Der er med den  

 nuværende kapacitet kun mulighed for 20-minutters drift på strækningen.
Dette  

 medfører en væsentlig overbelastning af togene på hverdage i myldretiden.
En  

 udbygning af strækningen vil give mulighed for 10-minutters drift og  

 nedsættelse af rejsetiden, hvilket medfører en bedre trafikbetjening.
Desuden  

 vil udbygningen medføre en aflastning af den stærkt trafikerede  

 Frederikssundsvej.
Endelig vil udbygningen betyde, at trafiksikkerheden langs  

 banen forbedres, fordi alle overkørslerne på strækningen bliver nedlagt.
Lovforslaget giver bemyndigelse til at anlægge et nyt 2. spor langs den  

 eksisterende jernbanestrækning og opføre to nye stationer ved henholdsvis  

 Måløv Knudepunkt og Gl. Ølstykke.
Desuden giver lovforslaget bemyndigelse til  

 at anlægge en station ved Store Rørbæk, hvis der på længere sigt måtte blive  

 behov herfor.
Med baggrund i projekteringslovens forudsætninger har et uvildigt svensk  

 rådgivningsfirma, SwedeRail, vurderet det oprindelige projekt.
SwedeRail  

 konkluderer i sin endelige rapport i februar 1997, at projektets  

 forudsætninger er hensigtsmæssige og rimelige.
 SwedeRail anbefaler bl.a. at billiggøre projektet ved at indstille  

 S-togsdriften i sommerperioderne og indsætte bustransport i stedet.  

 Lovforslaget giver bemyndigelse til at foretage en sådan omlægning af  

 transporten i kortere perioder, såfremt det efter nærmere undersøgelser viser  

 sig at være fordelagtigt.
Den forventede statslige omkostning for udbygningsprojektet skønnes at  

 blive 722 mio. kr. i 1997 prisniveau.
På grund af det tidlige  

 projekteringsstadie, knytter der sig til omkostningsskønnet en væsentlig  

 usikkerhed, der på basis af en omfattende usikkerhedsanalyse vurderes at  

 udgøre 107 mio. kr. i forhold til den forventede pris.
Der er på finansloven for 1997 i årene 1997 og 1998 afsat henholdsvis 21,4  

 mio. kr. og 198,8 mio. kr. til anlægget.
Den statslige finansiering efter  

 1998 fastlægges i en ny rammeaftale for Banestyrelsen.
Det har først været muligt at færdiggøre grundlaget for lovforslaget i  

 slutningen af februar, hvilket er årsagen til, at forslaget fremsæsttes på  

 dette sene tidspunkt.
Det er endvidere fundet hensigtsmæssigt at fremsætte  

 lovforslaget samtidig med forslag til lov om projektering af jernbaneanlæg  

 København-Ringsted og forslag til lov om projektering af udretning af  

 jernbanestrækningen fra Eriknauer til Horsens og fra Horsens til Skanderborg.
 Idet jeg i øvrigt henviser til lovforslaget med tilhørende bemærkninger,  

 tillader jeg mig at anbefale forslaget til Tingets hurtige og velvillige  

 behandling.
Efter 2. behandling den 7. maj 1997 § 1. Trafikministeren bemyndiges til at udbygge kapaciteten på banestrækningen mellem Ballerup og Frederikssund ved anlæg af et nyt 2. spor og nye stationer i Måløv Knudepunkt, Gl. Ølstykke og Store Rørbæk.
Alle jernbaneoverkørsler på banestrækningen nedlægges, og der etableres erstatningsanlæg for disse.
§ 2. Trafikministeren bemyndiges til ved ekspropriation at  

 erhverve fast ejendom, der er nødvendig for gennemførelsen af de i § 1  

 omhandlede anlæg.
Ekspropriation sker efter reglerne i lov om fremgangsmåden  

 ved ekspropriation vedrørende fast ejendom.
 Stk. 2. Trafikministeren bemyndiges til ved ekspropriation at  

 pålægge ejendomme langs banestrækningen mellem Ballerup og Frederikssund  

 servitut om eldrift med deraf følgende rådighedsindskrænkninger.
 § 3. Trafikministeren bemyndiges til i kortere perioder i  

 anlægsfasen at indstille S-togsdriften på strækningen mellem Ballerup og  

 Frederikssund og indsætte busdrift i stedet.
 § 4. Loven træder i kraft dagen efter bekendtgørelsen i  

 Lovtidende.
