 Omdannelse af et andelsselskab med begrænset ansvar til aktieselskab  

 nægtet registreret på grund af manglende omdannelsesplan m.v.
 I skrivelse af 1. februar 1995 har advokat A på vegne K A.m.b.a. klaget  

 over, at Erhvervs- og Selskabsstyrelsen ved skrivelse af 6. januar 1995 har  

 afslået at registrere en anmeldelse om omdannelse af K A.m.b.a. til K A/S  

 under henvisning til, at der ikke er udarbejdet omdannelsesplan m.v. i  

 henhold til aktieselskabslovens § 135.
I klageskrivelsen af 1. februar 1995 til ankenævnet har klageren gjort  

 gældende, at det til vurdering af den ønskede omdannelse nødvendige materiale er  

 indsendt til styrelsen, at aktieselskabsloven ikke specificerer nærmere krav til de til  

 omdannelsen nødvendige oplysninger, og at Erhvervs- og Selskabsstyrelsen på denne baggrund er uberettiget til at  

 fordre en omdannelsesplan udarbejdet.
 I en af erhvervsankenævnet fra Erhvervs- og Selskabsstyrelsen indhentet  

 redegørelse og udtalelsen af 27. april 1995 har styrelsen udtalt følgende:
» Udtalelse I forbindelse med, at Erhvervs- og Selskabsstyrelsen modtog anmeldelse til  

 registrering af omdannelse af K A.M.B.A. til aktieselskab, konstaterede  

 styrelsen, at der ikke i forbindelse med omdannelsen var udarbejdet de  

 nødvendige dokumenter i henhold til aktieselskabslovens § 135, herunder  

 omdannelsesplan efter aktieselskabslovens § 135, stk. 2, jf. 134 a, og  

 skriftlig udtalelse om omdannelsesplanen efter aktieselskabslovens § 135,  

 stk. 2, jf. § 134 c, stk. 4. Da omdannelse af andelsselskaber alene kan ske  

 efter aktieselskabslovens § 135, nægtede Erhvervs- og Selskabsstyrelsen at  

 registrere omdannelsen allerede fordi beslutningen om omdannelsen, herunder  

 udarbejdelse af omdannelsesplan, ikke var sket i overensstemmelse med  

 aktieselskabslovens § 135.
 Da den anmeldte omdannelse fra andelsselskab til aktieselskab ikke er  

 udarbejdet i overensstemmelse med aktieselskabslovens § 135, fastholder  

 Erhvervs- og Selskabsstyrelsen den trufne afgørelse.
Sagens faktiske omstændigheder På en ekstraordinær generalforsamling i K A.M.B.A. den 15. november 1994,  

 blev det besluttet at omdanne selskabet til aktieselskab, hvilket blev  

 anmeldt til Erhvervs- og Selskabsstyrelsen den 2. januar 1995. Det fremgik af  

 den med henblik på omdannelsen udarbejdede vurderingsberetning, at den var  

 udarbejdet i henhold til aktieselskabslovens § 6 a, stk. 1, nr. 4, samt  

 analogt anpartsselskabslovens § 109. Den 6. januar 1995 nægtede styrelsens at  

 registrere omdannelsen, da der ikke var udarbejdet omdannelsesplan m.v. i  

 henhold til aktieselskabslovens § 135.
Sagens retlige omstændigheder Efter aktieselskabslovens § 135 kan visse andelsselskaber omdannes til  

 aktieselskab ved overdragelse af aktiver og passiver som helhed, og uden at  

 overdragelsen kræver kreditorsamtykke.
Fremgangsmåden ved omdannelsen er nøje  

 reguleret og følger, med de nødvendige tilpasninger, reglerne om  

 apportindskud i aktieselskabslovens §§ 6 a - 6 c, samt fusionsreglerne i  

 aktieselskabslovens §§ 134 - 134 i.
Dette indebærer, at der ved omdannelse af  

 et andelsselskab til aktieselskab, skal udarbejdes omdannelsesplan, skriftlig  

 redegørelse fra ledelsen i andelsselskabet, vurderingserklæring vedrørende  

 apportindskud, fælles regnskabsopstilling samt sagkyndig erklæring vedrørende  

 vederlaget for andelshaverne og en erklæring om, hvorvidt kreditorerne i  

 selskabet må antages at være tilstrækkeligt sikrede, jf. aktieselskabslovens  

 § 135, jf. §§ 6 a - 6 c og 134 - 134 i.
Derudover skal omdannelsesplanen  

 offentliggøres ligesom omdannelsesdokumenterne skal fremlægges på  

 andelsselskabets kontor til andelshavernes brug, jf. aktieselskabslovens §  

 134 d, stk. 1, og § 134 e, stk. 5.
 Generalforsamlingen, hvor omdannelsen besluttes, må tidligst afholdes 4  

 uger efter bekendtgørelsen i henhold til § 134 d om modtagelsen af  

 omdannelsesplanen, jf. aktieselskabslovens § 134 e, stk. 4. De ovennævnte  

 krav er ikke overholdt i den foreliggende sag, og den anmeldte omdannelse kan  

 derfor ikke registreres.
 Uden for anvendelsesområdet af aktieselskabslovens § 135 kan  

 andelsselskaber ikke omdannes til aktieselskaber ved overdragelse af aktiver  

 og passiver som helhed og med universalsuccession til følge.
 Det er en forudsætning for at kunne omdanne et andelsselskab til  

 aktieselskab efter § 135, at der er tale om en erhvervsdrivende virksomhed,  

 hvis formål er at virke til fremme af medlemmernes fælles interesser gennem  

 deres deltagelse i virksomheden som aftagere, leverandører eller på anden  

 lignende måde, hvor virksomhedens afkast bortset fra normal forrentning af  

 den indskudte kapital enten fordeles blandt medlemmerne i forhold til deres  

 andel i omsætningen eller forbliver indestående i virksomheden.
 I den konkrete sag blev registreringen af omdannelsen til aktieselskab  

 nægtet allerede fordi der ikke var udarbejdet omdannelsesplan m.v. i henhold  

 til aktieselskabslovens § 135. Styrelsen skal dog gøre opmærksom på, at K  

 A.M.B.A. næppe er et andelsselskab, som omhandlet i aktieselskabslovens §  

 135.
Kopi af sagens dokumenter vedlægges.« Som bilag til anmeldelsen fulgte stiftelsesdokumentet og vedtægter for  

 andelsselskabet som vedtaget på generalforsamling den 28. juni 1990. Der var  

 4 stiftere, som tegnede hele A-andelskapitalen.
 Af andelsselskabets vedtægter fremgik bl.a.
 »Selskabets formål er på andelsbasis at renovere samt konstruere og  

 forhandle kraner og andet entreprenørmateriel samt anden i forbindelse hermed  

 stående virksomhed, samt almindelig handels- og produktionsvirksomhed.
 § 4.
Andelshavere i selskabet kan - foruden de nuværende andelshavere - alene  

 være personer, der støtter selskabets formål.
Nye andelshavere kan kun  

 optages ifølge enig generalforsamlingsbeslutning herom.
Generalforsamlingen  

 kan beslutte at nye andelshavere optages imod indskud af B- og  

 C-andelskapital og på nærmere vilkår fastsat af generalforsamlingen.« Endvidere var vedlagt vedtægter for K A/S.
Selskabets formål er angivet således:
»Selskabets formål er at renovere samt konstruere og forhandle kraner  

 og andet entreprenørmaterial samt anden i forbindelse hermed stående  

 virksomhed, samt almindelig handels- og produktionsvirksomhed.« Den omhandlede vurderingsberetning udarbejdet af selskabets revisor af 31.  

 august 1994 er sålydende:
 »Som udpeget vurderingsmand i forbindelse med omdannelsen af K  

 A.m.b.A. til Aktieselskab under navnet K A/S, skal jeg hermed redegøre for  

 værdiernes tilstedeværelse.
Vurderingsberetningen er indbetalt i andre værdier kr. 1.969.332 til kurs  

 100 Omdannelsen omfatter samtlige aktiver og passiver i K A.m.b.A.'s  

 årsregnskab pr. 30. April 1994, i hvilket regnskab jeg har afgivet  

 revisionspåtegning uden forbehold.
 Jeg kan herefter udtale, at værdien af den indskudte virksomhed mindst  

 svarer til den i åbningsbalancen pr. 1. maj 1994 for K A/S opgjorte, idet  

 virksomheden vurderes som Going Concern.
 Endvidere skal jeg bekræfte, at selskabets status ikke er forringet i  

 perioden fra den 1. maj 1994 og til dato.
 Det skal bemærkes, at de bestående andelshavere i K A.m.b.A vederlægges  

 fuldtud med aktier i K A/S i forhold til deres besiddelser af andele i K  

 A.m.b.A.
SKATTEMÆSSIGE SPECIFIKATIONER Det skal bemærkes, at K A.m.b.A. har været beskattet efter samme regler  

 som Aktieselskaber.
Jfr.
ASL § 6a, stk. 1, nr. 4, samt analogt ApSL § 109 erklæres, at  

 selskabets ansatte værdi efter omdannelsen mindst svarer til det aftalte  

 vederlag, herunder den pålydende værdi af de aktier, der skal udstedes.« Endvidere var vedlagt revideret årsregnskab for andelsselskabet for året  

 1. maj 1993 til 30. april 1994 samt åbningsbalance pr. 1. maj 1994 for  

 aktieselskabet samt generalforsamlingsprotokollat vedrørende den den 15.  

 november 1994 afholdte generalforsamling, hvoraf bl.a. følgende fremgår:  

 »...
 Følgende vedtoges herefter eenstemmigt:
 1. Forhøjelse af selskabskapitalen med kr. 969.332,00 til ialt kr.  

 1.969.332,00.
 2. Forhøjelse af indskudskapitalen sker ved at de nuværende andelshavere  

 køber aktier i samme indbyrdes forhold som deres respektive andelskapital er.  

 ...
Bestyrelsen og generalforsamlingen erklærer at selskabets indre værdi  

 tillige med værdien af aktiverne i forbindelse med forhøjelsen af  

 indskudskapitalen midnst svarer til værdien af selskabets nye forhøjede  

 indskudskapital.« Erhvervs- og Selskabsstyrelsens redegørelse og udtalelse af 27. april 1995  

 har været fremsendt med bilag til klagerens advokat, A, den 2. maj 1995 med 4  

 ugers frist for svar.
Den 13. juni 1995 har ankenævnet over for parterne  

 konstateret, at der ikke er fremsat yderligere bemærkninger, og at nævnet  

 herefter har anset forberedelsen for afsluttet og taget sagen op til  

 afgørelse.
 Ankenævnet udtaler:
 Det tiltrædes, at registrering er blevet nægtet, idet K A.m.b.A. ikke  

 efter det oplyste har opfyldt betingelserne i aktieselskabsloven for  

 omdannelse til aktieselskab.
