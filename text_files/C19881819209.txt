 Skatteydere, der har drevet selvstændig erhvervsvirksomhed i indkomstårene  

 1986 og 1987, og som indtræder i virksomhedsordningen i 1987, kan  

 efterfølgende vælge at overgå til at periodisere renter med virkning fra  

 indkomståret 1986.
 Beregnede renter fra sidste forfaldsdag og indtil statustidspunktet  

 medregnes således ved såvel indkomst- som formueopgørelsen for indkomståret  

 1986.
Periodiseringen omfatter samtlige renteindtægter og renteudgifter hvad  

 enten de er private eller erhvervsmæssige.
Der skal gives en specifikation  

 af, hvorledes de renter, der er forfaldne i indkomståret, er reguleret med  

 skyldige, henholdsvis tilgodehavende renter ved årets begyndelse og slutning.
 Begæring om ændring i anledning af renteperiodisering af  

 skatteansættelserne for indkomstårene 1986 og 1987 og renteafgiftsgrundlaget  

 for afgiftsåret 1987 fremsættes over for ligningskommissionen.
 Hans Westerberg Hans Christensen.
