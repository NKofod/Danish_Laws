MT nr. 31-77 I medfør af § 6, stk. 2, og § 15, stk. 3, i lov nr. 59 af 15. februar 1974  

 om priser og avancer fastsættes herved:
§ 1 Ved regulering af entreprisesummer for anlægsarbejder, der sker på  

 grundlag af de af Danmarks Statistik udarbejdede entreprisereguleringsindeks  

 for 1. jordarbejder mv.
2. asfaltarbejder 3. betonkonstruktioner 4. jernkonstruktioner må reguleringen ikke gå ud over, hvad en beregning efter de i § 2  

 fastsatte bestemmelser fører til.
§ 2 a.
Der kan ikke reguleres fra en dato, der ligger forud for begyndelsen af  

 det kvartal, hvori tilbudet afgives.
b.
Prisen kan i det længste reguleres frem til arbejdets  

 udførelsestidspunkt(er).
c.
Reguleringen omfatter kun entrepreprisesummen eksklusive moms, idet  

 momsbetalingen følger afgiftslovgivningen.
d.
Indtil videre reduceres det beregnede reguleringsbeløb med 8 pct.
§ 3 Overtrædelse af foranstående bestemmelser straffes med bøde eller hæfte.
§ 4 Denne bekendtgørelse træder i kraft den 1. december 1977.
 Monopoltilsynet, den 23. november 1977.
