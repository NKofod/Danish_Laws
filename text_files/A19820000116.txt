 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Tekstanmærkning nr. 50-52 til § 1 i Finansloven for 1982 § 42.  Tekstanmærkninger.
 Til § 1. Skatter og afgifter.
 Andre bestemmelser.
 Nr. 50. ad 1.01.44.01.
 Ministeren for skatter og afgifter bemyndiges til at fritage stipendiater  

 fra udviklingslandene for ved opgørelsen af deres skattepligtige indkomst at  

 medregne modtagne stipendier.
 Nr. 51. ad 1.01.44.01.
 Ministeren for skatter og afgifter bemyndiges til at fritage personer, der  

 som led i Danmarks deltagelse i det internationale udviklingsarbejde -  

 finansieret af danske statsmidler eller af Landsindsamlingens Fond for  

 Udviklingslande - arbejder i disse lande, for ved opgørelsen af den  

 skattepligtige indkomst at medregne det for nævnte arbejde oppebårne  

 vederlag.
 Tilsvarende skattefritagelse vil efter indstilling fra udenrigsministeren  

 kunne gives personer udsendt til udviklingslande af private internationale  

 organisationer, der yder faglig bistand til sådanne lande.
 Skattefritagelsen kan i samme omfang ligeledes indrømmes personer, der  

 udsendes som FN-frivillige under FN's program for udsendelse af frivillige  

 til bistandsarbejde i udviklingslandene.
 Nr. 51 A. ad 1.01.44.01.
 Ministeren for skatter og afgifter bemyndiges til at yde fritagelse for  

 betaling af indkomstskat for statsstøtte ydet som rente- og afdragsfrie lån  

 over 15 år til fremme af beskæftigelsen i forbindelse med renovering af  

 feriecentrene Skallerup Klit og Middelfart feriecenter.
 Nr. 51 B. ad 1.01.44.01.
 Ministeren for skatter og afgifter bemyndiges til, når en fast ejendom,  

 overtaget som led i en skatteinddrivelse, er afhændet, og der herved er  

 fremkommet et overskud, at afstå dette til vedkommende skyldner, efter at der  

 yderligere er foretaget modregning i statens andre tilgodehavender hos  

 skyldneren.
 Nr. 51 C ad 1.01.44.01.
Ministeren for skatter og afgifter bemyndiges til at yde skattefritagelse  

 for statslige godtgørelser m.v. på indtil 40 mill. kr. i anledning af  

 sormfloden på jyllands vestkyst den 24. november 1981, jfr. akt 86.  

 Modtagerne af de pågældende beløb kan ikke ved indkomstopgørelsen fradrage  

 udgifter, som er afholdt af beløbene.
Ligeledes kan beløbene ikke medregnes  

 ved opgørelsen af grundlaget for skattemæssige afskrivninger eller medregnes  

 til anskaffelsessummen ved opgørelse af skattepligtig fortjeneste ved  

 afståelse af fast ejendom.
 Nr. 52. ad 1.01.44.01 og 1.02.44.05.
 Ministeren for skatter og afgifter bemyndiges til at tillade  

 forskudsafskrivning efter reglerne i afskrivningslovens afsnit IV A, hvor  

 levering eller færdigfremstilling af driftsmidler og fuldførelse af  

 bygningerne og installationerne, som nævnt i lovens § 29E, stk. 2, nr. 2,  

 ifølge aftalen eller planerne senest skal ske i det femte eller sjette  

 indkomstår.
 Hvor levering, færdigfremstilling eller fuldførelse senest skal ske i det  

 femte indkomstår efter bestillings- eller planlægningsåret, kan der ikke  

 forskudsafskrives i det første indkomstår, og hvor levering,  

 færdigfremstilling eller fuldførelse senest skal ske i det sjette indkomstår,  

 kan der heller ikke forskudsafsrives i det andet indkomstår efter  

 bestillings- eller planlægningsåret.
 Tilladelsen kan kun gives, hvor den samlede aftalte anskaffelsessum eller,  

 hvis aktiverne skal fremstilles i egen virksomhed, den beregnede  

 anskaffelsessum er over 300 mill. kr.
 Såfremt levering, færdigfremstilling eller fuldførelse ikke senest finder  

 sted i indkomståret umiddelbart efter det sidste indkomstår, hvori  

 forskudsafskrivning efter tilladelsen kan ske, finder bestemmelserne i  

 afskrivningslovens §§ 29P og 29Q tilsvarende anvendelse.
Tekstanmærkning nr. 51C til § 1 i tillægsbevillingsloven til 
Finansloven for 1982 § 42.  Tekstanmærkninger Til § 1. Skatter og afgifter.
 Andre bestemmelser.
 Som ændret tekstanmærkning indsættes:
 Nr. 51C ad 1.01.44.01.
Ministeren for skatter og afgifter bemyndiges til at yde skattefritagelse  

 for statslige godtgørelser m.v. på indtil 72 mill. kr. i anledning af  

 stormfloden i Vest- og Nordjylland den 24. november 1981, jfr.
Akt 86 4/12 81  

 og Akt 116 10/2 82.
 Ministeren for skatter og afgifter bemyndiges endvidere til at yde  

 skattefritagelse for godtgørelser m.v. der af amtskommuner og kommuner ydes  

 til samme formål, dog for den enkelte modtager maksimalt for et beløb  

 wvarende til den statslige godtgørelse m.v.
Modtagerne af de pågøældende beløb kan ikke ved indkomstopgørelsen  

 fradrage udgifter, som er afholdt af de nævnte beløb.
Ligeledes kan beløbene  

 ikke medregnes ved opgørelsen af grundlaget for skattemæssige afskrivninger  

 eller medregnes til anskaffelsessummen ved opgørelsen af skattepligtig  

 fortjeneste ved afståelse af fast ejendom.
