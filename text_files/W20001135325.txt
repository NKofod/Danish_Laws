Fri proces Retsplejelovens § 330 Civilretsdirektoratets afgørelse af 15. maj 2000, j.nr.  

 2000-12-4278:
 Civilretsdirektoratet har nu behandlet Deres klage over X Statsamts  

 afgørelse om fri proces til en sag mod A.
 Vi ændrer ikke statsamtets afgørelse.
Det er efter retsplejelovens § 330 blandt andet en betingelse for at give  

 fri proces, at ansøgeren skønnes at have rimelig grund til at  

 føre proces.
Det betyder sædvanligvis, at der skal være  

 udsigt til at vinde sagen.
Civilretsdirektoratet skal meddele, at en part, der har fri proces, ikke  

 ved at indgå forlig bliver rådig over statskassens eventuelle  

 krav på refusion af sagsomkostninger efter retsplejelovens § 334. Vi  

 henviser til Frederik Chr.
Schydt, "Fri proces", side 292, hvor der  

 blandt andet henvises til UfR 1987.180 VLK.
I den nævnte sag havde  

 ansøger, der havde fri proces, indgået forlig med modparten  

 på vilkår, at hver part skulle bære egne omkostninger.
I  

 medfør af retsplejelovens § 335 pålagde retten ansøger at  

 erstatte statskassen dennes udgifter.
 Det fremgår af nærværende sag, at der den 23. marts 2000  

 blev indgået forlig i sagen blandt andet på vilkår, at De  

 skal betale fogedgebyr og 1½ takstmæssigt mødesalær.
Da tvisten mellem Dem og modparten er afgjort forligsmæssigt  

 på ovennævnte vilkår, har De afskåret retten fra,  

 såfremt De blev meddelt fri proces, at træffe eventuel  

 afgørelse om, at modparten skulle godtgøre statskassen et  

 omkostningsbeløb.
Det er derfor vores opfattelse, at De hermed  

 også har afskåret Dem fra at kunne opnå de begunstigelser,  

 der normalt følger af en fri proces bevilling.
 Vi finder derfor ikke grundlag for at imødekomme Deres  

 ansøgning om fri proces.
