Fremsat den 21. marts 2000 af Ester Larsen (V),  

 Henriette Kjær (KF), Birthe Skaarup (DF), Yvonne Herløv Andersen  

 (CD) og Tom Behnke (FRI) Forslag til folketingsbeslutning om at sikre visse optikere en varig autorisation Folketinget opfordrer regeringen til at fremsætte  

 lovforslag, der giver personer, der i medfør af § 18, stk. 3, i lov  

 nr. 379 af 18. maj 1994 om optikere m.v. har haft midlertidig autorisation  

 som opti-ker, en varig autorisation til at virke som almindelig optiker.  

 Autorisationen kan betinges af, at de pågældende følger et  

 vist antal kurser i optik.
Bemærkninger til forslaget Hovedformålet med vedtagelsen af lov  

 nr. 379 af 18. maj 1994 om optikere m.v. var at øge forbrugernes  

 sikkerhed og service på området ved indførelsen af en  

 lovmæssigt fastsat autorisationsordning for optikere.
Autorisation til  

 at virke som optiker kan ifølge loven kun opnås af den, der har  

 bestået en uddannelse for optikere, der er godkendt af  

 Undervisningsministeriet.
Herudover hjemler loven mulighed for, at  

 følgende persongrupper varigt kan virke som optikere:
1)	Personer, der i mindst 5 år forud for den 1. januar 1954 og  

 siden har været beskæftiget som optiker, 2)	personer, som forud for 1954 har påbegyndt og  

 gennemført en lærlingeuddannelse som urmager og optiker eller  

 som urmager, hvori der var indeholdt oplæring i optik, og som siden 1.  

 juli 1977 i overvejende grad har været beskæftiget som optiker,  

 samt 3)	personer, der før 1977 har gennemført en  

 lærlingeuddannelse som urmager og siden i overvejende grad har  

 været beskæftiget som optiker.
 Ifølge lovforslagets bemærkninger ville det  

 ikke være rimeligt at give yderligere dispensation til, at  

 urmageruddannede varigt kan virke som optiker, efter at de første  

 efg-uddannelser for både urmagere og optikere slog igennem pr. 1. juli  

 1977.
I forbindelse med vedtagelsen af lov nr. 379 af 18. maj  

 1994 om optikere m.v. fik en gruppe på maksimalt 32 personer, der ikke  

 opfyldte betingelserne for at få en varig autorisation, derfor alene en  

 tidsbegrænset autorisation til at virke som optiker i 5 år.
Denne  

 tidsbegrænsede autorisation udløb den 31. oktober 1999.  

 Hensigten med at meddele denne midlertidige dispensation på 5 år  

 var at give de pågældende urmagere mulighed for at efteruddanne  

 sig, så varig autorisation kunne opnås, subsidiært at  

 ansætte en autoriseret optiker, hvorefter de pågældende  

 kunne arbejde som dennes medhjælp eller sælge deres forretninger.  

 Det har imidlertid ikke været muligt for denne lille »restgruppe« at  

 tage den efteruddannelse, der er blevet krævet for at opnå varig  

 autorisation, idet dette har krævet, at de pågældende var  

 på skolebænken i 2½ år i dagtimerne, hvilket betød,  

 at de ikke samtidig kunne passe deres forretning.
Det er forslagsstillernes opfattelse, at det ikke er  

 rimeligt at udelukke denne lille gruppe, der har mange års erfaring som  

 optikere, fra at opnå varig autorisation som optiker, idet der ikke er  

 sundhedsfaglige problemer forbundet med deres virke.
I bemærkningerne  

 til lovforslaget (L 135 fra folketingsåret 1993-94, jf.  

 Folketingstidende 1993-94, tillæg A side 5239) anføres  

 således: »Set fra et skadessynspunkt er behovet for en  

 autorisationsordning for (almindelige) optikere derimod ikke specielt stort.  

 Men hensynet til forbrugerens mulighed for også at kunne identificere  

 personer med den fornødne uddannelse på området taler for  

 også at fastsætte en autorisationsordning for denne gruppe.« Hensigten med dette beslutningsforslag er at sikre en vis  

 proportionalitet og rimelighed for denne lille gruppe, der ønsker at  

 fortsætte med det arbejde, de har udført i over 15 år.
Det  

 er forslagsstillernes opfattelse, at det ikke af hensyn til servicen over for  

 forbrugerne kan forsvares at nægte denne lille gruppe mulighed for  

 fortsat at virke inden for deres branche.
Et sådant vidtgående  

 indgreb kræver efter forslagsstillernes opfattelse, at der er en  

 sundhedsfaglig begrundelse herfor.
Forslagsstillerne finder imidlertid, at det bør  

 overvejes at etablere nogle grundlæggende kurser om optik, der  

 tidsmæssigt placeres, så de pågældende optikere har  

 mulighed for at deltage.
Disse kurser bør ikke afsluttes med en  

 eksamen, men der bør være mødepligt.
Skriftlig fremsættelse Ester Larsen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at sikre visse  

 optikere en varig autorisation.
(Beslutningsforslag nr.
B 122).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
