Bekendtgørelse om andre landes  

 tiltrædelse m.v. af ændringsprotokol af 21. december 1979 til den  

 internationale konvention af 25. august 1924 om indførelse af visse  

 ensartede regler om konnossementer med ændringer ifølge protokol  

 af 23. februar 1968 I tilslutning til Udenrigsministeriets bekendtgørelse nr. 95 af 4.  

 oktober 1984 og efterfølgende bekendtgørelser, senest nr. 101  

 af 20. oktober 1994, Lovtidende C, meddeles det, at følgende lande med  

 virkning fra de anførte datoer har tiltrådt eller succederet i  

 den i Bruxelles den 21. december 1979 undertegnede protokol om ændring  

 af den internationale konvention af 25. august 1924 om indførelse af  

 visse ensartede regler om konnossementer med ændringer ifølge  

 protokol af 23. februar 1968:
Slovenien		25. juni 1991 Kroatien		8. oktober 1991 New Zealand		20. marts 1995 Georgien		20. maj 1996 Rusland		29. juli 1999 Forbundsrepublikken Tyskland har den 3. januar 1997  

 afgivet erklæring om, at protokollen af 23. februar 1968 ikke er i  

 kraft for Forbundsrepublikkens vedkommende, samt at det tidligere DDR efter  

 de to Tysklandes genforening ikke længere er part i protokollen.
 Polen har den 30. april 1997 afgivet  

 erklæring om tilbagekaldelse af sit forbehold for så vidt  

 angår artikel 8 i protokollen af 23. februar 1968 samt artikel III i  

 protokollen af 21. december 1979.
 Det Forenede Kongerige Storbritannien og Nordirland  

 har afgivet erklæring om ophør af internationale rettigheder og  

 forpligtelser efter overdragelsen af Hongkong til Kina med virkning fra 1.  

 juli 1997.
