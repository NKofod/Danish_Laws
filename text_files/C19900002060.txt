(campinghytter og campingparker) 1. Hytter på campingpladser 1. De gennemførte ændringer af § 8 i Miljøministeriets  

 bekendtgørelse nr. 593 af 4. september 1986 skal ses i lyset af forslaget i  

 Ferieboligudvalgets betænkning fra marts 1988 om at fremme hyttebytanken og  

 dermed muliggøre et prisbilligt og primitivt alternativ til andre  

 ferieboligudlejningsformer.
 Ud fra den betragtning, at hyttebyer udenfor campingpladser ikke vil kunne  

 tillades efter sommerhusloven, har Planstyrelsen vurderet, at hyttebytanken  

 kun kan fremmes ved at tillade flere hytter på egnede campingpladser.
 Ændringerne er endvidere et forsøg på at imødekomme et generelt ønske fra  

 turisterhvervet og campingpladsejerne om at muliggøre opstilling af større og  

 bedre indrettede hytter på nogle campingpladser.
2. Den ændrede formulering af stk. 1 er alene udtryk  

 for en præcisering af den hidtil gældende bestemmelse.
Hensigten med  

 ordlyden: »hvor planlægningsmæssige hensyn, herunder navnlig hensynet  

 til at bevare naturværdier, ikke taler imod« er at tydeliggøre  

 amtsrådets forpligtelse til i hver enkelt sag om opstilling af hytter konkret  

 at vurdere, om pladsen og den omgivende natur overhovedet kan bære opstilling  

 af hytter og i givet fald, om der iøvrigt skal udvises tilbageholdenhed.  

 Mange campingpladser er lokaliseret i sårbare områder og ofte ud fra den  

 forudsætning, at campingvogne og andet bliver fjernet fra landskabet udenfor  

 sæsonen.
På sådanne campingpladser bør der heller ikke opstilles hytter.
3. Hytter på campingpladser skal være primitive med en  

 maksimal størrelse på 20 m2 og kan af sanitære installationer kun indeholde  

 vand og afløb.
Dette sammenholdt med reglen i § 8, stk. 4, hvorefter hytter  

 m.v. ikke må udlejes til samme bruger i mere end 4 uger skal sikre, at  

 campingpladsen ikke får karakter af sommerhusområde eller lignende område for  

 fast sommerhusbeboelse.
Desuden fastsættes i § 8, stk. 4, at hytterne højst  

 må forudbestilles for et år ad gangen.
 4. Bestemmelsen i § 8, stk. 1, åbner mulighed for, at  

 amtsrådet kan tillade, at indtil 15 pct. af campingpladsen anvendes til  

 opstilling af hytter, campingvogne eller telte til udlejning eller udlån.  

 Kvoten beregnes af pladsens tilladte antal campingenheder.
 5. Forhøjelse af hyttekvoten kan ske på to områder: på  

 små øer og på campingpladser med særlig beliggenhed.
 6. Efter stk. 2 kan amtsrådet for det første tillade,  

 at indtil 30 pct. af campingenhederne på campingpladser på små øer anvendes  

 til sådanne hytter.
 Reglen skal ses som et led i bestræbelserne for til stadighed at undersøge  

 mulighederne for at give småøerne »positiv særbehandling« i  

 lovgivning og administration.
Ved små øer forstås i denne sammenhæng øer, der er omfattet af  

 lovbekendtgørelse nr. 216 af 15. april 1987 om støtte til de små øsamfund  

 (trafikbetjening m.v.), og bekendtgørelse nr. 694 af 13. november 1989 om  

 støtte til de små øsamfund.
Det fremgår heraf, at der er tale om små øer, der  

 er en del af en kommune, og som har en befolkning på mellem ca. 20-1000  

 indbyggere.
7. Amtsrådet kan for det andet tillade, at der på  

 campingpladser med særlig beliggenhed opstilles et større antal hytter.
Også  

 her er hytteantallet maximeret til 30 pct. af campingenhederne.
 Miljøministeriet, Planstyrelsen, har hidtil efter en konkret vurdering  

 efter sommerhusloven kunnet tillade, at der på sådanne campingpladser med  

 særlig beliggenhed opstilles indtil 30 pct. hytter.
 Bestemmelsen udvider således amtsrådets bemyndigelse.
 Ordlyden »særlig beliggenhed« er udtryk for, at tilladelse kun  

 skal gives til campingpladser, der ud fra en samlet planlægningsmæssig  

 vurdering af de naturmæssige og landskabsmæssige hensyn og udfra de regionale  

 turistpolitiske overvejelser er egnede til at bære et stort antal hytter.
 Campingpladser beliggende ved færgehavne, ved større turistattraktioner i  

 indlandet og ved større byer kan være eksempler på sådanne pladser med særlig  

 beliggenhed.
 8. Amtsrådets udpegning af 30 pct. campingpladser skal  

 ske på grundlag af retningslinier herom i en godkendt regionplan eller  

 regionplantillæg, jfr. lands- og regionplanlovens § 7, stk. 1, nr. 9, og  

 amtsrådet skal påse overensstemmelse med cirkulære nr. 169 af 28/8 1981 om  

 ferie- og fritidsbebyggelse og iagttage hensynene til blandt andet  

 naturværdierne og friholdelse af de kystnære områder for ferie- og  

 fritidsbebyggelse.
 Det er Miljøministeriets opfattelse, at sådanne campingpladser med et  

 stort antal hytter som oftest forudsætter udarbejdelse af lokalplan.
 9. Stk. 3 muliggør en udvidelse af hytternes maximale  

 bruttoetageareal fra idag 15 m2 til 20 m2. Den øgede hyttestørrelse kan  

 imødekomme ønskerne om at opstille mere familievenlige hytter, altså hytter  

 med flere sengepladser, eller opfylde kravene til handicapvenlig indretning.
10. Men hensyn til beregning af arealet af hytterne  

 bemærkes, at indskudte etager (hemse) ikke medregnes, hvis de er under 4,5  

 m2. Endvidere kan man undlade at medregne overdækkede  

 terrasser/indgangspartier, hvis arealet af disse ikke overstiger 7,5 m2 for  

 hver hytte.
Amtsrådet har i øvrigt mulighed for, efter en konkret vurdering,  

 at nægte tilladelse til opstilling af hytter, der har en udformning, der gør  

 det muligt ved hjælp af overdækninger, vægge m.v. at tilvejebringe ekstrarum,  

 hvorved arealet vil overstige de 20 m2.
11. Bestemmelsen, om sanitære installationer i stk. 3  

 i. f. er lempet i forhold til tidligere, således at der i hytter nu kan  

 indlægges vand og afløb, hvorimod det fortsat er udelukket at installere bad  

 og toilet.
Amtsrådet kan i forbindelse med meddelelse af tilladelse stille  

 vilkår, herunder bl.a. krav til kloakering af arealet, jfr.  

 campingreglementets § 3, stk. 1.
 12. Det bemærkes, at campinghytter efter  

 Bygningsreglementet for småhuse kan opføres uden tilladelse og anmeldelse  

 efter bygningslovgivningen.
 13. Reglen i stk. 4 om forudbestilling og anvendelse  

 er en skærpelse i forhold til den hidtil gældende bestemmelse og indebærer,  

 at den tidsbegrænsede udlejningsperiode gælder hele året/sæsonen og ikke kun  

 i perioden 1. juni-31. august.
 Baggrunden for bestemmelsen er at sikre, at campinghytterne anvendes til  

 overnatning for campister og ikke som fast bolig udenfor højsæsonen.
2. Campingparker 14. Der kan forekomme tilfælde, hvor ejeren af en  

 campingplads ønsker at ændre anvendelsen af pladsen til f.eks. område for  

 permanent opstilling af campingvogne og store vogne  

 (»campingpark«).
I henhold til lov om sommerhuse og campering m.v. § 2, jfr. § 1, stk. 1,  

 nr. 2 er det Planstyrelsen, der meddeler tilladelse til udlejning af arealer  

 til opførelse af beboelsesbygninger, der ikke skal anvendes til  

 helårsbeboelse.
Med beboelsesbygninger ligestilles permanent opstillede  

 campingvogne.
Det kan oplyses, at planstyrelsen er yderst tilbageholdende med  

 at give sådanne tilladelser, idet man finder, at der såvidt muligt bør  

 aftales afviklingsordninger efter campingreglementets § 2 i stedet for  

 statusændringer.
15. Hvis amtsrådet vil imødekomme ønsker om ændret  

 status af en campingplads bør amtsrådet så tidligt som muligt inddrage  

 Planstyrelsen i sine overvejelser.
Afklaring af forholdet til lov om  

 sommerhuse og campering forudsættes at ske forud for ændring af  

 plangrundlaget for arealet.
