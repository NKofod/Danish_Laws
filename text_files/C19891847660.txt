Tilbagebetaling af moms til turister i Danmark Hvem kan få momsen tilbage? Denne folder indeholder reglerne om tilbagebetaling af moms af varer, som  

 personer med bopæl uden for Danmark har købt i Danmark og udfører som  

 rejsegods, dvs selv medbringer til udlandet.
Momsen i Danmark er 22 pct at varens pris uden moms.
Hvis prisen er med  

 moms, er momsen 18,03 pct af prisen.
Personer, som bor uden for Danmark, kan få momsen tilbagebetalt.
Reglerne  

 for tilbagebetaling er forskellige, afhængig af om De bor - i et EF-land (* 1) - i Finland, Norge eller Sverige - i et andet land, herunder Færøerne og Grønland.
Se reglerne under det land, hvor De bor.
Tilbagebetaling af moms er et  

 mellemværende mellem forretningen og Dem.
Det er frivilligt for forretningerne, om de vil medvirke til, at De kan få  

 momsen tilbage.
Hvis forretningen ikke ønsker at medvirke, har De ingen  

 mulighed for at få momsen tilbage.
Toldvæsenet udbetaler ikke momsen ved  

 udførsel af varer som rejsegods.
(* 1) EF-lande er foruden Danmark: Belgien, Frankrig, Grækenland, Holland, Irland, Italien, Luxembourg, Portugal, Spanien, Storbritannien og Vesttyskland.
De bor i et EF-land Salgsprisen for den enkelte vare skal overstige 3100 kr indbefattet moms.
 En gruppe af ting, der normalt udgør en enhed, anses for en vare.
Som eksempler på en vare kan nævnes spisebestik samt kaffe- og spisestel.  

 Forretningen skal lave en faktura, som skal indeholde - udstedelsesdato - sælgerens navn og adresse - køberens navn og adresse i udlandet - varernes antal, art og værdi (salgspris med moms samt momsbeløbet).
 De skal over for forretningen dokumentere Deres bopæl i et EF-land ved at  

 vise pas, identitetskort eller anden tilsvarende legitimation.
Ved udrejse fra Danmark skal De ikke henvende Dem hos det danske  

 toldvæsen.
Ved indrejsen til Deres eget land skal De derimod henvende Dem til  

 toldvæsenet eller til en anden myndighed, som opkræver moms.
Myndigheden vil  

 stemple Deres faktura som bevis på, at varen er indført i det land, hvor De  

 bor, og at momsen vil blive opkrævet.
Den stemplede faktura skal De sende tilbage til forretningen, hvor De  

 købte varen.
Forretningen har derefter mulighed for at sende Dem momsbeløbet.
De bor i Norge Sverige eller Finland Salgsprisen for den enkelte vare skal overstige 1200 kr indbefattet moms.
 En gruppe af ting, der normalt udgør en enhed, anses for en vare.
Som eksempler på en vare kan nævnes spisebestik samt kaffe- og spisestel.  

 Forretningen skal lave en faktura, som skal indeholde - udstedelsesdato - sælgerens navn og adresse - køberens navn og adresse i udlandet - varernes antal, art og værdi (salgspris med moms samt momsbeløbet).
 De skal over for forretningen dokumentere Deres bopæl i Finland, Norge  

 eller Sverige ved at vise pas, identitetskort eller anden tilsvarende  

 legitimation.
Ved udrejsen fra Danmark skal De ikke henvende Dem hos det danske  

 toldvæsen.
Ved indrejsen til Deres eget land skal De derimod henvende Dem til  

 toldvæsenet eller til en anden myndighed, som opkræver moms.
Myndigheden vil  

 stemple Deres faktura som bevis på, at varen er indført i det land, hvor De  

 bor, og at momsen vil blive opkrævet.
Hvis De bor i Sverige kan stemplingen  

 direkte på fakturaen erstattes af en toldseddel, som laves af det svenske  

 toldvæsen ved indrejsestedet.
Den stemplede faktura (eller toldsedlen og den uafstemplede faktura) skal  

 De sende tilbage til forretningen, hvor De købte varen.
Forretningen har  

 derefter mulighed for at sende Dem momsbeløbet.
De bor i et andet land (herunder Færøerne og Grønland) Salgsprisen (købet) skal overstige 600 kr indbefattet moms.
Denne pris kan  

 anses for opfyldt ved køb af flere forskellige varer i samme forretning, fx  

 et stormagasin.
Salgsprisen kan derimod ikke opfyldes ved at sammenlægge køb  

 foretaget i forskellige forretninger.
Forretningen skal lave en  

 udførselsangivelse eller en faktura, som skal indeholde - udstedelsesdato - sælgerens navn og adresse - køberens navn og adresse i udlandet - varernes antal, art og værdi (salgspris med moms samt momsbeløbet).
De skal over for forretningen dokumentere Deres bopæl i udlandet ved at  

 vise pas, identitetskort eller anden tilsvarende legitimation.
Ved udrejsen  

 fra Danmark skal De henvende Dem hos toldvæsenet, se nedenfor.
Udrejse med fly Ved udrejse fra Københavns lufthavn i Kastrup skal De henvende Dem til  

 toldvæsenet i afgangshallen, eventuelt i ankomsthallen.
Ved udrejse fra andre  

 lufthavne skal De henvende Dem til toldvæsenet i lufthavnen.
Udrejse med bil Kontakt toldvæsenet ved udrejsestedet.
Udrejse med tog Kontakt hurtigst muligt personalet i toget og fortæl, at De skal have  

 toldbehandlet varer ved sidste udrejsestation i Danmark.
Togpersonalet vil  

 herefter tilkalde toldvæsenet.
Eventuelt kan De selv i forvejen træffe aftale  

 med toldvæsenet på udrejsestedet.
Udrejse med skib Ved udrejse med skib kontaktes toldvæsenet ved skibets afgangssted.
I  

 tvivlstilfælde bør De på forhånd henvende Dem til det lokale  

 distriktstoldkammer for at få yderligere information.
De bor i et andet land (herunder Færøerne og Grønland) Hvordan får De momsen tilbage? Når De henvender Dem hos toldvæsenet, skal De medbringe varerne og  

 udførselsangivelsen/fakturaen.
Toldvæsenet forsyner udførselsangivelsen/ fakturaen med attest om, at  

 varerne er udført.
De får herefter angivelsen/fakturaen tilbage.
 De skal herefter sende udførselsangivelsen, fakturaen tilbage til den  

 forretning, hvor De har købt varerne.
 Forretningen har derefter mulighed for at sende Dem momsbeløbet.
Alternativ dokumentation - ved bopæl i »andet land«» Hvis De ved udrejsen fra Danmark ved en fejltagelse eller af anden grund  

 ikke har fået varerne toldbehandlet, dvs ikke har fået stemplet  

 udførselsangivelsen/fakturaen, kan toldvæsenet acceptere, at der til  

 forretningen sendes en alternativ dokumentation.
Den kan bestå af en attest  

 fra en udenlandsk toldmyndighed om, at varerne er indført i det pågældende  

 land.
Attesten kan være en erklæring eller en toldkvittering, eventuelt en  

 bekræftet kopi heraf.
 Hvis den udenlandske toldmyndighed ikke har villet give en sådan attest,  

 accepteres som alternativ dokumentation en erklæring fra en dansk  

 repræsentation i udlandet om, at varerne er ankommet til det pågældende land.
