Konkurrenceankenævnet har stadfæstet Konkurrencerådets afgørelser om,  

 at termorudefabrikanter (og planglasgrossister) skulle nedsætte listepriserne  

 med henholdsvis 30% og 15% (* 2) Konkurrencerådets pålæg blev givet, fordi de  

 pågældende leverandører ydede meget store rabatter på deres listepriser,  

 således at prislisterne i vidt omfang måtte betegnes som fiktive.
Det betød,  

 at priskonkurrencen hos glarmestrene sattes ud af kraft, da de store,  

 varierende rabatter ikke blev medtaget ved faktureringen.I kendelserne, som i  

 det væsentlige er enslydende, er det bemærket, at det efter formuleringen af  

 bestemmelsen i konkurrencelovens § 13 om indgreb ikke i sig selv er  

 afgørende, om de skadelige virkninger umiddelbart viser sig i et andet led af  

 markedsområdet end det, som pålægget er rettet imod.
1. Ved skrivelse af 29. oktober 1990 har advokat Anders Cold på vegne  

 Glasindustriens Samarbejdsorganisation klaget over en af KonkurrenceRådet den  

 12. oktober 1990 truffet afgørelse, hvorved rådet i medfør af  

 konkurrencelovens § 13 pålagde de virksomheder i termorudebranchen, der  

 anvender brancheprislister eller hvad der svarer hertil, at nedsætte deres  

 listepriser med 30% fra den 1. november 1990. KonkurrenceRådet har senere  

 forlænget fristen.
Klageren har påstået afgørelsen ophævet.
KonkurrenceRådet  

 har påstået afgørelsen stadfæstet.
Sagen har været behandlet sammen med en  

 klage fra Plangrossist- foreningen i Danmark over en lignende afgørelse  

 vedrørende planglas.
 2. KonkurrenceRådets skrivelse af 12. oktober 1990, der er sendt til  

 klagerens medlemmer, er sålydende: »I april måned besluttede  

 KonkurrenceRådet, at der skulle indledes forhandlinger med  

 termorudeproducenterne og planglasgrossisterne om en ændring af det bestående  

 pris/rabatsystem for salg til glar- mestre og andre håndværksvirksomheder.  

 Baggrunden for denne beslutning var:
3. Klagerens argumentation.
Efter klagerens opfattelse vedrører pålægget  

 om nedsættelse af listepriserne alene klagerens medlemmer og ikke de øvrige  

 forhandlere af termoruder, der også anvender prislisten.
Termorudebranchen er  

 præget af overkapacitet og gennemsnitlig relativ beskeden indtjening.
Disse  

 forhold taler afgørende imod, at klagerens medlemmer skulle have mulighed for  

 at realisere urimelige priser eller avancer.
I branchen eksisterer et  

 rabatsystem, der er almindeligt kendt, og som derfor betyder konkurrence  

 mellem virksomhederne.
De uhensigtsmæssigheder, der er forbundet med  

 branchens pris- system, er ikke af en sådan art, at det kan begrunde det på-  

 gældende pålæg.
Det er ikke hos klageren, urimelige priser og avancer  

 konstateres, men i efterfølgende omsætningsled.
I glarmesterbranchen og  

 håndværkervirksomheder anvendes klagerens listepriser ved fakturering - med  

 risiko for prishævning.
Pålæg i henhold til konkurrencelovens § 13 burde  

 derfor rettes til dette omsætnings- led, hvor virkningerne konstateres.  

 Endvidere må det være betænkeligt at rette pålægget mod klageren, idet dennes  

 branche i forvejen har en util- fredsstillende og beskeden indtjening.
I  

 forbindelse hermed betvivles, at alle klagerens medlemmer vil være i stand  

 til at opretholde de normale nettosalgspriser efter ned- sættelse af  

 listepriserne med 30%. Ca. 1/3 af virksomhederne vil lide direkte økonomiske  

 tab.
Såfremt pålægget opretholdes, gør klageren gældende, at  

 ikrafttrædelsesdatoen fastsættes således, at ordningen kan gennemføres på  

 praktisk og forsvarlig måde.
4. KonkurrenceRådets argumentation.
Rådets pålæg skal ikke kun vedrøre  

 klagerens medlemmer, men alle virksomheder i termorudebranchen.
Pålægget om  

 nedsættelse af listepriserne med 30% tilsigter at begrænse den skjulte  

 rabatgivning i branchen.
Listepriser betyder, at virksomhederne ikke åbent  

 konkurrerer på priserne, men i stedet konkurrerer på rabatterne.
Dette fører  

 til afledede virkninger i efterfølgende omsætningsled, og der opstår risiko  

 for prishævning og uniformering.
Herved sløres prisdannelsen med deraf  

 følgende begrænsning i konkurrencen, der hæmmer effektivitetsudviklingen.  

 Dette er i modstrid med konkurrencelovens formål.
Det er rådets opfattelse ud  

 fra drøftelser med branchens virksomheder, at der i al almindelighed ydes  

 meget betydelige rabatter ved salg af termoruder til glarmester- og andre  

 håndværksvirksomheder, men det har ikke været muligt at få belyst  

 pris/rabatforholdene på dette område nærmere.
Et generelt pålæg om  

 nedsættelse af listepriserne med 30% betyder, at listepriserne nogenlunde  

 kommer til at svare til de reelle gennemsnitlige salgspriser, hvorpå der kan  

 ydes rimelige kvantums- rabatter m.v.  Nævnets bemærkninger.
Det tiltrædes,  

 at der på markedsområdet for termoruder foreligger en konkurrencebegrænsning,  

 der medfører skadelige virkninger for konkurrencen, jf. konkurrencelovens §  

 11. For afgørelsen af, om der i medfør af lovens § 13 kan meddeles pålæg som  

 sket, er det efter formuleringen af bestemmelsen ikke i sig selv afgørende,  

 om de skadelige virkninger umiddelbart viser sig i et andet led af  

 markedsområdet end det, som pålægget er rettet imod.
Af de grunde, der er  

 anført af KonkurrenceRådet, tiltræder nævnet, at betingelserne for at meddele  

 pålæg efter lovens § 13 er opfyldt.
Herefter stadfæster nævnet  

 KonkurrenceRådets afgørelse, dog således at pålægget med henvisning til det  

 af klageren anførte først kan få virkning fra den 1. oktober 1991.
 (* 1) Konkurrencerådet:
