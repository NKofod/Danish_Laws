 I medfør af §§ 3, 4 og 15 i lov om valutaforhold m.v., jf.
lovbekendtgørelse nr. 279 af 11. april 1988 og Industriministeriets bekendtgørelse nr. 280 af 18. april 1988 om henlæggelse af visse beføjelser til Industri- og Handelsstyrelsen, jf.
Kommissionens Beslutning af 22. december 1988 om bemyndigelse af Kongeriget Danmark til at indføre tilsyn inden for Fællesskabet med indførsel af visse tekstilvarer med oprindelse i visse tredjelande til fri omsætning i Fællesskabet samt Kommissionens Beslutning af 17. maj 1989 om bemyndigelse af Kongeriget Danmark til at indføre tilsyn inden for Fællesskabet med indførslen af visse cykler med oprindelse i Kina, fastsættes herved følgende:
 § 1.  Til indførsel af de i varefortegnelsen (bilag)  

 angivne varer med oprindelse i vedkommende tredjelande, som er overgået til  

 fri omsætning i en anden medlemsstat inden for De Europæiske Fællesskaber,  

 kræves fremlæggelse af importdokument for Toldvæsenet.
 Stk. 2.  Importdokument udstedes inden for en frist på  

 højst 5 arbejdsdage efter importørens indgivelse af ansøgningen vederlagsfrit  

 af Industri- og Handelsstyrelsen for hele den mængde, ansøgningen omfatter.
 Stk. 3.  Fristen for udstedelse af importdokumenter kan  

 i henhold til art. 3, stk. 5, i Kommissionens Beslutning af 27. juli 1987  

 (87/433/EØF) forlænges til 10 arbejdsdage, eller udstedelse kan helt afvises  

 efter bemyndigelse af Kommissionen.
 § 2.  Industri- og Handelsstyrelsen fastsætter nærmere  

 bestemmelser om benyttelse, form og indhold af de i § 1 omhandlede  

 importdokumenter.
 Stk. 2.  Til gennemførelse af den i denne bekendtgørelse  

 omhandlede kontrol er Industri- og Handelsstyrelsen berettiget til af  

 importørerne at kræve sådan nærmere oplysning og dokumentation, som måtte  

 findes fornøden.
 § 3.  Ansvaret for, at en vareindførsel foregår i  

 overensstemmelse med reglerne i denne bekendtgørelse og de bestemmelser, der  

 er fastsat i medfør heraf, påhviler den person eller virksomhed, for hvis  

 regning indførslen finder sted, såvel som den, der forestår fortoldningen.
 § 4.  Overtrædelse af § 1 straffes med bøde.
 § 5.  Bekendtgørelsen træder i kraft den 1. juli 1989.
 Stk. 2.  Industriministeriets bekendtgørelse nr. 67 af  

 17. februar 1987 og Industriministeriets bekendtgørelse nr. 823 af 14.  

 december 1987 om indførelse af tilsyn med visse tekstilvarer med oprindelse i  

 visse tredjelande, som er overgået til fri omsætning i en anden  

 EF-medlemsstat, ophæves.
