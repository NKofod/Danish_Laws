 I henhold til § 45, stk. 2, i lov om tjenestemænd i staten, folkeskolen og  

 folkekirken er der den 6. marts 1973 indgået følgende aftale mellem  

 kirkeministeriet og Fællesudvalget for Danmarks Kirketjenerforening og  

 Danmarks Kordegneforening samt Foreningen af danske kirkegårdslederes CO  

 II-sektion:
§ 1.  -Enken efter en kirke- eller  

 kirkegårdsfunktionær, der ved sin død oppebar tjenestemandslignende løn, er  

 berettiget til efterindtægt.
Tilsvarende ret til efterindtægt har enken efter  

 en afgået kirke- eller kirkegårdsfunktionær, der ved sin død oppebar  

 understøttelse af folkekirken, og som ved ophøret af ansættelsesforholdet i  

 folkekirken var lønnet med tjenestemandslignende løn.
 Stk. 2.  Retten til efterindtægt bortfalder ved  

 skilsmisse.
 Stk. 3.  Efterlader kirke- eller kirkegårdsfunktionæren  

 sig ikke enke, men børn under 18 år, er disse berettigede til efterindtægt.
§ 2.  Retten til efterindtægt omfatter et tidsrum af 3  

 måneder efter dødsfaldet.
Efterindtægten udgør for hver måned et beløb  

 svarende til den sidst udbetalte løn med tillæg henholdsvis understøttelse.
 Stk. 2.  Er kirke- eller kirkegårdsfunktionæren afgået  

 ved døden som umiddelbar følge af tilskadekomst under udførelsen af  

 tjenesten, omfatter retten til efterindtægt 12 måneder.
 § 3.  Afgår en enke, der oppebærer efterindtægt eller  

 er berettiget dertil, ved døden inden efterindtægtsperiodens udløb, tilkommer  

 efterindtægt, som ikke er udbetalt ved dødsfaldet, førstafdødes eventuelle  

 børn under 18 år'.
 Dette cirkulære bedes bekendtgjort for provstiudvalg og menighedsråd,  

 under hvilke der er ansat kirke- og kirkegårdsfunktionærer med  

 tjenestemandslignende løn.
Opmærksomheden henledes på, at aftalen ikke omfatter organister.
Dog kan  

 tilsvarende regler anvendes indtil videre også for denne personalegruppe.
 Kirkeministeriet, den 26. april 1973.
 P.M.V.
 E.B.
N.
Holm.
