Vejledning om ekspedition af statsrådssager Indholdsfortegnelse 1. Indledning 2. Afholdelse af møder i Statsrådet m.v.
 2.a Tidspunkt for afholdelse af møder i Statsrådet, ministerfravær m.v.
 2.b Fremsendelse af statsrådssager m.v.
2.c Afvikling af møder i Statsrådet 2.d Kongelige segl 2.e Retsinformation  lovens kundgørelse 3. Fremsættelse af lovforslag (og beslutningsforslag) 3.a Forelæggelse af lovforslag (og beslutningsforslag) i Statsrådet 3.b Forelæggelse af lovforslag (og beslutningsforslag) uden for Statsrådet 3.c Efterfølgende bekræftelse i Statsrådet af fremsættelse af lovforslag (og beslutningsforslag) uden for Statsrådet 4. Stadfæstelse af lovforslag 4.a Stadfæstelse af lovforslag i Statsrådet 4.b Stadfæstelse af lovforslag uden for Statsrådet 4.c Efterfølgende bekræftelse i Statsrådet af lovforslag stadfæstet uden for Statsrådet 4.d Bifaldelse i Statsrådet af efterfølgende stadfæstelse uden for Statsrådet 4.e Efterfølgende stadfæstelse gennem Kabinetssekretariatet 5. Dronningebrev 6. Skabeloner til forestillinger 7. Ministerens taler ved forelæggelse af sager i Statsrådet 8. Oversigt over taler i Statsrådet 1. Indledning Statsrådet som institution er nedfældet i grundloven.
Statsrådet udgøres af ministrene og tronfølgeren (Kronprinsen) under Kongens (Dronningens) forsæde, jf. grundlovens § 17, stk. 1. Ifølge grundlovens § 17, stk. 2, skal alle love og vigtige regeringsforanstaltninger forhandles i Statsrådet.
I praksis betyder dette, at alle lovforslag og beslutningsforslag, som regeringen fremsætter for Folketinget, skal forelægges i Statsrådet.
Private lovforslag og private beslutningsforslag skal ikke behandles i Statsrådet i forbindelse med fremsættelsen.
I Statsrådet foretages endvidere den stadfæstelse, som ifølge grundlovens § 22, 1. pkt., er nødvendig for at give vedtagne lovforslag lovskraft.
Alle lovforslag, der er vedtaget af Folketinget, herunder også private lovforslag, forelægges således også i Statsrådet.
I praksis sker det ofte, at Kongen (Dronningen) uden for Statsrådet underskriver de forelagte sager, hvorefter underskriften efterfølgende bekræftes i Statsrådet.
Denne praksis er blevet fulgt så længe med almindelig tilslutning, at den anses for at udgøre en forfatningsretlig sædvane på grundlovsniveau.
 Denne vejledning indeholder retningslinjer for forelæggelse af statsrådssager, herunder skabeloner for de forskellige typer af sager:
  Afsnit 2 vedrører afholdelse af statsrådsmøder og retningslinjer vedrørende ministerfravær, fremsendelse af sager, afvikling af statsrådsmøder samt forholdet til Retsinformation i forbindelse med lovforslags stadfæstelse og kundgørelse.
  Afsnit 3 vedrører forelæggelse af sager om bifaldelse af fremsættelse af lovforslag og beslutningsforslag.
  Afsnit 4 vedrører forelæggelse af sager om stadfæstelse af lovforslag.
  Afsnit 5 vedrører det Dronningebrev, der skal sendes til Dronningen ved forelæggelse af sager i Statsrådet.
  Afsnit 6 indeholder skabeloner til de forskellige typer af statsrådssager.
  Afsnit 7 indeholder skabeloner for ministerens mundtlige forelæggelse af sager i Statsråd.
  Afsnit 8 indeholder en samlet oversigt over mundtlige forelæggelser i Statsråd.
 2. Afholdelse af møder i Statsrådet m.v.
2.a.
Tidspunkt for afholdelse af møder i Statsrådet, ministerfravær m.v.
Der afholdes normalt 6-7 møder i Statsrådet i løbet af et folketingsår.
Bl.a. afholdes der normalt møde i Statsrådet den uge, hvor Folketinget åbner, op mod afslutningen af Folketingets arbejde inden jul og ved afslutningen af Folketingets arbejde inden sommerferien.
De forventede tidspunkter for afholdelse af statsrådsmøder i det kommende halvår meddeles normalt ministerierne af Statsministeriet efter aftale med Kabinetssekretariatet.
Kabinetssekretariatet indkalder herefter til de enkelte møder i Statsrådet ca. én uge før mødet.
 Møder i Statsrådet afholdes normalt en tirsdag eller onsdag kl. 9.30 på Christiansborg Slot, men der kan  afhængig af de konkrete omstændigheder  også holdes statsrådsmøder på andre tidspunkter og lokaliteter.
Der er mødepligt til møder i Statsrådet.
Kun sygdom, tjenesterejser i udlandet og indkomne ministerbesøg fra udlandet, det ikke har været muligt at planlægge uden for Statsrådet, er lovligt forfald.
Det påhviler i alle tilfælde den pågældende minister selv at aftale med en anden minister, at denne forelægger ministerens sager i Statsrådet.
Såfremt der er udpeget en fungerende minister, forelægges sagen af denne.
2.b.
Fremsendelse af statsrådssager m.v.
 Sagerne på et almindeligt møde i Statsrådet kan inddeles i fem hovedgrupper:
  Sager om bifaldelse af fremsættelse af regeringens lovforslag og beslutningsforslag.
  Sager om efterfølgende bekræftelse af bifaldelse af fremsættelser, som er sket i skriftlig procedure gennem Kabinetssekretariatet.
  Sager om stadfæstelse af lovforslag.
  Sager om efterfølgende bekræftelse af stadfæstelse, som er sket i skriftlig procedure gennem Kabinetssekretariatet.
  Sager om bifaldelse af efterfølgende stadfæstelse gennem Kabinetssekretariatet.
 Sagsgangen og skabeloner for materiale for de fem typer sager gennemgås nærmere nedenfor, jf. afsnit 3-7.
 Det er de enkelte ministre, der har ansvaret for, at deres respektive sager forelægges i Statsråd i overensstemmelse med de gældende regler, herunder grundlovens 30-dagesfrist for stadfæstelse af lovforslag, jf. grundlovens § 22, 1. pkt.
I forbindelse med Kabinetssekretariatets indkaldelse til møde i Statsrådet anmodes der om, at de respektive ministerier oplyser antallet af sager på det forestående møde.
Oplysning herom skal snarest muligt gives til Kabinetssekretariatet på mailadressen statsraad@kongehuset.dk med kopi til Statsministeriet på statsraad@stm.dk.
Tilsvarende skal der snarest muligt oplyses om evt. ministerafbud samt begrundelsen herfor.
Evt. afbud med kort varsel skal meddeles telefonisk til både Kabinetssekretariatet og Statsministeriet.
Herefter bringes samtlige sager, som vedkommende minister ønsker behandlet i Statsrådet samt et Dronningebrev med en oversigt over sagerne, til Dronningen og Kronprinsen.
Materialet afleveres fysisk i Kabinetssekretariatet.
 Dronningebrevet sendes ligeledes elektronisk til statsraad@kongehuset.dk, når sagerne er klar og senest parallelt med, at sagerne fysisk bringes til Kabinetssekretariatet.
 Parallelt med overbringelsen af sager til Kabinetssekretariatet sendes endvidere kopi af Dronningebrev og statsrådssager til statsrådssekretæren på mail statsraad@stm.dk.
Sager til Dronningen lægges i kuvert med påskrift Til Dronningen og mrk. Statsrådssag i nederste venstre hjørne.
Kuverten bringes til Kabinetssekretariatet, Det Gule Palæ, Amaliegade 18, 1256 København K.
Sager til Kronprinsen bringes i kuvert med påskrift Til Hans Kongelige Højhed Kronprinsen og mrk. Statsrådssag i nederste venstre hjørne.
Kuverten afleveres ligeledes til Kabinetssekretariatet, Det Gule Palæ, Amaliegade 18, 1256 København K.
 Sagerne kan også bringes i samme kuvert med påskrift Til Dronningen og Kronprinsen og mrk. Statsrådssag i nederste venstre hjørne med tydelig adressat på de to sæt i kuverten.
 Overbringelsen af sager skal ske så hurtigt som muligt og som det klare udgangspunkt senest 2 arbejdsdage inden mødets afholdelse, dvs. normalt fredag formiddag, når statsrådsmødet afholdes tirsdag formiddag, og mandag formiddag, når statsrådsmødet afholdes onsdag formiddag.
Alle ministeriets sager bringes  medmindre særlige omstændigheder gør sig gældende  samlet til Kabinetssekretariatet.
Kan enkelte sager ikke færdiggøres inden for den nævnte frist på 2 dage, bør de øvrige sager ikke vente, men sendes med respekt for 2-dagesfristen sammen med Dronningebrevet.
De forsinkede sager eftersendes så hurtigt som muligt.
Hvis en forsinket sag undtagelsesvis ikke er opført i Dronningebrevet, sendes samtidigt et nyt Dronningebrev.
De nærmere krav til materialet til hhv.
Dronningen, Kronprinsen og statsrådssekretæren fremgår af afsnit 3-6.
Kabinetssekretariatet udsender  som en service for ministerierne  en sagsliste i forbindelse med statsrådsmødet.
Sagslisten er Dronningens arbejdspapir (dagsorden), og listen udarbejdes, når alle sager er modtaget og gennemgået i Kabinetssekretariatet.
Det kan forekomme, at sagslisten må ændres efter udsendelsen til ministerierne, eksempelvis hvis en minister melder forfald umiddelbart inden statsrådsmødet.
I så fald eftersendes så vidt muligt en revideret sagsliste.
2.c.
Afvikling af møder i Statsrådet Ministrenes påklædning til møder i Statsrådet er det, der kaldes mørkt tøj.
For mandlige ministre vil det sige jakkesæt i mørke toner (sort, grå eller blå). For kvindelige ministre vil det f.eks. være kort kjole (en kjole som ikke går til gulvet), pæne bukser og jakke el.lign.
Kvindelige ministres påklædning behøver ikke at være holdt i mørke farver.
 Ministrene samles forud for mødet i Søjlesalen på Christiansborg  adgang gennem Dronningeporten  og stiller op i statsrådsrækkefølge med statsministeren forrest og den sidste minister i statsrådsrækkefølgen bagest.
Ministrene bør ankomme i god tid og må ikke komme for sent til Statsrådet.
Dørene lukkes, når Dronningen ankommer.
Efter opstilling i statsrådsrækkefølge går ministrene på én række gennem forgemakket til audiensgemakket, hvor de modtages af Dronningen, Kronprinsen og kabinetssekretæren.
Efter at have hilst på, stiller ministrene sig i halvmåne med front mod Dronningen og afventer, at alle får hilst på.
Herefter går Dronningen og Kronprinsen ind i Statsrådssalen efterfulgt af ministrene i statsrådsrækkefølge.
Dronningen sætter sig for bordenden nærmest døren, med Kronprinsen på den nærmeste plads på Dronningens højre side.
Statsministeren sætter sig på nærmeste plads på Dronningens venstre side.
Herefter placerer ministrene sig skiftevis på den ene og den anden side af bordet med nr. to i statsrådsrækkefølgen ved siden af Kronprinsen og nr. tre ved siden af statsministeren  og så fremdeles.
Der vil normalt være placeret bordkort ved hver plads.
Ministrene medbringer egne sager samt eventuelle sager, som en minister forelægger på en anden ministers vegne.
Behandlingen sker under faste formkrav, som skal efterleves.
Dronningen leder Statsrådet, og sagerne behandles i statsrådsrækkefølge.
Dronningen nævner den minister, sagen vedrører.
Den pågældende minister rejser sig, hvorefter Dronningen læser titlen på det lovforslag eller beslutningsforslag, der skal behandles.
Først herefter forelægger ministeren sagen, f.eks. om bifaldelse af fremsættelse af et lovforslag for Folketinget.
Sagsforelæggelsen sker på grundlag af en kort forberedt tale, som udarbejdes af det pågældende ministerium på baggrund af en fast skabelon.
 Ved sager om bifaldelse af fremsættelse er det vigtigt, at beskrivelsen af lov- eller beslutningsforslaget holdes helt kortfattet.
Efter ministerens forelæggelse påtegner Dronningen sagen med sin resolution og underskrift.
Hvis den pågældende minister har flere sager, går Dronningen videre ved at læse titlen op på den næste sag, hvorefter ministeren på ny forelægger osv.
Når ministeren ikke har flere sager, og Dronningen har påtegnet den sidste, går sagerne på højskolevis ned til den pågældende minister, som først derefter sætter sig ned.
 Når alle sager er behandlet, oplæser statsrådssekretæren som hovedregel referatet fra sidste statsrådsmøde.
 Herefter forlader ministrene Statsrådssalen, idet venstresiden går først ud, og der hilses på Dronningen og Kronprinsen.
2.d.
Kongelige segl Kongelige segl er et 11x11 cm præget papir med det kongelige våben til påføring i lovekspeditionen, efter Dronningen har stadfæstet den vedtagne lov, jf. afsnit 4. Segl kan fås ved henvendelse til ministersekretariatet i Børne- og Undervisningsministeriet, Erhvervsministeriet eller Transportministeriet eller ved henvendelse til Statsministeriet.
2.e Retsinformation  lovens kundgørelse Hurtigst muligt efter et lovforslags vedtagelse, og senest dagen inden dets stadfæstelse, sendes med henblik på lovens kundgørelse i Lovtidende en anmodning om forhåndsoptagelse til Retsinformation.
Der skal anmodes om forhåndsoptagelse både i Lex Dania klient og pr. mail til retsinfo@retsinfo.dk.
Mail med anmodning om forhåndsoptagelse skal indeholde følgende oplysninger:
  Forventet underskriftssted.
  Forventet underskriftsdato.
  Forventede underskrivere (regent og medunderskriver).
  Lovforslagsnummer.
 Der bedes også givet kontaktoplysninger til Retsinformation på personer i ministeriet, som er ansvarlige for at anmode om optagelse i Lex Dania klient i forbindelse med stadfæstelsen af loven.
Loven kundgøres normalt dagen efter stadfæstelsen.
Når stadfæstelsen har fundet sted, afgives straks en egentlig optagelsesanmodning til Retsinformation både i Lex Dania klient og pr. mail til retsinfo@retsinfo.dk.
Anmodningen skal bekræfte, at loven ønskes optaget i Lovtidende, og det skal af mailen fremgå, hvorvidt stadfæstelsen har fundet sted i overensstemmelse med oplysningerne afgivet i anmodningen om forhåndsoptagelse.
Det er således vigtigt at oplyse stedet for stadfæstelsen, dato og underskriver, navnlig hvis der er sket ændringer i forhold til det oplyste i anmodningen om forhåndsoptagelse.
 Procedurerne i Lex Dania klient for kundgørelse af love er i øvrigt beskrevet på Civilstyrelsens hjemmeside og kan findes via følgende link: https://civilstyrelsen.dk/sagsomraader/retsinformation/blanketter-og-vejledninger.
3. Fremsættelse af lovforslag (og beslutningsforslag) 3.a Forelæggelse af lovforslag (og beslutningsforslag) i Statsrådet (Bilag A) Til Dronningen Til Dronningen bringes Dronningebrev (Bilag I), forestilling (Bilag A) samt et eksemplar af lovforslaget (beslutningsforslaget).
Til Kronprinsen Til Kronprinsen bringes kopi af Dronningebrevet, kopi af forestillingen samt et eksemplar af lovforslaget (beslutningsforslaget).
Til statsrådssekretæren Til statsrådssekretæren/Statsministeriet sendes kopi af Dronningebrevet, kopi af forestillingen samt side 1 af lovforslaget (beslutningsforslaget) til statsraad@stm.dk.
Materialet skal sendes som én samlet pdf-fil med Dronningebrevet først og herefter sagerne i den i Dronningebrevet nævnte rækkefølge.
Der sendes ikke kopi af materiale til øvrige ministerier.
Ministeren har efter påtegningen af sagen i Statsrådet denne med tilbage til ministeriet.
Ministeriet forsyner herefter resolutionen i venstre kolonne med påtegningen I Statsråd samt sted og dato for underskrivelsen.
En kopi af forestillingen sendes til Kabinetssekretariatet på mail statsraad@kongehuset.dk.
Såfremt et forslag skal genfremsættes (f.eks. på grund af bortfald ved folketingsårets udløb eller i forbindelse med nyvalg), skal det behandles i en fornyet statsrådsprocedure.
Der bruges de almindelige skabeloner.
Det skal således ikke fremgå af resolutionens ordlyd, at der er tale om en genfremsættelse.
Det kan derimod med fordel kort anføres i ministerens tale.
3.b Forelæggelse af lovforslag (og beslutningsforslag) uden for Statsrådet (Bilag B) Såfremt fremsættelsen af et lovforslag (beslutningsforslag) ikke kan afvente førstkommende statsrådsmøde, kan forslaget forelægges uden for Statsrådet gennem Kabinetssekretariatet.
Til Kabinetssekretariatet bringes forestilling (Bilag B) samt et eksemplar af det endelige lovforslag (beslutningsforslag). Statsministeriet skal ikke modtage kopi af materialet.
Dette gælder tillige materiale vedrørende stadfæstelser uden for Statsrådet, jf. pkt. 4.b.
 Kontorchefen i Kabinetssekretariatet skal orienteres om sagen forud for oversendelse af forestillinger uden for Statsrådet, herunder om det forventede fremsættelsestidspunkt og tidspunktet for behandling på ministermøde.
 Fremsættelsen af lovforslaget (beslutningsforslaget) skal bekræftes i det førstkommende statsrådsmøde, jf. pkt. 3.c.
3.c Efterfølgende bekræftelse i Statsrådet af fremsættelse af lovforslag (og beslutningsforslag) uden for Statsrådet (Bilag C) Bifaldelsen af fremsættelsen af lovforslag (beslutningsforslag), der er forelagt uden for Statsrådet gennem Kabinetssekretariatet, jf. pkt. 3.b, skal efterfølgende bekræftes i det førstkommende statsrådsmøde.
 Det gælder uanset, at det efterfølgende er besluttet, at forslaget alligevel ikke skulle fremsættes for Folketinget, eller hvis forslaget efter fremsættelsen er trukket tilbage.
Til Dronningen Til Dronningen bringes Dronningebrev (Bilag I), den nye forestilling (Bilag C), den tidligere forestilling (Bilag B) underskrevet uden for Statsrådet samt et eksemplar af lovforslaget (beslutningsforslaget).
Til Kronprinsen Til Kronprinsen bringes kopi af Dronningebrevet, den nye forestilling, den tidligere forestilling underskrevet uden for Statsrådet samt et eksemplar af lovforslaget (beslutningsforslaget).
Til statsrådssekretæren Til statsrådssekretæren/Statsministeriet sendes kopi af Dronningebrevet, den nye forestilling, den tidligere forestilling underskrevet uden for Statsrådet samt side 1 af lovforslaget (beslutningsforslaget) til statsraad@stm.dk.
Materialet skal sendes som én samlet pdf-fil med Dronningebrevet først og herefter sagerne i den i Dronningebrevet nævnte rækkefølge.
Der sendes ikke kopi af materiale til øvrige ministerier.
Ministeren har efter påtegningen af sagen i Statsrådet denne med tilbage til ministeriet.
Ministeriet forsyner herefter resolutionen i venstre kolonne med påtegningen I Statsråd samt sted og dato for underskrivelsen.
En kopi af forestillingen sendes til Kabinetssekretariatet på mail statsraad@kongehuset.dk.
4. Stadfæstelse af lovforslag 4.a Stadfæstelse af lovforslag i Statsrådet (Bilag D. 1 og D. 2) Når et lovforslag er vedtaget af Folketinget, forelægges det som udgangspunkt til stadfæstelse i førstkommende statsrådsmøde.
Ifølge grundlovens § 22 og § 42, stk. 2, jf. stk. 1, kan stadfæstelse normalt tidligst finde sted efter forløbet af 3 søgnedage efter vedtagelsesdagen og skal senest være sket 30 dage efter forslagets endelige vedtagelse i Folketinget.
Det bemærkes, at der i forhold til begge frister regnes med hele dage.
Med søgnedage forstås hverdage inkl. lørdag. 5. juni og 24. december anses også for søgnedage, med mindre dagene falder på en søndag (eller fsva. 5. juni også på en helligdag).
Visse typer af lovforslag, som er udtømmende opregnet i grundlovens § 42, stk. 6, kan stadfæstes umiddelbart efter vedtagelsen.
Derudover kan det i et lovforslag konkret være fastsat, at søgnedagsfristen på grund af særdeles påtrængende omstændigheder ikke skal iagttages, således at stadfæstelse kan finde sted straks, jf. grundlovens § 42, stk. 7.
 Hvis stadfæstelsen ikke kan afvente førstkommende statsrådsmøde henvises til afsnit 4.b.
Til Dronningen Til Dronningen bringes Dronningebrev (Bilag I), forestilling (Bilag D. 1), den særlige lovekspedition (Bilag D. 2), hvori der er indsyet et titelløst loveksemplar (Et loveksemplar uden titel (uden hoved), som hentes og printes fra Lex Dania klient, kopieres til pjeceformat A3, så det kan syes ind) samt kopi af det eksemplar af lovforslaget, som Folketingets formand har underskrevet.
 Lovekspeditionen (Bilag D. 2) skal først påføres seglet, efter at Dronningen har underskrevet dokumentet.
Til Kronprinsen Til Kronprinsen bringes kopi af Dronningebrevet, kopi af forestillingen samt et eksemplar af lovforslaget (beslutningsforslaget).
Til statsrådssekretæren Til statsrådssekretæren/Statsministeriet sendes kopi af Dronningebrevet, kopi af forestillingen samt side 1 af lovforslaget (beslutningsforslaget) til statsraad@stm.dk.
Materialet skal sendes som én samlet pdf-fil med Dronningebrevet først og herefter sagerne i den i Dronningebrevet nævnte rækkefølge.
Der sendes ikke kopi af materiale til øvrige ministerier.
Ministeren har efter påtegningen af sagen i Statsrådet denne med tilbage til ministeriet.
Ministeriet forsyner herefter resolutionen i venstre kolonne med påtegningen I Statsråd samt sted og dato.
Den særlige lovekspedition forsynes ligeledes med sted og dato for underskrivelsen, og det kongelige segl påføres.
En kopi af forestillingen sendes til Kabinetssekretariatet på mail statsraad@kongehuset.dk.
4.b    Stadfæstelse af lovforslag uden for Statsrådet (Bilag E) Såfremt stadfæstelsen af et lovforslag ikke kan afvente førstkommende statsrådsmøde, kan lovforslaget (efter udløbet af fristen på 3 søgnedage) forelægges til stadfæstelse uden for Statsrådet gennem Kabinetssekretariatet.
 Til Kabinetssekretariatet bringes forestilling (Bilag E), den særlige lovekspedition (Bilag D. 2), hvori er indsyet et titelløst loveksemplar (Et loveksemplar uden titel (uden hoved), som hentes og printes fra Lex Dania klient, kopieres til pjeceformat A3, så det kan syes ind) samt det eksemplar af lovforslaget, som Folketingets formand har underskrevet.
 Kontorchefen i Kabinetssekretariatet skal orienteres om sagen forud for oversendelse af forestillinger uden for Statsrådet, herunder hvornår lovforslaget (beslutningsforslaget) er vedtaget, og hvornår det træder i kraft.
 Stadfæstelsen af lovforslaget skal bekræftes i det førstkommende statsrådsmøde, jf. pkt. 4.c.
4.c Efterfølgende bekræftelse i Statsrådet af lovforslag stadfæstet uden for Statsrådet (Bilag F) Lovforslag, der er stadfæstet uden for Statsrådet gennem Kabinetssekretariatet, jf. pkt. 4.b, skal i det førstkommende statsrådsmøde forelægges med henblik på, at stadfæstelsen bekræftes.
Til Dronningen Til Dronningen bringes Dronningebrev (Bilag I), den nye forestilling (Bilag F), den tidligere forestilling (Bilag E) og lovekspedition underskrevet uden for Statsrådet samt kopi af det eksemplar af lovforslaget, som Folketingets formand har underskrevet.
Til Kronprinsen Til Kronprinsen bringes kopi af Dronningebrevet, den nye forestilling, den tidligere forestilling underskrevet uden for Statsrådet samt et eksemplar af lovforslaget (beslutningsforslaget).
Til statsrådssekretæren Til statsrådssekretæren/Statsministeriet sendes kopi af Dronningebrevet, den nye forestilling, den tidligere forestilling underskrevet uden for Statsrådet samt side 1 af lovforslaget (beslutningsforslaget) til statsraad@stm.dk.
Materialet skal sendes som én samlet pdf-fil med Dronningebrevet først og herefter sagerne i den i Dronningebrevet nævnte rækkefølge.
Der sendes ikke kopi af materiale til øvrige ministerier.
Ministeren har efter påtegningen af sagen i Statsrådet denne med tilbage til ministeriet.
Ministeriet forsyner herefter resolutionen i venstre kolonne med påtegningen I Statsråd samt sted og dato.
Den særlige lovekspedition forsynes ligeledes med sted og dato for underskrivelsen, og det kongelige segl påføres.
En kopi af forestillingen sendes til Kabinetssekretariatet på mail statsraad@kongehuset.dk.
4.d  Bifaldelse i Statsrådet af efterfølgende stadfæstelse af lovforslag uden for Statsrådet (Bilag G) Såfremt der afholdes statsrådsmøde inden udløbet af fristen på 3 søgnedage, og lovforslaget ikke kan stadfæstes inden udløbet af denne frist, kan sagen refereres i Statsrådet med henblik på efterfølgende stadfæstelse gennem Kabinetssekretariatet.
Til Dronningen Til Dronningen bringes Dronningebrev (Bilag I), forestilling (Bilag G) samt kopi af det eksemplar af lovforslaget, som Folketingets formand har underskrevet.
Til Kronprinsen Til Kronprinsen bringes kopi af Dronningebrevet, kopi af forestillingen samt et eksemplar af lovforslaget (beslutningsforslaget).
Til statsrådssekretæren Til statsrådssekretæren/Statsministeriet sendes kopi af Dronningebrevet, kopi af forestillingen samt side 1 af lovforslaget (beslutningsforslaget) til statsraad@stm.dk.
Materialet skal sendes som én samlet pdf-fil med Dronningebrevet først og herefter sagerne i den i Dronningebrevet nævnte rækkefølge.
Der sendes ikke kopi af materiale til øvrige ministerier.
 Umiddelbart efter udløbet af 3-dagesfristen forelægges lovforslaget til stadfæstelse gennem Kabinetssekretariatet, jf. pkt. 4.e.
4.e Efterfølgende stadfæstelse gennem Kabinetssekretariatet (Bilag H) Lovforslag, som inden udløbet af 3-dagesfristen er refereret i Statsrådet med henblik på efterfølgende stadfæstelse gennem Kabinetssekretariatet, jf. pkt. 4.d, sendes umiddelbart efter udløbet af 3-dagesfristen til stadfæstelse gennem Kabinetssekretariatet.
 Til Kabinetssekretariatet sendes forestilling (Bilag H), den særlige lovekspedition (Bilag D. 2), hvori er indsyet et titelløst loveksemplar (Et loveksemplar uden titel (uden hoved), som hentes og printes fra Lex Dania klient, kopieres til pjeceformat A3, så det kan syes ind), den i Statsrådet tidligere underskrevne forestilling samt det eksemplar af lovforslaget, som Folketingets formand har underskrevet.
 Kabinetssekretariatet skal orienteres om sagen forud for oversendelse af forestillinger uden for Statsrådet.
 Denne stadfæstelse skal ikke senere forelægges i Statsrådet til bekræftelse.
5. Dronningebrev (Bilag I) Til Dronningen Til Dronningen sendes et af ministeren underskrevet Dronningebrev (dobbeltark), der er et følgebrev, hvori samtlige sager er opført i venstre kolonne i denne rækkefølge:
1. Fremsættelse af lovforslag (og beslutningsforslag) 2. Bekræftelse af fremsættelse af lovforslag (og beslutningsforslag) 3. Stadfæstelse af lovforslag 4. Bekræftelse af stadfæstelse af lovforslag 5. Bifaldelse af efterfølgende stadfæstelse Dronningebrevet underskrives I ærbødighed af ministeren.
Brevet paraferes ikke af en embedsmand.
6. Skabeloner til forestillinger I dette afsnit fremgår skabeloner til de forskellige typer sager i Statsrådet.
Det gælder:
Bilag A.
Skabelon vedrørende bifaldelse af fremsættelse af lovforslag (og beslutningsforslag) i Statsrådet Bilag B.
Skabelon vedrørende bifaldelse af fremsættelse af lovforslag (og beslutningsforslag) uden for Statsrådet Bilag C.
Bekræftelse af fremsættelse af lovforslag (og beslutningsforslag) Bilag D. 1 og D. 2. Stadfæstelse af lovforslag i Statsrådet Bilag E.
Stadfæstelse af lovforslag uden for Statsrådet Bilag F.
Bekræftelse af stadfæstelse uden for Statsrådet Bilag G.
Bifaldelse i Statsrådet af efterfølgende stadfæstelse uden for Statsrådet Bilag H.
Efterfølgende stadfæstelse uden for Statsrådet Forestillinger om bekræftelse af resolutioner foretaget uden for Statsrådet (Bilag C, F og H) indeholder i 1. afsnit formuleringen  har Deres Majestæt/er det ved kongelig resolution bifaldet. Deres Majestæt anvendes, når den tidligere resolution er foretaget af Dronningen, mens kongelig resolution anvendes, når den tidligere resolution er foretaget af Kronprinsen eller en rigsforstander.
 Alle forestillinger indeholder et afsnit, der indledes med at det må behage Deres Majestæt. Deres Majestæt anvendes her uanset, om resolutionen gives af Dronningen, Kronprinsen eller en rigsforstander.
I Dronningens fravær kan Statsrådet afholdes med Kronprinsen for bordenden.
I sådanne tilfælde erstattes Deres Majestæt med Deres Kongelige Højhed i ministertalerne, jf. afsnit 7 og 8.
Det kan forekomme, at en resolution uden for Statsrådet er givet andre steder end på Amalienborg.
Kabinetssekretariatet påfører lokaliteten på selve forestillingen (Bilag D. 1), mens ministerierne selv påfører lovekspeditionen (Bilag D. 2) stedsangivelse efter det af Kabinetssekretariatet oplyste.
Bilag A ministeriets forestilling til foretagelse i Statsråd om fremsættelse for Folketinget af et forslag til lov / forslag til folketingsbeslutning / om . . . .
 I ministeriet er udarbejdet et forslag til lov / forslag til folketingsbeslutning / om . .
 Idet jeg vedlægger et eksemplar af lovforslaget / beslutningsforslaget / og de dertil knyttede bemærkninger, tillader jeg mig at indstille:
 at det må behage Deres Majestæt at bifalde, at det nævnte forslag til lov / forslag til folketingsbeslutning / om  fremsættes for Folketinget.
ministeriet, den I ærbødighed Underskrift (ministeren) /Paraf.
Bilag B ministeriets forestilling om fremsættelse for Folketinget af et forslag til lov / forslag til folketingsbeslutning / om . . .
 I ministeriet er udarbejdet et forslag til lov / forslag til folketingsbeslutning / om . .
 Da det vil være af interesse, at denne sag kan fremmes så hurtigt som muligt, tillader jeg mig ved at forelægge sagen gennem Deres Majestæts Kabinetssekretariat, og idet jeg vedlægger et eksemplar af lovforslaget/beslutningsforslaget og de dertil knyttede bemærkninger, at indstille:
 at det må behage Deres Majestæt at bifalde, at det nævnte forslag til lov / forslag til folketingsbeslutning / om  fremsættes for Folketinget, således at sagen forelægges til bekræftelse i førstkommende statsrådsmøde.
. . . ministeriet, den I ærbødighed Underskrift (ministeren) /Paraf.
Bilag C . . . ministeriets forestilling til foretagelse i Statsråd om bekræftelse af resolution  af  angående fremsættelse for Folketinget  af  et forslag til lov / forslag til folketingsbeslutning / om . . .
 Den  / har Deres Majestæt / er det ved kongelig resolution / bifaldet, at forslag til lov / forslag til folketingsbeslutning / om  fremsættes for Folketinget, således at sagen forelægges til bekræftelse i førstkommende statsrådsmøde.
 I overensstemmelse hermed tillader jeg mig, idet . . . ministeriets tidligere forestilling i sagen vedlægges, at indstille:
 at det må behage Deres Majestæt at bekræfte resolutionen af  om fremsættelse for Folketinget af forslag til lov om . . .
ministeriet, den I ærbødighed Underskrift (ministeren) /Paraf.
Bilag D. 1 ministeriets forestilling til foretagelse i Statsråd om stadfæstelse af et af Folketinget vedtaget forslag til lov om Folketinget har den  vedtaget vedlagte forslag til lov om .
 Da jeg kan tiltræde lovforslaget, således som det er vedtaget af Folketinget, tillader jeg mig at indstille:
at det må behage Deres Majestæt at stadfæste det af Folketinget vedtagne forslag til lov om . . ., idet jeg samtidig tillader mig at forelægge en i overensstemmelse hermed udfærdiget ekspedition til underskrift.
ministeriet, den I ærbødighed Underskrift (ministeren) /Paraf.
Bilag D. 2 (side 1) Folketinget har vedtaget og Vi ved Vort samtykke stadfæstet Bilag D. 2 (side 2) Lov om Bilag D. 2 (side 3) Givet på UNDER VOR KONGELIGE HÅND OG SEGL ______________________________ (Underskrift ministeren, under linjen) Bilag E ministeriets forestilling om stadfæstelse af et af Folketinget vedtaget forslag til lov om .
 Folketinget har den  vedtaget vedlagte forslag til lov om .
 Da jeg kan tiltræde lovforslaget, således som det er vedtaget af Folketinget, og da det må anses for ønskeligt, at stadfæstelsen ikke afventer næste statsrådsmøde, men finder sted straks, tillader jeg mig ved at forelægge sagen gennem Deres Majestæts Kabinetssekretariat at indstille:
at det må behage Deres Majestæt at stadfæste det af Folketinget vedtagne forslag til lov om , således at sagen forelægges til bekræftelse i førstkommende statsrådsmøde, idet jeg samtidig tillader mig at forelægge en i overensstemmelse hermed udfærdiget ekspedition til underskrift.
ministeriet, den I ærbødighed Underskrift (ministeren) /Paraf.
Bilag F ministeriets forestilling til foretagelse i Statsråd om bekræftelse af stadfæstelse af et af Folketinget vedtaget forslag til lov om Den  / har Deres Majestæt stadfæstet / er der ved kongelig resolution meddelt stadfæstelse af / et af Folketinget vedtaget forslag til lov om , således at sagen forelægges til bekræftelse i førstkommende statsrådsmøde.
 I overensstemmelse hermed tillader jeg mig, idet jeg vedlægger ministeriets tidligere forestilling i sagen, at indstille:
 at det må behage Deres Majestæt at bekræfte resolutionen af  om stadfæstelse af det af Folketinget vedtagne forslag til lov om . . .
. ministeriet, den I ærbødighed Underskrift (ministeren) /Paraf.
Bilag G ministeriets forestilling til foretagelse i Statsråd om at et af Folketinget vedtaget forslag til lov om  senere må stadfæstes.
 Folketinget har den . vedtaget vedlagte forslag til lov om .
 Da jeg kan tiltræde lovforslaget, således som det er vedtaget af Folketinget, tillader jeg mig, uanset at den i grundlovens § 42 nævnte frist ikke er udløbet, i Statsrådet at udbede mig Deres Majestæts tilslutning til at forelægge lovforslaget til stadfæstelse gennem Deres Majestæts Kabinetssekretariat, når den i grundlovens § 42 nævnte frist er udløbet, og der ikke forinden er fremsat begæring om folkeafstemning om lovforslaget, og således at stadfæstelsen ikke derefter skal forelægges til bekræftelse i Statsråd.
ministeriet, den I ærbødighed Underskrift (ministeren) / Paraf.
Bilag H ministeriets forestilling om stadfæstelse af et af Folketinget vedtaget forslag til lov om .
 I statsrådsmødet den  / har Deres Majestæt / er det ved kongelig resolution / bifaldet, at det af Folketinget vedtagne forslag til lov om  forelægges til stadfæstelse, når den i grundlovens § 42 nævnte frist er udløbet, og der ikke forinden er fremsat begæring om folkeafstemning om lovforslaget.
 Da den nævnte frist nu er udløbet, uden at der er fremsat begæring om, at lovforslaget underkastes folkeafstemning, tillader jeg mig, idet jeg vedlægger ministeriets tidligere forestilling, at indstille:
at det må behage Deres Majestæt at stadfæste det af Folketinget vedtagne forslag til lov om . . ., idet jeg samtidig tillader mig at forelægge en i overensstemmelse hermed udfærdiget ekspedition til underskrift.
ministeriet, den I ærbødighed Underskrift (ministeren) /Paraf.
Bilag I Fra ministeren 1. Forestilling om fremsættelse af forslag til lov / forslag til folketingsbeslutning / om .
 2. Forestilling om bekræftelse af fremsættelse af forslag til lov / forslag til folketingsbeslutning / om . .
 3. Forestilling om stadfæstelse af forslag til lov om . .
4. Forestilling om bekræftelse af stadfæstelse af forslag til lov om 5. Bifaldelse af efterfølgende stadfæstelse af forslag til lov om Til Dronningen Medfølgende forestilling(er) tillader jeg mig herved at forelægge, idet jeg udbeder mig Deres Majestæts allerhøjeste tilladelse til at måtte forelægge sagerne i det forestående statsrådsmøde.
ministeriet, den I ærbødighed Underskrift (ministeren) 7. Ministerens tale ved forelæggelse af sager i Statsrådet Ministeren holder i forbindelse med behandlingen af en sag i Statsrådet en kort tale.
 Nedenfor følger skabeloner svarende til de forskellige typer sager i Statsrådet.
 Det skal understreges, at titlen på en sag (det med fed skrift angivne) siges af Dronningen, og at det kun er den efterfølgende tekst, der siges af ministeren.
 Eks. : Punkt 3.a.  Bilag A:
Fremsættelse af forslag til lov om .  [Siges af Dronningen  bemærk at Dronningen ikke siger forslagets eventuelle undertitel] I lovforslaget foreslås det, at  / Dette lovforslag har til formål   /  [Siges af ministeren] Punkt 3.a  Bilag A [Fremsættelse af forslag til lov om / forslag til folketingsbeslutning om/ ] I lovforslaget foreslås det, at  / Dette lovforslag har til formål /   (helt kortfattet beskrivelse uden tekniske detaljer  ofte er forslagets eventuelle undertitel tilstrækkeligt).
 Jeg skal anmode Deres Majestæt / Deres Kongelige Højhed / om at bifalde, at lovforslaget fremsættes for Folketinget.
Punkt 3.c  Bilag C [Bekræftelse af resolution om fremsættelse for Folketinget af forslag til lov om / forslag til folketingsbeslutning om ] Ved resolution af  er det uden for Statsrådet bifaldet, at lovforslaget / beslutningsforslaget / kunne fremsættes for Folketinget.
 Jeg skal anmode Deres Majestæt / Deres Kongelige Højhed / om her i Statsrådet at bekræfte denne resolution.
Punkt 4.a  Bilag D. 1 og D. 2 [Stadfæstelse af forslag til lov om ] Lovforslaget er vedtaget af Folketinget.
 Jeg skal anmode Deres Majestæt / Deres Kongelige Højhed / om at stadfæste lovforslaget.
[Stadfæstelse af forslag til lov om . . . (privat forslag)] Folketinget har vedtaget dette lovforslag, der er fremsat af medlemmer af Folketinget.
 Jeg skal anmode Deres Majestæt / Deres Kongelige Højhed / om at stadfæste lovforslaget.
Punkt 4.c  Bilag F [Bekræftelse af stadfæstelse af forslag til lov om ] Den  er lovforslaget stadfæstet uden for Statsrådet.
 Jeg skal anmode Deres Majestæt / Deres Kongelige Højhed / om her i Statsrådet at bekræfte denne stadfæstelse.
Punkt 4.d  Bilag G [Efterfølgende stadfæstelse af forslag til lov om  (grundlovens § 42)] Lovforslaget er vedtaget af Folketinget.
 Jeg anmoder Deres Majestæt / Deres Kongelige Højhed / om tilladelse til at fremsende lovforslaget til stadfæstelse uden for Statsrådet, når 3-dagesfristen, som er fastsat i grundlovens § 42, er udløbet.
