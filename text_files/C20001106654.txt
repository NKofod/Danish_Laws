Skrivelse om ændring af  

 bekendtgørelse om hjælpemidler og forbrugsgoder efter  

 servicelovens §§ 97 og 98 (Til samtlige amter og kommuner) Socialministeren har den 4. februar 2000 underskrevet  

 bekendtgørelse om ændring af Socialministeriets  

 bekendtgørelse nr. 123 af 19. februar 1998 om ydelse af  

 hjælpemidler og forbrugsgoder efter servicelovens §§ 97 og 98.
 Bekendtgørelsen vedlægges.
 Ændringen af bekendtgørelsen er en  

 opfølgning på L 128 af 18. december 1998 - lov om ændring  

 af lov om offentlig sygesikring og lov om social service (Ændring af  

 medicintilskudsregler).
 Ved denne lovændring blev indholdet af  

 hjælpemiddelbekendtgørelsens § 9 (kronikerreglen)  

 overført til sygesikringslovens § 7 c, stk. 1. Bestemmelsen i  

 § 9 ophæves derfor.
 Endvidere blev det under udvalgsbehandlingen aftalt, at  

 regeringen ville indføre tilskud til køb af fingerprikker og  

 teststrimler til den gruppe og tabletbehandlede diabetikere, som efter  

 Diabetesforeningens oplysninger til Sundhedsministeriet med fordel kan  

 anvende disse hjælpemidler.
 Den vedlagte ændring af  

 hjælpemiddelbekendtgørelsens § 10 er således en  

 opfyldelse af denne aftale.
Kommunen giver 100 pct. tilskud til 150 teststrimler og  

 fingerprikker årligt til tabletbehandlede diabetikere, for hvem det af  

 lægen anses for påkrævet med blodsukkermåling.
Det er  

 en forudsætning, at patientens sygdom er diagnosticeret i en relativt  

 ung alder.
 Det bemærkes, at der kun er tale om tabletbehandlede  

 diabetikere, og at der ikke gives støtte til  

 blodsukkermåleapparatur.
Det er en betingelse for ydelse af tilskud, at  

 teststrimler og fingerprikker bevilges af kommunen, når det af den  

 behandlende læge skønnes lægeligt velbegrundet.
I denne  

 vurdering må det indgå, om det kan antages, at patienten har  

 mulighed for og er i stand til selv at vurdere resultaterne af  

 målingerne med henblik på tilrettelæggelse af korrekt  

 levevis m.v.
Socialministeriet, den 8. februar  

 2000 Peter Juul /Peter Okkels Bilag 1 Bekendtgørelse om ændring af  

 bekendtgørelse om ydelse af hjælpemidler og forbrugsgoder efter  

 servicelovens §§ 97 og 98 § 1 I Socialministeriets bekendtgørelse nr. 123 af 19. februar 1998 om  

 ydelse af hjælpemidler og forbrugsgoder efter servicelovens §§ 97  

 og 98 foretages følgende ændringer:
 1. § 9 ophæves.
 2. I § 10 indsættes som nyt stk.:
» § 2 Bekendtgørelsen træder i kraft den 1. marts 2000.
