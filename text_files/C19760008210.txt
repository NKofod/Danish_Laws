 (Til amtsskatteinspektorater og skatteråd).
 I tilslutning til cirkulære nr. 26 af 11. februar 1976 angående  

 værdiansættelse til gave- og arveafgiftsberegning af faste ejendomme, skal  

 man meddele, at såfremt de nye retningslinier ville føre til en højere  

 værdiansættelse af en fast ejendom, end den værdiansættelse, der vil være  

 foretaget efter de hidtil fulgte retningslinier, og det tidspunkt, der skal  

 lægges til grund for værdiansættelsen, ligger før den 11. februar 1976, skal  

 værdiansættelsen foretages efter de hidtil fulgte retningslinier.
 Hvis der i sådanne tilfælde af amtsskatteinspektoratet eller skatterådet  

 allerede er foretaget værdiansættelse efter de nye retningslinier, og denne  

 ligger over den værdiansættelse, der ville være blevet resultatet efter de  

 hidtil gældende regler, bedes der givet underretning til de afgiftspligtige  

 om, at de efter anmodning herom vil kunne få værdiansættelsen nedsat.
 Skattedepartementet, den 2. april 1976.
Hans P.
Gøtrik.
 / Poul Ridler.
