(påtegningsbekendtgørelsen) I medfør af §§ 20 og 50 i lov nr. 130 af 9. april 1980 om beskyttelse af  

 havmiljøet med senere ændring fastsættes:
 § 1.  Statens Skibstilsyn giver ved losning af  

 stoffer, opført i bilag 1, påtegning af lastjournal for skadelige flydende  

 stoffer, der transporteres i bulk.
Stk. 2.  Statens Skibstilsyn kan bemyndige  

 skibskontrolvirksomheder, der ikke har interesse i den pågældende  

 kemikalielast, til på skibstilsynets vegne at give den i stk. 1 nævnte  

 påtegning.
Statens Skibstilsyn kan fastsætte nærmere retningslinjer for  

 udøvelsen af denne beføjelse.
Udgifterne ved påtegning af lastjournalen skal  

 afholdes af ladningsmodtager.
 § 2.  Skibets agent skal underrette Statens  

 Skibstilsyn eller den i § 1, stk. 2, nævnte virksomhed om anløb af skibe, som  

 skal losse skadelige flydende stoffer, der transporteres i bulk.  

 Underretningen skal gives så tidligt, at påtegningen kan gennemføres, uden at  

 skibet forsinkes unødigt.
 § 3.  Denne bekendtgørelse træder i kraft den 10.  

 april 1987.
