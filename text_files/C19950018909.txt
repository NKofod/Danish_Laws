 § 1.  Som led i aftalen om finansloven for 1996 er det  

 aftalt, at statens institutioner pålægges en afgift på 5 pct. af udgifterne  

 til statsligt energiforbrug.
 § 2.  Ordningen omfatter alle statsinstitutioner, som  

 er optaget på bevillingslovene, samt selvejende institutioner, som optages på  

 bevillingslovene efter reglerne for driftsbevillinger.
 § 3.  Afgiften opkræves på grundlag af den enkelte  

 institutions udgifter til energi.
 Stk. 2.  Der lægges ikke afgift på køb af drivmidler til  

 maskiner, motorkøretøjer, skibe o.lign.
 Stk. 3.  Der lægges ikke afgift på energiforbrug i  

 statsligt ejede bygninger i tilfælde, hvor bygningerne er udlejede til  

 private.
 Stk. 4.  Energiafgiften beregnes på grundlag af  

 kontering på en autoriseret regnskabskonto og udgiftsføres månedligt i  

 institutionens driftsregnskab ved særlig regnskabsmæssig postering i den  

 efterfølgende regnskabsperiode.
 § 4.  Økonomistyrelsen vil udsende nærmere  

 retningslinier for opkrævningen af afgiften.
 § 5.  Cirkulæret træder i kraft den 1. januar 1996.
