Nr BSF 41 Forslag til folketingsbeslutning om autorisation af psykologer Fremsat af Ingrid Rasmussen (S) Torben Lund (S) Birgitte Husmark (SF) Ebba  

 Strange (SF) Mimi Jakobsen (CD) Duetoft (CD) Elisabeth Arnold (RV) den 20. december 1991 Vedtaget ved anden (sidste) behandling den 28. april 1992 Folketinget opfordrer regeringen til inden den 15. oktober 1992 at fremsætte lovforslag om autorisation af psykologer efter følgende retningslinier:
 1. Der meddeles titelbeskyttelse til akademisk uddannede psykologer, og  

 der etableres en autorisationsordning for psykologer med akademisk uddannelse  

 og 2 års efteruddannelse i praktisk psykologarbejde.
 2. Der nedsættes et sagkyndigt autorisationsnævn, der har til opgave at  

 godkende ansøgninger om autorisation og at føre tilsyn med psykologers virke.  

 Nævnet sammensættes efter indstilling fra sundhedsministeren,  

 socialministeren, Kommunernes Landsforening, Amtsrådsforeningen, Københavns  

 og Frederiksberg Kommuner samt Dansk Psykolog Forening.
Opringelig fremsat forslag Folketinget opfordrer regeringen til inden den 1. april 1992 at fremsætte lovforslag om autorisation af psykologer efter følgende retningslinier:
 1. Der meddeles titelbeskyttelse til akademisk uddannede psykologer, og  

 der etableres en autorisationsordning for psykologer med akademisk uddannelse  

 og 2 års efteruddannelse i praktisk psykologarbejde.
 2. Der nedsættes et sagkyndigt autorisationsnævn, der har til opgave at  

 godkende ansøgninger om autorisation og at føre tilsyn med psykologers virke.  

 Nævnet sammensættes efter indstilling fra sundhedsministeren,  

 socialministeren, Kommunernes Landsforening, Amtsrådsforeningen, Københavns  

 og Frederiksberg Kommuner samt Dansk Psykolog Forening.
Bemærkninger til forslaget Almindelige bemærkninger Der er et stort behov for psykologisk bistand til voksne og børn.
Det  

 drejer sig eksempelvis om bistand i forbindelse med problemer, der opstår for - røveri-, volds- og voldtægtsofre, - trafik- og ulykkesofre, - forældre og søskende til alvorligt psykisk syge børn, - mennesker, der er ramt af en alvorligt invaliderende sygdom, - pårørende til personer, der rammes af en alvorligt invaliderende sygdom, - pårørende ved dødsfald (især børn, ægtefæller og forældre).
Den manglende autorisationsordning for psykologer betyder, at alle kan  

 kalde sig psykolog, og at mange gør det - uanset hvilken uddannelse eller  

 hvilke kvalifikationer de er i besiddelse af.
Ser man f.eks. i  

 telefonbøgerne, er tilbudet om »psykolog«-bistand mildt sagt meget  

 bredt.
Det brogede og brede marked for psykologhjælp er meget uoverskueligt for  

 den, der søger uddannet og kvalificeret psykologhjælp.
Det må være et krav,  

 at det offentlige henviser personer, der søger hjælp, til autoriserede  

 psykologer.
Det sker alt for ofte, at personer, der har brug for psykologbehandling,  

 må gå med uforrettet sag eller i bedste fald bliver behandlet med beroligende  

 medicin ved konsulation hos deres praktiserende læge.
Dette medfører for den  

 enkelte, at ubehandlede traumer hobes op og kan resultere i øget  

 sygdomsfravær, psykosomatiske sygdomme, tabt arbejdsevne og i værste fald  

 invaliditet.
Undersøgelser viser, at 15-20 pct. af førstegangshenvendelserne i almen  

 praksis reelt dækker over psykiske problemer.
Lægerne bruger uforholdsmæssig  

 megen tid på disse patienter, og patienterne har trods dette fortsat uløste  

 psykiske problemer.
 Undersøgelser over forbruget af psykofarmaka viser, at ca. 11 pct. af  

 befolkningen til stadighed bruger en eller anden form for nervemedicin  

 (sovemedicin eller angstdæmpende midler).
 Der findes ikke præcise tal for sygdomsfravær grundet på psykiske  

 problemer, men adskillige rapporter peger på, at psykologbistand hjælper  

 mange, så de kommer både bedre og hurtigere gennem en krise og igen bliver  

 aktive i arbejds- og privatliv.
 Derfor er der brug for kvalificerede, autoriserede psykologer.
Bemærkninger til beslutningsforslagets tekst En lov om autorisation af psykologer skal sikre titelbeskyttelse for  

 psykologer med kandidateksamen fra universiteterne eller tilsvarende  

 uddannelse.
Loven skal endvidere etablere en autorisationsordning for  

 psykologer med 2 års praktisk psykologarbejde i et efteruddannelsesforløb.
 Lovgivningen skal indeholde sanktionsmuligheder, f.eks. fratagelse af  

 autorisation ved grovere eller gentagen forsømmelse etc., samt regler om  

 tavshedspligt m.v., jf. gældende regler for andre faggrupper inden for den  

 primære sundhedssektor.
