Et pengeinstitut tog som sikkerhed for alt mellemværende et  

 ejerpantebrev i debitors hustrus ejendom, senere gav pengeinstituttet debitor  

 et nyt lån uden at hustruen blev underrettet.
Tilsynet udtalte, at  

 pengeinstituttet burde have underrettet hustruen, samt sikret sig at denne  

 forstod rækkevidden af klausulen for alt mellemværende Tilsynets skrivelse af 12. januar 1984 vedrørende omfanget af en  

 håndpanteret.
Til sikkerhed for to lån udstedte debitor et ejerpantebrev i hustruens  

 ejendom med dennes samtykke.
Ved håndpantsætningen i pengeinstituttet  

 underskrev hustruen imidlertid som håndpantsætter.
Ifølge kontrakten tjente  

 et pant stillet af debitor tillige for andet mellemværende med denne.
 Debitor fik yderligere et lån, uden at hustruen blev orienteret, men i  

 dokumentet anførtes referencer til sikkerheden for de første lån.
 Senere anmodede pengeinstituttet hustruen om at tiltræde et af debitor  

 underskrevet lånedokument som pantsætter, hvilket hun nægtede.
 Da engagementet blev nødlidende, gjorde pengeinstitutet sin håndpanteret i  

 ejerpantebrevet gældende også for de to sidste lån.
 Tilsynet udtalte: Under hensyn til den vidtgående ret, som et  

 pengeinstitut opnår som panthaver ved modtagelse af pant til sikkerhed for  

 alt mellemværende, må tilsynet anse det for påkrævet til opfyldelse af kravet  

 om god bank- og sparekassepraksis, jf. bank- og sparekasselovens § 1, stk. 6,  

 at der ved etablering af en sådan panteret er klarhed i kontraktforholdet med  

 hensyn til rækkevidden af pantsætters forpligtelser.
 Videre udtalte tilsynet, at pengeinstituttet på baggrund af den  

 usædvanlige pantsætningskonstruktion i højere grad burde have sikret sig, at  

 hustruen forstod rækkevidden af den skete pantsætning til sikkerhed for alt  

 mellemværende i det i hendes ejendom udstedte ejerpantebrev.
