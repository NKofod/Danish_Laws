Betænkning afgivet af Retsudvalget den 19. april 2007 Betænkning over Forslag  

 til folketingsbeslutning om kriminalisering af køb af sex hos  

  

 prostituerede, der er ofre for trafficking [af Lone Dybkjær (RV) m.fl.] 1. Udvalgsarbejdet Beslutningsforslaget blev fremsat den 10. november 2006 og var  

 til 1. behandling den 12. december 2006. Beslutningsforslaget blev efter 1.  

 behandling henvist til behandling i Retsudvalget.
Møder Udvalget har behandlet beslutningsforslaget i 3 møder.
Spørgsmål Udvalget har stillet 19 spørgsmål til justitsministeren til  

 skriftlig besvarelse, som denne har besvaret. 5 af udvalgets spørgsmål til  

 justitsministeren og dennes svar herpå er optrykt som bilag til betænkningen.
Samråd Udvalget har stillet 1 spørgsmål til justitsministeren til  

 mundtlig besvarelse.
Ministeren har besvaret spørgsmålet i et samråd med  

 udvalget den 12. april 2007. Ministeren har efterfølgende sendt udvalget det  

 talepapir, der lå til grund for ministerens besvarelse af spørgsmålet.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af RV) indstiller beslutningsforslaget til  

  

 forkastelse  

  

 ved 2. behandling.
 Et  

  

 mindretal  

  

 i  

 udvalget (RV) indstiller beslutningsforslaget til  

  

 vedtagelse uændret.
Det Radikale Venstre støtter og bakker helhjertet op bag  

 regeringens handlingsplan til bekæmpelse af handel med mennesker 2007-2010 og  

 rigspolitiets  

 strategi for en styrket politimæssig indsats mod prostitutionens bagmænd.
Det  

 er gode initiativer, som Det Radikale Venstre har forhåbninger om vil få stor  

 betydning for indsatsen mod menneskehandel.
Menneskehandel med henblik på prostitution har imidlertid et  

 omfang og en karakter, som nødvendiggør en mangfoldig indsats.
Det Radikale  

 Venstre har med dette beslutningsforslag foreslået, at køb af sex hos  

 prostituerede, der er ofre for menneskehandel, gøres strafbart.
 Der har under behandlingen af forslaget været fremført en række  

 forskellige argumenter for at afvise Det Radikale Venstres forslag.  

 Udvalgsarbejdet har imidlertid efter Det Radikale Venstres opfattelse  

 dokumenteret, at disse argumenter ikke er holdbare.
For det første er det blevet sagt, at det efter gældende  

 retstilstand allerede er strafbart som kunde at have sex med en prostitueret,  

 som er offer for menneskehandel.
Det er ikke tilfældet.
I svaret på spørgsmål  

 10 (optrykt som bilag) står, »at det efter gældende lovgivning ikke i sig  

 selv  

 er strafbart som kunde at have sex med en prostitueret, som er offer for  

 menneskehandel«.
Voldtægt er derimod strafbart efter straffelovens § 216, og  

 rufferi er strafbart efter straffelovens § 228. Men der findes ingen sager,  

 hvor der har været rejst tiltale mod en kunde for eksempelvis voldtægt mod en  

 prostitueret,  

 som er offer for menneskehandel.
Der henvises herom til svar på spørgsmål 3  

 (optrykt som bilag). En opfattelse af, at gældende straffelov udgør et  

 tilstrækkeligt værn på dette område, fører derfor efter Det Radikale Venstres  

 opfattelse i virkelighedens verden ind i en blindgyde.
For det andet er det bl.a. af justitsministeren blevet anført,  

 at det i praksis vil være overordentlig vanskeligt at føre tilstrækkeligt  

 bevis  

 til domfældelse for overtrædelse af en straffebestemmelse som foreslået af  

 Det  

 Radikale Venstre.
Det Radikale Venstre henviser i den forbindelse til, at det  

 er velkendt, at det i sager vedrørende en lang række andre  

 kriminalitetsformer  

 (f.eks. forskellige former for økonomisk kriminalitet) også kan være  

 vanskeligt  

 at løfte bevisbyrden, men at dette ikke er ensbetydende med, at det ikke kan  

 lade sig gøre, og at man jo heller ikke af den grund afkriminaliserer  

 strafbare  

 forhold.
Det Radikale Venstre har svært ved at se, at en straffebestemmelse  

 som  

 foreslået på dette punkt adskiller sig væsentligt fra en række andre  

 straffebestemmelser.
Der henvises endvidere til, at bevisbyrden i forbindelse  

 med gældende straffebestemmelse om forbud mod køb af sex hos mindreårige, jf.  

 straffelovens §  

 223 a,  

 kan være tilsvarende svær at løfte.
For det tredje er det blevet anført, at en kriminalisering af  

 kunderne vil kunne føre til, at disse af frygt for et eventuelt strafansvar i  

 endnu højere grad, end det er tilfældet i dag, vil undlade at henvende sig  

 til  

 politiet med oplysninger om mulige strafbare forhold i forbindelse med  

 prostitution, og at det derfor kan blive endnu vanskeligere at finde  

 bagmændene  

 i disse sager.
Der henvises herom til svar på spørgsmål 16 (optrykt som  

 bilag).  

 Det Radikale Venstre skal hertil bemærke, at der ikke er oplyst nærmere om  

 omfanget i dag af sådanne anmeldelser fra kunder, og at omfanget formentlig  

 er  

 ganske begrænset.
En afvejning mellem effekten af sådanne anmeldelser og  

 effekten af en straffebestemmelse som foreslået af Det Radikale Venstre vil  

 dog  

 under alle omstændigheder falde ud til fordel for en kriminalisering af  

 kunderne.
For det fjerde har det været fremført, at en kriminalisering vil  

 skabe en forhærdelse af prostitu-tionsmiljøet.
Det Radikale Venstre henviser  

 i  

 den forbindelse til, at det af svaret på spørgsmål 17 (optrykt som bilag)  

 bl.a.  

 fremgår, at det sammenfattende er rigspolitiets opfattelse, at der ikke er  

 grundlag for at antage, at en kriminalisering af prostitutionskunder i sig  

 selv  

 vil have større positiv eller negativ betydning for omfanget af voldsudøvelse  

 mod prostituerede, og at dette hensyn derfor næppe bør tillægges afgørende  

 vægt  

 som argument for eller imod gennemførelse af et forbud mod køb af  

 prostitutionsydelser.
Der er således efter Det Radikale Venstres opfattelse ingen  

 væsentlige holdbare argumenter for at afvise beslutningsforslaget.
En  

 kriminalisering af køb af sex hos prostituerede, som er ofre for  

 menneskehandel,  

 vil være et redskab  blandt andre redskaber  i kampen mod  

 menneskehandel.  

 Hvis kunderne forsvinder, forsvinder bagmændene også.
 I den sammenhæng er det værd at nævne, at Finland i 2006 har  

 gennemført en ændring af den finske straffelov, hvorved bl.a. køb af  

 seksuelle  

 ydelser hos en person, der har været udsat for menneskehandel,  

 kriminaliseres.  

 Der henvises herom til bilag 2 (optrykt som bilag).
Det Radikale Venstre finder endvidere, at en straffebestemmelse  

 også vil have en forebyggende og holdningsskabende effekt, som ikke skal  

 undervurderes, og som i sig selv har betydning.
En sådan effekt kendes fra en  

 række områder.
Aktuelt kan der som et eksempel peges på regeringens  

 overvejelser  

 om at indsætte en ny, særlig bestemmelse om tvangsægteskaber i straffeloven.  

 Der henvises herom til svar på spørgsmål 18 (optrykt som bilag).
Det Radikale Venstre gør sig på baggrund af førstebehandlingen  

 ingen forhåbninger om, at der på nuværende tidspunkt kan skabes et flertal  

 for  

 en kriminalisering af køb af sex hos prostituerede, som er ofre for  

 menneskehandel.
Behandlingen af forslaget har imidlertid været klargørende.  

 Det  

 Radikale Venstre vil arbejde videre med at søge at skabe en plads for  

 forslaget  

 i den samlede indsats mod menneskehandel.
Det Radikale Venstre ser i den  

 forbindelse frem til den høring om indsatsen mod menneskehandel, som  

 Retsudvalget og Socialudvalget har besluttet skal afholdes efter  

 sommerferien.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Allan Niebuhr (KF)   

 Simon Pihl Sørensen (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Lone Dybkjær (RV)   

 Simon Emil Ammitzbøll (RV)   

 Anne Baastrup (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 35 Bilagsnr.
Titel 1 Udvalgsbehandlingen indtil videre 2 Kopi af SOU  svar på spm. 220, fra justitsministeren,  

 vedrørende den finske lovgivning, hvorefter køb af seksuelle ydelser hos  

 kvinder, der har været udsat for menneskehandel, er strafbart 3 Kopi af svar på spm. nr.
S 2799 af Line Barfod (EL) til  

 justitsministeren vedrørende ofre for menneskehandel 4 1. udkast til betænkning 5 Pressemeddelelse om åbent samråd om køb af sex hos  

 prostituerede, som er ofre for menneskehandel 6 2. udkast til betænkning Oversigt over spørgsmål og svar vedrørende B 35 Spm.nr.
Titel 1 Spm. om straf for voldtægt, ulovlig tvang m.v. i de  

 tilfælde, hvor en mand har sex med en kvinde med forsæt til, at kvinden kun  

 har sex med ham, fordi hun er tvunget til det af menneskehandlere, til  

 justitsministeren,  

 og ministerens svar herpå 2 Spm. om retningslinjer for, hvornår politiet rejser sag  

 om voldtægt eller anden ulovlig tvang mod en kunde til et offer for  

 menneskehandel, til justitsministeren, og ministerens svar herpå 3 Spm. om ankesager mod personer, der har haft sex med ofre  

 for menneskehandel, til justitsministeren, og ministerens svar herpå 4 Spm., om ministeren vil tage initiativ til, at der kommer  

 større viden i samfundet om, at det er strafbart at have sex med et menneske,  

 der er tvunget til det, til justitsministeren, og ministerens svar herpå 5 Spm., om regeringen vil evaluere de samlede initiativer  

 mod menneskehandel og sende resultatet heraf til Retsudvalget og  

 Socialudvalget,  

 til justitsministeren, og ministerens svar herpå 6 Spm. om, hvad der ligger i ministerens tilkendegivelse  

 under 1. behandling af, at regeringen ikke »umiddelbart« kan støtte  

 forslaget,  

 til justitsministeren, og ministerens svar herpå 7 Spm. om en uddybende redegørelse for, om det efter  

 gældende regler er muligt at straffe kunder, som køber sex af kvinder, der er  

 ofre for menneskehandel, til justitsministeren, og ministerens svar herpå 8 Spm. om, hvilke ikkedanske statsborgere der lovligt kan arbejde  

 som prostituerede i Danmark, til justitsministeren, og ministerens svar herpå 9 Spm. om forevisning af opholdstilladelser fra udenlandske  

 prostituerede, til justitsministeren, og ministerens svar herpå 10 Spm., om ministeren kan bekræfte, at personer, der ikke  

 udøver ulovlig tvang eller tiltvinger sig samleje med vold eller trussel om  

 vold, efter gældende straffelovgivning reelt hverken i praksis eller i  

 teorien kan straffes for i sig selv at have sex med en prostitueret, som er  

 offer for menneskehandel, til justitsministeren, og ministerens svar herpå 11 Spm., om ministeren kan bekræfte, at en person, som køber  

 sex hos en prostitueret, som er offer for menneskehandel, ikke efter gældende  

 straffelovgivning kan straffes, uanset at personen er bekendt med eller burde  

 vide, at den prostituerede er offer for menneskehandel, til  

 justitsministeren,  

 og ministerens svar herpå 12 Spm. om uddybning af svar på spm. 1, til  

 justitsministeren, og ministerens svar herpå 13 Spm. om uddybning af svar på spm. 1, til  

 justitsministeren, og ministerens svar herpå 14 Spm. om uddybning af svar på spm. 1, til justitsministeren,  

 og ministerens svar herpå 15 Spm. om eksempler på konkrete situationer, hvor en kunde  

 hos en prostitueret, der er offer for menneskehandel, vil kunne straffes for  

 voldtægt, til justitsministeren, og ministerens svar herpå 16 Spm. om uddybning af udtalelse under 1. behandling, til  

 justitsministeren, og ministerens svar herpå 17 Spm. om uddybning af udtalelse under 1. behandling, til  

 justitsministeren, og ministerens svar herpå 18 Spm. om ændring af straffeloven for så vidt angår  

 tvangsægteskaber, til justitsministeren, og ministerens svar herpå 19 Spm. om oversendelse af talepapir til samråd 12/4-07 vedrørende  

 samrådsspm.
A, til justitsministeren, og ministerens svar herpå Oversigt over samrådsspørgsmål vedrørende B 35 Samråds-spm.nr.
Titel A Samrådsspm. om køb af sex hos prostituerede, der er ofre  

 for menneskehandel m.v., til justitsministeren Bilag 2 Nogle af udvalgets spørgsmål til  

 justitsministeren og dennes svar herpå Spørgsmål og svar er optrykt efter ønske fra RV.
 Spørgsmål 3:
 Ministeren bedes oplyse, om der har været sager, hvor der er  

 rejst sager mod personer, der har haft sex med ofre for menneskehandel, og i  

 bekræftende fald, hvad udfaldet har været af sagerne.
 Svar:
 Rigsadvokaten har over for Justitsministeriet oplyst, at man  

 ikke er bekendt med sager, hvor der har været rejst tiltale mod en kunde hos  

 en  

 prostitueret for eksempelvis voldtægt, og hvor det i den forbindelse under  

 sagen har været oplyst, at den pågældende prostituerede var offer for  

 menneskehandel.
Rigsadvokaten er bekendt med en enkelt sag, hvor en person  

 er blevet domfældt for overtrædelse af straffelovens §  

 262 a, stk. 1, om menneskehandel ved at  

 have rekrutteret og transporteret tre litauiske kvinder til Danmark, hvor de  

 efterfølgende blev udnyttet til prostitution.
I denne sag var der tillige  

 rejst  

 tiltale mod den pågældende for voldtægt af de pågældende kvinder.
Den  

 tiltalte  

 blev efterfølgende frifundet for tiltalen for voldtægt på grund af manglende  

 beviser.
 Spørgsmål 10:
Kan ministeren i fortsættelse af svar på spm. 1-4 og 6-7  

 bekræfte, at personer, der ikke udøver ulovlig tvang eller tiltvinger sig  

 samleje med vold eller trussel om vold, efter gældende straffelovgivning  

 reelt  

 hverken i praksis eller i teorien kan straffes for i sig selv at have sex med  

 en prostitueret, som er offer for menneskehandel? Svar:
 Justitsministeriet kan bekræfte, at det efter gældende  

 lovgivning ikke i sig selv er strafbart som kunde at have sex med en  

 prostitueret, som er offer for menneskehandel.
 Jeg kan som anført under førstebehandlingen af  

 beslutningsforslaget ikke umiddelbart støtte forslaget om en sådan  

 kriminalisering.
 Spørgsmål 16:
Ministeren oplyste bl.a. under 1. behandling: »Jeg vil i øvrigt  

 tilføje, at jeg har forstået, at politiet fra tid til anden modtager  

 henvendelser fra kunder i forbindelse med efterforskning af sager om  

 menneskehandel.
Hvis vi kriminaliserer kunderne, kan det dermed muligvis få  

 den  

 utilsigtede effekt, at det i visse tilfælde vil blive endnu vanskeligere at  

 finde bagmændene i disse sager.«   

 	  

 Ministeren bedes  

 uddybe denne udtalelse.
   

 	  

 Ministeren bedes  

 oplyse, hvor mange bagmænd i menneskehandelssager politiet har fundet og fået  

 dømt de seneste år.
 Svar:
 Justitsministeriet har til brug for besvarelsen af spørgsmålet  

 indhentet en udtalelse fra rigspolitiet, der har oplyst følgende:
 »Under førstebehandlingen af beslutningsforslaget anførte  

 justitsministeren, at politiet fra tid til anden modtager henvendelser fra  

 kunder i forbindelse med efterforskningen af sager om menneskehandel, og at  

 en  

 kriminalisering af kunderne muligvis vil kunne få den utilsigtede effekt, at  

 det i visse tilfælde vil blive endnu vanskeligere at finde bagmændene i disse  

 sager.
 Rigspolitiet deler denne opfattelse.
Det bemærkes i den forbindelse, at efterforskningen af  

 menneskehandel erfaringsmæssigt ofte kan være ganske vanskelig, og at en  

 effektiv politiindsats forudsætter, at politiet modtager oplysninger fra en  

 lang række kilder, herunder kunder i prostitutionsmiljøet, med henblik på at  

 kunne iværksætte en proaktiv, efterretningsbaseret og målrettet  

 efterforskning  

 mod bagmændene.
Politiets systematiske indsamling, behandling og analyse af  

 alle relevante oplysninger på prostitutionsområdet indgår derfor også som et  

 vigtigt element i den strategi for en styrket indsats mod prostitutionens  

 bagmænd,  

 som rigspolitiet udsendte til politikredsene den 4. oktober 2006.
 En kriminalisering af kunderne vil efter rigspolitiets  

 opfattelse kunne føre til, at disse  af frygt for et eventuelt  

 strafansvar  i  

 endnu højere grad, end det er tilfældet i dag, vil undlade at henvende sig  

 til  

 politiet med oplysninger om mulige strafbare forhold i forbindelse med  

 prostitution.
Det kan i øvrigt oplyses, at der i perioden 2003-2006 er rejst  

 176 sigtelser for overtrædelse af straffelovens §§ 228, 229 og  

 262 a, og at antallet af fældende  

 afgørelser i samme periode for overtrædelse af de nævnte bestemmelser udgør  

 105.« Spørgsmål 17:
Ministeren oplyste bl.a. under 1. behandling: »Endvidere har  

 rigspolitiet givet udtryk for, at et eventuelt forbud mod køb af  

 prostitutionsydelser må forventes at føre til ændringer i den måde,  

 prostitutionsydelser  

 udbydes og udføres på.
Disse ændringer vil kunne indebære et mere  

 risikobetonet  

 forhold for de prostituerede og gøre det sværere for politiet at efterforske  

 sager i miljøet.«   

 	  

 Ministeren bedes  

 uddybe denne udtalelse.
   

 	  

 Ministeren bedes  

 konkretisere, på hvilken måde forholdene for prostituerede, som er ofre for  

 menneskehandel, bliver mere risikobetonende i forhold til deres nuværende  

 forhold, hvis en lovgivning som foreslået i B 35 gennemføres.
 Svar:
 Justitsministeriet har til brug for besvarelsen af spørgsmålet  

 indhentet en udtalelse fra rigspolitiet, der har oplyst følgende:
»I en udtalelse af 18. oktober 2006 til brug for besvarelsen af  

 spørgsmål nr.
S 6989 fra medlem af Folketinget Pernille Vigsø Bagge (SF) har  

 rigspolitiet  

 henvist til rapporten »Sexkjøb i Sverige og Nederland  regulering og  

 erfaringer«, som en norsk arbejdsgruppe afgav den 8. oktober 2004.
I denne rapport omtales bl.a. vanskelighederne med at opgøre det  

 faktiske omfang af voldudøvelsen i prostitutionsmiljøet, ligesom det  

 bemærkes,  

 at der ikke findes dokumentation fra sygehuse eller politi, som viser, at der  

 begås mere eller mindre vold mod prostituerede, men mange tilkendegivelser om  

 et hårdere prostitutionsmarked med mere vold efter de svenske lovændringer  

 vedrørende køb af prostitutionsydelser.
Der henvises i den forbindelse til  

 vedlagte uddrag af rapporten (rapportens afsnit 3.3.5.) (ikke medtaget her),  

 idet det bemærkes, at rapporten som helhed er tilgængelig på internettet på  

 adressen:
 http://odin.dep.no/jd/norsk/dok/andre_dok/rapporter/012101-990544/dok-bu  

 -html.
 Uanset at voldsudøvelsen kun vanskeligt kan opgøres, er det rigspolitiets  

 vurdering, at prostituerede kvinder i vidt omfang er udsat for vold, der  

 begås  

 af kunder, samlevere og andre mænd, som kvinderne er i kontakt med.
 Et eventuelt forbud mod køb af prostitutionsydelser må efter rigspolitiets  

 opfattelse forventes at føre til ændringer i den måde, hvorpå  

 prostitutionsydelser udbydes og udføres. Ændringerne vil kunne indebære  

 forhold, der efter omstændighederne må anses for mere risikobetonede for de  

 prostituerede  

 og med vanskeligere efterforskningsmuligheder m.v. for politiet.
 I den ovennævnte norske rapport peges der således bl.a. på, at  

 risikoen for vold er øget for de prostituerede, der ikke længere arbejder på  

 gaden  

 eller sammen med andre, idet de i private omgivelser bliver lukket inde med  

 ukendte personer, hvorunder der kan opstå uenighed om pris og karakteren af  

 de  

 seksuelle ydelser.
Endvidere anføres det i rapporten, at erfaringer fra bl.a.
Malmø  

 har vist, at når kundegrundlaget bliver mindre, falder priserne på de  

 seksuelle  

 ydelser, ligesom de prostituerede i denne situation ofte må tage kunder, som  

 de  

 ikke føler sig trygge ved.
Det fremhæves desuden, at et forbud primært  

 afskrækker de ufarlige kunder fra at opsøge prostituerede, og at kunderne er  

 blevet mere bange og stressede end tidligere, hvorfor det kan være vanskeligt  

 for den prostituerede under en forhandling med kunden at bedømme, om kunden  

 er  

 farlig eller blot nervøs.
Sammenfattende er det rigspolitiets opfattelse, at der ikke er  

 grundlag for at antage, at en kriminalisering af prostitutionskunder i sig  

 selv  

 vil have større positiv eller negativ betydning for omfanget af  

 voldsudøvelsen  

 mod prostituerede, og dette hensyn bør derfor næppe tillægges afgørende vægt  

 som argument for eller imod gennemførelsen af et forbud mod køb af  

 prostitutionsydelser.
Et eventuelt forbud mod køb af prostitutionsydelser må  

 dog som nævnt forventes at føre til ændringer i den måde, hvorpå  

 prostitutionsydelser udbydes og udføres. Ændringerne vil kunne indebære  

 forhold,  

 der efter omstændighederne må anses for mere risikobetonede for de  

 prostituerede og med vanskeligere efterforskningsmuligheder m.v. for  

 politiet.« Spørgsmål 18:
 Ministeren bedes med henvisning til artikel i Berlingske Tidende  

 19/2-07: »Regeringen åbner for lov mod tvangsægteskaber«, redegøre for,  

 hvorledes en ændring af straffeloven fsva. tvangsægteskaber i princippet  

 adskiller sig fra en straffelovsændring, som kriminaliserer køb af sex hos  

 prostituerede, som er ofre for menneskehandel.
 Svar:
 1.  

 Ulovlig tvang m.v.  

 i forbindelse med ægteskabsindgåelse er allerede strafbart efter  

 straffeloven.  

 Dette forhold kan efter min opfattelse tale imod at indsætte en ny, særlig  

 bestemmelse om tvangsægteskaber i straffeloven.
Der har i den offentlige debat været rejst spørgsmål om,  

 hvorvidt det kan være hensigtsmæssigt at indsætte en særlig bestemmelse i  

 straffeloven om straf i sager om tvangsægteskaber.
Det har i den forbindelse  

 været anført, at en sådan særskilt straffebestemmelse vil kunne have en  

 forebyggende og holdningsskabende effekt.
 Der kan efter Justitsministeriets opfattelse være anledning til  

 at få belyst, om det kan være et effektivt middel i indsatsen mod  

 tvangsægteskaber at indføre en ny bestemmelse i straffeloven, hvorved ulovlig  

 tvang mv. i forbindelse med ægteskabsindgåelse optages i en særlig  

 bestemmelse  

 i stedet for som hidtil at være omfattet af straffelovens generelle  

 bestemmelser om ulovlig tvang m.v.
Justitsministeriet har derfor den 27. februar 2007 anmodet rigspolitiet  

 om en udtalelse om, hvorvidt en sådan særskilt bestemmelse i straffeloven vil  

 kunne medvirke til at styrke politiets indsats med henblik på at forebygge og  

 opklare sager om tvangsægteskaber.
Samtidig har Justitsministeriet anmodet  

 Rigsadvokaten om en udtalelse om, hvorvidt en sådan bestemmelse vil kunne  

 have  

 betydning for anklagemyndighedens behandling af sager om tvangsægteskaber.
 2.  

 Når det gælder  

 beslutningsforslaget (B 35), er der tale om at foreslå en nykriminalisering,  

 idet det ikke i dag i sig selv er strafbart at være kunde hos en  

 prostitueret,  

 som er offer for menneskehandel.
 Herved adskiller beslutningsforslaget sig fra en eventuel  

 ændring af straffeloven, hvorved allerede strafbar ulovlig tvang m.v. ved  

 ægteskabsindgåelse optages i en særlig bestemmelse om tvangsægteskaber.
 Jeg skal i øvrigt henvise til førstebehandlingen, hvor jeg  

 redegjorde for, hvorfor regeringen ikke umiddelbart kan støtte  

 beslutningsforslaget.
Bilag 3 Endelig besvarelse af spørgsmål nr. 220 af  

 14/6-06 fra Folketingets Socialudvalg Spørgsmål og svar, som er omdelt på B 35  bilag 2 er optrykt  

 efter ønske fra RV.
 Spørgsmål 220:
Ministeren bedes sende udvalget en redegørelse for ændringerne  

 af den finske lovgivning, hvor køb af seksuelle ydelse hos kvinder, der har  

 været udsat for menneskehandel, fremover er strafbart.
I den forbindelse  

 bedes  

 ministeren medsende alle relevante overvejelser omkring håndhævelsen af et  

 sådant forbud, herunder spørgsmålet om løftelse af bevisbyrden.
 Svar:
 Justitsministeriet har til brug for besvarelsen af spørgsmålet  

 indhentet en udtalelse fra Justitieministeriet i Finland.
Justitieministeriet har oplyst, at det finske parlament den 21.  

 juni 2006 har vedtaget en lov om ændring af den finske straffelov, hvorved  

 bl.a. køb af seksuelle ydelser hos en person, der har været udsat for  

 menneskehandel, kriminaliseres.
Strafferammen for overtrædelse af denne  

 bestemmelse  

 er bøde eller fængsel indtil 6 måneder.
Datoen for ikrafttræden er endnu ikke  

 fastsat, men det oplyses, at den sandsynlige ikrafttrædelsesdato er den 1.  

 oktober 2006.
 Den finske regerings lovforslag, betænkningen fra lovudvalget i  

 det finske parlament og den vedtagne lov vedlægges i kopi. (Ikke medtaget  

 her).
 Som det fremgår heraf, foreslog den finske regering en bestemmelse,  

 der skulle kriminalisere ethvert køb af en seksuel ydelse, men et flertal i  

 parlamentets lovudvalg ønskede at begrænse bestemmelsens anvendelsesområde.
 For så vidt angår de bevisproblemer der kan peges på i  

 forbindelse med anvendelsen af bestemmelsen, kan Justitsministeriet navnlig  

 henvise til lovforslagets (regeringspropositionens) s.  

 20 f  

 og lovudvalgets betænkning  

 (lagutskottets betänkande) s. 6, 10, 12 og 14.
