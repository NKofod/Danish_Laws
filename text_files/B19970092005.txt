 I medfør af konkurrencelovens § 14, stk. 3, lov nr. 384 af 10. juni 1997,  

 fastsættes:
Konkurrencerådet § 1.  Konkurrencerådet har ansvaret for den  

 overordnede administration af konkurrenceloven og regler udstedt i medfør  

 heraf.
 Stk. 2.  Konkurrencerådet er ved administrationen af  

 konkurrenceloven uafhængigt af erhvervsministeren.
§ 2.  Konkurrencerådet består af en formand og 18  

 medlemmer.
Formanden udnævnes af kongen for en periode af op til 4 år.
De  

 øvrige medlemmer udnævnes af erhvervsministeren for en periode af op til 4  

 år.
Rådet skal omfatte et alsidigt kendskab til offentlig og privat  

 erhvervsvirksomhed, herunder juridiske, økonomiske, finansielle og  

 forbrugermæssige forhold.
Stk. 2.  Formanden og otte af rådets medlemmer skal være  

 uafhængige af erhvervs- og forbrugerinteresser.
Eet af disse medlemmer skal  

 have særlig indsigt i statslig erhvervsvirksomhed.
Stk. 3.  Erhvervsministeren udpeger blandt medlemmerne  

 nævnt i stk. 2 en næstformand, der er stedfortræder for formanden.
Endvidere  

 udpeges en fælles stedfortræder for de øvrige medlemmer nævnt i stk. 2.
 Stk. 4.  Erhvervsministeren udnævner syv medlemmer efter  

 indstilling fra erhvervsorganisationer, eet medlem efter indstilling fra  

 forbrugerorganisationer og to medlemmer med særlig indsigt i offentlig  

 erhvervsvirksomhed efter indstilling fra de kommunale organisationer.
 Stk. 5.  Erhvervsministeren udpeger efter indstilling  

 fra erhvervsorganisationer faste stedfortrædere for hvert af medlemmerne  

 nævnt i stk. 4.
 Stk. 6.  Formanden kan indstille til erhvervsministeren,  

 at et medlem, som har gjort sig skyldig i overtrædelse af tavshedspligten,  

 jf. § 13, stk. 1, eller som groft har tilsidesat sine pligter efter denne  

 bekendtgørelse, afskediges.
Kompetence § 3.  Konkurrencerådet fastsætter regler om:
 § 4.  Konkurrencerådet afgiver udtalelse til  

 erhvervsministeren i forbindelse med fastsættelse af nærmere regler om:
 § 5.  Konkurrencerådet træffer afgørelse om  

 henvendelse til en offentlig myndighed med påpegning af skadelige virkninger  

 for konkurrencen samt om forslag til fremme af konkurrencen på det pågældende  

 område, jf. konkurrencelovens § 2, stk. 5.
 Stk. 2.  I øvrigt træffer Konkurrencerådet afgørelse i  

 sager af principiel eller særlig stor betydning.
 Stk. 3.  Konkurrencerådets afgørelse skal indeholde  

 oplysning om de forhold og synspunkter, som har været bestemmende for  

 afgørelsen.
 Stk. 4.  Konkurrencerådet kan offentliggøre oplysninger  

 om Konkurrencerådets virksomhed og generelle redegørelser, jf.  

 konkurrencelovens § 13, stk. 3.
Konkurrencestyrelsens opgaver § 6.  Konkurrencerådets sekretariatsopgaver varetages  

 af Konkurrencestyrelsen.
 Stk. 2.  Konkurrencestyrelsen forelægger de sager, som  

 det i henhold til §§ 3-5 påhviler Konkurrencerådet at behandle, eller som  

 Konkurrencestyrelsen i øvrigt finder bør forelægges rådet.
 Stk. 3.  Konkurrencestyrelsen udfører Konkurrencerådets  

 beslutninger og varetager den daglige administration af konkurrenceloven.  

 Konkurrencestyrelsen afgør på rådets vegne endvidere sager, der ikke er  

 omfattet af §§ 3 - 5, i overensstemmelse med rådets praksis og anvisninger.
 Stk. 4.  Konkurrencestyrelsens opgaver og beføjelser er  

 fastlagt i bekendtgørelse om Konkurrencestyrelsens virksomhed.
Formandens kompetence § 7.  Konkurrencerådets formand tilrettelægger og  

 leder rådets møder og har i denne forbindelse bl.a. kompetence til at  

 konkludere på rådets forhandlinger, opstille afstemningstemaer, beslutte  

 rækkefølgen for afstemning om ændringsforslag og foretage ændringer i  

 dagsordenen for et møde.
 Stk. 2.  Formanden drager omsorg for, at oplysning om de  

 forhold og synspunkter, som har været bestemmende for en afgørelse, jf. § 5,  

 stk. 3, indføres i referatet for det pågældende møde, jf. § 11, stk. 1.
 Stk. 3.  Formanden træffer den endelige beslutning efter  

 § 13, stk. 2, om beskyttelse af oplysninger.
Stk. 4.  Formanden kan sammen med direktøren træffe  

 beslutning i sager, der ikke kan afvente et rådsmøde.
Beretning om sådanne  

 afgørelser gives på det næste møde i rådet.
 Stk. 5.  Formanden kan bestemme, at skriftligt materiale  

 først omdeles på et rådsmøde og tilbageleveres ved mødets slutning.
Møder § 8.  Konkurrencerådet afholder møde på de af rådet  

 vedtagne mødedage, og i øvrigt så ofte formanden finder anledning hertil.
 Stk. 2.  Møder indkaldes med mindst 7 dages varsel,  

 medmindre formanden bestemmer andet under hensyntagen til en sags hastende  

 karakter.
 Stk. 3.  Med mødeindkaldelsen skal følge en dagsorden,  

 der så vidt muligt skal indeholde angivelse af de sager, der kommer til  

 behandling, og være vedlagt det materiale, der er nødvendigt til behandling  

 af sagerne, jf. dog § 7, stk. 5.
 Stk. 4.  Medlemmer og stedfortrædere, der er forhindret  

 i at give møde, skal give sekretariatet meddelelse herom hurtigst muligt.
 Stk. 5.  Konkurrencestyrelsens direktør og efter  

 direktørens bestemmelse andre af Konkurrencestyrelsens medarbejdere deltager  

 uden stemmeret i rådets møder.
 Stk. 6.  Konkurrencerådets møder er ikke offentlige.
Dagsorden § 9.  Som faste punkter på dagsordenen for  

 Konkurrencerådets møder indgår følgende:
 Stk. 2.  Herudover kan rådet begære løbende sager og  

 øvrige spørgsmål vedrørende konkurrencelovens fortolkning behandlet på et  

 møde.
Stemmeregler § 10.  Konkurrencerådet er beslutningsdygtigt, når  

 formanden eller næstformanden og mindst halvdelen af medlemmerne er til  

 stede.
Stk. 2.  Konkurrencerådet træffer afgørelse med  

 almindeligt stemmeflertal.
I tilfælde, hvor stemmerne står lige, er  

 formandens stemme afgørende.
Referat § 11.  Sekretariatet tager referat af  

 Konkurrencerådets møder.
Referatet skal gengive rådets afgørelser med  

 angivelse af de forhold og synspunkter, der har været bestemmende for den  

 enkelte afgørelse.
I tilfælde af afstemning angives resultatet heraf.
Et  

 medlem, der ikke er enig i en beslutning, har ret til at få sin mening  

 indført i referatet.
 Stk. 2.  Konkurrencerådets medlemmer og disses  

 stedfortrædere skal senest 7 dage efter et møde have tilsendt referatet.  

 Indsigelser og rettelsesforslag til referatet fra de medlemmer, der har  

 deltaget i mødet, fremsendes skriftligt til sekretariatet senest 7 dage fra  

 modtagelsen af referatet.
Inhabilitet § 12.  Et medlem må ikke være til stede under  

 behandlingen og afgørelsen af en sag, hvis der foreligger omstændigheder, der  

 er egnet til at svække tilliden til medlemmets habilitet i sagen.
 Stk. 2.  Et medlem af Konkurrencerådet har pligt til ved  

 mødets begyndelse og senest, når behandlingen af en sag påbegyndes, at  

 meddele formanden, at medlemmet ikke kan deltage i sagens behandling og  

 afgørelse, eller redegøre for de omstændigheder, som kan medføre, at der kan  

 være tvivl om medlemmets habilitet.
 Stk. 3.  Rådet afgør uden deltagelse af det pågældende  

 medlem, om vedkommende kan deltage i sagens behandling og afgørelse.
Tavshedspligt § 13.  Konkurrencerådets medlemmer og stedfortræderne  

 er underlagt tavshedspligt efter forvaltningslovens regler herom.  

 Tavshedspligten omfatter alle oplysninger, som det pågældende medlem eller  

 stedfortræder får kendskab til i forbindelse med sit virke for  

 Konkurrencerådet, herunder oplysninger om f. eks. virksomheders økonomiske og  

 forretningsmæssige forhold, samt øvrige oplysninger af betydning for den  

 pågældende virksomhed.
Stk. 2.  Ved en virksomheds afgivelse af oplysninger om  

 tekniske forhold, herunder forskning, produktionsmåder, produkter samt  

 drifts- og forretningshemmeligheder kan den, som skal afgive oplysningerne  

 til Konkurrencerådet, i medfør af konkurrencelovens § 13, stk. 5, over for  

 rådets formand begære, at oplysningerne ikke må udleveres eller gøres  

 offentligt tilgængelige, heller ikke over for rådets medlemmer.
Formanden  

 afgør endeligt, i hvilket omfang og i hvilken form oplysningerne bør afgives.
Ikrafttræden § 14.  Denne bekendtgørelse træder i kraft den 20.  

 december 1997.
 Stk. 2.  Bekendtgørelse nr. 886 af 23. december 1989 om  

 Konkurrencerådet ophæves den 1. januar 1998.
