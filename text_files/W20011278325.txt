Dagen efter udskrivelsen kontaktede hjemmesygeplejersken afdelingen, idet  

 vedkommende undrede sig over, at patienten fik så meget medicin, blandt  

 andet hjertemedicin, vanddrivende og smertestillende.
Lægen blev  

 kontaktet og opdagede, at der var sket en forbytning af medicinskemaet,  

 således at patienten havde fået et medicinskema fra en anden  

 patient, der var indlagt samme dag.
Lægen orienterede herefter  

 hjemmesygeplejersken om, at der var sket en fejl, og at man skulle stoppe  

 indgiften af medicin til patienten.
Da hjemmesygeplejersken den 20. februar  

 1999 ville tilse patienten, fandt hun hende død.
 Sundhedsstyrelsen indberettede sagen til  

 Patientklagenævnet.
Indberetning om forveksling af medicinkort Nævnet fandt, at lægen havde udvist manglende omhu og  

 samvittighedsfuldhed i forbindelse med hans behandling af patienten, idet han  

 burde have sikret sig, at medicinkortet var entydigt og korrekt mærket.  

 Nævnet fandt endvidere, at det skulle indskærpes overfor  

 lægen, at han viser større omhu i sit fremtidige virke.
Videre fandt nævnet, at den ikke identificerede sundhedsperson, der  

 anmodede lægen om at udfylde medicinskemaet, ligeledes burde have  

 sikret, at medicinskemaet var mærket korrekt, inden det blev  

 videregivet.
Endvidere burde den sundhedsperson, der påsatte en label  

 med patientens data på skemaet have sikret, at mærkningen var  

 korrekt.
Herudover fandt nævnet, at det skal indskærpes overfor  

 de pågældende at udvise større omhu i det fremtidige  

 virke.
 Nævnet lagde ved sin afgørelse vægt på, at det  

 var lægen, der optog journal på patienten ved indlæggelsen,  

 og at det af journalen af 29. januar 1999 fremgik, at patienten havde oplyst,  

 at hun fik en enkel pille, som hun ikke huskede navnet på.
Nævnet lagde endvidere vægt på, at lægen havde  

 oplyst, at han udfærdigede medicinskemaet efter opfordring fra  

 personalet.
Lægen oplyste endvidere, at han ikke skrev navn på  

 medicinskemaet eller satte label på, da han personligt overrakte dette  

 til en sygeplejerske, som stod med patientens journal.
På det  

 pågældende tidspunkt var han i øvrigt ved at skrive  

 journal på en anden patient.
