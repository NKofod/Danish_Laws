 Vedrørende tidspunktet for et  

 indrejseforbuds gyldighed.
 Rigspolitiet har - på baggrund af en  

 konkret sag -henledt Indenrigsministeriets opmærksomhed på, at  

 det efter ordlyden af udlændingelovens § 32, stk. 1, 2. pkt., er  

 usikkert, fra hvilket tidspunkt et meddelt indrejseforbud har gyldighed.
 Indenrigsministeriet har i den anledning i en skrivelse af  

 22. marts 1999 meddelt følgende:
 "Ved lov nr. 473 af 1. juli 1998 fik  

 udlændingelovens § 32, stk. 1, 2. pkt., følgende ordlyd:
"Indrejseforbuddet kan tidsbegrænses og regnes fra  

 den 1. i den førstkommende måned efter udrejsen eller  

 udsendelsen." Bestemmelsen er i overensstemmelse med Udvisningsudvalgets  

 forslag til affattelse af udlændingelovens § 32, stk. 1, 2. pkt., i  

 betænkning nr. 1326/1997 side 793.
 Af betænkningen side 769 fremgår bl.a.
"Indrejseforbuddet løber efter de gældende  

 regler fra meddelelsen af forbuddet.
Tidsbegrænsede indrejseforbud  

 løber således fra meddelelsen til et bestemt tidspunkt, som er  

 uafhængigt af, hvornår udlændingen faktisk udrejser eller  

 bliver udsendt af landet.
 Udvalget finder, at en ændring af det  

 tidsmæssige udgangspunkt for fastsættelsen af indrejseforbuddet,  

 således at indrejseforbuddet beregnes fra tidspunktet for den faktiske  

 udrejse/udsendelse, generelt vil være bedst stemmende med  

 formålet med meddelelse af indrejseforbud.
 Udvalget foreslår derfor, at de  

 pågældende regler ændres, således at  

 indrejseforbuddet først regnes fra tidspunktet for udrejsen eller  

 udsendelsen.
Udvalget har i kapitel 19 formuleret et forslag til  

 ændring af § 32, stk. 1, hvorefter begyndelsestidspunktet for beregning  

 af indrejseforbuddets længde knyttes til udrejsetidspunktet i stedet  

 for afgørelsestidspunktet." Hensigten med lovændringen var således at  

 knytte begyndelsestidspunktet for beregning af indrejseforbuddets  

 længde til udrejsetidspunktet i stedet for afgørelsestidspunktet  

 (dom/administrativ afgørelse).
 På den baggrund finder Indenrigsministeriet, at  

 udlændingelovens § 32, stk. 1, 2. pkt., hvorefter indrejseforbud kan  

 tidsbegrænses og regnes fra den 1. i den førstkommende  

 måned efter udrejsen eller udsendelsen, alene er en beregningsregel  

 for, fra hvilket tidspunkt indrejseforbuddets varighed, jf. nærmere  

 reglerne herom i udlændingelovens § 32, stk. 24, skal regnes.  

 Bestemmelsen medfører derimod ikke, at indrejseforbuddet først  

 gælder fra den 1. i den førstkommende måned efter udrejsen  

 eller udsendelsen.
 I overensstemmelse med det af Udvisningsudvalget i  

 betænkning nr. 1326/1997 (side 849) anførte, hvorefter den  

 foreslåede ændring af udlændingelovens § 32, stk. 1,  

 medfører, at det fastsatte indrejseforbud knyttes til tidspunktet for  

 den faktiske udrejse eller udsendelse af landet, finder Indenrigsministeriet  

 således, at indrejseforbuddet gælder fra udrejsen eller  

 udsendelsen, uanset at forbuddets varighed først regnes fra den 1. i  

 den førstkommende måned efter udrejsen eller udsendelsen.
