Skriftlig fremsættelse (7. oktober  

 1998) Erhvervsministeren (Pia Gjellerup):
 Hermed tillader jeg mig at fremsætte:
 Forslag til lov om ændring af lov om et  

 skibsfinansieringsinstitut. (Tavshedspligt, klageadgang og straf).
(Lovforslag nr.
L 23).
Lov om et skibsfinansieringsinstitut blev vedtaget i 1961  

 og er ikke ændret siden.
Der blev med hjemmel i loven i 1961 oprettet  

 et skibsfinansieringsinstitut - Danmarks Skibskreditfond.
Der blev i 1997  

 udstedt en bekendtgørelse med nærmere regler om  

 gennemførelsen af lovens bestemmelser.
Der er imidlertid fundet behov  

 for nogle yderligere bestemmelser særligt af hensyn til  

 gennemførelsen af tilsyn med skibsfinansieringsinstituttet.
Med forslaget indføres bestemmelser om  

 tavshedspligt og straf for ansatte i tilsynsmyndigheden samt for instituttet,  

 og dertil knyttede personer.
Endvidere flyttes klageadgangen over  

 tilsynsmyndighedens afgørelser vedrørende instituttet fra  

 Erhvervsministeriet til Erhvervsankenævnet.
 Forslaget indebærer, at der for instituttet vil  

 gælde tilsvarende regler som for banker og sparekasser  

 vedrørende klage over tilsynsmyndighedens afgørelser,  

 tavshedspligt vedrørende tilsynsmyndigheden og  

 skibsfinansieringsinstituttet samt om straf for overtrædelse af lovens  

 regler og regler udstedt i medfør af loven.
 Økonomiministeren har netop fremlagt lovforslag om  

 ændring af lov om banker og sparekasser mv., som bl.a. berører  

 reglerne om tavshedspligt.  Nærværende forslag er nøje  

 afstemt med økonomiministerens forslag, samt den gældende  

 lovgivning om banker og sparekasser.
 Med disse bemærkninger skal jeg anbefale forslaget  

 til Folketingets hurtige og velvillige behandling.
