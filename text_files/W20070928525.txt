Landsskatteretskendelse vedr.
Objektiv udlejningsværdi af  

 ejendom med 3 lejligheder under ombygning Klagen vedrører  

 ansættelse af objektiv lejeværdi, jf.  

 statsskattelovens § 4b, i ejendom med 3 lejligheder, under ombygning.  

 Ligningslovens § 15 A.
Landsskatterettens  

 afgørelse Indkomstårene 2001, 2002  

 og 2003 - Personlig indkomst 2001 2002 2003 Ansat objektiv lejeværdi af  

 ejendommen X Selvangivet med Landsskatterettens  

 ansættelse 40.000 kr.
 0 kr.
 40.000 kr.
 41.000 kr.
 0 kr.
 40.000 kr.
 44.000 kr.
 0 kr.
40.000 kr Sagens oplysninger Klageren har den 15. januar  

 1982 erhvervet ejendommen X.
Ejendommen bestod ved købet af to lejligheder og  

 et erhvervslejemål.
Klageren har den 13. oktober 1998 fået tilladelse til at  

 ombygge ejendommen til en ejendom med tre beboelseslejligheder.
Ved  

 vurderingen  

 den 1. januar 2001 frem til og med vurderingen den 1. oktober 2003, er  

 ejendommen  

 vurderet som en ejendom med tre beboelseslejligheder.
 Ifølge BBRejermeddelelse af  

 13. januar 2005 er lejlighederne fordelt således:
XA, 92 m2,  

 XB 72  

 m, XC 69 m2 Ifølge BBRejermeddelelse af  

 18. januar 2005 er lejlighederne fordelt således:
 XB, 72 m2, XC 69  

 m2.
 Klageren har været tilmeldt  

 XA i folkeregisteret fra den 1. august 1999 til den 15. januar 2005.
 Fra og med vurderingen den 1.  

 oktober 2005 er ejendommen vurderet som en ejendom med to  

 beboelseslejligheder.
Skatteankenævnets  

 afgørelse Klageren er anset for  

 skattepligtig af en objektiv udlejningsværdi for indkomstårene 2001, 2002 og  

 2003 på henholdsvis 40.000 kr., 41.000 kr. og 44.000 kr.
Til støtte for den trufne  

 afgørelse har skatteankenævnet anført, at klageren har boet på ejendommen fra  

 1. august 1999 til 15. januar 2005. Der er indrettet en tredje lejlighed i  

 ejendommen, uanset det ikke er dokumenteret hvorledes den fortsatte fremdrift  

 i  

 indretningen af lejligheden har været fra tidspunktet for byggetilladelse.  

 Byggemyndighederne har endvidere ladet ejendommen registrere med tre  

 lejligheder.
Den talmæssige opgørelse er ikke påklaget og i øvrigt ses der  

 ikke  

 at være grundlag for at ændre skønnet over den objektive udlejningsværdi.
Klagerens påstand og  

 argumenter Repræsentanten har fremsat  

 påstand om at ansættelserne nedsættes til det selvangivne.
Til støtte for den fremsatte  

 påstand har repræsentanten anført, at lejligheden var under ombygning og  

 langt  

 fra færdiggjort.
Når lejligheden ikke var færdig kunne klageren heller ikke  

 oppebære en lejeindtægt.
Landsskatterettens  

 bemærkninger og begrundelse Lejeværdi af bolig i egen  

 ejendom medregnes ved opgørelsen af den skattepligtige indkomst, jf.  

 statsskattelovens § 4, litra b, 2. pkt., såfremt ejendommen  

 ikke  

 er omfattet af ejendomsværdiskattelovens regler.
Ejeren beskattes af den  

 objektive udlejningsværdi.
Ved skønnet over den objektive udlejningsværdi  

 tages  

 der udgangspunkt i den leje, som ejendommen skønsmæssigt kan indbringe ved  

 udlejning til tredjemand, jf. statsskattelovens § 4, stk. 1, litra b, 1. og  

 sidste pkt., og som lovligt kan opkræves efter lejelovgivningens regler.
Landsskatteretten lægger til  

 grund, at klageren har anvendt en af ejendommens tre lejligheder.
Der er  

 herved  

 henset til at klageren har fået byggetilladelse den 13. oktober 1998 og er  

 tilmeldt folkeregisteret på ejendommen den 1. august 1999 til og med den 15.  

 januar 2005. Endvidere er der henset til, at den løbende færdiggørelse af  

 lejligheden ikke er dokumenteret.
Idet den objektive lejeværdi er fastsat med  

 udgangspunkt i hvad ejendommens to øvrige lejligheder er udlejet til og  

 opgørelsen er ubestridt, finder Landsskatteretten ikke anledning til at ændre  

 skatteankenævnets skøn.
 Landsskatteretten stadfæster  

 herefter skatteankenævnet afgørelse for så vidt angår indkomståret 2001.
Ligningslovens § 15 A, blev  

 vedtaget med lov nr. 290 af 15. maj 2002 og har virkning fra og med  

 indkomståret 2002. Af ligningslovens § 15 A, stk. 2, fremgår, at lejeværdien  

 ikke kan overstige lejeværdien for indkomståret 2001, medmindre der er sket  

 ombygning, tilbygning eller nybygning af boligen der kan begrunde en stigning  

 i  

 huslejeværdien efter lejelovgivningens regler.
Landsskatteretten finder ikke,  

 at der er dokumenteret ændringer af boligen, der kan hjemle en fravigelse af  

 ligningslovens  

 § 15 A, stk. 2, 1. pkt. 1. led.
 Landsskatteretten  

 nedsætter herefter den objektive lejeværdi for indkomstårene 2002 og 2003 til  

 40.000 kr., jf. ligningslovens § 15 A, stk. 2, 1. pkt. 1. led.
