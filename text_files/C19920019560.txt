 1. INDLEDNING OG LOVGRUNDLAG.
Baggrund Denne vejledning er udarbejdet til brug for medarbejdere i  

 Arbejdsskadestyrelsen, når de skal vurdere erhvervsevnen og erhvervsevnetabet  

 hos personer, der har været ude for en arbejdsskade.
Det understreges, at der er tale om en vejledning.
Det betyder, at  

 forholdene i den enkelte sag kan medføre en anden vurdering end beskrevet i  

 denne vejledning.
 Det er en vejledning om reglerne i § 27 i lov om arbejdsskadeforsikring.  

 Denne bestemmelse er gengivet på side 46.
 I vejledningens enkelte dele er der forskellige steder henvisninger til  

 andre love, der kort er omtalt side 42 ff.
Afgørelsestidspunktet Afgørelsen om erstatning skal efter lovens § 26 træffes, når der efter  

 sygebehandling, optræning eller anden revalidering er grundlag for at skønne  

 over skadelidtes fremtidige tilstand og erhvervsmuligheder.
Afgørelsen skal så vidt muligt træffes inden 1 år og senest 2 år efter  

 arbejdsskadens indtræden.
Ved erhvervssygdomme regnes fristen fra  

 anmeldelsen.
Ved for sent anmeldte ulykker regnes fristen efter praksis også  

 fra anmeldelsen.
Erstatningen Efter arbejdsskadeforsikringsloven § 27 skal der ydes kompensation for den  

 varige nedsættelse af erhvervsevnen, der er en følge af arbejdsskaden.
Vurderingsgrundlaget Ved bedømmelse af erhvervsevnetabet skal der tages hensyn til skadelidtes  

 muligheder for at skaffe sig indtægt ved arbejde, som med rimelighed kan  

 forlanges af ham efter hans: - evner - uddannelse - alder og - muligheder for  

 erhvervsmæssig omskoling og optræning.
Følgerne Erstatning for tab af erhvervsevne er betinget af en varig indtægtsnedgang  

 eller indtægtsbortfald.
 Om tilfælde, hvor vi yder erstatning for et midlertidigt indtægtsnedgang  

 eller indtægtsbortfald, se nedenfor i afsnit 2.4, side 9, (overgang til  

 selvstændig virksomhed), afsnit 4, side 14, (revalidering, omskoling eller  

 uddannelse), og afsnit 6.1, side 23, (sygedagpengesituationen).
Årsagsforbindelsen I mange tilfælde er skadelidtes aktuelle sociale tilstand på det  

 tidspunkt, hvor vi skal vurdere erhvervsevnen, en blanding af arbejdsskadens  

 følger og andre forhold.
Det understreges, at der kun er mulighed for af  

 erstatte det tab af erhvervsevne, der er en følge af arbejdsskaden.
Med andre  

 ord: der skal være årsagsforbindelse.
 Gradueringer:
Systematik Vejledningens hovedafsnit tager udgangspunkt i skadelidtes aktuelle  

 sociale situation på det tidspunkt, hvor spørgsmålet om erstatning for tab af  

 erhvervsevne skal afgøres.
 2. SKADELIDTE IGEN/FORTSAT I ARBEJDE.
2.1. Generelt Når skadelidte er vendt tilbage til arbejdsmarkedet, kan vi bruge  

 oplysningerne om den aktuelle løn til at vurdere den fremtidige erhvervsevne.
 Det gælder hvad enten skadelidte har genoptaget sit gamle arbejde eller er  

 begyndt på et nyt arbejde, enten som lønmodtager eller som selvstændig.
 Er der tale om en lønnedgang, er der en formodning for, at det skyldes  

 arbejdsskaden, men vi skal være opmærksom på årsagsforbindelsen.
Sammenligningsgrundlaget Sammenligningsgrundlaget er arbejdsindtægten ved det nye arbejde  

 sammenholdt med den tidligere arbejdsindtægt.
 Ved fastsættelse af erstatningen er udgangspunktet altså de konstaterede  

 ændringer i arbejdsindtægten.
Indtægtsnedgangen Indtægtsnedgangen er forskellen mellem den løn, som skadelidte ville have  

 tjent, hvis skaden ikke var sket, det vil sige den fiktive indtjening, og  

 hans løn på afgørelsestidspunktet.
 Ved at spørge skadelidte og/eller dennes arbejdsgiver, kan vi få  

 oplysninger om, hvad han ville have tjent, hvis arbejdsskaden ikke var sket.
 Hvis vi ikke får et tilstrækkeligt oplysningsgrundlag på den måde, kan vi  

 med udgangspunkt i den tidligere løn beregne, hvad han ville have tjent.
 Den løn, som skadelidte kunne have tjent, hvis han ikke havde været ude  

 for arbejdsskaden, beregnes med udgangspunkt i lønnen på skadetidspunktet.
 Vi beregner denne løn således:
Maksimal årsløn Vi regulerer hvert år en række variable størrelser i  

 arbejdsskadeforsikringsloven, herunder lovens maksimale årsløn, jf. §§ 37 og  

 38. Reguleringerne har virkning for skader, der indtræder pr. 1. april samme  

 år eller senere.
 Reguleringerne er senest offentliggjort i Arbejdsskadestyrelsens  

 bekendtgørelse nr. 17 af 9. januar 1992, der er optaget i Lovtidende.
Eksempel En mand kommer til skade i efteråret 1990. Han tjente da 150.000 kr.  

 Lovens maksimale årsløn i efteråret 1990 er 265.000 kr.
Sagen afgøres i  

 efteråret 1991, hvor lovens maksimale årsløn er 270.500 kr.
Lønnen, der kunne være tjent = Den løn, som skadelidte kunne have tjent, bliver herefter 153.113 kr., der  

 afrundes til nærmeste tal, der kan deles med 500.
Anciennitetsstigning mv Til den beregnede indtjening kan der komme anciennitetsstigning eller  

 lignende.
2.2. Skadelidtes løn er nedsat med mindst 15 pct. som følge af  

 arbejdsskaden Skadelidte er tilbage i sit oprindelige arbejde, eller han er begyndt på  

 et nyt arbejde, og hans løn er nedsat i forhold til lønnen før arbejdsskaden.  

 Dette kan skyldes flere ting.
De typiske tilfælde er:
- skadelidte har fået nyt arbejde til lavere løn - skadelidte er gået ned i tid som følge af arbejdsskaden - skadelidte er gået fra faglært til ufaglært arbejde - skadelidte er gået fra akkordarbejde til timelønnet arbejde Se nærmere nedenfor i afsnit 2.4, side 9, om de tilfælde, hvor skadelidte  

 driver selvstændig virksomhed.
Årsagsforbindelse Selv om skadelidte efter arbejdsskaden tjener mindre end før, er det ikke  

 sikkert, at der er tale om et tab af erhvervsevne, som skal erstattes.  

 Lønnedgangen kan også skyldes andre forhold.
 Omfanget af indtægtsnedgangen er ikke nødvendigvis afgørende for  

 fastsættelsen af erstatningen for tabet af erhvervsevne.
Eksempel En medarbejder, der er fuldtidsansat, aftaler med sin arbejdsgiver, at han  

 vil gå på deltid.
Inden arbejdstiden bliver nedsat, kommer medarbejderen ud  

 for en arbejdsskade.
Lønnedgangen skyldes primært overgangen til deltid (og  

 kun sekundært arbejdsskaden).
Overkompensation Der kan ikke ydes en så høj erstatning, at summen af den aktuelle løn og  

 erstatningen overstiger, hvad skadelidte ville have tjent, hvis skaden ikke  

 var sket.
Erstatningen Den indtjening, der er beregnet ovenfor i afsnit 2.1, skal vi sammenholde  

 med skadelidtes aktuelle indtjening.
Eksempel I eksemplet ovenfor i afsnit 2.1 har vi beregnet den fiktive indtjening  

 til 153.113 kr.
Skadelidte tjener i efteråret 1991 10.000 kr. pr. måned, det  

 vil sige en årsindtægt på 120.000 kr.
Der er tale om et varigt arbejde, og  

 lønnedgangen er 33.113 kr., svarende til ca. 22 pct.
Afhængig af  

 arbejdsskadens følger i øvrigt fastsætter vi nedsættelsen af erhvervsevnen  

 til 20 pct. eller 25 pct.
 2.3. Skadelidtes aktuelle løn er større end eller lig med lønnen før  

 arbejdsskaden.
Skadelidte er tilbage i sit oprindelige arbejde, eller han er begyndt på  

 et nyt arbejde.
Hans løn er nu større end eller lig med lønnen før  

 arbejdsskaden.
Dette kan skyldes flere ting.
De typiske tilfælde er:
- overgang til andet arbejde - skadelidte har efter arbejdsskaden gennemgået et revalideringsforløb, en  

 omskoling eller et andet uddannelsesforløb, der giver mulighed for nyt  

 arbejde til mindst samme indtjening som tidligere.
Erstatningen I de tilfælde, hvor skadelidte efter arbejdsskaden tjener det samme eller  

 mere end før arbejdsskaden, yder vi ikke erstatning.
 Det gælder uanset om skadelidte har fået forringet sine  

 avancementsmuligheder, eller han er overgået fra faglært til ufaglært  

 beskæftigelse.
Eksempel I eksemplet ovenfor i afsnit 2.2 tjente skadelidte efter arbejdsskaden  

 10.000 kr.
Tjente skadelidte efter arbejdsskaden 15.000 kr. pr. måned,  

 svarende til en årsindtægt på 180.000 kr., ville der være tale om en  

 lønstigning på 26.887 kr., svarende til ca. 18 pct.
Uanset arbejdsskadens  

 øvrige følger i form af for eksempel reducerede avancementsmuligheder, høj  

 meengrad eller lignende, vil der ikke blive ydet erstatning.
 2.4. Overgang til selvstændig virksomhed.
 Skadelidte vender ikke tilbage til sit hidtidige arbejde, men vælger i  

 stedet at drive selvstændig virksomhed.
Aktuel indtægt Vi kan ikke fastsætte den aktuelle løn på samme måde som for lønmodtagere.  

 I stedet fastsættes indtægten for nyetablerede efter et skøn på grundlag af  

 et budget, der er udarbejdet af en revisor.
Hvis den selvstændige virksomhed har eksisteret i længere tid, inden der  

 træffes afgørelse om erstatning for tab af erhvervsevne, kan vi anvende  

 selvangivelse/ årsopgørelser/årsregnskaber.
Vi skal være opmærksomme på, at  

 en indtægtsnedgang i disse tilfælde ikke nødvendigvis modsvares af et  

 erhvervsevnetab af samme størrelse.
Indtægtsopgørelsen Det er ofte vanskeligt at opgøre indtægten for selvstændige  

 erhvervsdrivende.
Det gælder både opgørelsen af årsløn og aktuel indtjening.
Bekendtgørelse nr. 153 Vejledende kan reglerne for beregning af sygedagpenge benyttes, jf. § 37 i  

 Socialministeriets bekendtgørelse nr. 153 af 5. marts 1990.
 Efter bekendtgørelsen anvendes årsopgørelsens oplysninger om:
 - overskud af virksomhed og udlejningsejendom med fradrag for  

 driftsudgifter, herunder renteudgifter.
 - den del af overskuddet, der er overført til medarbejdende ægtefælle,  

 trækkes ligeledes fra.
 - renteindtægter, der vedrører virksomheden samt eventuelle sygedagpenge  

 og andre indtægter, som i væsentlig grad skyldes den pågældendes egen  

 arbejdsindsats i virksomheden, lægges til.
 - henlæggelser til investeringsfond lægges ligeledes til.
 Normalt yder vi i disse tilfælde en løbende erstatning, indtil situationen  

 har stabiliseret sig så meget, at vi kan skønne over den varige situation.
Erstatningen Erstatning for tab af erhvervsevne fastsættes som anført i afsnittene  

 2.2., 2.3 og 2.5.
Eksempel Skadelidte har forladt sit hidtidige arbejde som maskinarbejder på grund  

 af en svær eksemlidelse, såkaldt »oliefnat.« Hans hidtidige løn har  

 været 220.000 kr.
Efter arbejdsskaden ønsker han at etablere sig med en  

 selvstændig virksomhed i form af en grillbar.
På det tidspunkt, hvor sagen  

 afgøres, er virksomheden netop startet, og indtjeningen er derfor ikke kendt  

 med sikkerhed.
Ifølge et af en revisor opstillet budget, som har været brugt  

 i forbindelse med banklån mv kan han forvente at udtage 180.000 kr. som løn,  

 og der vil ikke være overskud de første år.
Indtægtsnedgangen er med andre  

 ord ca. 18 pct.
I denne situation fastsætter vi erstatningen til 20 pct. som  

 løbende erstatning med revision efter for eksempel 2 år, når situationen er  

 mere afklaret.
Ved den endelige afgørelse vil styrelsen søge at vurdere, i  

 hvilket omfang indtjeningen som selvstændig eventuelt er påvirket af  

 konjunkturerne.
 2.5. Kort om tilfælde, hvor der er en dokumenteret indtægtsnedgang, men  

 den er under 15 pct.
Skadelidte er tilbage i sit oprindelige arbejde, eller han er begyndt på  

 et nyt arbejde.
Som følge af arbejdsskaden er hans løn nedsat i forhold til  

 lønnen før arbejdsskaden.
Lønnedgangen er dog ikke 15 pct., men tæt på 15  

 pct.
Vi kan i disse tilfælde undtagelsesvis yde erstatning for tab af  

 erhvervsevne.
Krav Det er et krav, at indtægtsnedgangen er nær de 15 pct., og at der samtidig  

 er udsigt til en varig indtægtsnedgang på grund af arbejdsskaden.
Andre forhold Også omfanget af det varige meen kan have betydning i disse  

 grænsetilfælde, ligesom arbejdsskadens art bør tages i betragtning.
Erstatningen Erstatningen fastsættes til 15 pct. og udbetales som et engangsbeløb.
Eksempel Se det sidste eksempel i afsnit 2.2. Nu tjener skadelidte 11.000 kr.  

 månedligt, svarende til en årsindtægt på 132.000 kr.
Lønnedgangen er på  

 21.133 kr., svarende til 13,8 pct.
Lønnedgangen skyldes alene arbejdsskaden  

 og der er tale om en varig beskæftigelse.
Afhængig af omfanget af det varige  

 meen og arbejdsskadens art ydes der en erstatning på 15 pct.
3. GENERELT OM TILFÆLDE, HVOR SKADELIDTE IKKE ER VENDT  

 TILBAGE TIL ARBEJDSMARKEDET.
 Når skadelidte ikke er vendt tilbage til arbejdsmarkedet, er der ikke  

 nogen lønindtægt, der kan anvendes til at vurdere erhvervsevnen.
 Den aktuelle erhvervsevne vurderes da så realistisk som muligt på grundlag  

 af de oplysninger, som vi kan fremskaffe.
Forsørgelsessituationen Sådanne oplysninger er afhængige af den aktuelle forsørgelsesmæssige  

 situation.
 Forsørgelsessituationen kan vise, at skadelidte midlertidigt er ude af  

 arbejdsmarkedet.
 Det gælder for eksempel, hvis skadelidte:
- er begyndt på en revalidering eller omskoling - se afsnit 4, nedenfor  

 side 14, - får arbejdsløshedsdagpenge - se afsnit 5.1, nedenfor side 17, - får kontanthjælp efter bistandsloven - se afsnit 5.2, nedenfor side 20,  

 eller - får sygedagpenge - se afsnit 6.1, nedenfor side 23.
 Skadelidte kan også mere varigt have forladt arbejdsmarkedet.
 Det gælder for eksempel, hvis skadelidte modtager:
- efterløn - se afsnit 7.1, nedenfor side 26, - førtidspension - se afsnit 7.2, nedenfor side 29, eller - folkepension - se afsnit 7.3, nedenfor side 35.
Vurderingsgrundlaget Ved siden af de oplysninger, som vi - typisk fra andre myndigheder - kan  

 fremskaffe til at belyse de fremtidige erhvervsmuligheder, og dermed  

 indtægtsmulighederne, kan vi i vurderingen også benytte den rent medicinske  

 vurdering, fordi der ikke er nogen arbejdssituation, der kan indgå i  

 vurderingen.
Det vil sige, at vi kan benytte vurderingen af det varige meen,  

 som vi har fastsat som led i vurderingen af arbejdsskadens følger for  

 skadelidtes daglige forhold udover arbejdssituationen.
 Når vi anvender størrelsen af det varige meen af arbejdsskaden til at  

 vurdere tabet af erhvervsevne, må vi kun tillægge det varige meen vægt i det  

 omfang, meenet begrænser arbejdsmulighederne.
 Eller sagt på en anden måde: vurderingen af erhvervsevnen skal være så  

 realistisk som mulig.
 4. SKADELIDTE ER UNDER REVALIDERING, OMSKOLING ELLER  

 UDDANNELSE.
 Skadelidte forlader sit hidtidige arbejde midlertidigt eller varigt og  

 begynder på en revalidering, en omskoling eller en uddannelse.
I det følgende omtales de tre situationer under overbegrebet  

 »uddannelse.« Under uddannelsen kan vi typisk ikke vurdere tilstanden endeligt.
 Det vil sige, at vi skal lægge vægt på, i hvilket omfang arbejdsskaden  

 midlertidigt har nedsat skadelidtes erhvervsevne.
Revision Vi skal følge sagen, det vil sige, at vi skal tage afgørelsen op til  

 fornyet overvejelse med mellemrum, afhængig af forholdene i den enkelte sag.
Tilkendelsesperioden Den samlede tilkendelsesperiode afhænger også af flere ting, herunder  

 uddannelsens længde sammenholdt med forudgående uddannelse og beskæftigelse  

 samt den skadelidtes muligheder for at komme i arbejde til uændret indtægt,  

 altså en fortsat vurdering af erhvervsevnen, ligesom omfanget og arten af det  

 varige meen kan indgå i vurderingen.
 Hvis den samlede tilkendelsesperiode overstiger 5 år fra 1. afgørelse,  

 skal fristen for genoptagelse efter arbejdsskadeforsikringslovens § 29  

 forlænges.
Afgørelsen Den endelige afgørelse om tab af erhvervsevne må udsættes til uddannelsen  

 er gennemført eller afbrudt.
 Når skadelidte efter uddannelsen opnår beskæftigelse, anvendes  

 oplysningerne om de fremtidige indtægtsforhold, se nærmere i afsnit 2, side  

 6.
 Får skadelidte ikke ny beskæftigelse, må situationen vurderes med  

 udgangspunkt i skadelidtes nye sociale forhold, se afsnit 5.1, side 17, om  

 arbejdsløshedsdagpenge, eller afsnit 7, side 26, om de situationer, hvor  

 skadelidte varigt har forladt arbejdsmarkedet.
Indtægten Indtægtsgrundlaget under uddannelsen er i princippet uden betydning, når  

 tabet af erhvervsevne skal vurderes.
 Skadelidtes indtægter kan være:
- økonomisk bistand efter bistandslovens § 43 - (revalidering), - økonomisk bistand efter bistandslovens § 91 - se nærmere nedenfor, - Statens Uddannelsesstøtte (SU), - lærlingeløn eller anden løn under uddannelsen, - i visse særlige situationer arbejdsløshedsdagpenge, se nærmere i afsnit  

 5.1, side 17.
Faktorer Når vi skal afgøre om en person er berettiget til erstatning under en uddannelse efter en arbejdsskade kan vi i stedet lægge vægt på:
1. i hvilket omfang arbejdsskaden har nødvendiggjort  

 uddannelsen (arbejdsskaden medfører arbejdsophør i hidtidig erhverv) 2. om skadelidte efter uddannelsen er til rådighed for  

 erhverv med en højere eller lavere løn.
 3. arten og omfanget af det varige meen.
Erstatningen Normalt giver vi en erstatning på 25 pct. i disse tilfælde Vejledende  

 retningslinier ad 3 I den udstrækning der tages hensyn til omfanget af det varige meen af  

 arbejdsskaden, kan vi anvende følgende vejledende retningslinier:
 Tabet af erhvervsevne kan som udgangspunkt vurderes til 15 pct., når det  

 varige meen er 5 pct.
 Hvis det varige meen er højere, men under 30 pct., vil erstatningen for  

 tab af erhvervsevne oftest kunne vurderes til 25 pct.
 Er det varige meen højere, men dog højst 50 pct., vil erstatningen for tab  

 af erhvervsevne oftest kunne sættes til 50 pct.
 Er det varige meen endnu højere, vil erstatningen for tab af erhvervsevne  

 undtagelsesvis kunne sættes til en højere sats.
Bistandslovens § 91 Hvis skadelidte optages på en revalideringsinstitution eller lignende  

 efter bistandslovens § 91, betragtes det vederlag, som skadelidte modtager i  

 form af dels løn og dels tilskud fra det offentlige, som arbejdsindtægt.
 Tilskuddet efter bistandslovens § 91 reduceres ikke som følge af, at der  

 eventuelt gives erstatning for tab af erhvervsevne.
 På samme måde behandler vi de sager, hvor skadelidte har lærlingeløn eller  

 anden løn under uddannelsen.
Erstatningen Erstatningen for tab af erhvervsevne fastsættes derfor efter samme  

 retningslinier som i afsnit 2, side 6. Kontanthjælpen efter bistandsloven  

 betragtes altså som en form for løn.
 5 SKADELIDTE IKKE I ARBEJDE, MEN ARBEJDSSØGENDE.
 5.1. Lov om (arbejdsformidling og) arbejdsløshedsforsikring mv.
5.1.1. Hvornår ydes der erstatning for tab af erhvervsevne Udgangspunktet Personer, der modtager arbejdsløshedsunderstøttelse, står til rådighed på  

 arbejdsmarkedet.
Som udgangspunkt lægger vi derfor til grund, at de har  

 bevaret deres erhvervsevne helt eller delvist.
 Hvis det er klart, at erhvervsevnen er intakt, kan der naturligvis ikke  

 ydes erstatning.
 Det gælder undertiden også i tilfælde, hvor skadelidte modtager  

 arbejdsløshedsunderstøttelse mod begrænset rådighed inden for  

 erhvervsområdet.
Eksempel En tjener kan ikke påtage sig køkkenarbejde.
Den pågældende er økonomisk  

 stillet som om erhvervsevnen var intakt.
Nyuddannede Det har ikke i sig selv betydning for erstatning for tab af erhvervsevne,  

 at skadelidte kun er berettiget til arbejdsløshedsdagpenge efter  

 dimittendsatsen.
Modifikation Hvis det er klart, at erhvervsevnen er nedsat, skal der naturligvis ydes  

 erstatning.
 Hvis erhvervsevnen er nedsat, skal der ydes erstatning, selv om skadelidte  

 samtidig modtager arbejdsløshedsdagpenge.
Faktorer I et vist omfang kan vi i disse situationer tage udgangspunkt i  

 arbejdsskadens helbredsmæssige følger.
Det vil sige, at vi kan lægge vægt på:
1. arten og omfanget af det varige meen, 2. i hvilket omfang arbejdsskaden har medført  

 arbejdsophøret og vedligeholder det, 3. betydelig indtægtsnedgang, 4. om skadelidte efter revalidering er til rådighed  

 for erhvervslivet for en lavere eller højere løn.
 Ad 1.
 Lægger vi vægt på arten og omfanget af det varige meen, kan vi tage  

 udgangspunkt i, at erhvervsevnen typisk er mest nedsat ved høje meen-grader.
Eksempel En 59 årig arbejdsmand med lungelidelse, hvor meengraden er fastsat til 40  

 pct.
Han modtager arbejdsløshedsdagpenge formentlig med henblik på efterløn.  

 Han vil ikke kunne klare fysisk belastende arbejde, og står reelt ikke til  

 rådighed for arbejdsmarkedet.
Han skal altså have erstatning.
 Ad 2.
 Lægger vi vægt på, i hvilket omfang arbejdsskadens følger medfører en  

 arbejdshindring, er udgangspunktet, hvilke muligheder skadelidte har for at  

 få arbejde inden for sit hidtidige erhverv.
 I disse situationer bruger vi altså en anden vurdering af skadelidtes  

 muligheder for at udføre arbejde inden for det pågældende område end den  

 vurdering, Arbejdsløshedskassen har anlagt.
Eksempel 1 En 48 årig kvindelig rengøringsassistent med eksemlidelse (blandet  

 arbejdsbetinget nikkelallergi og toxisk håndeksem). Meenet er fastsat til 10  

 pct.
Hun modtager arbejdsløshedsunderstøttelse og står til rådighed på  

 arbejdsmarkedet for andet ufaglært arbejde.
Der er imidlertid ikke meget  

 ufaglært arbejde, hvor hun kan undgå eksempelvis nikkel, vand og sæbe, og hun  

 står kun begrænset til rådighed.
Hun skal altså have erstatning.
Eksempel 2 En 51 årig kvindelig arbejder i fiskeindustrien i Hirtshals med 7 års  

 skolegang har pådraget sig et middelsvært toxisk håndeksem med en meengrad på  

 12 pct.
Hun modtager arbejdsløshedsunderstøttelse med begrænset rådighed.
På  

 grund af skadefølgernes art er hun afskåret fra at påtage sig vådt arbejde,  

 det vil sige fiskeindustriarbejde, slagteriarbejde, rengøringsarbejde,  

 arbejde som hjemmehjælper.
Selv om hun står til rådighed for arbejdsmarkedet,  

 og derfor får understøttelse, er der så få beskæftigelsesmuligheder på grund  

 af skaden, at hun må forventes som følge heraf at have en væsentlig lavere  

 livstidsindkomst.
Hun skal altså have erstatning.
 Ad 3.
I en række tilfælde vil overgangen til arbejdsløshedsdagpenge som følge af  

 arbejdsskaden medføre en betydelig indtægtsnedgang.
Det samme kan være  

 tilfældet umiddelbart efter arbejdsskaden, hvor der typisk udbetales  

 sygedagpenge, se afsnit 6.1, side 23.
 Hvis skadelidte før arbejdsskaden tjente mere end den maksimale løn efter  

 vores lov, kan der efter omstændighederne også gives erstatning for tab af  

 erhvervsevne.
 Der tænkes på tilfælde, hvor erhvervsevnen ikke kan anses for intakt, selv  

 om pågældende står til rådighed for arbejdsmarkedet.
 Ad 4.
 Vi kan også lade det indgå i vurderingen om skadelidte efter en  

 revalidering er til rådighed for et erhverv med en højere eller lavere løn.
 Er det nye erhverv bedre lønnet end det oprindelige erhverv, taler det  

 for, at vi ikke giver erstatning.
 Er det nye erhverv lavere lønnet end det oprindelige erhverv, taler det  

 for, at vi giver erstatning, afhængig af en konkret vurdering af skadens  

 følger i øvrigt.
Konjunkturforhold Arbejdsskadeforsikringsloven skal på den ene side ikke dække  

 indtægtsnedgangen som følge af konjunktursvingninger, men skal på den anden  

 side erstatte en indkomstnedgang eller et indkomstbortfald, der skyldes en  

 arbejdsskade.
VUC Efter omstændighederne kan der også gives erstatning, når skadelidte er  

 under uddannelse på VUC eller andet sted med dagpengeret og dermed ikke er  

 til rådighed for arbejdsmarkedet Der tages ved vurderingen af erhvervsevnen i disse specielle VUC-  

 situationer udgangspunkt i de aktuelle forhold, herunder den løn, som  

 pågældende ville kunne opnå inden for det nye erhverv.
5.1.2 Hvordan fastsætter vi erstatningen Når vi i enkelte sager undtagelsesvis giver erstatning, skal vi vurdere,  

 hvad skadelidte kunne have tjent, hvis han fortsat var i arbejde.
 Vi opgør skadelidtes fiktive indtjening på samme måde som ovenfor i afsnit  

 2.1, side 6.
Vurderingen I vurderingen indgår den hidtidige løn, den sædvanlige løn inden for det  

 fag, hvor han står til rådighed, ligesom meenets art og omfang kan indgå i  

 vurderingen.
Erstatningen Erstatningen fastsætter vi normalt til 25 pct., men vi kan også fastsætte  

 erstatningen ud fra en konkret vurdering af skadelidtes fremtidige  

 indtægtsmuligheder.
Hvis det forventede fremtidige lønniveau er kendt, tager  

 vi udgangspunkt i dette.
Eksempel En trykkeriarbejder med en opløsningsforgiftning.
Vi har fastsat  

 meengraden til 25 pct.
Skadelidte er ophørt med arbejdet som  

 trykkeriarbejder, da han ikke her kan undgå at blive udsat for  

 opløsningsmidler.
Han modtager arbejdsløshedsunderstøttelse og står til  

 rådighed for andet arbejde end trykkeriarbejde og arbejde, hvor han udsættes  

 for opløsningsmidler.
Han er interesseret i lagerarbejde eller lignende.
Som  

 trykkeriarbejder havde han en årlig indtægt på 240.000 kr., og som for  

 eksempel lagerarbejder vil den årlige indtægt være 180.000 kr.  

 Erhvervsevnetabet er 25 pct.
Eksempel I eksemplet ovenfor i afsnit 5.1.1, side 18, med en 59 årig arbejdsmand  

 med lungelidelse vil vi fastsætte erstatningen til 65 pct.
Eksempel I eksemplet ovenfor i afsnit 5.1.1, side 18, med en 48 årig kvindelig  

 rengøringsassistent vil vi fastsætte erstatningen til 15 pct.
 EksempelI eksemplet ovenfor i afsnit 5.1.1, side 18, med en 51 årig  

 kvindelig arbejder i fiskeindustrien vil vi afhængig af tidligere indtjening  

 og stabil tilknytning til arbejdsmarkedet efter en periode fastsætte  

 erstatningen til 15 pct.
 5.2. Skadelidte modtager kontanthjælp efter § 37 i lov om social bistand.
 Skadelidte er efter arbejdsskaden (endnu) ikke kommet tilbage til  

 arbejdsmarkedet.
 Skadelidtes forsørgelsesgrundlag er kontanthjælp efter bistandsloven.  

 Arbejdsskaden kan være en af årsagerne til, at skadelidte ikke er kommet  

 tilbage til arbejdsmarkedet, men behøver ikke at være den eneste.
 Det er ikke muligt at opstille generelle regler for, hvordan erstatningen  

 fastsættes i denne situation.
Afgørelsen Erhvervsevnetabet skal derfor vurderes konkret på baggrund af sagens  

 oplysninger, og i denne vurdering kan meenets omfang og karakter være af  

 betydning.
Oplysninger Det er kommunerne, der udbetaler kontanthjælp efter bistandsloven.
 Vi kan derfor i de fleste tilfælde få oplysninger om skadelidtes aktuelle  

 og forventede fremtidige situation fra kommunen.
 Oplysningerne kan vise, at skadelidte/kommunen overvejer  

 førtidspensionering eller revalidering, eller at udbetaling af kontanthjælp  

 skyldes, at skadelidte ikke har været medlem af en arbejdsløshedskasse, eller  

 at sygedagpengene er ophørt på grund af dagpengelovens regler om  

 varighedsbegrænsning.
Erstatningen Afhængig af de fremskaffede oplysninger, kan de enkelte sager vurderes på  

 linie med:
 - afsnit 4, side 14, om revalidering mv.
- afsnit 5.1, side 17, om udbetaling af arbejdsløshedsdagpenge, - afsnit 7.2.2, side 32 , og sidestilles med (forhøjet) almindelig  

 førtidspension (Varig kontanthjælp efter § 37 kan sidestilles med (forhøjet)  

 almindelig førtidspension), eller - afsnit 7.2.3, side 33, om pensionering til dels på grund af  

 arbejdsskadens følger.
Eksempel En 25 årig ufaglært har pådraget sig en hudlidelse på grund af et stof,  

 der stort set kun findes på hans arbejdsplads.
Han forlader arbejdet, og  

 efter raskmelding melder han sig som arbejdssøgende på arbejdsformidlingen.  

 Han er ikke medlem af en arbejdsløshedskasse.
Han modtager hjælp efter  

 bistandslovens § 37. Vi har fastsat meengraden til 5 pct.
Da han er til  

 rådighed for arbejdsmarkedet, og der praktisk taget ingen begrænsning er i  

 hans mulighed for på grund af skaden at kunne tåle arbejde andetsteds,  

 fastsætter vi erstatningen til under 15 pct.
Eksempel En 53 årig trykkeriarbejder med en opløsningsmiddelforgiftning har  

 pådraget sig et meen derved på 25 pct.
Han er på varig kontanthjælp.
Der  

 skønnes ikke at være konkurrerende lidelser, men dog en vis resterhvervsevne  

 i behold.
Vi fastsætter erstatningen til 50 pct. som løbende ydelse.
Eksempel En 45 årig faglært maskinarbejder brækker venstre håndled under arbejdet.  

 Vi fastsætter meenet til 8 pct.
I forbindelse med sygeperioden glider han ud  

 af arbejdsmarkedet, hvilket ikke alene kan forklares som skadefølge, idet han  

 har en væsentlig ryglidelse som konkurrerende årsag til arbejdsophøret.
Han  

 modtager nu varig kontanthjælp efter bistandsloven.
Vi fastsætter  

 erhvervsevnetabet til 25 pct. som et engangsbeløb.
Særlige situationer Modtager skadelidte kontanthjælp efter bistandsloven på grund af  

 varighedsbegrænsningen i sygedagpengeloven kan vi udbetale erstatning.
 Dette gælder uanset, om skadelidte undtagelsesvis har modtaget  

 erstatningen samtidig med sygedagpengene.
 Det er en forudsætning, at erhvervsevnen er nedsat.
 Vi fastsætter i disse sager erstatningen i overensstemmelse med  

 arbejdsskadens konkrete følger.
Det samme gælder, hvis skadelidte ikke er berettiget til kontanthjælp på  

 grund af ægtefællens indtægts- og formueforhold.
Disse sager kan vi efter  

 omstændighederne vurdere på linie med de sager, hvor skadelidte modtager  

 førtidspension.
Se afsnit 7.2, side 29.
 6. SKADELIDTE IKKE I ARBEJDE OG AKTUELT IKKE  

 ARBEJDSSØGENDE.
 6.1. Lov om dagpenge ved sygdom (eller fødsel).
Skadelidte er efter arbejdsskaden (endnu) ikke kommet tilbage til  

 arbejdsmarkedet, men fortsat sygemeldt på grund af arbejdsskaden.
Skadelidtes  

 aktuelle forsørgelsesgrundlag er sygedagpenge.
Sygedagpenge er en tidsbegrænset kompensation for indtægtsbortfald på  

 grund af sygdom.
Det er uden betydning for retten til sygedagpenge, om  

 sygdommen skyldes en arbejdsskade eller noget andet.
Se dog nærmere § 21 i  

 dagpengeloven om en særlig dagpengeret ved arbejdsskader.
Varighedsbegrænsning Sygedagpenge kan normalt kun udbetales i 1 år.
Derefter vil skadelidte,  

 hvis der ikke sker raskmelding, revalidering, pensionering eller lignende,  

 være berettiget til hjælp efter § 37 i lov om social bistand.
Indtægtsnedgang For mange medfører en overgang til sygedagpenge en betydelig  

 indtægtsnedgang.
 Uanset dette fandt udvalget, der lavede betænkning nr. 792/77 vedrørende  

 arbejdsskadeforsikring, at arbejdsskadeforsikringsloven ikke skulle supplere  

 sygedagpengene.
Udgangspunkt Vi kan derfor som udgangspunkt ikke give erstatning for tab af  

 erhvervsevne i den periode efter arbejdsskaden, hvor skadelidte modtager  

 sygedagpenge.
Sygedagpengeophør Når der ikke længere udbetales sygedagpenge, vil erstatning for tab af  

 erhvervsevne kunne ydes i overensstemmelse med den aktuelle helbredsmæssige  

 og forsørgelsesmæssige situation.
Varighedsbegrænsning Det gælder også, når retten til sygedagpenge mistes som følge af  

 dagpengelovens regler om varighedsbegrænsning.
 I disse situationer må der ofte træffes en foreløbig afgørelse, der skal  

 tages op til fornyet overvejelse, når skadelidte er raskmeldt, jfr. lovens §  

 26.
 I vurderingen indgår også den pågældendes erhvervsmuligheder på længere  

 sigt.
Undtagelser Fra ovenstående hovedregel gælder i ganske særlige situationer følgende  

 undtagelser:
 1. Det varige sociale udfald af arbejdsskaden kan med  

 sikkerhed forudses, og det er blot et spørgsmål om tid, før der rejses  

 pensionssag.
Eksempel En 55-årig uuddannet hjemmehjælper har pådraget sig en diskus prolaps.
Vi  

 har tilkendt hende 15 pct. i erstatning for varigt meen.
Hun har forsøgt at  

 vende tilbage til sit arbejde, hvilket hun ikke kunne klare på grund af  

 rygsmerter.
Hun kan ikke klare tungt eller fysisk belastende arbejde.
Hun er  

 afskediget efter 120 dages reglen.
Hun har altid arbejdet som ufaglært og det  

 skønnes ikke realistisk, at hun kan gennemføre en boglig uddannelse.
Hun  

 modtager sygedagpenge.
Sagen vil sandsynligvis ende med forhøjet almindelig  

 pension.
 Vi vil give en erstatning på 50 pct. og revidere sagen efter et år.
2. Der er risiko for, at skadelidte dør inden for en  

 overskuelig fremtid.
Kommunen vil normalt ikke rejse pensionssag, men blot  

 lade sygedagpengene løbe.
Eksempel 50 årig mand, der efter asbestudsættelse har fået konstateret lungelidelse  

 (mesotheliom). Vi fastsætter erstatningen til 100 pct.
 3. Skadelidte tjente før arbejdsskaden mere end  

 maksimal årsløn efter vores lov.
Eksempel Fisker, faglært arbejder, funktionær eller andre med en indkomst over  

 maksimal årsløn efter vores lov (pr. 1. april 1992: 280.500 kr). Vi  

 fastsætter erstatningen til 15 - 25 pct. som løbende erstatningen og  

 reviderer sagen efter forholdene, normalt efter 1/2 - 1 år.
 4. Skadelidte modtager dagpenge under forrevalidering.
Eksempel En 35 årig sygehjælper pådrager sig et rygtraume, for hvilket hun tildeles  

 en meenerstatning.
Hun er ikke længere i stand til at påtage sig tungt  

 løftearbejde, og vil gerne videreuddanne sig til beskæftigelsevejleder.
Hun  

 får forlænget sine dagpenge, mens hun tager 9. og 10. klasse. (Hun får  

 revalideringsydelse efter bistandslovens § 43 under sin videre uddannelse).
 Vi giver en løbende erstatning på 25 pct., fra hun begynder på den  

 supplerende folkeskoleuddannelse og vi reviderer sagen efter 2 år.
 5. Skadelidte modtager sygedagpenge/barselsdagpenge af  

 tilfældig anden årsag end arbejdsskaden.
Eksempel Skadelidte har efter arbejdsskadens indtræden skiftet til anden  

 beskæftigelse med indtægtsnedgang > 15 pct til følge.
Skadelidte får  

 udbetalt en løbende erstatning som følge af arbejdsskaden.
Skadelidte  

 modtager nu sygedagpenge af anden årsag end arbejdsskaden, for eksempel  

 fritidsulykke, barsel eller »privat« sygdom.
Skadelidte vil fortsat  

 få udbetalt erstatningen.
Afgørelsen I disse specielle undtagelsestilfælde fastsætter vi erstatningen efter en  

 konkret vurdering, der er baseret på et skøn over de følger, som  

 arbejdsskaden har haft.
Overkompensation Sygedagpenge og erstatning for tab af erhvervsevne må sammenlagt  

 naturligvis ikke overstige den hidtidige indkomst.
Hvis erstatning ydes samtidig med, at der udbetales sygedagpenge, skal  

 erstatningen normalt løbe fra afgørelsen.
Se nærmere herom nedenfor i afsnit  

 9, side 39.
 7. SKADELIDTE HAR VARIGT FORLADT ARBEJDSMARKEDET.
 7.1. Skadelidte får efterløn.Skadelidte er gået på efterløn, når afgørelse  

 om erstatning træffes.
 Der kan være tale om forskellige situationer:
 1. skadelidte er gået på efterløn efter arbejdsskaden.  

 Skaden kan eventuelt være »dråben«, der medfører, at skadelidte  

 vælger at søge efterløn.
 2. skadelidte er gået på efterløn efter arbejdsskaden.  

 Det er sket efter eget ønske og har ikke forbindelse med arbejdsskaden, og  

 følgerne af skaden er ubetydelige.
3. skadelidte er gået på efterløn før arbejdsskaden  

 indtræder.
Det vil sige, at skaden er sket under den begrænsede  

 beskæftigelse, som efterlønsmodtagere har ret til at udføre.
4. skadelidte er gået på efterløn før arbejdsskaden  

 konstateres.
Det vil være tilfældet ved en erhvervssygdom, der først anmeldes  

 efter arbejdsophøret.
Skadelidte har ikke søgt førtidspension, men har i  

 stedet søgt og fået tilkendt efterløn.
Vurderingen De forskellige situationer kan ikke behandles ens.
Der skal i hver enkelt  

 situation træffes en afgørelse, der afspejler arbejdsskadens reelle følger.
 Udgangspunktet er skadelidtes hidtidige beskæftigelsesmæssige situation,  

 hans uddannelsesmuligheder og arten og omfanget af det varige meen, se  

 nærmere afsnit 3, side 12.
 Ad 1.
 Dette er formentlig den hyppigste situation.
 Det skal vurderes, i hvilket omfang arbejdsophøret og overgangen til  

 efterløn skyldes arbejdsskaden, og i hvilket omfang arbejdsskaden  

 vedligeholder arbejdsophøret, det vil sige, at erhvervsevnen skal være varigt  

 nedsat.
Retningslinier De retningslinier, der er angivet i afsnit 7.2, side 29, om tab af  

 erhvervsevne, når skadelidte samtidig modtager førtidspension, kan efter  

 omstændighederne anvendes.
Medvirkende årsag Hvis skaden ikke i sig selv kan forklare arbejdsophøret, men dog har været  

 en medvirkende årsag, skal erstatningen fastsættes efter en  

 fordelingsovervejelse.
Det har i praksis vist sig, at denne vurdering ofte  

 munder ud i erstatning for tab af erhvervsevne på omkring 15 - 25 pct.
Vejledning Se nærmere om fordeling i disse tilfælde de retningslinier, der er givet i  

 afsnit 7.2.3, side 33, om tilfælde, hvor skadelidte modtager førtidspension  

 dels på grund af arbejdsskadens følger og dels af andre årsager.
Eksempel En bygningsarbejder bliver som 63 årig udsat for en arbejdsulykke, hvorved  

 han beskadiger den ene arm.
Vi fastsætter meengraden til 12 pct. på grund af  

 bevægeindskrænkningen i armen.
Pågældende har derudover i en årrække haft  

 dårlig ryg. 1 år efter arbejdsulykken får pågældende tilkendt efterløn.
 Erhvervsevnetabet for følger af arbejdsulykken kan vurderes til 25 pct.
 Ad 2.
Fremgår det klart af sagens oplysninger, at skadelidte har forladt  

 arbejdsmarkedet frivilligt og ikke som følge af arbejdsskaden, bliver der  

 ikke tale om erstatning.
Det er naturligvis en forudsætning, at  

 arbejdsskadens følger ikke i sig selv kan medføre og opretholde et  

 arbejdsophør.
Eksempel Arbejdsskaden medfører amputation af det yderste led på 3. finger.
 Pågældende vælger at søge efterløn.
 Erhvervsevnetabet kan vurderes til mindre end 15 pct.
 Ad 3.
 Efterlønsmodtagere har ret til at udføre et vist begrænset arbejde, uden  

 at de mister retten til efterløn, og uden at efterlønnen bliver nedsat på  

 grund af arbejdsindtægten.
 Kommer de til skade under arbejdet, er de naturligvis dækket af lov om  

 arbejdsskadeforsikring.
 I disse situationer fastsættes erstatningen efter normale regler, det vil  

 sige i henhold til den faktiske lønnedgang i det begrænsede erhverv.
Eksempel En efterlønsmodtager bliver udsat for en arbejdsulykke, hvorved han  

 beskadiger det ene knæ. Før arbejdsskaden arbejdede pågældende 200 timer om  

 året, men efter arbejdsskaden er han ude af stand til at arbejde.
 Nedsættelsen af erhvervsevnen kan vurderes til 100 pct.
 Se også afsnit 7.3, side 35, om tilfælde, hvor skadelidte kommer til skade  

 efter overgang til folkepension.
 Det specielle spørgsmål, hvordan årslønnen fastsættes, belyses ikke i  

 denne vejledning.
 Ad 4.
Det drejer sig især om erhvervssygdomme.
Skadelidte er gennem længere tid  

 blevet svageligere og har på et tidspunkt valgt at søge efterløn.
 På et senere tidspunkt konstateres det, at han har en erhvervssygdom.
I disse situationer foretages de samme vurderinger, som er anført ovenfor  

 under »Ad 1. arbejdsskaden medfører arbejdsophør, og skadelidte søger  

 efterløn«.
Det skal altså vurderes, om arbejdsskaden er den virkelige  

 grund til arbejdsophøret, og om arbejdsskaden vedligeholder arbejdsophøret.
Vejledning Erstatningen fastsættes efter de retningslinier, der er anført neden for i  

 afsnit 7.2 om førtidspension.
Eksempel En efterlønsmodtager får konstateret en lungelidelse med betydelig nedsat  

 lungefunktion, som viser sig at være pådraget mens han var i arbejde.
 Erstatning for tab af erhvervsevne vil blive fastsat uafhængig af, at  

 pågældende er gået på efterløn, og efter de retningslinier, der er anført  

 under afsnit 7.2 om førtidspension, nedenfor.
Underretningspligt Skadelidte skal selv underrette efterlønsmyndigheden.
 7.2. Skadelidte får førtidspension.
7.2.1. Generelt Årsagsforbindelsen Hvis skadelidte vælger at søge førtidspension, kan ansøgningen være  

 begrundet med flere forhold.
Ansøgningen kan således være begrundet alene med arbejdsskadens følger,  

 det vil sige ansøgeren har (stort set) været rask, indtil arbejdsskaden.
Se  

 afsnit 7.2.2, side 32.
Ansøgningen kan også være begrundet både i følgerne efter arbejdsskaden og  

 i andre årsager, det vil sige evnen til at tjene penge ved arbejde er  

 formindsket ved en helbredsforringelse, der både skyldes arbejdsskaden og en  

 eller flere sygdomme eller tilstande, som eksisterede forud for arbejdsskaden  

 uden at være direkte arbejdshindrende.
Se afsnit 7.2.3, side 33.
Oplysningsgrundlag Når der er søgt eller tilkendt førtidspension, bruges akterne fra  

 pensionssagen i behandlingen af arbejdsskadesagen.
Vurderingen Pensionstilkendelsen sker på grundlag af en samlet vurdering af de  

 helbredsmæssige og sociale forhold, medens der efter § 27 i lov om  

 arbejdsskadeforsikring alene skal lægges vægt på arbejdsskadens følger.
Det  

 er disse følger - og kun dem - der kan begrunde en eventuel erstatning.
 Afgørelse træffes principielt, uafhængig af kommunens og revaliderings- og  

 pensionsnævnets afgørelse.
 Hvis det imidlertid er klart, at der ikke er andre forhold end  

 arbejdsskaden, der begrunder førtidspensionen, har pensionsafgørelsen stor  

 betydning for afgørelsen i arbejdsskadesagen i henseende til omfanget af  

 erhvervsevnens nedsættelse.
 Det kan i det enkelte tilfælde være vanskeligt at vurdere, i hvilket  

 omfang, den myndighed, der tilkender pension, har lagt vægt på andre  

 omstændigheder end arbejdsskaden.
Når det er uklart, om der er lagt vægt på andre forhold end følgerne efter  

 arbejdsskaden, skal styrelsen selvstændigt vurdere, hvad der kan henregnes  

 til følgerne efter arbejdsskaden.
Vi skal være opmærksom på, at kommunernes  

 og nævnenes vurdering af arbejdsskadens følger og af andre eksisterende  

 forhold, der har betydning for erhvervsevnen, kan være forskellig fra vores.  

 Afgørelsen i arbejdsskadesagen træffes som nævnt principielt uafhængig af  

 kommunernes og nævnenes vurdering af følgerne.
Det vil derfor forekomme, at  

 erhvervsevnetabet vurderes til en anden procentsats end procenten i  

 pensionssagen.
Faktorer Vi skal samlet vurdere en række faktorer i vores afgørelse om erstatning.  

 Disse er efter § 27 skadelidtes muligheder for at skaffe sig indtægt ved et  

 arbejde, der med rimelighed kan forlanges af ham efter evner, uddannelse,  

 alder og muligheder for erhvervsmæssig omskoling og optræning.
Ved erstatningsvurderingen kan meengraden være vejledende.
Det skal  

 selvstændigt vurderes, om en given meengrad i sig selv ville kunne føre til  

 den tilkendte førtidspension.
Det kan i det enkelte tilfælde betyde, at der  

 ved lavere meengrader ikke vil være grundlag for at yde erstatning på samme  

 niveau som pensionen.
I vurderingen indgår også, at der skal tages hensyn til karakteren af  

 arbejdsskadens følger.
Det betyder, at en given meengrad ikke nødvendigvis  

 fører til, at erhvervsevnen er nedsat i samme omfang i alle tilfælde.
 Visse arbejdsskader, f.eks. visse ryglidelser, kan således have større  

 indflydelse på erhvervsevnen end andre arbejdsskader, f.eks. et mistet  

 fingerled, selv om meenets størrelse er det samme.
 Anvendelsen af meenet som vejledende i vurderingen af erhvervsevnetabet  

 indgår altså kun som en enkelt faktor i den samlede vurdering ved siden af de  

 andre forhold efter § 27, stk. 2.
60-års grænsen Personer over 60 år, hvis erhvervsevne er nedsat til en ubetydelighed, er  

 kun berettiget til mellemste pension, jf. pensionslovens § 14, stk.2, og ikke  

 højeste pension.
 Udgangspunktet for vurderingen af erhvervsevnetabet i arbejdsskadesagen  

 vil derfor i denne situation være højeste pension, og der vil således kunne  

 ydes erstatning på op til 100 pct. alt afhængig af arbejdsskadens følger i  

 det konkrete tilfælde.
Ændringer En konsekvens af, at afgørelsen om erhvervsevnen træffes konkret og  

 principielt uafhængig af kommunens og nævnenes vurdering af situationen er,  

 at en senere meddelelse om, at pensionen ændres, ikke behøver at give  

 grundlag for genoptagelse af sagen og en deraf følgende eventuel ændring af  

 erstatningen for tab af erhvervsevne.
 Efter lov om arbejdsskadeforsikring (§ 29) kan en afgørelse om erstatning  

 tages op til fornyet overvejelse af Arbejdsskadestyrelsen (revision), og  

 skadelidte kan selv bede om at få sagen genoptaget (genoptagelse).
 Om vi i en enkelte sag skal træffe beslutning om at revidere sagen, beror  

 på en afvejning af oplysningerne i den konkrete sag.
Oplysning om, at der er tilkendt førtidspension, tyder på, at situationen  

 er stationær.
Det vil sige, at der normalt ikke senere sker ændringer i den  

 sociale situation.
Hvis pensionen er tilkendt med tilføjelse om, at  

 afgørelsen skal revideres, eller er den pågældende kun indstillet til  

 pension, kan afgørelsen om erstatning revideres.
I praksis har det vist sig, at revaliderings- og pensionsnævnene og Den  

 sociale Ankestyrelse i en række tilfælde vurderer skadelidtes  

 revalideringsmuligheder mere optimistisk end kommunerne.
Dette forhold kan  

 også indgå i vores vurdering af, om vi skal revidere sagen.
Fra hvornår Erstatningen løber normalt fra sygedagpengenes ophør.
Hvis en løbende erstatning forhøjes ved en revision af sagen som følge af,  

 at en afgørelse om pension bliver forhøjet, har forhøjelsen normalt virkning  

 fra den dag, pensionen er blevet forhøjet.
Derved bevares den tidsmæssige  

 sammenhæng mellem pension og erstatning.
 Hvis erstatningen nedsættes, sker ændringen fra den førstkommende måned.
 Er der tale om en tjenestemand, løber erstatningen normalt fra  

 tilkendelsen af tjenestemandspensionen.
7.2.2. Pensionen er tilkendt udelukkende på grund af følgerne af  

 arbejdsskaden Hvis der tilkendes eller indstilles til førtidspension alene på grundlag  

 af følgerne efter arbejdsskaden, det vil sige, hvis der ikke er andre  

 helbredsmæssige eller sociale grunde, er der formodning for, at erstatningen  

 for tab af erhvervsevne skal udmåles efter samme niveau, som er lagt ved  

 pensionsafgørelsen.
Vurderingen Det kan være vanskeligt i den enkelte sag at vurdere, om der har været  

 andre grunde til pensionstilkendelsen, og i givet fald hvilken betydning  

 sådanne andre grunde er tillagt.
Vi skal altid anlægge en selvstændig  

 vurdering, der er baseret på alle oplysninger i sagen.
 I denne selvstændige vurdering indgår meenets omfang som vejledende  

 retningslinie, men meenets betydning i den enkelte sag skal bedømmes efter  

 arbejdsskadens karakter.
 Det betyder som allerede nævnt, at visse skader kan have større  

 indflydelse på erhvervsevnen end andre, selv om meengraden er den samme.  

 Dette kan komplicere vurderingen i det enkelte tilfælde.
 Vi skal være opmærksomme på, at pensionsniveauerne er baseret på en  

 nedsættelse af erhvervsevnen på 50 pct., 67 pct. og (næsten) 100 pct., medens  

 arbejdsskadeforsikringsloven opererer med et mere finmasket system.
Retningslinier Som en generel rettesnor kan det anføres, at tilkendelse af almindelig  

 (forhøjet) førtidspension normalt vil føre til, at vi vurderer, at  

 erhvervsevnetabet er op til 50 pct., hvis meengraden er mindst 15 pct.
 Hvis der er tilkendt mellemste førtidspension, kan erhvervsevnetabet  

 vurderes til 65 pct., hvis meengraden er mindst 20 pct.
 Hvis der er tilkendt højeste førtidspension, kan erhvervsevnetabet  

 fastsættes op til 100 pct., hvis meengraden er på mindst 50 pct.
 Ved de lave meengrader er der en formodning for, at førtidspensionen er  

 tilkendt også med udgangspunkt i andre forhold end arbejdsskaden.
 Vi kombinerer altså arbejdsskadeforsikringslovens finmaskede system med  

 pensionslovgivningens grovere graduering ved at inddrage vurderingen af meen  

 i den endelige vurdering.
 7.2.3. Pensionen tilkendes dels på grundlag af følgerne efter  

 arbejdsskaden, dels på grund af andre forhold.
Baggrund Skadelidte har været ude for en arbejdsskade og vælger at søge  

 førtidspension, men arbejdsskadens følger kan ikke alene forklare den  

 pension, som tilkendes, eller som der indstilles til.
 Når der er andre årsager til pensioneringen, eller når tilkendelsen af  

 pensionen ikke afspejler arbejdsskadens reelle følger, fastsættes tabet af  

 erhvervsevnen efter et realistisk skøn over arbejdsskadens følger.
 Dette skøn kan sammenlignes med det skøn, der skal udøves, når der skal  

 træffes afgørelse i andre sager med konkurrerende årsager, det vil sige, der  

 skal skønnes over virkningerne af årsagerne, som har ført til  

 helbredsforringelsen.
Overvejelser Når det fremgår af sagen, at skadelidte ville have fortsat i sit hidtidige  

 arbejde på trods af andre sygdomme, men arbejdsskaden udløser arbejdsophøret,  

 kan spørgsmålet om ydelse af erstatning anskues på forskellige måder.
 En mulighed ville være at tage stilling til, om der skal ydes erstatning  

 efter arbejdsskadens reelle følger uden at tage hensyn til, at skaden sammen  

 med andre omstændigheder har ført til arbejdsophør.
En anden mulighed ville være at tage stilling til, om der skal ydes  

 erstatning efter skadelidtes aktuelle sociale og helbredsmæssige situation.  

 Det ville indebære, at erstatning skulle ydes, hvis det måtte antages, at  

 arbejdsskaden var den væsentligste årsag til arbejdsophøret, medens der ikke  

 ville blive tale om erstatning, hvis arbejdsskaden måtte antages at være af  

 mindre betydning.
Det ville være i god overensstemmelse med principperne i  

 dansk erstatningsret i almindelighed.
 På arbejdsskadeområdet har det ført til, at der med udgangspunkt i den  

 aktuelle sociale og helbredsmæssige situation lægges vægt på følgerne af  

 arbejdsskaden.
Erstatningen Det vil sige, hvis arbejdsskaden har udløst arbejdsophøret, og hvis skaden  

 alene kan begrunde og vedligeholde arbejdsophøret, fastsættes erstatningen  

 efter principperne i den almindelige erstatningsret.
Det kan indebære, at der  

 ses bort fra eventuelle andre skader, der typisk vil være af mindre  

 betydning, og som ikke har noget med arbejdsskaden at gøre.
 Erstatningen fastsættes på samme måde, hvis skadelidtes aktuelle sociale  

 og helbredsmæssige situation i overvejende grad skyldes arbejdsskaden.
Hvis arbejdsskaden har udløst arbejdsophøret, men skaden ikke alene kan  

 begrunde, at skadelidte er hørt op med at arbejde, tages der udgangspunkt i  

 arbejdsskadens reelle følger.
Disse følger skal belyses og nærmere vurderes i  

 forhold til andet, som har haft betydning for tilkendelse af pension.
Det  

 betyder, at forhold, der ikke skyldes skaden, skal have en vis alvorligere  

 karakter, for at de kan tillægges vægt.
 Når vi vurderer arbejdsskadens følger, skal der også tages hensyn til  

 arbejdsskadens art, og omfanget af det varige meen kan også tillægges  

 betydning.
Når der udover arten af arbejdsskaden tages hensyn til meenet, vil  

 vurderingen typisk føre til, at erstatningen vil være 20 pct., hvis  

 meengraden er 8 - 10 pct., og erstatningen vil typisk være 25 pct., hvis  

 meengraden er 12 - 15 pct.
Ved højere meengrader vil erstatningen typisk være  

 30 - 35 pct.
Erstatningen skal fastsættes så realistisk som muligt på baggrund af  

 følgerne af arbejdsskaden.
Der kan derfor forekomme tilfælde, hvor omfanget  

 af meenet ikke kan anvendes ved vurderingen af tabet af erhvervsevnen.
Fordeling Det kan forekomme, at arbejdsskaden har udløst arbejdsophøret, men hvor  

 det er uvist hvilken vægt, der skal tillægges dels arbejdsskaden og dels de  

 andre lidelser.
 I disse tilfælde anvendes en grovere vurdering, der forudsætter en  

 bedømmelse af, hvor stor betydning de enkelte årsager har haft for  

 arbejdsophøret.
 Erstatningen kan kun nedsættes, hvis de andre lidelser har været  

 symptomgivende i et sådant omfang, at de ville have påvirket i et  

 ikke-ubetydeligt omfang.
Eksempel Skadelidte havde før arbejdsulykken kendte lidelser, der til en vis grad  

 har besværliggjort dagligdagen, men ikke været egentlig arbejdshindrende.
1. for eksempel dårligt ben, hvor skadelidte ved  

 arbejdsulykken nu bliver gangbesværet i en grad, der hindrer arbejde, eller 2. dårlig ryg, eller 3. sene-muskellidelser Eksempel Der er givet 20 pct. i erstatning for varigt meen for en  

 opløsningsmiddelforgiftning.
Skadelidte har desuden en ikke- arbejdsbetinget  

 ryglidelse, der sammen med den anerkendte lidelse medfører, at han søger  

 førtidspension.
Der bliver tilkendt mellemste førtidspension dels grund af  

 opløsningsmiddelforgiftningen dels på grund af den ikke- arbejdsbetingede  

 ryglidelse, og det fremgår af pensionsakterne, at det er ryglidelsen, der er  

 udslagsgivende for tilkendelsen af førtidspensionen.
Vi vil i denne situation  

 fastsætte erstatningen til 35 pct. svarende til ca. halvdelen.
Eksempel Der er givet 25 pct. i erstatning for varigt meen for en anerkendt  

 opløsningsmiddelforgiftning.
Skadelidte har desuden en anden  

 ikke-arbejdsbetinget lidelse (delvis lammelse af venstre side), men har  

 desuagtet klaret malerarbejdet uden problemer i årevis.
Skadelidte er nu  

 tilkendt mellemste førtidspension dels på grund af  

 opløsningsmiddelforgiftningen dels på grund af den ikke- arbejdsbetingede  

 lidelse, der efter kommunens vurdering forhindrer en omskoling.
Erstatning  

 for tab af erhvervsevne vil blive sat til 65 pct., fordi den  

 ikke-arbejdsbetingede lidelse var uden betydning for malerarbejdet.
 Har de konkurrerende årsager også påvirket fastsættelsen af det varige  

 meen, taler det for, at der også skal tages hensyn til de konkurrerende  

 årsager ved fastsættelsen af erstatningen for tab af erhvervsevne.
 Samme konkurrerende forhold må naturligvis ikke påvirke fastsættelsen af  

 erstatningen for tab af erhvervsevne to gange.
Eksempel Hvis for eksempel meengraden er fastsat til 15 pct i stedet for 20 pct. på  

 grund af forudbestående lidelse, hvorefter der typisk højst kan gives  

 skadelidte en erstatning for tab af erhvervsevne på 25 pct. efter de  

 retningslinier, der er anført ovenfor, fordi han får pension, skal  

 erstatningen for tab af erhvervsevne naturligvis ikke reduceres yderligere.
 7.3. Skadelidte får folkepension.
 Der er 3 mulige situationer.
Skaden er sket, mens skadelidte var i arbejde.
Skadelidte vælger efter  

 skaden at søge folkepension.
Arbejdsskaden sker før pensioneringen, men anmeldes først efter.
Der vil  

 normalt være der tale om en erhvervssygdom.
Arbejdsskaden indtræder efter pensioneringen.
Disse tilfælde er atypiske,  

 og vurderingen er ofte vanskelig.
 Et specielt spørgsmål i disse sager er fastsættelsen af årslønnen.
 Dette spørgsmål er ikke belyst i denne vejledning.
Vurderingen Sagerne behandles uafhængig af skadelidtes status som folkepensionist.
Det  

 vil sige, at erhvervsevnen vurderes så realistisk, som det kan lade sige  

 gøre, når det gælder en person, der ikke skal vende tilbage til en normal  

 arbejdssituation.
Erstatningen Erstatningen fastsættes, så den svarer til følgerne af arbejdsskaden,  

 således som følgerne vurderes ud fra et rent teoretisk skøn.
Oplysningsgrundlag Kommunen vil sjældent kunne bidrage med oplysninger, da den væsentligste  

 betingelse for at få folkepension blot er en aldersgrænse.
 De nødvendige oplysninger må derfor skaffes hos skadelidte selv og om  

 muligt hos (den tidligere) arbejdsgiver.
Erstatningen Når erstatningen fastsættes, kan der også tages hensyn til, at skadelidte  

 har mistet muligheder dels for at fortsætte i arbejde, dels for at supplere  

 folkepensionen med indtægt ved arbejde.
Engangsbeløb Når skadelidte er folkepensionist bliver erstatningen altid udbetalt som  

 et engangsbeløb.
Når erstatningen beregnes, tages der hensyn til alderen,  

 idet personer, der er over 67 år på afgørelsestidspunktet får udbetalt  

 erstatningen som et engangsbeløb på 2 gange den årlige erstatning for en  

 67-årig.
8. NÅR SKADEN ER SKET UNDER BIBESKÆFTIGELSE ELLER  

 UNDER EN BESKÆFTIGELSE, DER HAR KARAKTER AF EN TIDSBEGRÆNSET BESKÆFTIGELSE.
Bibeskæftigelse Skaden sker under bibeskæftigelse for eksempel som aftenskolelærer eller  

 som professionel sportsudøver, typisk halvprofessionel fodboldspiller.
 Arbejdsskaden kan efter omstændighederne hindre skadelidte i midlertidigt  

 eller varigt at fortsætte sin bibeskæftigelse.
 I særlig alvorlige situationer kan skaden hindre skadelidte midlertidigt  

 eller varigt i hovedbeskæftigelsen.
Erstatningen I disse sager lægges skadens faktiske betydning for skadelidtes  

 indtjeningsevne eller erhvervsmuligheder til grund ved afgørelsen.
 Når erstatningen fastsættes, tages der hensyn til, om bibeskæftigelsen er  

 af varig eller tidsbegrænset art.
 Er der tale om tidsbegrænset beskæftigelse skal erstatningen også være  

 tidsbegrænset, det vil sige erstatningen skal være løbende, selv om  

 nedsættelsen er under 50 pct.
 Også i disse sager lægges skadens faktiske betydning for skadelidtes  

 indtjeningsevne eller erhvervsmuligheder til grund ved afgørelsen.
 I disse sager træffes afgørelse om erstatning, uafhængig af oplysningen om  

 at skaden er sket under bibeskæftigelse.
Tidsbegrænset beskæftigelse Tilsvarende problemer kan opstå, når skaden er sket under tidsbegrænset  

 beskæftigelse, for eksempel under ansættelse som fuldtids kontraktansat  

 fodboldspiller.
 Der lægges i disse sager vægt på de samme forhold som er omtalt ovenfor  

 under skader indtrådt under bibeskæftigelse.
 Hvor længe kan erstatning ydes i disse sager.
 Udgangspunktet er, at tab af erhvervsevne kan erstattes for den periode,  

 hvor skadelidte kunne forvente at supplere sin indkomst ved indtjening fra  

 bibeskæftigelsen og ved tidsbegrænset beskæftigelse for resten af  

 kontraktsperioden.
Eksempel En 30 årig halvprofessionel fodboldspiller må opgive sin fodboldkarriere,  

 hvorved han har tjent 50.000 kr. årligt, men bevarer sin hovedbeskæftigelse,  

 hvorved han tjener 200.000 kr. årligt.
Erhvervsevnetabet fastsættes til 20  

 pct., og tidsbegrænses til 5 år, svarende til den periode, hvori han kunne  

 have påregnet at fortsætte sin fodboldkarriere.
Modifikation Dette udgangspunkt modificeres, når skaden har påvirket  

 hovedbeskæftigelsen, eller når skadelidte som følge af arbejdsskaden ikke kan  

 opnå ny beskæftigelse efter udløbet af den tidsbegrænsede ansættelse.
 I sådanne sager er udgangspunktet, at erstatningen ydes i en væsentlig  

 længere periode, eventuelt indtil pågældende fylder 67 år.
Eksempel En 30 årig helprofessionel fodboldspiller (tidligere kontorassistent) må  

 opgive sin fodboldkarriere.
Han opnår herefter halvdagsbeskæftigelse som  

 kontorassistent til en løn, svarende til ca. 1/3 af lønnen som kontraktansat  

 fodboldspiller, og vil på grund af arbejdsskaden ikke kunne påtage sig  

 fuldtidsbeskæftigelse.
I dette tilfælde kan vi fastsætte erhvervsevnetabet  

 til 65 pct i 5 år, svarende til den periode, hvori han kunne have påregnet at  

 fortsætte sin fodboldkarriere.
Herefter vurderer vi erhvervsevnetabet ud fra  

 hvilken beskæftigelse han kunne have forventet, hvis han havde afsluttet sin  

 fodboldkarriere på normal vis.
I dette eksempel kan vi således fastsætte  

 erhvervsevnetabet til 50 pct.
Professionelle fodboldspillere Når en professionel fodboldspiller får en arbejdsskade, gives erstatningen  

 efter praksis, indtil han fylder 35 år.
Det gælder, selv om  

 ansættelseskontrakten måtte ophøre tidligere.
Praksis er begrundet med, at  

 tiden som aktiv professionel fodboldspiller typisk ophører omkring dette  

 tidspunkt.
 9. SÆRLIGE FORHOLD VEDRØRENDE LØBENDE ERSTATNING.
§ 27,  stk. 2 Erstatning for tab af erhvervsevne tilkendes som en løbende ydelse, jf.  

 lovens § 27, stk. 4.
 Løbende erstatning.
 Hvis erhvervsevnen er nedsat med 50 pct. eller derover, skal erstatningen  

 udbetales som en løbende ydelse, men kan helt eller delvis ændres til et  

 engangsbeløb efter reglerne i lovens § 39.
 Efter lovens § 27, stk. 5, udbetales erstatningen normalt fra  

 afgørelsestidspunktet.
 Når særlige omstændigheder taler for det, kan erstatningen udbetales fra  

 et andet tidspunkt.
I sager om erhvervssygdomme kan der tidligst udbetales erstatning fra  

 datoen for anmeldelsen enten til forsikringsselskabet eller til  

 Arbejdsskadestyrelsen.
Det samme gælder for ulykkestilfælde, der anmeldes for  

 sent.
Kapitalerstatning Efter arbejdsskadeforsikringsloven § 39 kan en løbende erstatning helt  

 eller delvis kapitaliseres efter anmodning, medmindre det er økonomisk  

 uforsvarligt at udbetale erstatningen som et engangsbeløb.
Ophør Når skadelidte fylder 67 år, falder erstatningen bort og afløses af et  

 engangsbeløb, der udgør to gange den årlige erstatning.
 Samme regel gælder, når erstatningen tilkendes på et tidspunkt, hvor  

 skadelidte er fyldt 67 år,jf. lovens § 27, stk. 7. Se nærmere ovenfor i  

 afsnit 7.3., side 35.
Erstatningen er en personlig erstatning.
Retten til erstatning bortfalder  

 derfor, når skadelidte dør.
 10. SÆRLIGE FORHOLD VEDRØRENDE KAPITALERSTATNINGER.
 Hvis erhvervsevnen er nedsat med mindre end 50 pct., skal erstatningen som  

 hovedregel udbetales som et engangsbeløb.
 Hvis erstatningen (eller en del heraf) ydes midlertidigt, udbetales  

 erstatningen som en løbende erstatning.
I visse tilfælde kan vi dog kapitalisere den del af erstatningen, der  

 anses for »sikker« ud fra en konkret vurdering.
Det vil sige  

 kapitalisere erstatningen for den erhvervsevnenedsættelse, der under alle  

 omstændigheder må anses for at foreligge på længere sigt.
 Ved erstatning, der udbetales under revalidering mv, vil der normalt ikke  

 kunne kapitaliseres.
 11. FORDELING AF ERHVERVSEVNETABSERSTATNING VED FLERE  

 SKADER.
Skadelidte har været udsat for flere skader, der hver for sig berettiger  

 til erstatning.
Skaderne er indtruffet under arbejde hos forskellige  

 arbejdsgivere, eller skaderne er indtruffet under arbejde hos samme  

 arbejdsgiver, men denne har skiftet forsikringsselskab.
Problemet opstår, når der er flere arbejdsgivere og dermed måske flere  

 forsikringsselskaber, som kan komme til at betale erstatningen.
I disse  

 tilfælde skal det overvejes, om erstatningen skal fordeles på flere  

 selskaber.
Vægtning Det skal vurderes hvilken af flere skader ulykkestilfælde, der rent  

 faktisk påvirker erhvervsevnen.
Samtidig skal arten og omfanget af det varige  

 meen ved de enkelte skader vurderes.
 Det kan føre til, at et bestemt selskab muligvis tillægges den største,  

 eventuelt den fulde, erstatningspligt, selv om meengraden for skaden, der  

 henføres til dette selskab, er mindre.
Retningslinier Det forsikringsselskab, der har forsikringen for den sidste skade den  

 fulde erstatningspligt, hvis 1. skadelidtes indtægtsniveau ikke blev påvirket af en  

 tidligere skade, og 2. den tidligere skade ikke førte til langvarige  

 sygeperioder.
BILAG TIL VEJLEDNING OM ARBEJDSSKADEFORSIKRINGSLOVENS § 27 Relevante love.
- lov om (arbejdsformidling og) arbejdsløshedsforsikring mv om efterløn, - lov om dagpenge ved sygdom (eller fødsel), - lov om social pension, - lov om social bistand, De enkelte love gennemgås i hovedtræk nedenfor.
1. Lov om (arbejdsformidling og)  

 arbejdsløshedsforsikring mv For at have ret til arbejdsløshedsunderstøttelse, er det i princippet en  

 betingelse, at den pågældende er fuldt til rådighed på arbejdsmarkedet.
 Dette gælder også i tilfælde, hvor der udbetales  

 arbejdsløshedsunderstøttelse mod begrænset rådighed inden for erhvervsområdet  

 (hvis den skadelidte tjener for eksempel ikke kan påtage sig køkkenarbejde),  

 idet de pågældende økonomisk er stillet som om erhvervsevnen var intakt.
 Se nærmere om erstatning for tab af erhvervsevne i vejledningens afsnit  

 5.1., side 17.
2. Lov om dagpenge ved sygdom (eller fødsel) Der udbetales sygedagpenge som kompensation for et midlertidigt  

 indtægtstab på grund af sygdom.
 Den pågældende står således aktuelt ikke til rådighed for arbejdsmarkedet,  

 og der kan ikke opgøres et varigt erhvervsevnetab, mens der udbetales  

 dagpenge.
 Se om erstatning for tab af erhvervsevne i vejledningens afsnit 6.1., side  

 23.
3. Efterløn Bestemmelserne om efterløn findes i kapitel 11a (§§ 75a - 75g) i lov om  

 arbejdsformidling og arbejdsløshedsforsikring mv.
 For at opnå efterløn skal pågældende stå til rådighed for arbejdsmarkedet  

 og være fyldt 60 år.
 Endvidere skal en række yderligere betingelser, der ikke har relevant  

 betydning i denne sammenhæng, være opfyldt.
 Se om erstatning for tab af erhvervsevne i vejledningens afsnit 7.1., side  

 26.
4. Lov om social pension Der kan efter denne lov tilkendes forskellige former for førtidspension  

 til personer under 67 år samt folkepension til personer på 67 år og derover.
4.1. Førtidspension Efter lov om social pension kan der tilkendes forskellige former for  

 pension til personer, der er under 67 år.
 Der er tale om højeste førtidspension, når pågældende i ethvert erhverv må  

 anses for kun at have en ubetydelig erhvervsevne i behold. (§ 14, stk. 1).
 Er erhvervsevnen nedsat med omkring 2/3 er der ret til mellemste  

 førtidspension. (§ 14, stk. 2).
 Er erhvervsevnen nedsat med mindst halvdelen er der ret til forhøjet  

 almindelig førtidspension. (§ 14, stk. 3).
 Efter lov om social pension kan der ikke tilkendes højeste førtidspension  

 til personer, der er fyldt 60 år. (§ 14, stk. 1 og 2).
 Vurderingsgrundlaget er efter § 15, stk. 2, i lov om social pension den  

 pågældendes samlede helbredsmæssige og sociale situation.
»§ 15,  stk. 2: Ved bedømmelsen af, i hvilket  

 omfang erhvervsevnen er nedsat, skal der foretages en sammenligning mellem  

 den indtægt, som den pågældende skønnes at kunne opnå ved et arbejde, der  

 svarer til pågældendes kræfter og færdigheder, og som under hensyn til  

 uddannelse og tidligere virksomhed kan forlanges af den pågældende, og den  

 indtægt, som personer med lignende uddannelse normalt opnår i samme egn.
Der  

 skal endvidere tages hensyn til alder, livsstilling, bopæl og  

 beskæftigelsesmuligheder og til sådanne andre omstændigheder, der i det  

 enkelte tilfælde findes at burde tillægges vægt.« Se om erstatning for tab af erhvervsevne i vejledningens afsnit 7.2., side  

 29 ff.
4.2. Folkepension Efter lov om social pension § 12 har enhver, der er fyldt 67 år, ret til  

 folkepension, bestående af grundbeløb og pensionstillæg.
 Der foretages ingen medicinsk eller social vurdering i forbindelse med  

 tilkendelse af folkepension.
 Se om erstatning for tab af erhvervsevne i vejledningens afsnit 7.3., side  

 35 f.
5. Lov om social bistand Efter bistandsloven kan der ydes forskellige former for økonomisk bistand.  

 Således kan der efter § 43 ydes en bruttorevalideringsydelse og efter § 37  

 kan der ydes en midlertidig kontanthjælp.
5.1. Bruttorevalideringsydelse Formålet med at iværksætte en revalidering efter bistandslovens  

 bestemmelser er primært at bringe den pågældende tilbage til arbejdsmarkedet.
 For at kunne opnå bruttorevalideringsydelse er det en betingelse, at  

 pågældendes erhvervsevne er nedsat af fysiske, psykiske eller sociale grunde.
 Herunder også de tilfælde, hvor erhvervsevnen varigt eller midlertidigt er  

 nedsat som følge af en arbejdsskade.
 Bruttorevalideringsydelsen er subsidiær i forhold til hjælp efter anden  

 lovgivning.
 Er erhvervsevnen nedsat som følge af en arbejdsskade, for hvilken der er  

 udbetalt eller udbetales erstatning for tab af erhvervsevne, skal den del af  

 erstatningen efter arbejdsskadeforsikringsloven, som sammenlagt med  

 revalideringsydelsen overstiger den pågældendes hidtidige arbejdsindtægt  

 fradrages fuldt ud i revalideringsydelsen, jf. § 11 i Socialministeriets  

 bekendtgørelse af 2. juli 1990 om den faste bruttorevalideringsydelse mv.  

 efter bistandslovens § 43.
 Se om erstatning for tab af erhvervsevne i vejledningens afsnit 4, side  

 14.
5.2. Kontanthjælp efter § 37 Bistandslovens § 37 er en »opsamlingsbestemmelse«, der i  

 princippet skulle sikre de, der ikke opfylder betingelserne i andre  

 lovgivninger og betingelserne for kontanthjælp efter andre bestemmelser i  

 bistandsloven.
 Se om erstatning for tab af erhvervsevne i vejledningens afsnit 5.2., side  

 20.
5.3. Løntilskud efter § 91 Efter bistandslovens § 91 kan der oprettes eller træffes aftale om særlige  

 arbejdspladser for erhvervshæmmede inden for en normal erhvervsvirksomheds  

 rammer.
 Arbejdet lønnes efter nærmere fastsatte regler på baggrund af eventuelle  

 overenskomster på området, og hvis det ikke drejer sig om en  

 førtidspensionist, må arbejdsgiveren afholde 60 pct. af lønnen, mens 40 pct.  

 ydes som tilskud efter bistandsloven.
 Se om erstatning for tab af erhvervsevne i vejledningens afsnit 4, side  

 14.
LOV OM ARBEJDSSKADEFORSIKRING § 27 § 27.  Har en arbejdsskade medført nedsættelse af  

 skadelidtes evne til at skaffe sig indtægt ved arbejde, tilkommer der ham  

 erstatning for tab af erhvervsevne.
Erstatning ydes dog ikke, såfremt  

 erhvervsevnetabet er mindre end 15 pct.
 Stk. 2.  Ved bedømmelsen af erhvervsevnetabet skal  

 Arbejdsskadestyrelsen tage hensyn til skadelidtes muligheder for at skaffe  

 sig indtægt ved sådant arbejde, som med rimelighed kan forlanges af ham efter  

 hans evner, uddannelse, alder og muligheder for erhvervsmæssig omskoling og  

 optræning.
 Stk. 3.  Erstatning for tab af erhvervsevne ved  

 fosterskader kan tidligst ydes fra skadelidtes 15. år.
 Stk. 4.  Erstatningen tilkendes som en løbende ydelse,  

 medmindre denne kapitaliseres efter reglerne i § 39.
 Stk. 5.  Ved fuldstændigt tab af erhvervsevne udgør den  

 løbende ydelse årlig 4/5 af skadelidtes årsløn, jf. § 37, og ved nedsættelse  

 af erhvervsevnen en forholdsmæssig del heraf.
 Stk. 6.  Den årlige ydelse udbetales med 1/12 månedlig  

 forud og løber fra tidspunktet for afgørelsen, medmindre  

 Arbejdsskadestyrelsen skønner, at særlige omstændigheder taler for et andet  

 tidspunkt.
 Stk. 7.  Fra udgangen af den måned, hvor den  

 erstatningsberettigede fylder 67 år, afløses den løbende ydelse af et  

 engangsbeløb på 2 gange den årlige ydelse efter stk. 5. Er en  

 erstatningsberettiget på tidspunktet for afgørelsen fyldt 67 år, udbetales  

 erstatningen som anført i 1. pkt.
