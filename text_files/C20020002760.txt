Vejledning til bekendtgørelse om  

 opgørelse af  

 aktiveringsperioder i forbindelse med afgivelse af supplerende  

 aktiveringstilbud Indledning Arbejdsmarkedsstyrelsen har i bekendtgørelse nr.  

 153 af 18. marts 2002 fastsat regler om opgørelse af  

 aktiveringsperioder i forbindelse med afgivelse af supplerende  

 aktiveringstilbud.
Til brug herfor har Arbejdsmarkedsstyrelsen udarbejdet  

 denne vejledning.
 Bekendtgørelsen træder i kraft den 1. april  

 2002.
Til § 1 Bekendtgørelsen er en udmøntning af lov nr.  

 (lovforslag nr.
L 68) om supplerende aktiveringstilbud til visse ledige  

 medlemmer af en arbejdsløshedskasse (lov om supplerende  

 aktiveringstilbud). Loven giver Arbejdsformidlingen hjemmel til at give  

 tilbud om supplerende aktivering til de forsikrede ledige, der har  

 påbegyndt aktivperioden den 1. januar 1999 eller senere, og hvis ret  

 til dagpenge udløber inden udgangen af 2002, uden at de har  

 været aktiveret i 75 pct. af aktivperioden.
 Opgørelsen af, om den ledige har ret til  

 supplerende aktivering, fremkommer ved at sammenholde det samlede antal uger,  

 hvori den ledige har været aktiveret, med det antal uger, hvori  

 den ledige skulle have  været aktiveret.
Til § 2 Bestemmelsen svarer til lovens § 3, hvori det er  

 fastsat, at den ledige anses for at have været i tilbud i 75 pct. af  

 aktivperioden, hvis den ledige har været aktiveret i aktivperioden i 96  

 henholdsvis 106 uger.
 De 96 henholdsvis 106 uger er fastsat under hensyn til  

 dels "indfasningsbestemmelserne" i 1999, jf. neden for, og dels, at  

 den ledige ikke har ret og pligt til aktivering i perioder med ferie.
Pr. 1. januar 1999 blev aktivperioden fremrykket fra efter  

 2 år til efter 1 års ledighed.
Der blev samtidig fastsat  

 overgangsbestemmelser i lov om arbejdsløshedsforsikring m.v., der  

 indebar, at ledige i 1999 overgik til aktivperioden, når de havde  

 været ledige i 1 3/4 år.
For de ledige, der således fik fremrykket deres  

 aktivperiode i 1999, blev der fastsat nogle  

 "indfasningsbestemmelser", der indebar, at ledige, der overgik til  

 aktivperioden i 1. halvår af 1999, blev omfattet af ret og pligt til  

 aktivering senest 3 måneder efter overgangen til aktivperioden.
Ledige,  

 der overgik til aktivperioden i 2. halvår af 1999, blev omfattet af ret  

 og pligt til aktivering umiddelbart ved overgang til aktivperioden.
 I opgørelsen af, hvorvidt den ledige har  

 været aktiveret i 75 pct. af aktivperioden, medregnes alene perioder,  

 hvor den ledige er omfattet af ret og pligt til aktivering, hvorfor f.eks.  

 perioder med ferie fraregnes.
 Ovenstående indebærer at:
 1)	Ledige, der overgik til aktivperioden i 1. halvår af 1999, i  

 alt har ret til 75 pct. aktivering i 3 år (156 uger) fratrukket 3  

 måneders indfasning (13 uger) og fratrukket ferie for 3 år (15  

 uger), d.v.s. i alt 96 ugers aktivering (75 pct. * (156 uger-13 uger-15  

 uger)).
2)	Ledige, der overgik til aktivperioden i 2. halvår af 1999, i  

 alt har ret til 75 pct. aktivering i 3 år fratrukket ferie.
I alt 106  

 ugers aktivering (75 pct. * (156 uger-15 uger)).
 Fra de 96 uger henholdsvis 106 uger fratrækkes det  

 antal uger, hvor den ledige har været i aktivering, jf. § 5, og  

 Arbejdsformidlingen skal give tilbud om supplerende aktivering til de ledige,  

 der anmoder herom, og som opfylder de opstillede betingelser.
Til § 3 Bestemmelsen svarer til § 3, stk. 2, i lov om  

 supplerende aktiveringstilbud.
 Ifølge § 33, stk. 3, i lov om en aktiv  

 arbejdsmarkedspolitik, jf. lovbekendtgørelse nr. 54 af 29. januar  

 2001, kan de regionale arbejdsmarkedsråd ud fra en konkret vurdering af  

 målgruppen og behovene på det regionale arbejdsmarked  

 fastsætte retningslinier for fravigelse af pligten til tilbud for  

 ledige på 58 og 59 år, som vil kunne opfylde betingelserne for at  

 gå på efterløn ved det fyldte 60. år.  

 Arbejdsformidlingen vurderer på baggrund af retningslinierne konkret,  

 hvem der kan fritages for pligten.
 Det er i § 3, stk. 2, lov om supplerende  

 aktiveringstilbud fastsat, at perioder, hvor den ledige selv har  

 ønsket at blive fritaget for pligten til tilbud, fratrækkes det  

 antal uger (96 henholdsvis 106), hvor den ledige skulle have været  

 aktiveret.
 Opgørelsen af perioder, hvor den ledige har  

 været fritaget for aktivering, foretages på ugebasis,  

 således at en uge, hvor den ledige eksempelvis er påbegyndt en  

 periode med fritagelse for aktivering midt i en uge, medregnes som en uge.  

 Dette gælder dog ikke, hvis den ledige i samme uge har været  

 aktiveret, idet ugen i så fald medregnes i opgørelsen af  

 antallet af aktiveringsuger efter § 5.
Til § 4 Bestemmelsen er en præcisering af, at de  

 nævnte perioder ikke fratrækkes det antal uger (96 henholdsvis  

 106), hvor den ledige skulle have været aktiveret.
Således vil  

 f.eks. en periode, hvor en ledig har været beskæftiget i mere end  

 20 timer, ikke nedsætte antallet af uger, hvor den ledige skulle have  

 været aktiveret.
Dette gælder uanset, at den ledige i denne  

 periode har været fritaget for pligten til aktivering.
Som yderligere eksempler kan nævnes karantæne  

 på grund af selvforskyldt ledighed samt perioder, hvor den ledige har  

 været på børnepasningsorlov efter lov om orlov eller lov  

 om børnepasningsorlov.
Bekendtgørelsens § 3 er  

 således udtømmende.
 For så vidt angår perioder med ferie, henvises  

 til, at disse er fratrukket ved fastsættelsen af de 96 henholdsvis 106  

 uger, jf. bemærkningerne til § 2.
Til § 5 Bestemmelsen fastsætter, hvordan det opgøres,  

 i hvilket omfang den ledige har været aktiveret.
I opgørelsen  

 medregnes - som aktiveringsuger - de uger, hvor den ledige har været  

 helt eller delvist aktiveret.
Opgørelsen foretages således  

 på ugebasis, hvilket indebærer, at aktivering i f.eks. én  

 dag medregnes som aktivering i en uge.
 I opgørelsen medregnes perioder med  

 uddannelsesorlov for ledige (men derimod ikke uddannelsesorlov for  

 beskæftigede). Opgørelsen af perioder med uddannelsesorlov  

 foretages ligeledes på ugebasis.
 Klage over Arbejdsformidlingens opgørelse af, i  

 hvilket omfang den ledige har været aktiveret, kan inden 4 uger  

 indbringes for Arbejdsmarkedsstyrelsen, jf. § 19 i lov om supplerende  

 aktiveringstilbud.
