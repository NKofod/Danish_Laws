En ansøger, der var enlig, søgte i januar 1983 om supplerende hjælp  

 efter bistandsloven til boligudgifter i forbindelse med indkaldelse til  

 aftjening af civil værnepligt.
Ansøgeren havde været på session i februar  

 1982. I forbindelse hermed havde han fået oplyst, at han senest i september  

 1982 ville få besked om, hvorvidt han ville blive indkaldt.
Pr. 1. august  

 1982 købte ansøgeren en andel af en fast ejendom.
Den 1. september 1982  

 modtog han meddelelse om, at han skulle påbegynde aftjening af civil  

 værnepligt den 6. januar 1983.
Ankestyrelsen tiltrådte, at den foretagne disposition ikke kunne  

 medføre, at ansøgeren opnåede ret til dækning af sine udgifter til ejerbolig  

 under indkaldelsen.
Ankestyrelsen lagde vægt på, at ansøgeren i forbindelse  

 med sit fremmøde på session i februar 1982 blev orienteret om, at han senest  

 i løbet af september 1982 ville få meddelelse om, hvorvidt han ville blive  

 indkaldt, eller om han havde trukket frinummer.
 REDEGØRELSE FOR SAGEN:
 En ansøger, der var enlig og udlært maler, var på session i februar 1982.  

 I forbindelse hermed blev han orienteret om, at han senest i løbet af  

 september 1982 ville få meddelelse om, hvorvidt han ville blive indkaldt,  

 eller om han havde trukket frinummer.
Pr. 1. august 1982 købte ansøgeren en anpart af en ejendom.
Den 1.  

 september 1982 fik ansøgeren meddelelse om, at han den 6. januar 1983 skulle  

 påbegynde aftjening af civil værnepligt.
Indtil indkaldelsen havde ansøgeren  

 som maler en nettoindtægt på 7.270 kr. månedlig.
Hans boligudgifter udgjorde  

 da 1100 kr. månedlig + el.
Efter køb af ejerbolig udgjorde ansøgerens  

 udgifter til renter og afdrag 14.400 kr. årlig.
Herudover skulle ansøgeren  

 afholde 12,5% af anpartsforeningens samlede gældsforpligtelser.
Social- og sundhedsforvaltningen foretog en beregning af hjælp, hvori  

 indgik en boligudgift på 900 kr. månedlig svarende til en rimelig boligudgift  

 (værelsesleje) for en enlig.
Forvaltningen gav herefter afslag på supplerende  

 hjælp.
 AFGØRELSEN, DER KLAGES OVER:
Amtsankenævnet tiltrådte social- og sundhedsforvaltningens afslag på hjælp  

 til dækning af udgifter i forbindelse med indehavelse af den af ansøgeren  

 erhvervede ejerbolig.
Nævnet lagde vægt på, at ansøgeren på tidspunktet for  

 erhvervelsen af ejendommen den 1. august 1982 måtte kunne forudse det som en  

 mulighed, at han ville blive indkaldt til aftjening af værnepligt.
Nævnet  

 fandt derfor, at den foretagne disposition ikke kunne medføre, at ansøgeren  

 opnåede ret til dækning af sine ejerboligudgifter under indkaldelsen.
Nævnet  

 fandt således, at den af forvaltningen udmålte hjælp til husleje med 900 kr.  

 månedlig i forbindelse med en beregning af ansøgerens hjælpsmuligheder  

 skønnedes rimelig under hensyn til ansøgerens alder og status som  

 ikke-forsørger.
 KLAGEN TIL ANKESTYRELSEN:
Folketingets ombudsmand henstillede til ankestyrelsen, at sagen blev  

 optaget til behandling.
Ombudsmanden henviste til, at amtsankenævnet i sin  

 afgørelse havde lagt vægt på forhold, der var i strid med tidligere praksis,  

 som socialministeriet generelt havde udtalt sig om i cirkulæreskrivelse af  

 30. maj 1978. Denne cirkulæreskrivelse var fortsat gældende på det tidspunkt,  

 da ansøgeren købte en andel af en ejendom.
 LOVGRUNDLAG:
 Bistandslovens § 37, stk. 2.
 Socialministeriets cirkulære af 3. november 1975 og 25. oktober 1980 om  

 kontanthjælp efter bistandsloven, pkt. 9 b.
 Socialministeriets cirkulæreskrivelse af 30. maj 1978 om hjælp efter  

 bistandsloven til værnepligtige, pkt. 5.
 ANKESTYRELSENS AFGØRELSE:
 Ankestyrelsen tiltræder amtsankenævnets afgørelse med nævnets begrundelse.
 Ankestyrelsen har herved lagt til grund, at ansøgeren i forbindelse med  

 sit fremmøde på session i februar 1982 blev orienteret om, at han senest i  

 løbet af september 1982 ville få meddelelse om, hvorvidt han ville blive  

 indkaldt, eller om han havde trukket frinummer.
