Nyt fra Ankestyrelsen - tendenser i  

 afgørelser om social pension - af souschef Kirsten Borum Ankestyrelsen har modtaget underretning om  

 afgørelser om social pension i perioden fra juni 2000 til maj 2001 fra  

 i alt 10 forskellige nævn.
 Afgørelserne fordeler sig inden for 6 forskellige  

 områder i loven, idet der dog er flest afgørelser  

 vedrørende pensionslovens § 17 om personligt tillæg og  

 § 20a om påbegyndelse af pensionssag.
 Nedenfor er redegjort for afgørelserne, der alle er  

 begrundet udførligt og derfor kan være et supplement til den  

 øvrige information, der udsendes om praksis.
I.
Pensionslovens §§ 14 og 15: Bedømmelse af  

 erhvervsevnen Ankestyrelsen har modtaget i alt 3 afgørelser.
Det  

 fremgår udtrykkeligt af begrundelserne, at der er taget højde  

 for anvendelsen af pensionslovens § 15, stk. 2 og den ændrede  

 praksis efter Højesterets dom af 22. december 1999.
Ia) §§ 14 og 15 - Forhøjet almindelig pension tilkendt  

 efter § 14, stk. 3 nr. 2 ændret til mellemste pension Kommunen havde tilkendt forhøjet almindelig  

 førtidspension efter pensionslovens § 14, stk. 3, nr. 2 til en 43  

 årig mand, der havde haft ufaglært arbejde, men i flere perioder  

 havde været arbejdsløs og havde haft adskillige jobs som  

 langtidsledig.
Han havde tidligere haft et alkoholmisbrug.
 Nævnet tilkendte ansøgeren mellemste pension  

 efter pensionslovens § 14, stk. 2, nr. 1.
 Det blev lagt til grund, at ansøgeren led af en  

 varig psykisk lidelse i form af emotionel ustabil personlighedsstruktur af  

 borderlinetypen med heraf følgende følelsesmæssig  

 instabilitet, vekslende sindstilstand, besvær med at styre vrede og  

 ophidselse, impulsiv adfærd og pludselige bratte stemningsskift.
Nævnet lagt vægt på, at han ikke  

 på noget tidspunkt havde haft fast tilknytning til arbejdsmarkedet,  

 samt at han ikke på grund af sin psykiske lidelse havde kunnet  

 gennemføre uddannelsen til pædagog.
Samtidig lagde nævnet  

 vægt på, at opholdet på Revainstitution måtte  

 afsluttes uden at en reel arbejdsvurdering kunne gennemføres.  

 Nævnet tog i betragtning, at det ikke var muligt for ansøgeren  

 at være sammen med andre mennesker hverken i arbejdsmæssig eller  

 social henseende.
Ib) §§ 14 og 15 - Officialmaksimen Nævnet hjemviste en sag til kommunen til ny  

 vurdering af ansøgning om førtidspension.
Ansøger var 56 år og havde fået  

 tilkendt forhøjet almindelig førtidspension fra 1. november  

 1999. Ansøger havde leddegigt.
Hun var i jobtræning på  

 dagcenter i 1998/1999, men jobtræningen ophørte efter 3  

 måneder på grund af gigtgener, og arbejdsprøvning  

 ophørte efter 1 måned, da det var for fysisk krævende.
Nævnet mente, at kommunen ikke havde haft det  

 fornødne grundlag for at træffe afgørelsen, idet sagen  

 ikke var tilstrækkeligt oplyst.
Der manglede oplysninger om  

 ansøgers arbejdsfunktioner, mens han var i jobtræning og  

 arbejdsprøvning, herunder beskrivelse af hvordan han havde klaret de  

 konkrete arbejdsfunktioner.
 Ic). §§ 14 og 15 - Frakendelse af forhøjet almindelig  

 pension efter § 14, stk. 3, nr. 2.
 Kommunen frakendte pension, som var tilkendt i 1994 med  

 hjemmel i pensionslovens § 14, stk. 3, nr. 2. Pensionen blev frakendt  

 med virkning fra den 1. januar 2000. Pensionisten var en kvinde på 47  

 år, som var under uddannelse som zoneterapeut via A-kassen, da hun blev  

 sygemeldt i 1993.
 Nævnet fandt, at ansøgerens astmalidelse og  

 ryglidelse ikke medførte nedsættelse af erhvervsevnen med mindst  

 50%.
Nævnet fandt endvidere at ansøger ikke var  

 berettiget til pension efter § 14, stk. 3, nr. 2 som følge af  

 samleverens indtægter.
Desuden forelå der ikke sociale forhold,  

 der nedsatte erhvervsevnen til mindst halvdelen.
 Ifølge pensionslovens § 44, stk. 1, nr. 3)  

 skal kommunen træffe afgørelse om frakendelse af pension, hvis  

 betingelserne for pension efter § 14, stk. 3, nr. 2 og 3 i øvrigt  

 ikke længere er opfyldt.
 Ankestyrelsen har ikke truffet afgørelse om  

 frakendelse af pension som følge af ændrede  

 indtægtsforhold, men vil være opmærksom på, at der  

 kan være anledning til at antage sager herom til principiel  

 behandling.
2. Pensionslovens § 17: Personligt tillæg Ankestyrelsen har modtaget 7 afgørelser om  

 personligt tillæg.
 Afgørelserne indeholder fyldige begrundelser med  

 hensyn til kravene til dokumentation for behovet for ydelsen samt vurdering  

 af de økonomiske forhold, herunder i hvilket omfang, der kan tages  

 hensyn til høje boligudgifter og udgifter til bil m.v.
2a) § 17 - Dokumentation for behovet og nødvendigheden af  

 den ansøgte behandling Nævnet tiltrådte kommunens afslag på  

 tilskud til tandbehandling efter lov om social pension § 17.
 Nævnet lagde vægt på udtalelse fra  

 tandlægekonsulenten om, at at kronebehandlingen allerede var  

 udført, og at det derfor ikke var muligt at vurdere behovet og  

 nødvendigheden af den ansøgte behandling.
 Endvidere havde det ikke været muligt fra klagers  

 egen tandlæge at fremskaffe dokumentation for nødvendigheden af  

 behandlingen i form af røntgenbilleder af tændernes tilstand  

 inden behandlingens gennemførelse.
 Klager var nærmest til at bære risikoen for at  

 have fået udført en meget dyr behandling, uden at have sikret  

 sig bevis for at behandlingen var rimelig og nødvendig.
 Der er lagt vægt på, at behandlingen  

 ifølge oplysninger fra tandlægen var påkrævet til  

 dels af kosmetiske årsager.
Behandlingen var dernæst udført efter at  

 klager havde modtaget afslag på sin ansøgning fra kommunen, men  

 inden det sociale nævns tandlægekonsulent havde kunnet vurdere  

 sagen.
Da klageren på det tidspunkt, hvor hun fik foretaget  

 behandlingen havde påklaget kommunens afgørelse til  

 nævnet, burde hun have sikret sig bevis for, at den var rimelig og  

 nødvendig.
2b) § 17 - Lille rådighedsbeløb Nævnet fandt, at ansøger havde ret til  

 betaling af egenudgiften til medicin på 300 kr om måneden, og at  

 kommunens skøn om, at ansøgeren rådede over  

 tilstrækkelige midler til selv af afholde udgiften, var åbenbart  

 urimeligt.
Nævnet lagde vægt på, at pensionisten i  

 tilfælde af afholdelse af udgiften til medicin kun ville få  

 rådighed over et månedligt beløb på 920 kr. til  

 tøj og lommepenge.
Dette beløb var utilstrækkeligt, idet  

 der ikke i sagen var oplysninger om særlige forhold, som tydede  

 på, at pågældende skulle have specielt beskedne  

 fornødenheder og behov vedrørende tøj og lommepenge.
 Nævnet har ved sin afgørelse draget  

 sammenligning med det lommepengebeløb eksklusive beklædning, som  

 plejehjemsbeboere under den tidligere lovgivning fik udbetalt.
2c) § 17 - Høj boligudgift - lille  

 rådighedsbeløb Nævnet tiltrådte kommunens afslag på  

 personligt tillæg til dækning af faste udgifter og  

 leveomkostninger.
 Nævnet lagde vægt på, at  

 ansøgeren havde valgt at bibeholde boligudgifter på 6.000 kr.  

 pr. måned, og at den høje boligudgift var årsagen til, at  

 han med en folkepension som reelt enlig på 7.821 kr, og med  

 øvrige udgifter på ca. 400 kr til el og 2.300 kr til medicin  

 havde et meget lille rådighedsbeløb på omkring 1200-1300  

 kr. pr. måned, der kun i begrænset omfang kunne dække  

 ekstra udgifter foruden kost og andre daglige fornødenheder.
Både nuværende og tidligere kommune havde  

 vejledt ham om at finde en billigere bolig, hvor udgifterne var mere rimelig  

 set i forhold til hans indtægt, men han havde ønsket at beholde  

 sin bolig.
Den tidligere kommune havde givet afslag på hjælp til  

 indskud i hans nuværende bolig, idet man vurderede boligen som for stor  

 og for dyr til en enlig pensionist.
 Nævnet vurderede, at de økonomiske  

 vanskeligheder, der måtte opstå, som følge af dette valg,  

 ikke kunne begrunde bevilling af personligt tillæg som ekstra  

 hjælp.
2d) § 17 - Store boligudgifter - afvist opfordring til boligskift  

 - uforsvarlig økonomi Samme nævn tiltrådte kommunens afslag på  

 personligt tillæg til en enlig pensionist til ekstra vandregning samt  

 tandbehandling på i alt ca. 2.600 kr.
Ansøger havde beholdt den hidtidige bolig efter  

 mandens død i 1996. Ansøger havde godkendte udgifter på  

 6.920 kr, heraf boligudgift på 6.600 kr. mdl.
Den samlede indtægt  

 incl. tillæg var på 9.320 kr., dvs rest til underhold m.v. var  

 2.400 kr.
 Nævnet lagde vægt på, at ansøger  

 havde valgt at beholde boligudgifter på 6.600 kr., og at denne  

 høje boligudgift var årsagen til, at hun med en samlet  

 nettoindtægt på 9.320 kr. kun i begrænset omfang kunne  

 dække ekstra udgifter foruden øvrige godkendte udgifter, kost og  

 andre daglige fornødenheder.
 Endvidere lagde nævnet vægt på, at  

 kommunen havde vejledt med henblik på at finde en billigere bolig, men  

 at ansøger havde afvist.
 Nævnet fandt, at de økonomiske  

 vanskeligheder, der opstod som følge af dette valg, ikke kunne  

 begrunde bevilling af personligt tillæg som ekstra hjælp.
2d) § 17 - Vurdering af trang - forsørgelsespligt -  

 særligt børnetilskud Nævnet tiltrådte kommunens afgørelse om  

 afslag på hjælp til briller på i alt 2.234 kr. og  

 massage.
 Ved vurderingen af de økonomiske forhold lagde  

 nævnet vægt på, at ansøger efter at have betalt sin  

 andel af de rimelige faste månedlige udgifter havde et  

 rådighedsbeløb på 3.270 kr til dækning af  

 kostudgifter og andre daglige fornødenheder.
 Nævnet lagde tillige vægt på, at  

 pensionisten herudover modtog særligt børnetilskud efter  

 børnetilskudslovens § 4, stk. 3, nr. 4 til 2 børn.
 Nævnet vurderede, at ansøger ikke var  

 økonomisk særligt vanskelig stillet, og at han selv burde kunne  

 afholde den ansøgte udgift.
 Ved opgørelsen af rådighedsbeløbet har  

 nævnet ikke medregnet udgiften til pensionistens andel af  

 ejendomsskatten, da han som pensionist havde mulighed for at søge  

 kommunen om lån til udgiften med pant i ejendommen.
Nævnet har ved fremsendelsen af afgørelsen  

 henvist til, at ansøgeren, der var samlevende, modtog særligt  

 børnetilskud.
Tilskuddet indgik ikke direkte i opgørelsen af de  

 økonomiske forhold.
Da beløbet blev udbetalt til dækning  

 af pensionistens forsørgelsespligt over for børn, blev det  

 nævnt i afgørelsen, at beløbet medtoges.
Da det som  

 hovedregel dækker pensionistens andel af børns  

 forsørgelse, skal det som udgangspunkt ikke afsættes yderligere  

 til børns underhold ved vurderingen af den økonomiske  

 trang.
2f) § 17 - Trangsvurdering - bildugifter Ved vurderingen af retten til eventuelt løbende  

 personligt tillæg var kommunen ikke berettiget til at holde biludgifter  

 ude af beregningen alene med henvisning til, at ansøgeren ikke havde  

 en handicapbil.
 Om der kunne udbetales et personligt tillæg beroede  

 på en helt konkret vurdering af de økonomiske forhold, herunder  

 om biludgifterne skulle medtages som en rimelig og nødvendig udgift  

 eller ej ved vurderingen af ansøgerens ret til et personligt  

 tillæg.
Ved vurderingen måtte indgå oplysninger om  

 bilen var nødvendig på grund af ansøgerens  

 helbredsmæssige forhold, og om ansøgeren havde mulighed for at  

 benytte offentlige transportmidler eller få løst sine  

 transportproblemer på anden vis.
Hvis bilen måtte vurderes at  

 være nødvendig for ansøgeren måtte det ligeledes  

 vurderes, om biludgifterne kunne mindskes/kunne være mindsket ved  

 anskaffelsen af en anden og billigere bil.
 Da sådan vurdering ikke var foretaget, blev sagen  

 hjemvist til kommunen.
2g) § 17, stk. 3 vurdering - størrelsen af  

 indtægter/udgifter - manglende vejledning Nævnet tiltrådte kommunens afslag på  

 yderligere hjælp til tandbehandling efter § 17, stk. 3.  

 Tillægsprocenten var 0. Kommunen havde allerede bevilget hjælp  

 efter § 17, stk. 3 med 7.654 kr.
Den samlede udgift var på 13.712  

 kr.
 Familiens udgifter harmonerede ikke med indtægten,  

 og der var derfor ikke mulighed for at afholde udgifter som fx  

 tandbehandling.
 Under hensyn til, at der er tale om en vurdering efter  

 § 17, stk. 3, tillagde nævnet det ikke afgørende  

 vægt, at kommunen ikke havde vejledt om mulighederne for at nedbringe  

 udgifterne.
Nævnet lagde vægt på, ·  

 	at der kun undtagelsesvis kan gives hjælp efter lovens § 17,  

 stk. 3 ·  

 	at det forudsætter at økonomien er ganske særlig  

 vanskelig ·  

 	at der typisk er tale om akut opståede trangstilfælde, som  

 det ikke har været muligt at forudse og spare op til.
 Ved vurderingen af de økonomiske forhold har  

 nævnet vurderet, at ansøgeren med boligudgifter på 7.320  

 kr pr. måned havde påtaget sig høje boligudgifter i  

 forhold til indtægterne på 13.712 kr. efter skat, og at - da der  

 samtidig var andre almindelige løbende udgifter - ansøger  

 herved afskar sig fra at spare op til nogle af de udgifter til blandt andet  

 tandbehandling, som man kunne forudse ville komme.
 Det var nævnets opfattelse, at den herved manglende  

 mulighed for at spare op til den ansøgte tandbehandling ikke var en  

 sådan særlig situation, der gav grundlag for at  

 pålægge kommunen at bevilge yderligere hjælp efter  

 pensionslovens § 17, stk. 3.
 Nævnet bemærkede, at biludgifter kun kunne  

 betragtes som rimelige udgifter ved vurderingen af budgettet, hvis bilen var  

 absolut nødvendig af helbreds- eller arbejdsmæssige grunde.  

 Endvidere at den del af licensbetalingen, der vedrørte afdrag på  

 restancer, ej heller kunne medtages som en rimelig løbende udgift, da  

 der var tale om en udgift, der skulle have været afholdt på et  

 tidligere tidspunkt.
3. § 18: Invaliditetsydelse Ansøger var 21 år og led af svær  

 hørenedsættelse.
Ansøger og dennes familie havde haft en  

 mangeårig kontakt til kommunens specialgruppe på grund af  

 hørenedsættelsen.
Ansøgers mor var i august 1995 til  

 møde i kommunens specialgruppe sammen med døvekonsulent, hvor  

 der blev oplyst, at der var mulighed for at søge om  

 invaliditetsydelse, når ansøger blev 18 år.
Ansøger  

 var på daværende tidspunkt 16 år.
Da ansøger begyndte i gymnasiet i august 1995  

 tilkendte kommunen 5 støttetimer til lektiehjælp.
I forbindelse  

 med, at ansøger blev 18 år den 10. juli 1997 indkaldte kommunen  

 ham til et opfølgningsmøde, hvor han blev vejledt om at  

 søge SU og samtidig blev udbetalingen af lommepenge stoppet.
 Moderen kontaktede den 30. september 1999 kommunen for at  

 høre, om ansøger var berettiget til en ydelse, når han i  

 august 2000 startede på en uddannelse og flyttede hjemmefra.
Sagsbehandleren oplyste i den forbindelse om muligheden  

 for at søge invaliditetsydelse.
Moderen ønskede ydelsen med  

 tilbagevirkende kraft.
 Nævnet tilkendte ansøger invaliditetsydelse  

 fra det 18. år.
 Begrundelsen var, at kommunen i forbindelse med at  

 ansøger blev 18 år ikke fandtes at have givet ansøgeren  

 den vejledning om invaliditetsydelse, som ansøgeren på grund af  

 sin hørenedsættelse var berettiget til i henhold til lov om  

 social pension § 18.
 Nævnet fandt, at kommunen, når ansøger  

 henvendte sig til kommunens specialgruppe for handicappede i forbindelse med,  

 at ansøger blev 18 år og de fremtidige økonomiske forhold  

 blev behandlet burde have vejledt om muligheden for at søge  

 invaliditetsydelse.
 Nævnet henviste til, at det følger af den  

 almindelige vejledningspligt, at de sociale myndigheder har pligt til,  

 når en sags omstændigheder peger i retning af, at en klient kan  

 være berettiget til at modtage en ydelse, der forudsætter  

 indgivelse af en ansøgning, at klienten underrettes om denne mulighed.  

 Manglende eller mangelfuld vejledning kan efter omstændighederne  

 få den retlige virkning, at klienten skal stilles, som hvis  

 behørig vejledning var givet.
 Nævnet bemærkede endelig, at den  

 omstændighed, at moderen blev informeret om muligheden for at modtage  

 invaliditetsydelse ikke medførte at vejledningspligten kunne anses for  

 opfyldt, og at der derfor ikke skulle gives vejledning derom ved mødet  

 i specialgruppen i forbindelse med, at ansøger blev 18 år.
4. Pensionslovens § 20a, stk. 2, 1. punktum -  

 Påbegyndelse af pensionssag Ankestyrelsen har modtaget 11 afgørelser.
Afgørelserne illustrerer bl.a. vanskelighederne med  

 at få fastlagt påbegyndelsestidspunktet, når kommunen ikke  

 giver meddelelse herom.
I sådanne tilfælde må det vurderes  

 konkret, hvornår sagen må anses for påbegyndt.
 Afgørelserne viser, at det er vigtigt, at  

 kommunerne er opmærksomme på pligten til at meddele tidspunktet  

 for påbegyndelse af pensionssag.
 Ankestyrelsen har udsendt SM P-16-01 og SM P-17-01, der  

 blandt andet belyser disse problemstillinger.
4a) § 20a, stk. 2, 1. punktum: Tidspunkt for påbegyndelse af  

 pensionssag Kommunen tilkendte ansøgeren højeste  

 førtidspension med virkning fra 1. juli 1999.
Nævnet bemærkede indledningsvis, at kommunens  

 anvendelse af ordet »ansøgningsdato« i resuméark og i afgørelsen beroede  

 på misforståelse.
Nævnet lagde til grund, at kommunen med  

 dette ord mente »dato for påbegyndelse af  

 pensionssagens behandling«.
 Efter § 20 a, stk. 2, 1. punktum i lov om social  

 pension kan behandlingen af en sag om førtidspension først  

 påbegyndes på det tidspunkt, hvor alle relevante foranstaltninger  

 har været afprøvet, jf. lovens § 15, stk. 2.
 Efter § 1, stk. 5 i bekendtgørelsen om social  

 pension skal kommunen angive tidspunktet for sagens påbegyndelse og  

 meddele dette til borgeren.
Nævnet bemærkede, at kommunen ikke havde givet  

 sådan særskilt meddelelse om tidspunktet for påbegyndelse  

 af sagen.
Kommunen havde imidlertid ved partshøring den 25. maj 2000  

 meddelt, at sagens behandling var påbegyndt den 29. september 1999.
 Nævnet fandt, at denne dato ikke stred mod  

 betingelserne i pensionslovens § 20 a for at påbegynde sagen forud  

 for den 29. september 1999, idet det ikke ved de forud herfor foreliggende  

 oplysninger, herunder lægens statusattest af 9. juni 1999, havde  

 været dokumenteret, at betingelserne i § 20a havde været  

 opfyldt.
 Nævnet ændrede således kommunens  

 afgørelse om tidspunktet for sagsbehandlingens påbegyndelse,  

 idet behandling blev anset for påbegyndt den 29. september 1999.  

 Erhvervsevnen havde været grundlæggende uændret i  

 forløbet efter sagsbehandlingens påbegyndelse.Den tilkendte  

 højeste førtidspension udbetaltes derfor fra 3 måneder  

 efter sagens påbegyndelse, dvs fra 1. januar 2000, jf. lovens  

 § 33.
4b) § 20 a, stk. 2, 2. pkt. - påbegyndelse af  

 pensionssag I en tilsvarende afgørelse vedrørende  

 specielt tidspunktet for påbegyndelse af pensionssagen har nævnet  

 bemærket:
» På denne baggrund måtte kommunens brev af 6.  

 maj 1999 opfattes som en meddelelse om, at sagsbehandlingen da måtte  

 anses for påbegyndt i januar 1999.« Nævnet var enig med kommunen i, at der ikke i  

 oplysningerne forud for en nærmere dateret  

 speciallægeerklæring var grundlag for at anse betingelserne efter  

 pensionslovens § 20 a, stk. 2, jf. § 15, stk. 2 for opfyldt.
 Efter kommunens oplysninger om  

 sagsbehandlingsforløbet lagde nævnet til grund, at der ikke var  

 sket en sagsbehandling i sagen i perioden fra modtagelsen af  

 speciallægeerklæringen den 23. februar 1999 og sagens  

 forelæggelse for lægekonsulent den 7. juni 1999.
 Efter § 3, stk. 1, i lov om retssikkerhed og  

 administration skal kommunen og amtskommunen behandle spørgsmål  

 om hjælp så hurtigt som muligt med henblik på at  

 afgøre, om der er ret til hjælp og i så fald hvilken.
 Nævnet fandt, at kommunens sagsbehandlingstid efter  

 modtagelsen af speciallægeerklæringen den 23. februar 1999 ikke  

 opfyldte kravene efter denne bestemmelse.
 Nævnet lagde i denne forbindelse vægt  

 på, at sagsbehandlingstiden frem til beslutningen om at påbegynde  

 en sag som følge af pensionslovens § 33, stk. 2, har direkte  

 indflydelse på, fra hvornår borgeren har ret til udbetaling af  

 pensionen.
 På denne baggrund lagde nævnet vægt  

 på, at betingelserne i pensionens § 20 a for at påbegynde  

 pensionssag var dokumenteret opfyldt ved modtagelsen af  

 speciallægeerklæringen, og at sagens behandling derfor  

 måtte anses for påbegyndt den 23. februar 1999.
4c) § 20 a, stk. 2: Afslag på at påbegynde en sag om  

 forhøjelse af tilkendt mellemste pension - manglende lægelig  

 dokumentation Nævnet tiltrådte afslag på at  

 påbegynde sag om forhøjelse af den tilkendte mellemste  

 førtidspension.
Ansøger led at kroniske armsmerter på  

 grund af nerveafklemning flere steder i armen.
 Det var nævnets opfattelse, at der ikke var  

 påvist helbredsmæssige begrænsninger af et omfang, som  

 kunne begrunde, at erhvervsevnen var nedsat til det ubetydelige i ethvert  

 erhverv.
 Nævnet mente ikke, at de helbredsmæssige  

 begrænsninger udelukkede, at ansøger ville kunne udnytte en  

 resterhvervsevne i et skånejob efter reglerne i aktivlovens kap. 6 og  

 7. Ansøger havde mulighed for at anmode kommunen om hjælp til  

 etablering af skånejob og hjælp til undersøgelse af  

 mulighederne for udnyttelse af resterhvervsevnen.
4d) Ikke realistiske behandlingsmuligheder - ikke orienteret om  

 helhedsvurderingen Kommunen havde givet afslag på påbegyndelse af  

 pensionssag, men meddelte under klagesagens behandling nævnet, at man  

 nu havde påbegyndt pensionssag fra august 2000 - efter at  

 ansøger var fyldt 60 år den 21. april 2000.
 Nævnet fandt grundlag for påbegyndelse af  

 pensionssag før den 14. april 2000.
 Nævnet lagde specielt vægt på, at der  

 ikke var realistiske behandlingsmæssige muligheder.
Ansøger led af en maniodepressiv sygdom og en  

 tilpasningsreaktion samt muligvis en nedsat lungefunktion.
På det  

 grundlag vurderede nævnet, at en væsentlig del af den psykiske  

 tilstand var varig og nedsatte erhvervsevnen i et sådant omfang, at sag  

 om førtidspension burde påbegyndes inden den 14. april 2000.
 Nævnet lagde til grund, at helhedsvurderingen efter  

 retssikkerhedslovens § 7 skulle foretages senest 8 uger efter  

 henvendelsen den 18. februar 2000. Ansøgeren skulle skriftligt have  

 besked om kommunens vurdering.
Der var ikke ved nævnets afgørelse taget  

 stilling til, hvilken pension ansøger måtte være  

 berettiget til.
En stillingtagen hertil ville afhænge af, hvad der  

 under sagens behandling ville blive afklaret.
4f) § 20a, stk. 2 - Erhvervsevnen ubetydelig Nævnet fandt betingelserne efter § 20 a for at  

 påbegynde en sag om førtidspension for opfyldt, ·  

 	da klienten havde en ryg- og håndledslidelse, som hun havde  

 været i behandling for ·  

 	da der ikke var yderligere behandlingsmuligheder ·  

 	da hendes funktionsniveau var betydeligt forringet.
 Hun kunne kun klare arbejde i stående, gående  

 eller siddende stilling i kortere perioder med efterfølgende  

 hvilebehov og havde problemer med at skrive.
 Nævnet fandt ansøgerens erhvervsevne nedsat  

 til det ubetydelige, og at der ikke var grundlag for henvisning til  

 revalidering.
 Der blev lagt vægt på, at ansøgeren  

 havde været forsøgt arbejdsprøvet, men måtte opgive  

 dette på grund af smerter trods forøget forbrug af  

 smertestillende medicin, samt at hendes ryg og håndledslidelse var til  

 hinder for revalideringsmæssige tiltag.
4g) § 20a, stk. 1 - Ansøgning begrundet med  

 økonomiske behov Kommunen havde givet afslag på behovsbestemt  

 pension.
 Nævnet ophævede kommunens afgørelse og  

 hjemviste ansøgningen til fornyet behandling i kommunen.
 Nævnet lagde til grund, at ansøger var 62  

 år og aldrig havde haft tilknytning til arbejdsmarkedet, og at hendes  

 ægtefælles indtægt udgjorde 121.000 kr.
 Nævnet vurderede derfor, at der var et varigt  

 forsørgelsesbehov.
 Nævnet mente, at kommunens oplysningsgrundlag for at  

 vurdere eventuel berettigelse var utilstrækkeligt.
 Nævnet lagde vægt på, at kommunen ikke  

 havde anvendt pensionslovens § 20a, stk. 2. Nævnet har derfor ikke  

 kunnet vurdere ansøgers mulighed for at få indtægtsgivende  

 beskæftigelse.
 Nævnet pålagde derfor kommunen ved den nye  

 behandling af sagen at foretage helhedsvurderingen efter § 20a, stk.  

 1.
 Nævnet pålagde endvidere kommunen at  

 afprøve erhvervsmulighederne eventuelt i form af  

 arbejdsprøvning eller lignende før der eventuelt blev  

 påbegyndt sag om førtidspension.
4h) § 20a, stk. 2 - erhvervsevnen ikke ubetydelig Ansøger var 60 år og havde været  

 medhjælpende ægtefælle indtil 1999, hvor  

 ægtefællen der var 71 år ophørte som landmand og  

 bortforpagtede jorden. Ægtefællernes forsørgelsesgrundlag  

 var omkring 120.000 kr.
Ansøger led af generel nedslidning af  

 bevægeapparatet samt rygskævhed og slidgigt i ryggen.
 Nævnet tiltrådte afslag på at  

 påbegynde pensionssag.
 Nævnet fandt, at erhvervsevnen ikke var  

 ubetydelig.
 Der var herved lagt vægt på de  

 helbredsmæssige oplysninger og på, at ansøger indtil 1999  

 var medhjælpende hustru på ansøgerens og  

 ægtefællens landbrug.
 Nævnet vurderede, at ansøgeren af  

 helbredsmæssige grunde ikke kunne anses for at være  

 afskåret fra at påtage sig lønnet arbejde i blot beskedent  

 omfang.
 Nævnet var enig med kommunen i, at det ud fra alder  

 og manglende erhvervserfaring skønnedes vanskeligt for  

 ansøgeren at få lønnet beskæftigelse.
 Nævnet havde samtidig vurderet, at der udfra  

 beskrivelsen af helbredsforholdene var et skånebehov i forhold til  

 fysisk belastende arbejde.
 Nævnet pålagde kommunen, såfremt hun  

 ønskede det i samarbejde med hende at foretage en konkret vurdering  

 af, hvilke foranstaltninger, der eventuelt skulle iværksættes med  

 henblik på at hun kunne få lønnet beskæftigelse.
4i) § 20a, stk. 2 - varigt forsørgelsesbehov Nævnet ophævede kommunens afgørelse og  

 hjemviste ansøgningen til ny behandling.
 Ansøger var 61 år og havde aldrig haft  

 tilknytning til arbejdsmarkedet, men passet handicappet datter indtil for 9  

 år siden. Ægtefællen modtog folkepension.
 Nævnet vurderede, at ansøger havde et varigt  

 forsørgelsesbehov.
 Nævnet mente, at kommunens oplysningsgrundlag for at  

 vurdere eventuel berettigelse til førtidspension var  

 utilstrækkeligt, jf. pensionslovens § 20 a, stk. 2.
 Nævnet kunne derfor ikke vurdere eventuel mulighed  

 for indtægtsgivende beskæftigelse.
 Nævnet pålagde derfor kommunen ved den nye  

 behandling af sagen at foretage helhedsvurdering efter § 20 a, stk.  

 1.
 Nævnet pålagde kommunen i samarbejde med  

 ansøger at afprøve erhvervsmuligheder eventuelt i form af  

 arbejdsprøvning eller lignende, før der eventuelt  

 påbegyndtes sag om førtidspension.
4j) § 20a, stk. 2 - Husmoder Ansøger var 65 år og havde været  

 hjemmearbejdende siden 1958. Der var skånebehov som følge af  

 fodlidelse.
Det fremtidige forsørgelsesgrundlag var udelukkende  

 baseret på ægtefællens folkepension.
Nævnet pålagde kommunen at påbegynde sag  

 om førtidspension.
Nævnet fandt, at erhvervsevnen via en  

 aktiverings- eller revalideringsindsats ikke kunne forbedres i  

 væsentligt omfang, og at der var et varigt  

 forsørgelsesbehov.
4k) § 20a, stk. 2 - ansøgt pension og bistandstillæg  

 2 dage før 67. år Der var ansøgt om førtidspension og  

 bistandstillæg 2 dage før 67. år.
Ansøger var efter  

 blodprop i hjernen lammet, og erhvervsevnen var betydelig nedsat.
Kommunen afviste at realitetsbehandle sagen, idet der ikke  

 ville kunne komme førtidspension til udbetaling.
Nævnet  

 pålagde kommunen at behandle sagen om førtidspension fra dagen  

 før ansøgers 67. år.
 Sagen er principielt behandlet i Ankestyrelsen og  

 offentliggjort som SM P-12-01.
5. §§ 41 og 42 - Oplysningspligt -  

 Tilbagebetaling Ankestyrelsen har modtaget 4 afgørelser til  

 belysning af, hvilken betydning kommunens fejlbehandling har for vurderingen  

 af, om pensionstillægget er modtaget mod bedre vidende og om der er  

 grundlag for tilbagebetaling:
5a) §§ 41 og 42 - oplysningspligt - fejlbehandling -  

 tilbagebetaling Nævnet tiltrådte kommunens afgørelse om  

 tilbagebetaling af for meget udbetalt pensionstillæg på 13.478  

 kr. for pensionisten selv og for ægtefællen.
 Det var oplyst i ansøgningsskemaet, at pensionisten  

 modtog tjenestemandspension.
 Nævnet fandt, at kommunen havde fejlbehandlet sagen  

 ved ikke at indhente nærmere oplysninger herom, således at  

 tjenestemandspensionen kunne indgå i indtægtsgrundlaget for  

 beregning af folkepension.
Ifølge pensionslovens § 28, jf. § 29,  

 indgår den personlige indkomst i indtægtsgrundlaget.  

 Ansøger burde være bekendt med, at pensionen skulle indgå  

 i indkomstgrundlaget.
Da ansøger modtog pensionsmeddelelse fra  

 kommunen, burde hun have rettet henvendelse til pensionskontoret herom.
5b) §§ 41 og 42 - oplysningspligt - annullation En kommune havde ved tilkendelse af pension i 1988  

 på grund af en regnefejl udbetalt pension med 30/40 i stedet for 19/40.  

 Fejlen blev opdaget i år 2000, og kommunen annullerede sin  

 afgørelse med 1 måneds varsel.
 Nævnet tiltrådte kommunens  

 afgørelse.
 Nævnet fandt, at der var tale om en ikke ubetydelig  

 fejl, og at kommunens afgørelse ville kunne komme til at løbe  

 over en anselig årrække endnu.
 Nævnet fandt dog, at kommunen ikke havde ret til  

 annullation fra 1. april 2000, men at der skulle gives en frist på 6  

 måneder regnet fra den 1. august 2000.
Ankestyrelsen bemærker, at der ikke i nævnets  

 afgørelse er henvist til hjemmelen til at pålægge kommunen  

 en frist på 6 måneder, og Ankestyrelsen finder det tvivlsomt, om  

 der kan gives en så lang frist.
I den forbindelse kan peges på,  

 at der eventuelt kan være grundlag for at anvende pensionslovens  

 § 44 analogt, hvorefter pension kan bevares i indtil 3 måneder  

 efter det tidspunkt, fra hvilket frakendelse efter stk. 1 kan ske.
5c) §§ 41 og 42 - Frist for dokumentation for varmeudgifter Nævnet fandt, at kommunen var berettiget til at  

 afkræve dokumentation for varmeudgifter, men at der ikke var hjemmel  

 til at fastsætte en frist for ophør af varmetillæg, der  

 var kortere, end den i loven fastsatte frist på 3 måneder, jf  

 § 41, stk. 2.
 Efter at oplysningerne var indsendt den 13. 9. skulle  

 pensionsbetalingen genoptages fra 1. 10, jf. § 41, stk. 2, 3. pkt.
5d) I 41 og 42 - Tilbagebetaling - fængselsophold og undvigelse  

 fra fængslet Pensionisten var indsat til afsoning fra 16. 1. 1999 til  

 25. 2. 1999. Han undveg imidlertid 6. 2. 1999, genoptog afsoningen 8. 3. 1999  

 og blev løsladt 26. 3. 1999.
Nævnet bemærkede, at i forhold til inddragelse  

 af pensionen kan perioden, hvor han var undveget, sidestilles med, at han var  

 indsat.
Det er derfor korrekt, at pensionen blev inddraget fra 1. 3. 1999  

 frem til løsladelsen, jf bekendtgørelsens § 50 og lovens  

 § 46, stk. 1.
 Nævnet fandt endvidere ikke grundlag for at  

 pålægge kommunen at udbetale et beløb til afdrag på  

 bl.a. tv samt sagsomkostninger til politi.
 Da kommunen ikke havde modtaget meddelelse om undvigelsen,  

 fandt nævnet, at kommunen ikke havde mulighed for at standse  

 udbetalingen for marts.
 Nævnet fandt, at ansøger burde have indset,  

 at han ikke havde ret til udbetalingen, og der var derfor  

 tilbagebetalingspligt efter lovens § 42.
6. Pensionslovens § 43 - Modregning 2 nævn har indsendt afgørelser om  

 modregning:
6a) § 43 - Modregning i overskydende skat Nævnet ophævede en modregning i overskydende  

 skat med et beløb af kr. 1.636. Der var indgået en aftale om, at  

 kommunen kunne modregne kr. 500 om måneden.
 Der var lagt vægt på, at kommunen ikke havde  

 godtgjort, at den indgåede betalingsordning var misligholdt.
6b) § 43 - Modregning i fremtidig pension Nævnet fandt ikke grundlag for at ændre  

 kommunens afgørelse om, at ansøger kunne afdrage gælden  

 med 600 kr. pr. måned.
 Nævnet lagde vægt på, at modregningen  

 var foretaget efter en konkret vurdering af de økonomiske forhold, og  

 at der ikke var fremkommet oplysninger, hvorefter det måtte antages, at  

 pensionisten ikke havde tilstrækkelige midler til sit underhold og  

 betaling af nødvendige faste udgifter.
 Nævnet har herefter taget i betragtning, at der ikke  

 er oplyst forhold, hvorefter det må anses for påkrævet, at  

 han har bil.
6. § 49, stk. 2 - Pensionstillæg som  

 enlig 6a) § 49, stk. 2 - endelig visitation - plejehjem Nævnet var enig med kommunen i, at  

 ægtefællerne tidligst ville have ret til pensionstillæg som  

 enlige fra det tidspunkt, hvor der var truffet endelig beslutning om ophold  

 på plejehjem.
Samlivet kunne ikke anses for ophævet allerede  

 under mandens gæsteophold på plejehjem forud for den endelige  

 beslutning om visitation 6b) § 49, stk. 2 - forsorgshjem Nævnet fandt, at ansøger havde ret til social  

 pension som enlig under ophold på forsorgshjem.
 Ansøger og hans kæreste kunne ikke anses at  

 leve i samlivsforhold, da de ikke havde fælles bolig eller fælles  

 husførelse under opholdet på forsorgshjemmet.
 Nævnet var opmærksom på, at ophold  

 på forsorgshjem er en midlertidig boform, og at der ikke forelå  

 oplysninger om, at pensionisten og kæresten ikke havde til hensigt at  

 genoptage samlivet efter at opholdet på forsorgshjemmet var  

 afsluttet.
