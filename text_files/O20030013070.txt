Resumé  



  

 En konstabel klagede over at han var blevet sendt hjem (repatrieret) fra  

 tjeneste i udlandet.  

  

 Ombudsmanden udtalte at han var enig med Forsvarskommandoen og  

 Forsvarsministeriet  

 i at det var kritisabelt at procedureforskrifterne for repatriering ikke var  

 fulgt i sagen.
Beslutningen om repatriering var truffet af en person som ikke  

 havde kompetence til det, og afgørelsen burde have været drøftet med  

 vagthavende  

 stabslæge i Danmark inden den blev ført ud i livet.
Der var imidlertid ikke  

 grundlag for at mene at disse fejl havde haft betydning for sagens udfald.  

  

 Beslutningen om repatriering var begrundet i individuelle og til dels  

 bebrejdelsesværdige forhold hos konstablen, og repatrieringen havde negativ  

 indflydelse på hans fremtidige muligheder for ansættelse i forsvaret.
Under  

 disse omstændigheder måtte beslutningen anses for en afgørelse i  

 forvaltningslovens forstand, og der burde have været foretaget partshøring  

 efter forvaltningslovens § 19, og selv om repatrieringen ikke var en  

 disciplinær foranstaltning, burde reglen om den udvidede ulovbestemte  

 partshøringspligt  

 i hvert fald efter god forvaltningsskik have fundet anvendelse i sagen.  

  

 Det havde endvidere været rigtigst om afgørelsen var blevet meddelt  

 skriftligt  

 eller meget hurtigt var blevet bekræftet skriftligt over for konstablen.  

 (J.nr.  

 2001-3411-819).
Repatriering af konstabel  

  

 Kompetence.
Afgørelsesbegrebet.
Partshøring.
Skriftlighed Det fremgik af sagen at A ved  

 kontrakt af 6. december 1999 blev ansat som konstabel ved et regiment fra den  

 1. december 1999 til den 31. august 2000. Tjenestestedet var indtil videre en  

 dansk spejdereskadron som indgik i en militær enhed der var en del af en  

 styrke  

 i Y-land.
 A blev udsendt til Y-land som  

 skytte i begyndelsen af februar 2000.
 I brev af 27. april 2000 fra  

 den danske feltpræst ved den militære enhed til chefen for enheden, chefen  

 for  

 eskadronen, en psykolog ved Forsvarets Center for Lederskab (FCL/PSA) og en  

 socialrådgiver ved Forsvarets Oplysnings- og Velfærdstjeneste (FOV) blev  

 bl.a.  

 anført følgende:
 Vedr. ks (A) cpr. ( ), ( ),  

 (Y)-land i forbindelse med eventuel repatriering.
 Det er mit indtryk, at ks.  

 (A) er en dygtig soldat, som har løst de opgaver, der har været lagt på ham.  

 Han er i gang med en akademisk uddannelse, han studerer ( ), og han oplyser,  

 at han har været glad for sine år i det danske forsvar. (A) har hjemme en  

 kæreste,  

 de agter at indgå ægteskab, når (A) når end of tour. (A) oplyser, at han ikke  

 har problemer med sin kæreste. (A) oplyser endvidere, at han glædede sig til  

 at skulle til (Y)- land, for her er nogle vigtige opgaver, der skal løses.
Jeg har haft en række  

 samtaler med (A), hvor han har gjort opmærksom på, at han er begyndt at få  

 vanskeligheder ved at få en daglig tilværelse til at fungere hernede. (A) er  

 begyndt  

 at tale om, at vold kunne løse hans problemer. (A) har mistet sin glæde ved  

 de  

 opgaver, der skal løses hernede.
Det medfører humørsvingninger og træthed.
Og  

 dermed også vanskeligheder ved at overskue de daglige opgaver.
Og det er  

 blevet vanskeligt for ham at se, at opgaverne er vigtige.
 (A) giver udtryk for, at han  

 vil hjem, han vil blot væk herfra, (A) siger, at [han] er ved at være  

 desperat.  

 (A) oplyser, at han føler sig presset af sin daglige ledelse, og (A) kan ikke  

 overskue sin situation.
Når jeg taler med (A), er han  

 rolig, men (A) er ikke afslappet, der er efter min vurdering tale om, at (A)  

 risikerer at psykisk blive ustabil.
Det er ikke min vurdering, at (A) endnu  

 er  

 ustabil, men der foreligger sandsynligvis en alvorlig risiko for, at han kan  

 komme i psykisk ubalance, med de risici det medfører for hans sociale og  

 menneskelige velfærd.
 Jeg vurderer på den baggrund,  

 at (A) har brug for at blive sendt hjem til Danmark, og det er min  

 anbefaling,  

 at han kontakter cand. psyk. ( ) og socialrådgiver ( ) straks efter  

 hjemsendelsen.
 Det er derfor min indstilling  

 overfor FOV og PSA, at der arrangeres et møde med (A) efter hjemkomsten, hvor  

 der tages stilling til videre fornøden bistand.
Denne skrivelse fremsendes  

 med (A)s viden og godkendelse. Brevet var påtegnet As  

 underskrift ved siden af feltpræstens.
 Om eftermiddagen den 27.  

 april 2000 meddelte chefen for eskadronen A at A ville blive repatrieret den  

 følgende dag.
 Ligeledes den 27. april 2000  

 anførte overlæge ( ) bl.a. følgende i et journalnotat vedrørende A:
 Pt. har flere gange snakket  

 med FP i en periode over nogle måneder da PT har følt sig tiltagende presset,  

 han føler sig i et modsætningsforhold til sin foresatte.
Det er efterhånden blevet et  

 stort problem for pt.
Han oplyser at når de situationer opstår hvor han føler  

 sig i et modsætningsforhold til KMP kan han efterhånden være bange for at han  

 ikke [kan] beherske sig.
Pt havde set meget frem til udsendelsen, men nu  

 føler  

 han at der overhovedet ikke er nogen glæde ved noget som helst.
 Han har overvejet muligheden  

 for at blive repatrieret, men til hans overraskelse har han i dag fået at  

 vide  

 af hans foresatte at han vil blive repatrieret i morgen tidlig.
Pt er noget frustreret over  

 denne pludselige udvikling, men er trods alt tilfreds med konklusionen   

 han  

 ville jo under alle omstændigheder som sagerne stod selv gerne hjem.
Ved  

 samtalen med patienten har man ikke på noget tidspunkt indtryk af noget  

 psykisk  

 abnormt hos patienten.
Han gør på en god måde rede for forløbet og er på  

 intet  

 tidspunkt mere følelsesladet end forventeligt i forhold til  

 situationen. I telefax af 27. april 2000  

 til As regiment meddelte chefen for eskadronen at A var repatrieret den  

 28.  

 april 2000 på grund af manglende social tilpasning og med anbefaling af  

 kampgruppens præst.
Det fremgik desuden at A ved ankomst til Danmark skulle  

 under psykologbehandling, og at denne behandling var iværksat ved præstens  

 foranstaltning.
 I et brev af 27. april 2000  

 til chefen for den militære enhed skrev chefen for eskadronen bl.a. følgende:
 1. (Eskadronen) repatrierer  

 den 28 APR KS (A) ( ).
 Som grund skal ESK anføre:
 At KS har en yderst negativ  

 indflydelse på sin deling, og tjenesten i al almindelighed.
 At KS var af den  

 overbevisning, at han skulle have fri til at skrive sit speciale, og bl.a. en  

 gang har overtalt sin GF til, at han kunne blive hjemme fra OP.
 At KS gennem 14 dage har haft  

 kontakt til præsten.
 At præsten anbefaler en  

 repatriering, idet præsten fortæller, at KS er negativ indstillet overfor  

 alt,  

 og at han er syg i sjælen.
At KS ved hjemsendelse skal i  

 psykologbehandling. I en personelbedømmelse af  

 27. april 2000 udarbejdet af chefen for eskadronen i anledning af  

 repatrieringen  

 anførtes bl.a. følgende:
KS er den 28 APR 2000  

 repatrieret fra (eskadronen). KS var indledningsvis særdeles interesseret i  

 tjenesten, men allerede efter en måned blev han negativ og indesluttet.
KS  

 havde en dårlig indflydelse på den daglige tjeneste i sin deling, og brugte  

 sin  

 energi på at beklage sig over alting.
KS var af den opfattelse, at han skulle  

 bruge tiden i (Y)-land til at færdiggøre sit speciale, og forsøgte flere  

 gange  

 at unddrage sig tjenesten.
Allerede efter 3 uger ville KS på R&R [rest  

 and  

 recreation, dvs. frihed af ca. 60 timers varighed uden for det egentlige  

 missionsområde; min bemærkning], og han ville have sin leave flyttet.
KS  

 opsøgte præsten flere gange.
Præsten har anbefalet en repatriering, og KS  

 skal  

 ved ankomst til Danmark under psykologbehandling.
KS er ikke egnet til  

 international tjeneste, ligesom KS ikke er egnet til tjeneste i forsvaret,  

 herunder hjemmeværnet. Det fremgik endvidere at  

 chefen vurderede As tjeneste som værende under norm for så  

 vidt angik  

 energi, samarbejde, ansvarsfølelse, modstandskraft, fysisk udholdenhed,  

 lederduelighed og helbredstilstand.
 I brev af 28. maj 2000 til  

 chefen for den militære enhed skrev chefen for eskadronen bl.a. følgende:
Undertegnede tilkalder KS  

 den 27 APR 00 kl. 1430, og fortæller ham, at han på baggrund af præstens  

 rapport bliver repatrieret den 28 APR 00. Samtidig får han at vide, at hans  

 gevær bliver inddraget med øjeblikkelig virkning.
KS er særdeles fjern i  

 blikket, og siger ikke et eneste ord.
Bemærkninger til bilag 2.  

  

[præstens socialrapport om KS; min bemærkning]  Tilsyneladende har KS været  

 så langt ude, at han også har truet med at affyre skud for at blive sendt  

 hjem. I brev af 19. juni 2000  

 klagede A til regimentet over personelbedømmelsen.
 I brev af 26. juni 2000 til  

 regimentet udtalte chefen for eskadronen bl.a. følgende:
 1.  

 Under henvisning til ref. skal følgende bemærkes:
 Repatrieringssamtale (27  

 APR), KS bliver meddelt årsagen til repatrieringen.
At præsten til undertegnede  

 og til DF udtalte det anbefales at KS repatrieres, idet KS er negativt  

 indstillet overfor ledelse og sågar sine egne kammerater.
KS er syg i sindet,  

 og skal ved ankomst til Danmark i psykologbehandling.
 Jf. præstens samtale med  

 undertegnede og DF, var KS så desperat, at KS var villig til at affyre skud  

 for  

 at komme hjem.
KS kender selv årsagen til  

 repatrieringen, idet KS har underskrevet præstens papirer. Som bilag til brevet var  

 vedlagt en udtalelse af 26. juni 2000 fra As delingsfører.
Heri er  

 bl.a. anført  

 følgende:
 Fra marts og frem til midten  

 af april henvender soldaten sig flere gange til mig, om at GRP kører for  

 meget  

 og at arbejdspresset er for hårdt.
Jeg spørger ham om hvad han  

 havde forventet.
Han forklarer, at han havde regnet med at han fik tid til at  

 kunne færdiggøre sit speciale.
Jeg forklarer ham herefter,  

 at han ikke er hernede som studerende på Københavns universitet, men som  

 ( )-soldat.
Og at jeg godt kan høre hvad han siger, men at der ikke bliver  

 ændret på det.
I ovenstående periode bliver  

 soldaten mere og mere negativ overfor tjenesten.
Jeg fornemmer at han virker  

 som den styrende kraft i GRP.
Han har desuden en uheldig indflydelse på  

 personer udenfor DEL.
 I ugerne 16 og 17 virker jeg  

 som fungerende NK/ESK.
 Soldaten henvender sig til  

 mig først i uge 16 og siger at han bliver nødt til at få fri fra PTR i  

 fremtiden,  

 idet han skal aflevere sit speciale midt i maj.
Jeg gør ham igen opmærksom på  

 at dette ikke kan lade sig gøre idet han er soldat og ikke  

 universitetsstuderende.  

 Han bliver meget sur over dette  at dømme efter hans ansigtsudtryk.
Han  

 siger til mig, at såfremt jeg ikke kan give ham fri til det må han jo tale  

 med  

 præsten, og blive sendt hjem for at færdiggøre sit speciale.
 I løbet af uge 16 henvender  

 han sig flere gange til feltpræsten.
Dette munder ud i, at  

 feltpræsten henvender sig ved ESK i uge 17 og fortæller om sine oplevelser  

 med  

 soldaten.
Dette er beskrevet i socialrapport om pågældende.
 Præsten siger, som afslutning  

 på samtalen mellem EC og undertegnede, at soldaten er syg i  

 sindet og skal  

 fjernes fra ENH idet han har dårlig indflydelse på ENH samt at han har truet  

 med vold mod folk i ESK.
 Dette resulterer i, at  

 soldaten bliver repatrieret.
Samme aften henvender  

 soldaten sig til mig.
Idet der er nogle ting han gerne vil slå fast inden han  

 rejser hjem.
Først og fremmest siger han,  

 at hans strategi havde slået fejl.
Hvad hans strategi har været  

 er jeg ikke  

 vidende om. Regimentet afviste i brev af  

 10. juli 2000 at imødekomme As klage.
A klagede herefter den 1.  

 august 2000 til Hærens Operative Kommando over personelbedømmelsen og  

 repatrieringen.
A skrev at han var uforstående over for repatrieringen idet  

 der på intet tidspunkt var blevet klaget over hans arbejde under tjenesten  

 ved  

 eskadronen.
 I brev af 6. september 2000  

 til Hærens Operative Kommando udtalte regimentet bl.a. at OB ( )  

 (chefen for  

 den militære enhed) udtaler Siden repatrieringen har der hersket en god  

 ånd  

 og tone i delingen.
 A bad om aktindsigt hvilket  

 blev imødekommet med Hærens Operative Kommandos brev af 20. september  

 2000. A  

 fik en frist til fremsættelse  

 af eventuelle bemærkninger til det modtagne materiale til medio oktober 2000.
Regimentet oplyste i brev af  

 25. september 2000 til Hærens Operative Kommando at repatrieringen var  

 besluttet af chefen for eskadronen.
Endvidere oplystes bl.a. følgende:
2. Foranstaltningerne efter  

 repatrieringen har været følgende.
Konstabelen stillede 15 MAJ ved ( ), hvor  

 KS  

 bl.a. udtalte at psykologen sagde, at han ikke fejlede noget.  

 Regimentet  

 var dog af den overbevisning, at KS situation endnu var uafklaret.
Det blev  

 besluttet,  

 at KS skulle forblive i løn, indtil han som planlagt skulle hjemsendes den 31  

 AUG 2000. Regimentet får desværre ikke en tilbagemelding fra FCL/PSA, idet de  

 som bekendt har tavshedspligt, om hvorvidt der var tale om manglende social  

 tilpasning eller psykologiske årsager, som var den virkelige grund til  

 repatrieringen.
3. Uanset om der i dette  

 tilfælde her, er tale om manglende social tilpasning, eller psykologiske  

 årsager,  

 vil det selvfølgelig få konsekvens for den pågældendes  

 personelbedømmelse. Hærens Operative Kommando  

 meddelte A i brev af 2. november 2000 sin afgørelse i sagen.
I brevet  

 anførtes  

 bl.a. følgende:
4.  

 Vedr. repatrieringen af Dem er det HOK vurdering at den er  

 korrekt, henset til den udfærdigede bedømmelse og det anvendte grundlag, som  

 er  

 manglende tilpasning.
HOK har bemærket sig, at en korrekt  

 sagsbehandling  

 forud for repatrieringen ikke har fundet sted, idet Deres delingsfører ikke  

 havde beføjelse til at repatriere Dem, men alene kunne indstille herom til  

 sine  

 foresatte.
Indstillingen forelægges CH/A ved (den militære enhed), der på  

 baggrund heraf forelægger sagen for ældste danske officer (ÆDO), der træffer  

 den endelige beslutning om repatriering.
 5.  

 Ved ref. d. har HOK under henvisning til ref. c. tilsendt Dem alle  

 de i sagen tilgængelige papirer til aktindsigt.
 Deres bemærkninger hertil  

 skulle være HOK i hænde senest medio oktober 2000. Ved fristens udløb har HOK  

 ikke modtaget bemærkninger.
6. HOK har efter en nøjere  

 gennemgang af sagen konstateret uregelmæssigheder i forbindelse med den  

 udarbejdede personelbedømmelse og foretagne repatriering.
Det er dog HOK  

 vurdering under iagttagelse af ovennævnte og under hensyntagen til de  

 tilgåede  

 dokumentationer i sagen, at (tjenestestedet) på trods af uregelmæssigheder  

 har  

 handlet korrekt ved at repatriere Dem.
Endelig skal HOK gøre opmærksom på, at  

 det er de udsendte chefer, der suverænt afgør om det personel de har under  

 kommando lever op til den holdning og loyalitet, som er en højt prioriteret  

 forudsætning under fredsbevarende udsendelser. A klagede i brev af 16.  

 november 2000 til Forsvarskommandoen.
Hærens Operative Kommando  

 afgav i brev af 4. december 2000 en udtalelse til Forsvarskommandoen.
Heri  

 blev bl.a. følgende anført:
  Kompagnichefen (KC) har i  

 sin redegørelse anvendt udtrykket syg i sindet hvilket HOK anser  

 for meget  

 uheldigt, idet KC ikke anses for at have fornøden uddannelse til at foretage  

 en  

 sådan vurdering.
 Sagen kan på flere måder  

 betegnes som uheldig, idet repatrieringen ikke er foretaget efter  

 gængse  

 procedurer.
KS-R er repatrieret bl.a. på baggrund af feltpræstens udtalelser.  

 Sagen burde have været forelagt en læge til udtalelse.
Endelig er  

 repatrieringen beordret af KC, sagen burde have været forelagt (chefen for  

 den  

 militære enhed), der på baggrund af sagen foretager indstilling til ÆDO, som  

 træffer den endelige beslutning og beordrer repatrieringen.
  KS-R har fået fuld  

 aktindsigt i samtlige registrerede papirer, der indgår i sagen.
 4. Det er HOK vurdering, at  

 baggrunden for KC beslutning, manglende tilpasning, er en korrekt  

 begrundelse  

 for repatrieringen.
5.  

 HOK bemærkninger til ikke at give klageren medhold i klagen skal  

 ses ud fra redegørelserne, hvoraf det vurderes, at på trods af de begåede  

 uregelmæssigheder er principperne for en sådan repatriering fulgt.
Endvidere  

 vurderes det, at repatrieringen er tjenstlig korrekt og begrundet.
Endelig  

 skal  

 HOK i den forbindelse bemærke, at regimentet  

  

 ikke  

  

 har sendt KS-R til psykolog efter dennes hjemkomst.
KS-R har  

 rådighedspligt med (regimentet) til ultimo januar  

 2003. I brev af 19. december 2000  

 meddelte Forsvarskommandoen A at den i hovedsagen var enig i Hærens Operative  

 Kommandos afgørelse af 2. november 2000. På trods af ukorrekthederne i  

 sagsbehandlingen  

 var det Forsvarskommandoens vurdering at afgørelsen om repatriering i den  

 konkrete situation var rigtig idet As senere tjenesteforløb ved  

 eskadronen  

 var præget af manglende tilpasning til de holdnings- og loyalitetskrav som er  

 særligt højt prioriteret under fredsbevarende udsendelser.
Forsvarskommandoen  

 lagde særlig vægt på det notat af 27. april 2000 som feltpræsten udarbejdede  

 om  

 As situation, og som med As vidende og underskrift blev fordelt  

 til fire  

 berørte myndighedspersoner.
Forsvarskommandoen beklagede meget at afgørelsen  

 om repatriering ikke blev forelagt og godkendt af de chefer mfl. der burde  

 have  

 været inddraget heri.
Som sagen var belyst, var det dog Forsvarskommandoens  

 vurdering at afgørelsen alligevel ville have haft samme udfald.
I brev af 18. januar 2001  

 klagede A til Forsvarsministeriet.
A anførte bl.a. følgende:
(Chefen for eskadronen) MJ  

 ( ) meddelte undertegnede dette 27. april 2000 under en meget kort samtale,  

 hvor jeg ikke havde mulighed for at gøre indsigelse og ikke blev fortalt  

 årsagen til repatrieringen.
Efterfølgende er jeg gjort bekendt med den vægt  

 som  

 tillægges en skrivelse af feltpræst ( ), samt den omstændighed at jeg har  

 underskrevet denne skrivelse, ref. c.
Feltpræsten var af undertegnede blevet  

 kontaktet tidligere i forløbet og den udarbejdede skrivelse tog efter min og  

 feltpræstens opfattelse sigte på at give en kortere velfærdsorlov til mig og  

 ikke permanent hjemsendelse.
Min underskrift på skrivelsen var alene for at  

 tilkendegive, at jeg havde set og gennemlæst den.
Jeg har således på intet  

 tidspunkt accepteret hele feltpræstens vurdering af min psykiske tilstand.
Foranlediget af  

 begivenhederne opsøgte jeg ved hjemkomsten til Danmark den 10. maj 2000  

 Institut  

 for Militærpsykologi på Svanemølle kaserne, hvorfra der er vedlagt  

 journalmateriale,  

 som  

  

 ikke  

  

 kan understøtte ovennævnte  

 vurderinger, ref. c. A klagede desuden over at  

 såvel Hærens Operative Kommando som Forsvarskommandoen havde forsømt at  

 indhente supplerende relevante oplysninger i sagen fra f.eks. feltpræsten,  

 talsmanden i As enhed, militærpsykolog og læge i lejren.
A vedlagde  

 nogle  

 udtalelser som han selv havde indhentet, fra bl.a. feltpræsten og talsmanden.
I brev af 2. marts 2001 afgav  

 Forsvarskommandoen en udtalelse til ministeriet.
Heri er bl.a. anført  

 følgende:
 FKO er efter at have  

 vurderet de af (A) indhentede supplerende udtalelser blevet bestyrket i sin  

 tidligere vurdering af, at (A) i den konkrete situation skulle repatrieres,  

 og  

 at denne afgørelse også var blevet truffet, såfremt sagen var blevet forelagt  

 og godkendt af de chefer m.fl., der rettelig burde have været inddraget heri.
Uanset at FKO har forståelse  

 for, at der under udsendelser er forhold og betingelser, der ikke kan  

 sammenlignes med de hjemlige, og derfor lejlighedsvis nødvendiggør afvigelser  

 fra fastsatte procedurer, finder FKO det meget beklageligt og kritisabelt at  

 (A)s repatriering foregik som beskrevet.
Afgørelsen blev reelt truffet  

 af  

 kompagnichefen og hovedsagelig med baggrund i feltpræstens notat.
 FKO har imidlertid i den  

 efterfølgende vurdering  og uanset at feltpræsten på ingen måde kan  

 eller bør  

 tillægges faglig lægelig eller psykologisk kompetence  lagt stor vægt  

 på beskrivelsen  

 af (A)s situation i feltpræstens notat af 27-04-2000. FKO skal særligt  

 pege  

 på (A)s udtalelser om at vold kunne løse hans problemer,  

 at han vil hjem,  

 han vil blot væk herfra, (A) siger, at han er ved at være desperat samt  

 feltpræstens vurdering af, at der foreligger sandsynligvis en alvorlig  

 risiko  

 for, at han kan komme i psykisk ubalance, med de risici det medfører for hans  

 sociale og menneskelige adfærd.
I FKO samlede vurdering  

 indgik også de udtalelser fra hhv.
MJ ( ) og (A)s delingsfører, der  

 indgår i  

 (regimentet)s ( ) redegørelse til HOK (indgår i bilag 1). Uanset at  

 disse  

 udtalelser selvfølgelig kan betragtes som en form for partsindlæg, er det FKO  

 vurdering, at disse understøtter nødvendigheden af at (A) blev repatrieret.  

 FKO kan ikke undgå at få den opfattelse, at (A) har undervurderet den  

 tjenstlige belastning under udsendelsen, og at han derved ikke har haft de af  

 ham selv forventede muligheder for at færdiggøre sit speciale i forbindelse  

 med hans akademiske uddannelse.
FKO må også pege på, at (A)s   

 også af (A)  

 erkendte  selvpåtagne rolle som uformel talsmand har været yderligere  

 konfliktskabende.
Som tidligere anført er FKO  

 efterfølgende blevet bestyrket i sin vurdering af, at det var nødvendigt at  

 repatriere (A). FKO skal særligt pege på det nu foreliggende journalmateriale  

 udarbejdet af psykolog ( ), hvor (A)s rolle nærmere  

 beskrives.
FKO har ikke  

 specifikke bemærkninger til talsmandens og (A)s gruppeførers udtalelser  

 om  

 (A) og forholdene ved (eskadronen), men skal alene pege på  

 (regimentet)s  

 tilføjelse om at OB ( ) (chefen for den militære enhed) udtaler  

 Siden  

 repatrieringen har der hersket en god ånd og tone i delingen, jf. bilag  

 1.
 Med hensyn til (A)s klage  

 over sagsbehandlingen ved HOK og FKO har FKO følgende bemærkninger.
Ved HOK og FKO indledende  

 behandling af (A)s klage har hverken HOK eller FKO vurderet det  

 nødvendigt at  

 indhente supplerende udtalelser fra de af (A) nævnte personer.
FKO skal  

 påpege, at forsvarets myndigheder i en sag som denne ikke kan indhente  

 udtalelser  

 fra forsvarets psykologer eller feltpræster uden at personens skriftlige  

 accept  

 hertil foreligger.
Såfremt (A) allerede fra klagesagens start havde forventet  

 indhentning af sådanne udtalelser kan det undre FKO, at (A) ikke gav  

 bemyndigelse  

 hertil i sine klageskrivelser til HOK og FKO af henholdsvis 01-10-2000 og  

 16-11-  

 2000. A kommenterede i brev af 28.  

 marts 2001 til ministeriet Forsvarskommandoens udtalelse.
A fastholdt sine  

 klagepunkter og henledte opmærksomheden på overlægens notat af 27. april 2000  

 som A havde indhentet fra regimentet.
A skrev desuden bl.a. at det var usandt  

 at han brugte udstationeringen til at skrive speciale.
Specialet var næsten  

 skrevet færdigt, og A brugte fritiden til at rette stavefejl og læse  

 korrektur.
 I brev af 30. juli 2001  

 tiltrådte ministeriet at det var korrekt at repatriere A i den konkrete  

 situation.  

 Ministeriet anførte bl.a. følgende:
 I Deres tilfælde er det  

 ministeriets opfattelse, at det var korrekt at repatriere Dem af hensyn til  

 Dem selv og af hensyn til behovet for, at udsendte enheder fungerer optimalt,  

 hvilket primært skal ses i lyset af de normalt ikke ubetydelige faremomenter,  

 der er i relation til forsvarets internationale operationer.
Forsvarsministeriet bygger  

 denne vurdering på den kendsgerning, at det af sagen fremgår, at der under  

 Deres udsendelse var betydelige samarbejdsproblemer imellem Dem og Deres  

 foresatte.
Af udtalelsen fra feltpræsten, som De har underskrevet, fremgår  

 det  

 bl.a., at De havde vanskeligt ved at få Deres daglige tilværelse til at  

 fungere, at De var begyndt at tale om, at vold kunne løse Deres problemer, at  

 De ville hjem, og at De var ved at være desperat.
Det er efter  

 Forsvarsministeriets  

 vurdering i denne sammenhæng ikke nødvendigvis afgørende, hvorvidt Deres  

 underskrift skal opfattes som en accept af udtalelsens konklusioner.
Det er  

 korrekt, når De anfører, at feltpræsten ikke har nogen formel lægelig eller  

 psykologisk kompetence.
Det er imidlertid Forsvarsministeriets vurdering, at  

 Deres foresatte ikke kunne undlade at reagere på en udtalelse af en sådan  

 karakter uanset feltpræstens manglende formelle baggrund.
Af det foreliggende  

 journalnotat fra læge ( ) fra den 27/4 2001 [rettelig 2000; min bemærkning]  

 fremgår det, som De korrekt anfører, at lægen ikke under Deres samtale har  

 konstateret noget psykisk abnormt ved Dem.
Af samme journalnotat fremgår det  

 imidlertid også, at De følte Dem tiltagende presset, at De havde et  

 modsætningsforhold til Deres foresatte, der efterhånden var blevet et stort  

 problem for Dem, og at De var bange for, at De ikke kunne beherske Dem i  

 relation til dette modsætningsforhold.
Det er derfor ministeriets vurdering,  

 at journalnotatet understøtter den kendsgerning, at det var korrekt at  

 hjemsende Dem.
Det fremgår af  

 Forsvarskommandoens udtalelse i sagen, at Forsvarskommandoen finder det  

 beklageligt  

 og kritisabelt, at Deres repatriering ikke fulgte de normale regler i  

 forbindelse med repatrieringer.
Forsvarsministeriet kan tilslutte sig dette  

 og  

 har bedt Forsvarskommandoen om at tilsikre, at lignende situationer ikke  

 opstår i fremtiden.
Dette ændrer dog ikke ved, at Forsvarsministeriet finder,  

 at beslutningen var korrekt.
Forsvarsministeriet har i denne sammenhæng  

 noteret sig, at (regimentet) valgte at lade Dem være arbejdsfri efter  

 repatrieringen og indtil den oprindelig planlagte hjemsendelsesdato, ligesom  

 De fortsat har en rådighedskontrakt ved (regimentet). Det er således  

 Forsvarsministeriets opfattelse, at De efter Deres repatriering har fået en  

 meget imødekommende behandling fra Deres regiment.
Endelig finder Forsvarsministeriet  

 ikke grundlag for at kritisere Hærens Operative Kommando og  

 Forsvarskommandoens  

 behandling af Deres klagesag. Herefter klagede A den 15.  

 oktober 2001 til mig over ministeriets afgørelse.
A klagede desuden over at  

 ministeriets sagsbehandling havde været unødvendig langsom, og over at  

 ministeriet  

 ikke havde vejledt ham om klagemuligheder.
Jeg bad myndighederne om en  

 udtalelse vedrørende klagen over repatrieringen.
Jeg bad særligt om at  

 myndighederne udtalte sig om hvorvidt afgørelsen om repatriering måtte anses  

 for en afgørelse i forvaltningslovens forstand, og i bekræftende fald  

 hvorvidt  

 partshøringsreglerne, herunder den ulovbestemte regel om udvidet  

 partshøringspligt,  

 måtte anses for overholdt.
Endvidere bad jeg om oplysninger om den normale  

 procedure  

 ved repatrieringer, herunder hvilken myndighed der er kompetent til at træffe  

 afgørelse herom.
Jeg bad myndighederne udtale sig om hvilke konsekvenser en  

 kompetencemangel burde have, og jeg bad om oplysning om hvorvidt  

 repatrieringen  

 havde haft negative økonomiske konsekvenser for A.
Regimentet havde ikke  

 yderligere bemærkninger til sagen.
Hærens Operative Kommando udtalte i brev  

 af  

 1. marts 2002 bl.a. følgende:
 KS blev repatrieret fra (den  

 militære enhed) den 28. april 2001 [rettelig 2000; min bemærkning].  

 Baggrunden  

 for repatrieringen var, at hans tjeneste var vurderet ikke  

 tilfredsstillende.  

 På grundlag af manglende energi, samarbejdsvanskeligheder, manglende  

 ansvarsfølelse, manglende modstandskraft og manglende fysisk udholdenhed blev  

 KS repatrieret med en samlende begrundelse  

 tilpasningsvanskeligheder.
Der er konstateret nogle  

 proceduremæssige fejl i håndteringen af sagen, idet det var kompagnichefen og  

 ikke (chefen for den militære enhed), der traf afgørelse om repatrieringen,  

 endvidere burde KS have været henvist til en læge ved (enheden) med henblik  

 på  

 en vurdering af de påpegede forhold.
Det er på trods heraf HOK vurdering, at  

 disse forhold ikke ville have haft væsentlig indflydelse på den endelige  

 afgørelse om repatriering. Det blev endvidere anført at  

 A efter repatrieringen ikke havde modtaget udetillæg, i alt 19.218,73 kr.
Forsvarskommandoen redegjorde  

 i brev af 7. marts 2002 for gældende procedurer og udtalte at ingen af de  

 nævnte procedurer var fulgt.
Selve afgørelsen blev truffet af (A)s  

 kompagnichef, og repatrieringen  der efter Forsvarskommandoens  

 opfattelse også  

 havde helbredsmæssige aspekter  burde inden iværksættelsen have været  

 drøftet  

 med vagthavende stabslæge i Danmark.
Endvidere var hverken Hærens Operative  

 Kommando eller (regimentet) blevet underrettet om repatrieringen.
 Forsvarsministeriet henholdt  

 sig i brev af 28. oktober 2002 til sin afgørelse og udtalte supplerende bl.a.  

 følgende:
Som følge af forholdene i  

 missionsområdet havde (A) og det øvrige personel i (eskadronen) umiddelbar  

 adgang til og rådighed over våben og skarp ammunition.
Derfor finder  

 Forsvarsministeriet det helt korrekt, at (A)s foresatte straks griber  

 ind af  

 hensyn til (A)s egen og andres sikkerhed, da de bliver bekendt med  

 (A)s  

 udtalelser om, at vold kunne løse hans problemer og at han var ved at være  

 desperat.
 Forsvarsministeriet finder  

 det ikke afgørende, hvorvidt (A)s underskrift skal opfattes som en  

 accept af  

 konklusionerne i feltpræst ( )s skrivelse af 27/4 2000.  

 Forsvarsministeriet  

 finder imidlertid, at underskriften må tages som et udtryk for, at (A) er  

 enig  

 i, at feltpræsten har gengivet (A)s egne udtalelser korrekt i  

 skrivelsen. (A)  

 har ikke efterfølgende benægtet at have fremsat de pågældende udtalelser.  

 Endvidere var (A) vidende om og indforstået med, at brevet med de pågældende  

 gengivelser af hans egne udtalelser og feltpræstens vurderinger blev  

 videresendt  

 til de ovennævnte 4 personer i forsvaret, herunder to af hans foresatte i  

 (enheden).
At (A) og feltpræsten har  

 haft et andet formål med at fremsende skrivelsen af 27/4 2000 til de 4  

 personer end (A)s repatriering, bevirker ikke, at repatrieringen er en  

 forkert  

 beslutning.
Feltpræstens skrivelse må efter Forsvarsministeriets opfattelse  

 bedømmes efter sit indhold.
 Forsvarsministeriet finder på  

 ovennævnte baggrund ikke, at der er anledning til, at repatrieringen skulle  

 fremstå som uforståelig, grundløs eller uberettiget for (A).
Beslutningen om repatriering  

 af (A) blev truffet af chefen for (eskadronen), major ( ). Major ( ) havde  

 som  

 chef for (eskadronen) ikke kompetence til at repatriere (A), men kunne alene  

 indstille  

 om repatriering.
Indstillingen skulle forelægges for Chefen for det danske  

 kontingent, der indgår i (styrken) ( ), der skulle træffe den endelige  

 beslutning  

 og beordre repatrieringen. (Den omtalte chef) var på det pågældende tidspunkt  

 oberst ( ), der ud over at være chef for det danske kontingent tillige var  

 chef  

 for (den militære enhed).
Efter Forsvarsministeriets  

 opfattelse er det en fejl, at beslutningen om (A)s repatriering ikke  

 forud for  

 repatrieringen blev forelagt for og godkendt af (chefen for den militære  

 enhed),  

 oberst ( ). Det er imidlertid Forsvarsministeriets opfattelse, at  

 beslutningen  

 alligevel ville have haft samme indhold.
Forsvarsministeriet finder derfor,  

 at  

 beslutningen er gyldig uanset denne kompetencemangel.
 Forsvarsministeriet skal i  

 denne forbindelse henlede opmærksomheden på, at chefen for (eskadronen),  

 major ( ), i skrivelse af 27/4 2000 til (chefen for den militære enhed),  

 oberst  

 ( ), meddelte, at han den 28/4 2000 repatrierer (A) på baggrund af bl.a.  

 feltpræstens anbefaling, og at (A) ved hjemsendelse skal i  

 psykologbehandling.  

 Det skal endvidere bemærkes, at oberst ( ) var en af adressaterne til  

 feltpræst ( )s brev af 27/4 2000. Oberst ( ), som havde kompetencen til  

 at beslutte  

 repatrieringen, var således blevet orienteret om beslutningen og grundlaget  

 herfor.
Det skal endvidere bemærkes,  

 at beslutningen om repatriering efterfølgende  på grund af (A)s  

 klage  er  

 blevet behandlet og vurderet af Hærens Operative Kommando, Forsvarskommandoen  

 og Forsvarsministeriet, der som overordnede myndigheder har kompetence til at  

 tage stilling til spørgsmål om repatriering.
Efter Forsvarsministeriets  

 opfattelse  

 er den oprindelige kompetencemangel således blevet afhjulpet ved de  

 overordnede  

 myndigheders behandling af sagen, hvorfor den oprindelige kompetencemangel  

 ikke  

 kan tillægges betydning for repatrieringens gyldighed.
 Forsvarsministeriet finder tillige,  

 at repatrieringen, der også havde helbredsmæssige aspekter, burde have været  

 drøftet med vagthavende stabslæge i Danmark inden iværksættelsen.  

 Forsvarsministeriet  

 finder imidlertid ikke, at undladelsen af dette kan tillægges nogen betydning  

 for beslutningens gyldighed, idet Forsvarsministeriet finder, at beslutningen  

 om repatriering er sagligt korrekt.
Uanset, at det er  

 Forsvarsministeriets opfattelse, at den manglende overholdelse af de  

 ovennævnte retningslinier, ikke kan tillægges betydning for gyldigheden af  

 repatrieringen af (A), har Forsvarsministeriet, som det fremgår af sagen,  

 bedt  

 Forsvarskommandoen om at tilsikre, at der foreligger fyldestgørende  

 retningslinier for repatrieringer i forbindelse med forsvarets internationale  

 operationer, og at relevant personel er bekendt med disse.
De tiltag, som  

 Forsvarskommandoen og andre af forsvarets myndigheder har iværksat i denne  

 anledning er nærmere beskrevet i Forsvarskommandoens skrivelse af 7/3 2002  

 med  

 tilhørende bilag.
Forsvarsministeriet kan tilslutte sig de iværksatte  

 foranstaltninger.
 Økonomiske konsekvenser for (A) af repatrieringen.
(A) anfører, at  

 repatrieringen den 28/4 2000 har haft negative økonomiske konsekvenser for  

 ham.
Folketingets Ombudsmand har anmodet om oplysning om, hvorvidt dette er  

 korrekt.
Forsvarsministeriet kan  

 oplyse, at dette udetillæg ydes med hjemmel i lov om forsvarets personel, jf.  

 lovbekendtgørelse nr. 249 af 5. april 2001, § 11, stk. 2, hvori det er  

 fastsat:  

   

  

 Personel, der forretter tjeneste i udlandet,  

 vil kunne oppebære udetillæg mv. efter regler, der fastsættes af  

 forsvarsministeren.  

  

 Udetillægget sigter mod at kompensere for en række af de merudgifter, som  

 følger af at gøre tjeneste i udlandet i forhold til medarbejderens situation  

 under hjemmetjeneste.
Udetillægget er skattefrit i henhold til  

 skattelovgivningen.  

 Som følge af ordlyden i lov om forsvarets personel og det forhold, at  

 tillægget er skattefrit, kan tillægget ikke udbetales under ophold i Danmark.  

 Tillægget ydes således heller ikke til udsendt personel, når dette opholder  

 sig i Danmark i kortere perioder fx på orlov.
Er beslutningen om repatriering en afgørelse i forvaltningslovens forstand? Uden for afgørelsesbegrebet  

 falder derimod tjenestebefalinger og beslutninger, der er udslag af  

 arbejdsgiverens  

 ledelsesret fx ( ), hvor inden for ansættelsesområdet en ansat skal gøre  

 tjeneste, herunder forflyttelser, der ikke er disciplinært begrundet, ( ) .
Det er på baggrund af det  

 ovennævnte Forsvarsministeriets opfattelse, at beslutningen om at repatriere  

 (A) ikke kan anses for at være en afgørelse i forvaltningslovens forstand.  

 Forsvarsministeriet  

 lægger i den forbindelse vægt på, at (A)s ansættelsesområde i henhold  

 til  

 kontraktens pkt. 6 var Forsvarsministeriet med tilhørende myndigheder og  

 institutioner, og at (A)s tjenestested i henhold til kontraktens pkt. 7  

 indtil  

 videre var fastsat til (eskadronen). Efter repatrieringen den 28/4 2000 var  

 (A) arbejdsfri, men forblev ansat indtil udløbet af kontraktperioden den 31/8  

 2000. (A) fik i denne periode udbetalt den samme løn og tillæg, som han ville  

 have fået under udsendelsen, bortset fra udetillægget i alt kr. 19.218,73.  

 Som  

 det fremgår ovenfor, sigter dette udetillæg mod at kompensere for en række af  

 de merudgifter, som følger af at gøre tjeneste i udlandet i forhold til  

 medarbejderens situation under hjemmetjeneste, og udetillægget kan ikke  

 udbetales under ophold i Danmark.
Under hensyn til udetillæggets karakter  

 finder Forsvarsministeriet ikke, at den manglende udbetaling af dette tillæg  

 efter repatrieringen, kan medføre, at repatrieringen skal betragtes som en  

 afgørelse i forvaltningslovens forstand.
 Som følge af det ovennævnte  

 er det Forsvarsministeriets opfattelse, at der ikke er krav om, at  

 forvaltningslovens  

 partshøringsregler og de ulovbestemte udvidede partshøringsregler skulle  

 iagttages i forbindelse med beslutningen om at repatriere (A).
Uanset dette finder  

 Forsvarsministeriet imidlertid, at det vil være i overensstemmelse med god  

 forvaltningsskik, hvis principperne i reglerne om partshøring anvendes i  

 forbindelse med repatriering i det omfang, situationen gør det muligt.  

 Forsvarsministeriet skal bemærke, at der under udsendelser er forhold og  

 betingelser, der ikke kan sammenlignes med de hjemlige.
Herunder kan nævnes  

 de  

 faremomenter, der ofte vil være i et missionsområde, og den omstændighed at  

 udsendt personel i missionsområdet har umiddelbar rådighed over våben og  

 skarp  

 ammunition.
Dette bevirker, at der ofte vil være behov for hurtigt at kunne  

 træffe og iværksætte beslutninger.
Af major ( )s brev af 28/5  

 2000 til (chefen for enheden), oberst ( ) fremgår, at major ( ) den 27/4 2000  

 kl. 14.30 tilkaldte (A) og fortalte ham, at han på baggrund af præstens  

 rapport ville blive repatrieret den 28/4 2000. Samtidig fik (A) at vide, at  

 hans gevær blev inddraget med øjeblikkelig virkning.
Major ( ) oplyser i  

 brevet, at (A) var særdeles fjern i blikket og ikke sagde et eneste ord.
Af  

 major ( )s brev af 26/6 2000 til (regimentet) fremgår det ligeledes, at  

 (A)  

 ved samtalen den 27/4 2000 blev meddelt årsagen til repatrieringen.
 Så vidt Forsvarsministeriet  

 kan vurdere på grundlag af sagens akter, var beslutningen om repatriering  

 truffet på tidspunktet for major ( ) og (A)s samtale den 27/4 2000. Det  

 kan  

 derfor ikke lægges til grund, at der forud for repatrieringen er foretaget en  

 partshøring. (A) var imidlertid bekendt med feltpræst ( )s skrivelse af  

 27/4  

 2000 og vidende om og indforstået med, at den blev fremsendt til bl.a. major  

 ( ). (A) blev endvidere ved samtalen den 27/4 2000 gjort bekendt med årsagen  

 til sin repatriering.
Forsvarsministeriet finder  

 imidlertid, at det havde været mest korrekt, hvis der forud for beslutningen  

 om  

 repatriering af (A) havde været foretaget en partshøring, hvorunder (A) var  

 blevet forelagt de oplysninger, som ville blive lagt til grund for den  

 påtænkte  

 beslutning om repatriering, og at (A) havde fået mulighed for at kommentere  

 disse oplysninger og fremkomme med eventuelle yderligere bemærkninger.
Under  

 hensyn til sagens karakter, herunder (A)s udtalelser om at vold kunne  

 løse  

 hans problemer, og at han var ved at være desperat, og forholdene i  

 missionsområdet, finder Forsvarsministeriet, at en sådan partshøring kunne  

 have været foretaget mundtligt, og at en høringsfrist, inden for hvilken der  

 kunne fremsættes bemærkninger, måtte have været kort og ikke ansat i dage.  

 Forsvarsministeriet skal i denne forbindelse henvise til de principper, der  

 er  

 udtrykt i forvaltningslovens § 19, stk. 1, nr. 3 [skal være stk. 2, nr. 3;  

 min  

 bemærkning].
 Forsvarsministeriet har  

 meddelt Forsvarskommandoen sit synspunkt og anmodet Forsvarskommandoen om at  

 drage omsorg for, at personel forud for uansøgt repatriering uden for normal  

 rotation bliver forelagt de oplysninger, som vil blive lagt til grund for den  

 påtænkte beslutning om repatriering, og at personellet får mulighed for at  

 kommentere disse oplysninger og fremkomme med eventuelle yderligere  

 bemærkninger.  

 Forsvarsministeriet har meddelt, at en sådan høring efter omstændighederne  

 vil  

 kunne foretages mundtligt, og at en høringsfrist, inden for hvilken der kan  

 fremsættes bemærkninger, efter omstændighederne kan fastsættes kort og ikke i  

 dage.
Forsvarsministeriet lægger  

 til grund, at de bemærkninger, som (A) kunne have anført, såfremt han var  

 blevet partshørt forud for repatrieringen, er indeholdt i de bemærkninger,  

 som (A) har anført i sine klager mv. til Hærens Operative Kommando,  

 Forsvarskommandoen  

 og Forsvarsministeriet.
Som der er redegjort nærmere for i denne skrivelse,  

 er  

 det Forsvarsministeriets opfattelse efter at have foretaget en vurdering af  

 sagen på baggrund af de af (A) fremsatte bemærkninger, at afgørelsen om  

 repatriering er korrekt.
Det er derfor Forsvarsministeriets opfattelse, at  

 der ikke under en partshøring forud for repatrieringen ville være fremkommet  

 oplysninger, som ville have ført til en anden beslutning end  

 repatriering. Om sagsbehandlingen udtalte  

 ministeriet at det var enigt med Hærens Operative Kommando og  

 Forsvarskommandoen i at det ikke havde været nødvendigt at indhente  

 supplerende  

 udtalelser fra de af A nævnte personer.
Ministeriet mente heller ikke at de  

 af  

 A indhentede udtalelser støttede As opfattelse af at det var ubegrundet  

 at  

 repatriere ham.
Ministeriet mente derimod at dokumenterne indeholdt  

 oplysninger  

 der understøttede vurderingen af at det var korrekt at repatriere A.  

 Ministeriet henviste i den forbindelse til overlægens notat af 27. april 2000  

 og til indholdet af feltpræstens brev af 4. januar 2001 til A.
Ministeriet  

 beklagede den lange sagsbehandlingstid.
I brev af 29. november 2002  

 kommenterede A myndighedernes udtalelser.
A understregede at han ikke på  

 noget tidspunkt fremsatte konkrete trusler mod nogen, og at han i det hele  

 taget ikke udviste en adfærd som kunne berettige en mistanke om at han ville  

 optræde voldeligt.
A anførte desuden bl.a. følgende:
Major ( ) og jeg havde et  

 anspændt og konfliktfyldt forhold til hinanden, og derfor var ( )  

 interesseret  

 i at slippe af med mig hurtigst muligt.
Såfremt jeg havde haft mulighed for  

 at  

 forklare mig for en overordnet chef, ville jeg have peget på en række forhold  

 og tjenstlige forsømmelser, og at uoverensstemmelser med mig om dette var den  

 reelle årsag til, at ( ) forfulgte mig og ønskede mig hjemsendt.
 Efter min opfattelse  

 forelagde major ( ) ikke beslutningen om repatriering for rette myndighed,  

 fordi han ville forhindre, at jeg fik lejlighed til at fremsætte mine  

 synspunkter  

 for en overordnet chef.
Jeg er overbevist om, at  

 beslutningen ikke ville have haft samme indhold, såfremt den var blevet  

 truffet  

 af (chefen for den militære enhed). Dels ville jeg have fået lejlighed til at  

 forklare min egen situation og at belyse indholdet i feltpræstens notat, dels  

 ville jeg have fået mulighed for at informere (chefen for enheden) om  

 forholdene  

 i min eskadron.
Såfremt min talsmand var blevet inddraget og var blevet hørt  

 af de rette myndigheder ville han have underbygget mine meninger, hvilket  

 naturligt  

 ville have ført til, at (chefen for enheden) for eksempel kunne have  

 overvejet  

 at forflytte mig til en anden enhed i stedet for at træffe beslutning om at  

 repatriere  

 mig. A anførte endvidere at han ud  

 over udetillægget havde mistet et FN-tillæg på ca. 4.000 kr. om måneden samt  

 påregnelig merarbejdsbetaling og feriepenge af disse ydelser.
A var desuden  

 utilfreds med at ministeriet havde været næsten et år om at afgive en  

 udtalelse  

 til mig.
 Forsvarsministeriet  

 redegjorde i brev af 31. januar 2003 nærmere for opgørelsen og betalingen af  

 de  

 nævnte ydelser.
 A havde ikke yderligere  

 bemærkninger til sagen.
Ombudsmandens udtalelse Indledningsvis bemærker jeg at min udtalelse alene angår  

 repatrieringen.
Deres klage over personelbedømmelsen er behandlet under en  

 anden sag.
1. Beslutningen om repatriering  kompetence og sagsoplysning (bortset  

 fra partshøring) Beslutningen om repatriering blev truffet af kompagnichefen og efterfølgende  

 tiltrådt af de overordnede myndigheder Hærens Operative Kommando,  

 Forsvarskommandoen og Forsvarsministeriet.
Myndighedernes afgørelser bygger  

 på en vurdering af om det var forsvarligt at De fortsat gjorde tjeneste det  

 pågældende sted.
Som ombudsmand har jeg ikke særlige forudsætninger for at  

 bedømme dette på en anden og bedre måde end de myndigheder der beskæftiger  

 sig med sådanne sager i det daglige.
Normalt kan jeg derfor ikke gå ind i en nærmere efterprøvelse af sådanne  

 vurderinger.
Kun hvis der er tale om ganske særlige omstændigheder, kan jeg  

 kritisere myndighedernes afgørelse.  

 Det kan f.eks. være tilfældet hvis der foreligger inkompetence eller sagen er  

 mangelfuldt oplyst.
I Hærens Operative Kommandos  

 bestemmelser for styrker udsendt i fredsstøttende operationer, nr.
HRN  

 910-005, fra december 1997 er det i punkt 228 fastsat at repatriering kan  

 foretages af enhver chef (CH) eller ældste danske repræsentant (ÆDR), jf.  

 vedkommendes instruks/ direktiv.
Repatriering af personel med grad til og med  

 seniorsergent kan foretages umiddelbart, mens chefsergenter og officerer  

 normalt kun kan repatrieres efter accept fra Hærens Operative Kommando  

 (Forsvarskommandoen).  

 Ministeriet har oplyst at denne bestemmelse var gældende på tidspunktet for  

 Deres repatriering.
 Desuden gjaldt Instruks for  

 Chefen for den danske bataljon, der indgår i (styrken) ( ) udsendt ved  

 skrivelse af 12. marts 1999. Af instruksens pkt. 5.b. fremgår følgende:
Repatriering (1) (Chefen for enheden)  

 bemyndiges til at repatriere personel af grader op til og med oversergent.  

 HOK,  

 DLR, og ÆDO ( ) efterrettes snarest.
(2) (Chefen for enheden)  

 indstiller til HOK ved behov for repatriering af personel af grader fra og  

 med  

 seniorsergent og højere. (Den pågældende chef) kan dog repatriere personel af  

 disse grader umiddelbart, såfremt en afgørelse om repatriering vurderes at  

 være uopsættelig.
HOK underrettes straks herom.
(3) Inden iværksættelse af repatriering  

 af helbredsmæssige årsager (sygdom og tilskadekomst) skal (den pågældende  

 chef)  

 (via SITRUM/HOK) rådføre sig med vagthavende stabslæge i Danmark. Hærens Operative Kommando  

 udsendte den 19. juni 2000 en ny instruks Instruks for Chefen for det  

 danske  

 kontingent, der indgår i (styrken) ( ).
Ministeriet har oplyst at denne  

 principielt burde have været udsendt i begyndelsen af januar 2000 hvor der  

 skete en reorganisering af de udsendte danske styrker i (Y)-land.
 Bestemmelserne om repatriering  

 i denne instruks svarer i alt væsentligt til bestemmelserne i instruksen fra  

 1999. Betegnelsen ( ) er i den nyere instruks ændret til ( ).
Repatrieringen blev besluttet  

 af Deres kompagnichef (chef for (eskadronen)) og ikke af chefen for det  

 danske  

 kontingent ( ). Dette var i strid med reglerne.
Endvidere burde  

 repatrieringen,  

 der også havde helbredsmæssige aspekter, have været drøftet med vagthavende  

 stabslæge i Danmark inden iværksættelsen.
Forsvarskommandoen har i sin  

 udtalelse af 2. marts 2001 til ministeriet udtalt at den finder det meget  

 beklageligt og kritisabelt at procedureforskrifterne ikke blev fulgt.  

 Forsvarsministeriet  

 har i brev af 30. juli 2001 til Dem tilsluttet sig dette.
 Jeg er enig i at det er  

 kritisabelt at procedureforskrifterne ikke blev fulgt.
Ministeriet har udtalt at  

 kompetencemanglen ikke kan tillægges betydning for repatrieringens gyldighed.  

 Ministeriet har i den forbindelse henvist til at beslutningen ville have haft  

 samme indhold hvis den var truffet af den kompetente person.
Denne var nemlig  

 orienteret om beslutningen og grundlaget herfor.
Endvidere var beslutningen  

 efterfølgende blevet behandlet og vurderet af Hærens Operative Kommando,  

 Forsvarskommandoen og ministeriet der som overordnede myndigheder havde  

 kompetence  

 til at tage stilling til spørgsmål om repatriering.
Undladelsen af at drøfte  

 repatrieringen med stabslægen i Danmark kunne heller ikke tillægges betydning  

 da beslutningen om repatriering var sagligt korrekt.
De har bestridt at  

 beslutningen ville være blevet den samme hvis den var truffet af den  

 kompetente  

 person ( ). De har i den forbindelse henvist til at der var et  

 modsætningsforhold mellem Dem og Deres kompagnichef, og at dette var den  

 egentlige baggrund for beslutningen om repatriering.
For så vidt angår sagens  

 oplysning, har De anført at myndighederne burde have indhentet yderligere  

 udtalelser  

 i sagen.
Jeg har overvejet om det der  

 er anført ovenfor, giver mig grundlag for at henstille til ministeriet at  

 genoptage sagen.
Jeg mener ikke at jeg har tilstrækkeligt grundlag herfor.  

 Begrundelsen er følgende:
Jeg må på baggrund af sagens  

 akter lægge til grund at der har bestået et modsætningsforhold mellem Dem og  

 Deres kompagnichef.
Jeg må imidlertid ligeledes lægge til grund at  

 feltpræstens  

 brev af 27. april 2000 indeholdt oplysninger som efter min opfattelse var  

 meget  

 belastende for Dem, og i øvrigt var repatriering udtrykkeligt nævnt i brevets  

 overskrift.
Myndighederne har da også henvist til at dette brev var  

 hovedårsagen til repatrieringen.
Som nævnt ovenfor har jeg  

 ikke forudsætninger for at bedømme om beslutningen om repatriering var  

 materielt rigtig.
Jeg kan derfor heller ikke vurdere om det havde været  

 tilstrækkeligt  

 med andre, mindre vidtgående tiltag.
 Som ligeledes nævnt ovenfor  

 burde sagen have været drøftet med stabslægen i Danmark inden repatrieringen.  

 Der foreligger ikke i sagen nogen udtalelse fra denne, og jeg kan derfor ikke  

 vurdere hvilken betydning undladelsen af at drøfte sagen med denne har haft.  

 Der foreligger imidlertid et journalnotat fra overlæge ( ). Jeg er enig med  

 ministeriet i at indholdet heraf også er belastende for Dem.
Afgørelsen af om der  

 herudover burde have været indhentet yderligere materiale, beror på en  

 vurdering  

 af om det foreliggende materiale var tilstrækkeligt til at træffe en  

 afgørelse  

 der bl.a. under hensyn til forholdene på stedet var forsvarlig.
Jeg har  

 heller  

 ikke for så vidt angår dette spørgsmål, særlige forudsætninger for at bedømme  

 forholdet på en anden og bedre måde end myndighederne der beskæftiger sig med  

 sådanne sager i det daglige.
Jeg kan derfor ikke kritisere myndighedernes  

 sagsoplysning, bortset fra den kritik som jeg har udtalt ovenfor.
Samlet er det min opfattelse  

 at der ikke er grundlag for at antage at de fejl der er begået, har haft  

 betydning for sagens udfald.
Derfor mener jeg ikke at der er grundlag for at  

 henstille til Forsvarsministeriet at genoptage behandlingen af sagen.
2. Partshøring Begrundelsen for  

 repatrieringen var manglende social tilpasning.
Begrundelsen er uddybet i  

 chefen  

 for (eskadronen)s brev af 27. april 2000 og i personelbedømmelsen.
Af  

 personelbedømmelsen fremgår det at De blev vurderet som ikke egnet til  

 tjeneste i forsvaret.
Jeg lægger til grund at beslutningen om repatriering  

 var  

 begrundet i såvel helbredsmæssige forhold som forhold der blev bebrejdet Dem.  

 Repatrieringen må på denne baggrund anses for meddelt Dem som person og ikke  

 som udøver af en bestemt funktion.
Der var derfor tale om en  

 personalebeslutning og ikke en tjenestebefaling.
Jeg henviser til Kaj Larsen  

 mfl., Forvaltningsret, 2. udgave (2002), s. 44ff.
Repatrieringen var således  

 begrundet i individuelle og til dels bebrejdelsesværdige forhold hos Dem.  

 Selv  

 om De ikke blev afskediget, men forblev ansat indtil udløbet af  

 kontraktperioden  

 og herudover havde en rådighedskontrakt for en vis periode, havde  

 repatrieringen  

 negativ indflydelse på Deres fremtidige muligheder for ansættelse i forsvaret  

 som følge af den nævnte bedømmelse.
Under disse omstændigheder må  

 beslutningen  

 om repatriering anses for en afgørelse i forvaltningslovens forstand.
Jeg  

 henviser til Kaj Larsen mfl., Forvaltningsret, 2. udgave (2002), s. 46ff,  

 herunder den på s. 47 omtalte ombudsmandsudtalelse FOB 1997.128. Som følge  

 heraf skulle forvaltningslovens regler om partshøring finde anvendelse.
 Jeg er enig med  

 Forsvarsministeriet i at det mistede udetillæg ikke kan tillægges betydning  

 for  

 vurderingen af om der var tale om en afgørelse i forvaltningslovens forstand.
 Forvaltningslovens § 19 har  

 denne ordlyd:
  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten bekendt med oplysningerne og givet denne lejlighed til at fremkomme  

 med  

 en udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i stk. 1 gælder ikke, hvis partens interesse i, at  

 sagens afgørelse udsættes, findes at burde vige for væsentlige hensyn til  

 offentlige  

 eller private interesser, der taler imod en sådan udsættelse,  Jeg er enig med Forsvarsministeriet  

 i at det ikke kan lægges til grund at der forud for repatrieringen blev  

 foretaget en partshøring.
De var bekendt med  

 feltpræstens brev af 27. april 2000, og De vidste at brevet ville indgå i en  

 sag om eventuel repatriering, jf. brevets overskrift.
Jeg mener derfor ikke  

 der  

 var pligt til at partshøre over disse oplysninger.
De var derimod ikke klar over  

 at de andre forhold som er omtalt i kompagnichefens brev og i  

 personelbedømmelsen,  

 indgik i repatrieringssagen.
De forhold der omtales, har karakter af  

 bevisfakta.  

 Oplysningerne var klart til ugunst for Dem, og må antages  sammen med  

 feltpræstens brev  at have haft væsentlig betydning for afgørelsen.
Det  

 er  

 derfor min opfattelse at De skulle have været partshørt over disse  

 oplysninger.  

 Jeg henviser til Jon Andersen mfl., Forvaltningsret, 2. udgave (2002), s.  

 517ff.
I rets- og ombudsmandspraksis  

 er det antaget at bestemmelsen i § 19, stk. 1, i visse sager om uansøgt  

 afskedigelse, herunder sager om diskretionær afskedigelse som følge af  

 samarbejdsvanskeligheder og uegnethed mv., og i sager om anvendelse af  

 disciplinære sanktioner over for en offentligt ansat suppleres af en  

 ulovbestemt  

 videregående regel om partshøring ikke blot om sagens faktum, men også om  

 sagens retlige grundlag.
Den ulovbestemte pligt indebærer en pligt for  

 myndigheden til  inden der træffes afgørelse i sagen  i  

 almindelighed at  

 give den ansatte en redegørelse der efter omstændighederne bør være  

 skriftlig,  

 for myndighedens egen (foreløbige) opfattelse af sagen, herunder den retlige  

 kvalifikation  

 af faktum og  for så vidt der er bevismæssige spørgsmål i sagen   

 myndighedens  

 bevismæssige vurderinger.
Der kan henvises til Højesterets dom, gengivet i  

 Ugeskrift  

 for Retsvæsen 1999, s. 1337, Højesterets dom, gengivet i Ugeskrift for  

 Retsvæsen 2002, s. 1269,  

 Jon Andersen  

 og  

 Elizabeth Bøggild Nielsen i Ugeskrift for Retsvæsen 1999 B, s. 29-31, og Kaj  

 Larsen og  

 Jon Andersen  

 mfl., Forvaltningsret,  

 2. udgave (2002), s.  

 235f  

 og 532ff.
Selv om repatrieringen ikke  

 var en disciplinær foranstaltning, skyldtes den i hvert fald i et vist omfang  

 forhold som blev bebrejdet Dem.
Herved ligger afgørelsen tæt op ad de sager  

 som bygger på bebrejdelsesværdige forhold hos den ansatte, og hvor den  

 udvidede partshøringspligt gælder, jf. ovenfor.
På denne baggrund er det min  

 opfattelse at reglen om den udvidede ulovbestemte partshøringspligt i hvert  

 fald efter god forvaltningsskik burde have fundet anvendelse i denne sag.
 Jeg anser det for beklageligt  

 at myndighederne ikke anså repatrieringen for en afgørelse i  

 forvaltningslovens  

 forstand, og at pligten til partshøring efter forvaltningslovens § 19, stk.  

 1,  

 derfor ikke blev overholdt.
Jeg mener ikke at burde  

 tilkendegive min opfattelse vedrørende den manglende anvendelse af den  

 ulovbestemte partshøringspligt i form af kritik da jeg ikke tidligere i  

 offentliggjorte  

 udtalelser har udtalt mig herom i sager af denne art.
Jeg er endvidere enig  

 med Forsvarsministeriet i at De under alle omstændigheder burde have været  

 partshørt.
Jeg anser det for beklageligt at dette ikke skete.
Jeg har gjort  

 myndighederne bekendt med min opfattelse, men foretager mig i øvrigt ikke  

 mere  

 vedrørende dette punkt.
 Forsvarsministeriet har med  

 henvisning til principperne i forvaltningslovens § 19, stk. 2, nr. 3, udtalt  

 at på grund af sagens karakter, herunder Deres udtalelser om at vold kunne  

 løse Deres problemer, og at De var ved at være desperat, samt forholdene i  

 missionsområdet, kunne partshøringen have været foretaget mundtligt, og en  

 høringsfrist måtte have været kort og ikke ansat i dage.
Jeg mener det er mest korrekt  

 at jeg ikke udtaler mig om de nævnte processuelle spørgsmål da disse er nært  

 knyttet til forholdene i missionsområdet.
Jeg vil ikke afvise at det i ganske  

 særlige tilfælde kan være nødvendigt med en kort partshøringsfrist.
Det må  

 imidlertid også i disse tilfælde sikres at formålet med partshøringsreglerne  

 ikke forspildes.
Jeg henviser til Kaj Larsen mfl., Forvaltningsret, 2. udgave  

 (2002), s. 237, hvor det bl.a. er anført at partshøringsreglerne også skal  

 iagttages i forbindelse med afgørelser om bortvisning.
3. Begrundelse Efter forvaltningslovens § 22  

 skal en afgørelse når den meddeles skriftligt, være ledsaget af en  

 begrundelse  

 medmindre afgørelsen fuldt ud giver den pågældende medhold.
Der er ikke krav om at en  

 afgørelse der meddeles mundtligt, skal være ledsaget af en begrundelse.
Efter  

 forvaltningslovens § 23, stk. 1, kan den der har fået en afgørelse  

 meddelt mundtligt, dog forlange at få en skriftlig begrundelse for afgørelsen  

 medmindre afgørelsen fuldt ud giver den pågældende medhold.
En begæring herom  

 skal fremsættes inden 14 dage efter at parten har modtaget underretning om  

 afgørelsen.
Afgørelsen om repatriering  

 blev meddelt Dem mundtligt, og De havde derfor ikke efter forvaltningsloven  

 krav på en samtidig begrundelse.
Der er heller ikke oplysninger i sagen om at  

 De efterfølgende bad om en begrundelse, jf. § 23, stk. 1.
Der er ikke en almindelig  

 regel om at forvaltningsafgørelser skal være skriftlige.
God forvaltningsskik  

 tilsiger imidlertid at særligt indgribende afgørelser gives skriftligt, jf.  

 John Vogter, Forvaltningsloven med kommentarer, 3. udgave (2001), s.  

 431f.
Uanset om det, som anført af  

 myndighederne, var nødvendigt med en hurtig indgriben, havde det efter min  

 mening været rigtigst om afgørelsen var blevet meddelt Dem skriftligt eller  

 meget hurtigt var blevet bekræftet skriftligt over for Dem.
Jeg anser det for  

 beklageligt at dette ikke skete.
Jeg har gjort myndighederne bekendt med min  

 opfattelse.
Som det fremgår, er det min  

 opfattelse at der var tale om en for Dem særligt indgribende afgørelse som  

 burde have været meddelt  eller meget hurtigt bekræftet   

 skriftligt.
Når den  

 blev meddelt mundtligt, ville det under alle omstændigheder være hensynsfuldt  

 hvis den blev begrundet.
De har anført at De ikke ved  

 samtalen med Deres kompagnichef fik forelagt den reelle begrundelse for  

 repatrieringen.
Begrundelsen fik De først da De så personelbedømmelsen.
Deres  

 chef skrev i brevet af 28. maj 2000 at han havde fortalt Dem at De ville  

 blive  

 repatrieret på baggrund af præstens rapport.
I brevet af 26. juni 2000 skrev  

 chefen at De under samtalen fik meddelt årsagen til repatrieringen, og at De  

 selv kendte årsagen idet De havde underskrevet præstens papirer.
