I medfør af § 38, stk. 1, § 40, nr. 1-2, 5-6, 10 og 12-14, og § 44, stk. 4,  i lov om Københavns Fondsbørs, jf.  

 lovbekendtgørelse nr. 26 af 15. januar 1992, som ændret ved § 3 i lov nr. 1061 af 23. december 1992 og § 1 og § 3 i lov nr. 452 af 30. juni 1993, fastsættes:
Fondsbørsens bestyrelse og virksomhed § 1.  Fondsbørsbestyrelsens medlemmer og deres  

 stedfortrædere udnævnes for 3 år ad gangen.
Personer, der er fyldt 65 år, kan  

 ikke udnævnes til bestyrelsesmedlem.
Stk. 2.  Fondsbørsbestyrelsens medlemmer skal være  

 myndige og må ikke være ude af rådighed over deres bo.
Endvidere må  

 medlemmerne ikke i stilling eller erhverv have udvist et sådant forhold, at  

 der er grund til at antage, at de ikke vil varetage bestyrelseshvervet på  

 forsvarlig måde.
 Stk. 3.  Industriministeren kan afsætte et  

 bestyrelsesmedlem, der skønnes uegnet til at varetage hvervet.
 § 2.  Københavns Fondsbørs tegnes af formanden i  

 forening med et medlem af direktionen, af 2 bestyrelsesmedlemmer i forening  

 med et medlem af direktionen eller af den samlede bestyrelse.
 § 3.  Fondsbørsbestyrelsen skal etablere funktioner  

 til brug for kontrol med værdipapirudstederes og handelsberettigede  

 virksomheders overholdelse af loven og de bekendtgørelser, der er udstedt i  

 medfør af loven.
 § 4.  Fondsbørsbestyrelsen sørger for, at  

 forretningsgange vedrørende kontrol- og sikringsforanstaltninger for såvel  

 Københavns Fondsbørs' handelssystemer som for det officielle  

 informationssystem er tilstrækkelige og hensigtsmæssige, og at de efterleves.
 Stk. 2.  De nærmere regler herom skal tilstilles  

 Finanstilsynet.
Handelsberettigede virksomheders  

 rettigheder og pligter § 5.  Hvis en handelsberettiget virksomhed har en  

 negativ egenbeholdning i et eller flere værdipapirer, og der ikke er aftalt  

 afvikling ved differencebetaling, skal virksomheden sikre tilstedeværelsen af  

 de manglende værdipapirer forud for afviklingen.
§ 6.  En handelsberettiget virksomhed skal optræde på  

 en måde, der ikke skaber tvivl om dens upartiskhed.
Virksomheden skal ledes  

 og indrettes på en sådan måde, at oplysninger ikke videregives fra en  

 afdeling til en anden, således at det sikres, at handel på baggrund af  

 interne oplysninger ikke finder sted.
§ 7.  En handelsberettiget virksomhed skal i 5 år  

 regnet fra udgangen af det pågældende regnskabsår opbevare alle data over  

 afsluttede forretninger, herunder kommittentens navn og adresse, handlens  

 størrelse samt de kurser, til hvilke der er handlet.
Den handelsberettigede  

 virksomhed skal efter påkrav kunne fremlægge oplysninger omfattet af 1. pkt.  

 i den form, som Finanstilsynet fastsætter.
 § 8.  En handelsberettiget virksomhed må ikke uden  

 tilladelse fra fondsbørsbestyrelsen udføre eller medvirke til handel med  

 værdipapirer, for hvilke noteringen er suspenderet.
 § 9.  Der skal inden en måned gives Finanstilsynet  

 meddelelse om valg, ansættelse og afgang af et børsmæglerselskabs direktører,  

 revisorer og bestyrelsesmedlemmer.
 Stk. 2.  Samme frist gælder for anmeldelse af den eller  

 de personer, der af en anden handelsberettiget virksomhed udpeges til at  

 forestå dens virksomhed som handelsberettiget.
Børsmæglerselskabernes særlige rettigheder  

 og pligter § 10.  Et børsmæglerselskab må kun udøve  

 børsmæglervirksomhed, som består i § 11.  Et børsmæglerselskab skal have fast  

 forretningssted og drives økonomisk adskilt fra andre selskaber, herunder et  

 eventuelt moderselskab.
 § 12.  Hvis et børsmæglerselskabs bestyrelse,  

 direktion eller revisor må formode, at børsmæglerselskabet har tabt nogen del  

 af sin aktiekapital, eller at børsmæglerselskabet på grund af tab ikke  

 længere opfylder egenkapitalkravene i medfør af bekendtgørelse om  

 kapitaldækningsregler for børsmæglerselskaber, skal de pågældende straks  

 indberette det til Finanstilsynet.
 § 13.  Den tegningsret, der tilkommer medlemmerne af  

 ledelsen i et børsmæglerselskab, kan kun udøves af mindst to i forening.
 § 14.  Der skal foreligge en af bestyrelsen fastsat  

 instruks om, i hvilket omfang direktionen for et børsmæglerselskab uden  

 bestyrelsens forudgående medvirken kan foretage dispositioner over selskabets  

 beholdning af værdipapirer, herunder terminsforretninger og andre forhold,  

 som har væsentlig økonomisk betydning for virksomheden.
 Godkendelse af de personer der udfører de  

 med værdipapirhandel m.v.
§ 15.  De med værdipapirhandel m.v. forbundne  

 edb-opgaver kan kun udføres af godkendte personer, der har gennemgået den i §  

 17 omhandlede uddannelse.
Personer, der som ansatte i en handelsberettiget  

 virksomhed udfører værdipapirhandelsopgaver, godkendes af denne.
Godkendelsen  

 skal angive, hvilke opgaver den pågældende må udføre.
Personer, der som  

 ansatte på Københavns Fondsbørs udfører sådanne opgaver, godkendes af  

 Københavns Fondsbørs.
 Stk. 2.  Godkendelsen kan til enhver tid tilbagekaldes.
Stk. 3.  Såvel de handelsberettigede virksomheder som  

 Københavns Fondsbørs skal føre en fortegnelse over de af dem godkendte  

 personer.
Fortegnelsen over de godkendte personer i de handelsberettigede  

 virksomheder skal på forlangende udleveres til Københavns Fondsbørs.
 § 16.  Københavns Fondsbørs og en handelsberettiget  

 virksomhed skal efter anmodning fra Finanstilsynet give oplysning om, hvem de  

 har godkendt efter § 15.
 Stk. 2.  Finanstilsynet kan forlange en godkendelse  

 efter § 15 tilbagekaldt eller begrænset.
 § 17.  Uddannelsen tilrettelægges således, at den er  

 egnet til at bibringe de pågældende personer et tilfredsstillende kendskab  

 til de retlige forhold, der har betydning for Københavns Fondsbørs' handels-  

 og informationssystem, og til anvendelse og betjening af systemet.  

 Uddannelsen skal tilrettelægges således, at den enkelte får de fornødne  

 kundskaber for sit funktionsområde og funktionsniveau.
 Stk. 2.  Undervisningen i de færdigheder, der kræves  

 efter stk. 1, kan ske inden for eller i forbindelse med den uddannelse, som  

 de pågældende i øvrigt får i forbindelse med deres uddannelse til brug for  

 deres arbejde på Københavns Fondsbørs eller i de handelsberettigede  

 virksomheder.
Indberetningspligt § 18.  Alle handler med værdipapirer noteret på  

 Københavns Fondsbørs, hvori en handelsberettiget virksomhed medvirker, eller  

 hvor den ene part er tilsluttet Værdipapircentralen som kontoførende  

 institut, skal indberettes til Københavns Fondsbørs.
Stk. 2.  Hvis både køber og sælger er omfattet af stk.  

 1, er begge parter indberetningspligtige.
Er kun den ene part omfattet,  

 påhviler indberetningspligten denne.
 Stk. 3.  Fondsbørsbestyrelsen fører tilsyn med, at  

 indberetningspligten overholdes.
 § 19.  Alle handler, der udføres gennem Københavns  

 Fondsbørs' elektroniske handelssystem, indberettes automatisk via systemet.
 Stk. 2.  Alle øvrige handler skal indberettes inden for  

 de frister, der fastsættes af fondsbørsbestyrelsen.
 § 20.  Fondsbørsbestyrelsen fastsætter de nærmere  

 regler om omfanget af og fremgangsmåden ved indberetninger.  

 Fondsbørsbestyrelsen fastsætter endvidere nærmere regler for, hvilke  

 indberettede handler der skal indgå i det officielle informationssystem.
Kursnotering og handel over Københavns  

 Fondsbørs § 21.  Alle kurser offentliggjort af Københavns  

 Fondsbørs er officielle kurser.
Stk. 2.  De officielle kurser, jf. stk. 1, og  

 omsætningerne registreres for hvert enkelt værdipapir.
Information herom  

 offentliggøres af Københavns Fondsbørs.
Oplysninger, der har været  

 offentliggjort, skal opbevares i 5 år.
 § 22.  Handel og kursfastsættelse finder sted på alle  

 hverdage (børsdage) undtagen lørdage, grundlovsdag, juleaftensdag og  

 nytårsaftensdag.
 Stk. 2.  Fondsbørsbestyrelsen kan bestemme, at mindre  

 hyppigt omsatte værdipapirer handles og kursansættes periodisk, dog mindst en  

 gang om ugen.
 Stk. 3.  Fondsbørsbestyrelsen kan endvidere bestemme, at  

 mindre hyppigt omsatte værdipapirer handles og kursansættes sidste gang inden  

 for et kalenderår på en børsdag umiddelbart forud for årets sidste børsdag.
 Stk. 4.  Fondsbørsbestyrelsen kan endelig bestemme, at  

 de i stk. 3 nævnte værdipapirer ikke handles og kursansættes på enkelte andre  

 børsdage.
 Stk. 5.  Finanstilsynet kan i særlige tilfælde fritage  

 Københavns Fondsbørs for at holde åbent efter stk. 1.
§ 23.  Værdipapirerne udbydes på Københavns Fondsbørs'  

 elektroniske handelssystem.
Handlen finder sted på grundlag af de fremsatte  

 bud og udbud.
 § 24.  Indberettede handler kan kun annulleres i  

 henhold til særlige betingelser og retningslinjer fastsat af  

 fondbørsbestyrelsen.
Handlers opfyldelse § 25.  Handler udført på Københavns Fondsbørs'  

 handelssystemer afvikles på 3. børsdag efter handlens indgåelse, medmindre  

 andet aftales.
 Stk. 2.  Handler indgået uden om Københavns Fondsbørs'  

 handelssystemer afvikles 3. børsdag efter handlens indgåelse, medmindre der  

 udtrykkeligt er aftalt en anden frist.
 Stk. 3.  Fondsbørsbestyrelsen kan fastsætte særlige  

 afviklingsfrister for enkelte værdipapirer eller for visse typer af  

 værdipapirer.
 § 26.  Ved køb og salg af aktier anses ethvert  

 udbytte, der på handelsdagen endnu ikke er forfaldet til udbetaling, som  

 indbefattet i købesummen, medmindre det forinden salget er meddelt, at salget  

 gælder for aktien med fradrag af udbytte.
 § 27.  Ved handel med obligationer opgøres påløbne,  

 men endnu ikke forfaldne, renter særskilt.
 Stk. 2.  Fondsbørsbestyrelsen fastsætter skæringsdagen  

 for afregning inklusive henholdsvis eksklusive renter.
 § 28.  Fondsbørsbestyrelsen kan fastsætte nærmere  

 regler om værdipapirers leveringsmæssighed ved handler på Københavns  

 Fondsbørs.
Baisseforretninger § 29.  En handelsberettiget virksomhed må kun udlåne  

 en kommittents værdipapirer til brug ved salg med henblik på tilbagekøb til  

 en lavere kurs, såfremt kommittenten har givet sit samtykke dertil ved at  

 underskrive en erklæring på en af fondsbørsbestyrelsen godkendt formular.  

 Tilladelsen kan ikke gyldigt udstedes for et længere tidsrum end 3 måneder,  

 men kan fornys.
Den kan til enhver tid tilbagekaldes.
Meddelelse om de  

 stedfundne udlåns antal og hver enkelts løbetid skal af den  

 handelsberettigede virksomhed sendes til kommittenten umiddelbart efter hvert  

 kvartals afslutning.
Stk. 2.  Salg af lånte værdipapirer (blankosalg) må ikke  

 foretages af kreditinstitutaktier eller af aktier i selskaber med en  

 aktiekapital under 50 mio. kr.
Har selskaber aktier med forskellige  

 rettigheder, gælder kapitalgrænsen for hver aktieklasse for sig.
En  

 handelsberettiget virksomhed må heller ikke medvirke til sådanne blankosalg  

 ved udlån af aktier.
 Stk. 3.  Fondsbørsbestyrelsen kan fastsætte regler om de  

 i denne paragraf omhandlede forretninger.
Dækning af udgifter ved Finanstilsynets  

 tilsyn § 30.  Københavns Fondsbørs dækker en tredjedel af  

 udgifterne til Finanstilsynets tilsyn, og de handelsberettigede virksomheder  

 dækker to tredjedele af udgifterne.
Af bidraget fra de handelsberettigede  

 virksomheder betaler børsmæglerselskaberne forlods hver et grundbeløb på kr.  

 10.000,- årligt.
Den resterende del af bidraget fordeles på grundlag af de  

 handelsberettigede virksomheders omsætning direkte med andre  

 handelsberettigede virksomheder fordelt på den indberettede omsætning af  

 børsnoterede aktier og børsnoterede obligationer.
Straffebestemmelser § 31.  Overtrædelse af §§ 5, 7, 8, 10, 12, 13, 18 og  

 29 straffes med bøde.
Ikrafttrædelse § 32.  Bekendtgørelsen træder i kraft den 1. september  

 1993. Samtidig ophæves bekendtgørelse nr. 706 af 18. oktober 1990 om  

 Københavns Fondsbørs.
