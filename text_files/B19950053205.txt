 I henhold til § 20 A, stk. 2, i lov om beskatning af pensionsordninger  

 m.v., jf. lovbekendtgørelse nr. 836 af 28. september 1994, som ændret ved  

 bl.a. § 1 i lov nr. 431 af 14. juni 1995, fastsættes:
 § 1.  Personer, der i henhold til lov om orlov, jf.  

 lovbekendtgørelse nr. 7 af 9. januar 1995, har fået bevilliget orlov til  

 uddannelse, børnepasning eller sabbat, kan til supplerende finansiering af  

 afholdelsen af orloven helt eller delvist ophæve en kapitalforsikring eller  

 opsparing i pensionsøjemed.
 Stk. 2.  Personer, der har afholdt orlov i perioden 1.  

 januar 1995 til 30. juni 1995 i henhold til ovennævnte lov, kan på  

 tilsvarende måde ophæve en kapitalforsikring eller opsparing i  

 pensionsøjemed.
§ 2.  I forbindelse med indgivelsen af ansøgningen om  

 orlov til Arbejdsformidlingen, kan der indgives et særskilt bilag vedrørende  

 ophævelse af kapitalforsikring eller opsparing i pensionsøjemed.
Bilaget kan  

 tillige indgives, efter at orloven er påbegyndt, men inden orlovsperiodens  

 afslutning.
Stk. 2.  På bilaget skal angives den hidtidige  

 gennemsnitlige månedlige indkomst, beregnet på grundlag af indkomsten i de  

 seneste 3 måneder forud for orlovsansøgningens indgivelse.
Desuden skal den  

 ansøgte orlovsperiode oplyses.
 Stk. 3.  Som dokumentation for de hidtidige  

 indtægtsforhold skal vedlægges:
 Stk. 4.  Orlovsansøgeren erklærer på tro og love ved sin  

 underskrift på bilaget, at de afgivne indtægtsoplysninger og den angivne  

 orlovsperiode er korrekte.
 § 3.  Orlovsansøgeren er selv ansvarlig for at sætte  

 sig i forbindelse med det pengeinstitut eller forsikringsselskab, hvor  

 kapitalforsikringen eller opsparingen i pensionsøjemed er oprettet, og for at  

 forsyne instituttet eller selskabet med alle relevante oplysninger med  

 henblik på beregningen af det hæveberettigede beløb.
 Stk. 2.  Orlovsansøgeren skal således aflevere kopi af  

 den godkendte orlovsansøgning samt det ovennævnte bilag, jf. § 2, med  

 tilhørende dokumentation for indtægtsforhold, tillige med oplysninger fra  

 arbejdsløshedskassen eller - for personer, der ikke er medlemmer af en  

 arbejdsløshedskasse - fra kommunen om orlovsydelsens størrelse.
§ 4.  I forbindelse med behandlingen af en ansøgning  

 om orlov, hvor orlovsansøgeren ønsker, at en kapitalforsikring eller en  

 opsparing i pensionsøjemed helt eller delvist ophæves, påser  

 Arbejdsformidlingen, at det ovennævnte bilag, jf. § 2, stk. 1 og 2,  

 foreligger i udfyldt og underskrevet stand.
Arbejdsformidlingen tilkendegiver  

 ved dateret afstempling af bilaget, at det er indgivet i udfyldt stand med  

 tilhørende indtægtsoplysninger.
§ 5.  Pengeinstituttet eller forsikringsselskabet skal  

 på baggrund af de afgivne oplysninger om hidtidige indtægtsforhold og den  

 fremtidige orlovsydelse beregne det hæveberettigede beløb.
Beløbet kan højst  

 udgøre forskellen mellem den hidtidige indkomst og orlovsydelsen, og beregnes  

 i forhold til det tidsrum, i hvilket orloven løber.
Stk. 2.  Det hævede beløb indgår i den skattepligtige  

 indkomst.
Beløbet er A-indkomst, og pengeinstituttet eller  

 forsikringsselskabet skal derfor indeholde foreløbig skat i det hævede beløb.
Stk. 3.  Pengeinstituttet eller forsikringsselskabet kan  

 tidligst udbetale beløbet ved orlovens start, og beløbet kan udbetales som et  

 engangsbeløb.
Udbetalingen er betinget af, at den i § 3 nævnte dokumentation  

 foreligger.
 Stk. 4.  Ved beregningen af det hæveberettigede beløb  

 tages der ikke hensyn til eventuelle kommunale tilskud eller andre beløb, der  

 udbetales som supplement til orlovsydelsen, ligesom der ikke tages hensyn til  

 eventuelle arbejdsindtægter eller andre indtægter i orlovsperioden.
§ 6.  Personer, der har afholdt orlov i perioden 1.  

 januar 1995 til 30. juni 1995, jf. § 1, stk. 2, kan - også i tilfælde, hvor  

 orlovsperioden er udløbet - til og med den 31. juli 1995 udfylde det  

 ovennævnte bilag, jf. § 2, med henblik på hel eller delvis ophævelse af en  

 kapitalforsikring eller opsparing i pensionsøjemed, og indgive det til  

 Arbejdsformidlingen.
Bestemmelserne i §§ 2 - 5 finder herefter anvendelse.
 Stk. 2.  Såfremt det nævnte bilag er indgivet til og  

 registreret som modtaget på Arbejdsformidlingen efter den 31. juli 1995, er  

 pengeinstituttet eller forsikringsselskabet ikke berettiget til at udbetale  

 beløb fra en kapitalforsikring eller en opsparing i pensionsøjemed for  

 perioder forud for denne bekendtgørelses ikrafttræden.
 § 7.  Bekendtgørelsen træder i kraft den 1. juli 1995.
