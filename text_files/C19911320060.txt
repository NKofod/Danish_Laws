 1. Retsgrundlag.
 De gældende regler for Det europæiske økonomiske Fællesskabs ordning om  

 interventionskøb af skummetmælkspulver fremgår af Kommissionsforordning nr.  

 625/78 samt de Råds- og Kommissionsforordninger, der er nævnt i denne  

 vejlednings bilag 1. Endvidere henvises til Landbrugsministeriets  

 bekendtgørelse nr. 8 af 3. januar 1990 om interventionskøb af  

 skummetmælkspulver.
 Nærværende vejledning er af orienterende art og erstatter ikke de nævnte  

 retsregler.
 2. Administration.
2.1 EF-direktoratets 3. Markedskontor, Frederiksborggade 18, 1360 København K,  

 varetager administrationen i forbindelse med ordningen.
Kontrol med  

 overholdelse af ordningens bestemmelser foretages af Veterinærdirektoratet  

 (EF-kontrollen), Rolighedsvej 25, 1958 Frederiksberg C, samt  

 Veterinærdirektoratets kontroldistrikter, jf. bilag 2 i denne vejledning.
2.2 Formularer til brug ved interventionskøb rekvireres af sælger hos  

 EF-direktoratet.
2.3 Formularerne til brug ved interventionskøb er vist som dokumentsæt til  

 nærværende vejledning.
 3. Godkendelse af produktionsanlæg.
 Produktionsanlægget skal være godkendt af Veterinærdirektoratet, før  

 produktion til interventionskøb kan påbegyndes.
 4. Tilbud.
4.1 Tilbudsgiver skal mindst 2 dage før påtænkt produktion, der ønskes tilbudt  

 til intervention, anmelde dette over for Veterinærdirektoratet.
4.2 Skummetmælkspulver, der tilbydes til intervention, skal være fremstillet i  

 løbet af den måned, der går forud for dagen for EF-direktoratets modtagelse  

 af salgstilbuddet, jf. forordning (EØF) 1182/71.
 For skummetmælkspulver, der oplagres i silo, gælder en frist på 4 uger  

 inden den uge, hvor tilbuddet modtages.
4.3 Bud indgives til EF-direktoratet, Frederiksborggade 18, 1360 København K,  

 indenfor det i regelsættet fastsatte tidspunkt og skal fremsættes på  

 tilbudsformular A.
Samtidig med indgivelse af tilbud skal tilbudsgiver stille  

 en sikkerhed svarende til 10 ECU pr. 1.000 kg skummetmælkspulver, der  

 tilbydes.
 Omregning til national valuta sker efter den repræsentative kurs, der  

 gælder den dag, tilbuddet modtages.
4.4 Vedr. kvalitet, emballering, mærkning m.v. henvises til denne vejlednings  

 bilag 3.
4.5 Partier af skummetmælkspulver på under 20 tons overtages ikke ved  

 interventionskøb.
4.6 EF-direktoratet sender en acceptskrivelse til sælger på det tilbudte  

 skummetmælkspulver.
Endvidere fremsendes til sælger et nummereret  

 leveringsbevis, formular B, hvori er anført:
 5. Kontrol.
 Veterinærdirektoratet foretager så vidt muligt kontrol af  

 skummetmælkspulveret forud for eller i forbindelse med levering af  

 skummetmælkspulveret, dog senest 20 dage efter, at leveringen har fundet  

 sted.
 6. Levering.
6.1 Fristen for levering af skummetmælkspulveret er senest 28 dage efter dagen  

 for modtagelsen af salgstilbuddet.
 Sælgeren skal for egen regning og risiko transportere skummetmælkspulveret  

 fra sit lager til det af EF-direktoratet anviste lager.
6.2 Sælgeren udfylder afsendelsesformular D før leveringen af  

 skummetmælkspulveret til det af EF-direktoratet anviste lager.
De udfyldte  

 formularer skal sendes med det første transportmiddel, der transporterer  

 skummetmælkspulveret til lageret.
6.3 EF-direktoratet sender kopi af leveringsbevis til Veterinærdirektoratets  

 respektive distrikt og hovedkontoret med henblik på udførelse af kontrol.
6.4 EF-direktoratet sender kopi af leveringsbeviset til det pågældende lager  

 til orientering og til brug for konstatering af partinumre og -mængder ved  

 indlagring af skummetmælkspulveret.
 7. Risikoovergang og overtagelse.
7.1 Risikoen for skummetmælkspulveret overgår først til EF-direktoratet  

 respektiv lagerholderen, når overtagelse har fundet sted, jf. pkt. 7.2.
7.2 Skummetmælkspulveret betragtes som overtaget fra sælgeren, når indlagring  

 har fundet sted, dog under forbehold af resultatet af Veterinærdirektoratets  

 kontrol, jf. pkt. 5.
 8. Betaling.
Det overtagne skummetmælkspulver betales med den interventionspris, som  

 fællesskabsmyndighederne har fastsat som gældende på fremstillingsdagen.  

 Prisen angives excl. merværdiafgift, arbejdsmarkedsbidrag men inkl. pakning,  

 franko det lager, som EF-direktoratet har anvist.
Betaling finder sted inden  

 for en frist, der begynder på den 120. dag efter datoen for direktoratets  

 overtagelse af skummetmælkspulveret og udløber den 140. dag efter samme dato.
 9. Ikrafttræden.
 Denne vejledning anvendes fra 1. marts 1991. Vejledning nr. 3 Mkt. 1/90  

 ophæves samtidig.
 Bilag 1.
R E T S G R U N D L A G Kommissionsforordning nr. 625/78 af 30. marts 1978 om  

 gennemførelsesbestemmelser for offentlig oplagring af skummetmælkspulver,  

 bl.a. ændret ved KFO (EØF) nr.
 Bekendtgørelse nr. 8 af 3. januar 1990 om interventionskøb af  

 skummetmælkspulver.
ØVRIGE FORORDNINGER Rådsforordning nr. 804/68 af 27. juni 1968 om den fælles markedsordning  

 for mælk og mejeriprodukter, med senere ændringer.
 Rådsforordning nr. 1014/68 af 20. juli 1968 om fastsættelse af almindelige  

 regler om offentlig oplagring af skummetmælkspulver, med senere ændringer.
 Rådsforordning nr. 777/87 af 18. marts 1987 om ændring af  

 interventionsopkøbsordningen for smør og skummetmælkspulver.
 Kommissionsforordning nr. 1362/87 af 18. maj 1987 om  

 gennemførelsesbestemmelser til forordning nr. 777/87 for så vidt angår  

 interventionsopkøb og ydelse af støtte til privat oplagring af  

 skummetmælkspulver.
Bilag 2 2. Kontrolmetoder: Udtrykket »Standard ISO«  

 er i alle tilfælde ændret til »International standard ISO«.
 Bilag 3, side 2.
 Krav til emballagen.
 1. Det tilbudte parti skummetmælkspulver skal være  

 pakket i nye, rene, tørre og hele sække, der har et nettoindhold på 25 kg.  

 Sækkene skal alle være af samme art og være lukket på samme måde.
 Sækkene skal opfylde de nedenfor under a, b, c eller d angivne krav:
a. 4 papirsække »Kraft« med en papirtykkelse, som svarer til en  

 vægt på mindst 70 g pr. m2, 1 papirsæk af tjærepapir som mellemlag med en papirtykkelse, som svarer  

 til en vægt på mindst 140 g pr. m2, 1 polyethylen-inderpose af mindst 0,08 mm tykkelse.
b. 1 papirsæk »Kraft« med en papirtykkelse, som svarer til en  

 vægt på mindst 70 g pr. m2, 1 papirsæk »Kraft« med polyethylenlag med en papirtykkelse, som  

 svarer til en vægt på mindst 80 g + 15 g pr. m2, 3 papirsække »Kraft« med en papirtykkelse, som svarer til en  

 vægt på mindst 70 g pr. m2, 1 polyethylen-inderpose af mindst 0,08 mm tykkelse.
c. 1 papir-ydersæk »Kraft« med en papirtykkelse, som svarer til  

 en vægt på mindst 85 g pr. m2, 1 papirsæk »Kraft« med polyethylenlag med en papirtykkelse, som  

 svarer til mindst 70 g + 15 g pr. m2, 2 papirsække »Kraft« med en papirtykkelse, som svarer til en  

 vægt på mindst 70 g pr. m2, d. 1 polyethylen-inderpose af mindst 0,12 mm tykkelse, 1 almindelig papir ydersæk »Kraft« med en papirtykkelse, som  

 svarer til en vægt på mindst 95 g pr. m2, 1 almindelig papirsæk »Kraft« med et polyethyleninderlag med en  

 papirtykkelse, som svarer til mindst 95 g + 15 g pr. m2, 1 almindelig papirsæk »Kraft« med papirtykkelse, som svarer til  

 en vægt på mindst 85 g pr. m2, 1 polyethylen-inderpose, mindst 0,12 mm tyk, som er svejset eller med  

 dobbelt binding.
 Bilag 3, side 3.
 2. Påfyldning.
Ved påfyldning skal sækkens indhold rystes godt sammen.
Det må absolut  

 forhindres, at pulveret kommer ind mellem sækkens forskellige lag.
 3. Prøvningsmetode.
 Emballagen skal i henhold til punkt 1 have en gennemsnitlig brudstyrke på  

 420 joules pr. m2 ved mindst tre lag papir efter ISO-metoden 1924-2-1985.
 Mærkning af emballagen.
 Hver enkelt sæk i et tilbudt parti skummetmælkspulver skal være mærket med  

 følgende oplysninger:
a.
Navn og adresse på producent eller forhandler.
b.
Følgende angivelse på et af Fællesskabets sprog: »Spraytørret  

 skummetmælkspulver« eller eventuelt »tromletørret  

 skummetmælkspulver«.
c.
Nettovægt.
d.
Angivelse af den medlemsstat, hvori produktet er fremstillet.
e.
Angivelse af partiets produktionsnummer.
f.
Fabriksanlæggets løbenummer (autorisationsnummer).
g.
Angivelse af fremstillingsdato, eventuelt i kode.
Såfremt  

 skummetmælkspulveret oplagres i silo, angives i stedet for  

 fremstillingsdatoen den uge (mandag til søndag), hvori produktet er  

 fremstillet.
