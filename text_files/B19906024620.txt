Konstruktiv brandsikring 6.100 Almindelige bestemmelser 6.110 Formål Dette kapitel har til formål at kræve gennemførelse af de bedst mulige  

 foranstaltninger med hensyn til begrænsning af en brands opståen og  

 udbredelse.
 6.120 Anvendelsesområde.
 Bestemmelserne i dette kapitel kommer til anvendelse på alle nye  

 fiskeskibe med en længde L på 24 m og derover, idet pkt. 6.200, afsnit A, er  

 gældende for fiskeskibe med en længde L på 45 m og derover, og pkt. 6.300,  

 afsnit B, er gældende for fiskeskibe med en længde L på 24 m og derover, men  

 under 45 m.
 6.130 Definitioner, rum og installationer.
 .131 »Apteringsrum«: Almindeligt tilgængelige rum, gange,  

 trapperum, toiletter og baderum, kamre, kontorer, pantries uden  

 kogeindretninger, proviantrum og lignende rum.
 .132 »Almindeligt tilgængeligt rum«: Den del af apteringen, der  

 anvendes som spiserum, fritidsrum og lignende afgrænsede rum.
 .133 »Tjenesterum«: Kabysser, pantries med kogeindretninger,  

 værksteder, der ikke er en del af maskinrummet, storesrum, lagerrum og  

 lignende rum.
 .134 »Kontrolrum«: Radiorum, navigationsrum, CO2-rum, rum for  

 nødenergianlæg, rum for den centrale brandvisnings- og brandkontrol samt  

 maskinkontrolrum, hvor dette ikke er en del af maskinrummet.
 .135 »Maskinrum af kategori A«: Rum, der indeholder maskineri  

 med indvendig forbrænding til fremdrivning eller andet formål, hvor dette  

 maskineri har en samlet ydelse på mindst 375 kW, samt rum, der indeholder  

 oliefyrede kedler eller brændselsolieaggregater.
 .136 »Andre maskinrum«: Rum, der indeholder  

 fremdrivningsmaskineri med en samlet ydelse på mindre end 375 kW,  

 generatorer, styremaskiner, større elektrisk maskineri,  

 oliefyldningsstationer, kølemaskineri, stabilisering, ventilation,  

 luftkonditionering og lignende rum.
 .137 »Lastrum«: Alle rum, der anvendes til opbevaring af  

 fangsten.
 .138 »Brændselsolieinstallationer«: Installationer, der benyttes  

 til behandling af brændselsolie til brug i oliefyrede kedler eller for  

 levering af forvarmet olie til forbrændingsmotorer og omfatter  

 olietrykspumper, filtre og forvarmere, der behandler olien ved et tryk på  

 over 0,18 N/mm (1,8 kg/cm2).
 6.140 Definitioner, klasseinddelinger og materialer.
.141 »Standardbrandprøvning«: En prøvning, hvorved prøveemner af  

 de pågældende skodder eller dæk i en prøveovn udsættes for temperaturer, der  

 omtrentlig svarer til standardkurven for tid og temperaturer.
Prøveemnerne  

 skal have en ubeskyttet overflade på mindst 4,65 m2 og en højde (eller en  

 længde af dæk) på 2,44 m, der i så høj grad som muligt ligner den påtænkte  

 konstruktion og i givet fald omfatter mindst en samling.
Standardkurven for  

 forholdet mellem tid og temperaturer er en jævn kurve trukket gennem følgende  

 temperaturpunkter målt over ovnens begyndelsestemperatur:
Efter de første 5 minutter 556 grader C Efter de første 10 minutter 659 grader C Efter de første 15 minutter 718 grader C Efter de første 30 minutter 821 grader C Efter de første 60 minutter 925 grader C .142 »Klasse A-inddeling«: Skodder og dæk, der opfylder følgende  

 krav:
 Hvis isoleringen er direkte fastholdt af typegodkendt klasse B-loft eller  

 klasse B- eller C-garnering, kræves ikke anden fastgørelse.
 .143 »Klasse B-inddelinger«: Skodder, dæk, lofter eller  

 garneringer, der opfylder følgende krav:
Klasse B-15 15 minutter Klasse B- 0 0 minutter .144 »Klasse C-inddelinger«: Inddelinger konstrueret af  

 godkendte, ikke brændbare materialer.
De behøver hverken opfylde krav med  

 hensyn til gennemtrængning af røg og flammer eller til begrænsninger af  

 temperaturstigningen.
Anvendelsen af brændbart finer som overflademateriale  

 er dog tilladt, forudsat at det opfylder andre krav i dette kapitel.
 .145 »Klasse F-inddelinger«: Skodder, dæk, lofter eller  

 garneringer, der opfylder følgende krav:
.146 »Ikke-brændbart materiale«: Et materiale, der hverken kan  

 brænde eller afgive brændbare luftarter i en sådan mængde, at der kan ske  

 selvantændelse, når det opvarmes til omkring 750 grader C, hvilket skal  

 konstateres til Søfartsstyrelsens tilfredshed ved en godkendt prøvemetode.  

 (*) Ethvert andet materiale er et brændbart materiale.
.147 »Lav flammespredningsevne«: Betyder, at den således  

 betegnede overflade (f.eks. finer) på fyldestgørende måde vil begrænse  

 flammespredningen, hvilket skal konstateres til administrationens tilfredshed  

 ved en anerkendt prøvningsmetode. (**) .148 »Stål eller andet tilsvarende materiale«: Hvor ordene  

 »stål eller andet tilsvarende materiale« forekommer, betyder  

 »tilsvarende materiale« et ikke-brændbart materiale, som i sig selv  

 eller ved anvendelse af isolation besidder egenskaber, der svarer til stålets  

 egenskaber i henseende til holdbarhed og mekanisk modstandsevne ved  

 afslutningen af den foreskrevne standardbrandprøvning (f.eks. en passende  

 isoleret aluminiumslegering).
.149 »Gennemgående klasse B-lofter eller -garneringer: Sådanne, som  

 kun afsluttes ved en klasse A- eller en klasse B-inddeling.
Klasse B-lofter  

 eller -garneringer kan i forbindelse med ståldæk og skodder indgå i en klasse  

 A-inddeling.
6.200 Afsnit A.
Fiskeskibe med en længde L på 45 m og derover .210 Almindelige konstruktive bestemmelser.
.211 Overbygninger, dækshuse og den del af skroget, som indeholder  

 aptering, skal adskilles fra den øvrige del af skibet ved hjælp af skodder og  

 dæk og skal yderligere inddeles med skodder og dæk til beskyttelse af  

 trapperum og lignende samt til adskillelse af aptering fra maskinrum,  

 tjenesterum og lignende rum.
For at forhindre brande i at brede sig skal der  

 benyttes en af følgende beskyttelsesforanstaltninger eller en godkendt  

 kombination af disse metoder:
 .212 Metode I F: Konstruktion af alle inddelingsskodder af  

 ikke-brændbart klasse B- eller C-materiale uden installation af anlæg til  

 visning af brand eller af sprinkleranlæg.
 .213 Metode II F: Installation af et godkendt, automatisk virkende  

 sprinkler-, brandalarm- og brandvisningsanlæg i alle rum, hvor der er  

 mulighed for, at en brand kan opstå, i almindelighed uden særlige krav med  

 hensyn til arten af de indvendige inddelingesskodder mellem apteringsrum  

 excl. gange og trapperum.
 .214 Metode III F: Installation af et godkendt, automatisk virkende  

 brandalarm- og brandvisningsanlæg i alle rum, hvor der er mulighed for at en  

 brand kan opstå, i almindelighed uden særlige krav med hensyn til de  

 indvendige inddelingsskodder mellem apteringsrum excl. gange og trapperum  

 undtagen i tilfælde, hvor arealet af et apteringsafsnit omgivet af klasse A-  

 eller B-skodder overstiger 50 m2. Søfartsstyrelsen kan tillade en forøgelse  

 af dette areal for »almindeligt tilgængelige rum«.
 .215 Forskrifterne med hensyn til brugen af ikke-brændbare materialer ved  

 konstruktion og isolering af de afgrænsede skodder i maskinrum, kontrolrum og  

 beskyttelsen af trapper og gange er fælles for alle tre metoder.
 6.220 Konstruktion.
 .221 Skroget, overbygninger, styrkeskodder, dæk og dækshuse skal udføres  

 af stål eller andet tilsvarende materiale, jfr. dog pkt. 6.224.
 .222 Isolation af klasse A- eller B-inddelinger udført af aluminium,  

 bortset fra konstruktioner som efter Søfartsstyrelsens vurdering er  

 ubelastede, skal være af en sådan art, at temperaturen i konstruktionens  

 forskellige dele ikke stiger mere end 200 grader C over  

 begyndelsestemperaturen på noget tidspunkt under standardbrandprøvningen.
 .223 Isolation af søjler, støtter og andre styrkeelementer, der er udført  

 af aluminiumslegeringer, skal være udført således, at det sikres:
 .224 Casingtop og -sider til maskinrum af kategori A skal være udført af  

 stål, og eventuelle åbninger deri skal være anbragt og beskyttet på en sådan  

 måde, at en brand forhindres i at brede sig.
.225 Alle krævede klasse B-skodder skal strække sig fra dæk til dæk og til  

 klædningen eller anden primær afgrænsning.
Hvor gennemgående klasse B-loft  

 og/eller garnering af samme brandmodstandsevne som de afbrudte skodder er  

 anbragt på begge sider af skoddet, kan dette slutte ved loftet eller  

 garneringen.
 .226 Metode IF: Alle skodder, som ikke i disse bestemmelser er  

 krævet som klasse A- eller B-konstruktion, skal mindst være klasse  

 C-konstruktion.
 .227 Metode II F: Der stilles ikke krav til konstruktionen af  

 skodder, som i disse bestemmelser ikke er krævet udført som klasse A- eller  

 B-inddelinger, undtagen i tilfælde, hvor klasse C-inddelinger er krævet i  

 henhold til tabel 1 i pkt. 6.253.
 .228 Metode III F: Der stilles ikke krav til konstruktionen af  

 skodder, som i disse bestemmelser ikke er krævet udført som klasse A- eller  

 B-inddelinger, undtagen i tilfælde, hvor arealet af apteringsafsnit eller  

 større rum omgivet af klasse A- eller B-skodder overstiger 50 m2, og i  

 tilfælde, hvor klasse C-inddelinger er krævet i henhold til tabel 1 i pkt.  

 6.253. Dog kan Søfartsstyrelsen tillade en forøgelse af dette areal for  

 »almindeligt tilgængeligt rum«.
 6.230 Beskyttelse af trapper og elevatorskakter i aptering,  

 tjenesterum og kontrolrum.
 .231 Trapper, som kun gennembryder eet dæk, skal ved den ene ende  

 beskyttes med mindst klasse B-0-inddelinger med selvlukkende døre.
 .232 Elevatorer, som kun gennembryder eet dæk, skal omgives af mindst  

 klasse A-0-inddelinger med selvlukkende døre ved begge åbninger.
 .233 Trapper og elevatorskakter, som gennembryder mere end eet dæk, skal  

 omgives af mindst klasse A-0-inddelinger og beskyttes med selvlukkende døre  

 ved alle åbninger.
 .234 Alle trapper skal udføres af stål eller andet tilsvarende materiale.
 6.240 Døre i brandskodder.
 .241 Døre i brandskodder skal være typegodkendte til samme  

 brandmodstandsevne som det skod, hvori de er monteret.
 .242 Døre og karme i klasse A-inddelinger skal være af stål.
 .243 Døre i klasse B-skodder skal være af ikke-brændbart materiale.
 .244 Døre i skodder, som omgiver maskinrum af kategori A, skal være  

 selvlukkende og rimeligt gastætte.
 .245 Søfartsstyrelsen kan tillade skodder og døre af brændbart materiale  

 til rum, som er en del af et kammer (f.eks. toiletrum), hvis metode IF  

 benyttes.
 .246 Døre, som skal være selvlukkende, må ikke forsynes med dørholdere  

 eller -kroge, medmindre disse er indrettet til fjernudløsning fra styrehuset.
.247 Ventilationsåbninger kan tillades i eller under døre i  

 korridorskodder.
Hvis åbninger udskæres i selve døren, må åbningens  

 nettoareal ikke overstige 0,05 m2, og åbningen skal være forsynet med en rist  

 af ikke-brændbart materiale.
 Hvis åbningen findes under døren, må åbningens højde maksimalt være 25 mm.
 Der må ikke være ventilationsåbninger i døre til trapperum.
 .248 Vandtætte døre, som indgår i en vandtæt inddeling i skibet, kræves  

 ikke isoleret.
 6.250 Brandmodstand af skodder og dæk.
 .251 Kravene i tabel 1 og 2 til brandmodstandsevne for skodder og dæk skal  

 være opfyldt, medmindre strengere krav er foreskrevet.
.252 Følgende retningslinier er vejledende for brug af tabellerne: Tabel 1  

 og 2 anvendes for dæk og skodder, som adskiller rum.
For bestemmelse af den  

 nødvendige brandmodstandsevne for inddelinger mellem rum er rummene  

 klassificeret efter deres brandrisiko som angivet i nedennævnte kategorier 1  

 til 10. Tallet i parentes foran hver kategori henviser til den pågældende  

 kolonne eller linie i tabellerne.
 .253 Tabel 1: Brandmodstandsevne for skodder, der adskiller tilstødende  

 rum.
 Fodnoterne vedrører tabellerne 1 og 2.
 .254 Tabel 2: Brandmodstandsevne for skodder, der adskiller tilstødende  

 rum.
 .255 gennemgående klasse B-loft eller -garnering i forbindelse med dæk  

 eller skod godkendes som hel eller delvis opfyldelse af isolationskravet.
 .256 Skylights og vinduer i maskinrum skal udføres således:
 .257 Udvendige begrænsninger, som i disse bestemmelser er krævet udført af  

 stål eller tilsvarende materiale, må gennembrydes for anbringelse af vinduer  

 og koøjer, hvis disse begrænsninger ikke i øvrigt er krævet udført som klasse  

 A-inddeling.
 6.260 Konstruktionsdetaljer.
 .261 Metode I F: I aptering, tjenesterum og kontrolrum skal alle  

 garneringer, lofter, tætsluttende ikke-brændbare adskillelser (draught stops)  

 og opspantninger udføres af ikke-brændbart materiale.
 .262 Metode II F og III F: I gange og trapperum, som fører til  

 apteringsrum, tjenesterum og kontrolrum, skal garneringer, tætsluttende  

 ikke-brændbare adskillelser (draught stops), lofter og opspantninger udføres  

 af ikke-brændbart materiale.
 .263 Metode I F, II F og III F:
 Dampkapper og lim, der anvendes i forbindelse med isolation af vandrør,  

 kræves ikke udført af ikke-brændbart materiale, men anvendelsen skal  

 begrænses mest muligt, og udsatte overflader skal have lav  

 flammespredningsevne.
 I rum, hvor der er risiko for oliestænk eller oliedampe, f.eks. maskinrum  

 af kategori A, skal overfladen af isolationsmaterialet være uigennemtrængelig  

 for olie og oliedampe ved afdækning med uperforeret stålplade eller andet  

 ubrændbart materiale (ikke aluminium), som er den endelige fysiske overflade.  

 Pladeafdækning kan samles ved falsning, nitning e.l.
 Beklædningens tykkelse må ikke overstige 1,5 mm i gange, trapperum og  

 kontrolrum og ikke 2 mm i opholdsrum og tjenesterum.
 6.270 Ventilation.
.271 ventilationskanaler skal udføres af ikke-brændbart materiale.
Korte  

 kanaler eller dele deraf, der i almindelighed ikke må overstige 0,02 m2 i  

 tværsnit og 2 m i længden, behøver ikke at være udført af ikke-brændbart  

 materiale, forudsat at nedenstående betingelser er opfyldt:
.272 Hvor ventilationskanaler med et tværsnit på over 0,02 m2 gennembryder  

 klasse A-skod eller -dæk, skal disse være forsynet med et manuelt betjent  

 brandspjæld, som kan betjenes fra begge sider af skod eller dæk, og åbningen  

 skal forsynes med en 3 mm stålgennemføring på 900 mm's længde fordelt med 450  

 mm på hver side af skoddet, medmindre kanalen i denne afstand fra skoddet er  

 af stål.
Kanalen eller gennemføringen skal i en afstand af 400 mm fra skoddet  

 isoleres til samme brandmodstandsevne som skoddet eller dækket, der  

 gennembrydes.
.273 Kanaler med et tværsnit på over 0,075 m2 skal, udover ovennævnte  

 krav, forsynes med brandspjæld.
Brandspjældet skal være automatisk virkende  

 og skal tillige kunne betjenes manuelt fra hver side af skod eller dæk.  

 Brandspjæld skal forsynes med indikator, som viser, om spjældet er åbent  

 eller lukket.
Brandspjæld er ikke påkrævet, hvor en kanal passerer gennem  

 rum, som er omgivet af klasse A-inddelinger, uden at have åbninger til dette  

 rum, forudsat at kanalen har samme brandmodstandsevne som skodderne, der  

 gennembrydes.
.274 Hvor ventilationskanaler fra maskinrum af kategori A eller kabys  

 passerer gennem apteringsrum, tjenesterum eller kontrolrum, skal kanalerne  

 isoleres til samme brandmodstandsevne som skodderne, der gennembrydes.
Det  

 samme gælder kanaler for ventilation af apteringsrum, tjenesterum eller  

 kontrolrum, som passerer gennem maskinrum af kategori A eller kabys.
 .275 Hvor ventilationskanaler med et tværsnitsareal på over 0,02 m2  

 passerer gennem en klasse B-inddeling, skal åbningen forsynes med en 3 mm  

 stålgennemføring på 900 mm's længde fordelt med 450 mm på hver side af  

 skoddet, medmindre kanalen i denne afstand fra skoddet er af stål.
 .276 Der skal, så vidt det er praktisk muligt, træffes foranstaltninger,  

 der sikrer, at ventilation opretholdes og røg undgås i kontrolrum, således at  

 installationer, der er anbragt i rummet, kan være under tilsyn og vedblive at  

 fungere effektivt i tilfælde af brand.
Foruden den normale ventilation skal der findes et særskilt middel til  

 luftforsyning.
Tilgangsåbninger for luft til de to ventilationsanlæg skal  

 være således anbragt, at der er mindst mulig risiko for, at begge  

 tilgangsåbninger suger røg samtidig.
Søfartsstyrelsen kan frafalde de nævnte  

 krav for kontrolrum, der ligger på frit dæk og har åbning til dette, eller  

 hvor lokale afspærringsforanstaltninger vil være lige så effektive.
 .277 Aftrækskanaler, der passerer gennem aptering fra kabysser, skal  

 udføres af stål og være forsynet med:
.278 De vigtigste tilgangs- og afgangsåbninger i alle ventilationssystemer  

 skal kunne lukkes fra et sted uden for det rum, som systemet betjener.  

 Mekanisk ventilation for apteringsrum, tjenesterum og maskinrum skal kunne  

 stoppes fra et passende sted uden for de rum, som ventileres.
Dette sted må  

 ikke kunne blokeres ved brand i et af rummene.
 .279 Arrangementet for stop af maskinrumsventilationen skal være adskilt  

 fra arrangementet for stop af ventilationen til andre rum.
 6.280 Forskellige bestemmelser.
 .281 I skibe, som periodevis sejler med vagtfrit maskinrum, skal der i  

 maskinrummet installeres et godkendt automatisk virkende brandalarmanlæg med  

 alarmgiver i aptering og styrehus.
.282 Alle udsatte overflader i apteringsrum og tjenesterum samt overflader  

 og opspantninger i tildækkede eller utilgængelige rum skal have lav  

 flammespredningsevne, og de må ikke ved brand kunne udvikle større mængder  

 røg. (*) .283 Det underste lag dæksbelægning i aptering, tjenesterum og kontrolrum  

 skal være af godkendt ikke-letantændeligt materiale. (**) .284 Hvor der i klasse A- eller B-inddelinger udskæres åbninger for  

 gennemføring af elektriske kabler, rør, trunke, kanaler m.v. eller for  

 anbringelse af ventilations- og lysarmaturer eller lignende, skal der træffes  

 foranstaltninger til at sikre, at brandmodstandsevnen ikke forringes.
 .285 Papirkurve skal være fremstillet af ikke-brændbart materiale med  

 tætte sider og bund.
 .286 I hvert opholdsrum skal der på et iøjnefaldende sted være anbragt et  

 godkendt opslag med punktvis formulerede forholdsregler mod brands opståen  

 samt anvisninger på, hvorledes der bør handles i tilfælde af brand.
.287 Rør, der er ført igennem klasse A- eller B-inddelinger, skal under  

 hensyn til den temperatur, de pågældende inddelinger skal kunne modstå,  

 udføres af et godkendt materiale.
Rør til olie eller andre brændbare væsker  

 skal under hensyn til brandrisikoen udføres af et godkendt materiale.  

 Materialer, der let nedbrydes ved varmepåvirkning, må ikke anvendes til  

 spygatter, sanitære afløb eller lignende, der er beliggende tæt ved  

 vandlinien, og hvor materialets svigten i tilfælde af brand ville medføre  

 fare for indstrømning af vand.
 .288 I rum, hvor fangsten opbevares, skal brændbar isolation afdækkes med  

 tætsluttende plade.
 6.290 Udgangsmuligheder.
 .291 Fra alle mandskabsrum samt rum, hvori mandskab normalt er  

 beskæftiget, bortset fra maskinrum, hvorom regler er fastsat andetsteds, skal  

 trapper og lejdere være således anbragt, at der skabes bekvem adgang til  

 udskibningsdækket.
 .292 Fra alle etager i apteringen skal der fra hvert større rum eller  

 gruppe af rum være mindst 2 udgangsmuligheder, placeret så langt fra hinanden  

 som muligt.
.293 Under vejrdækket skal hovedudgangen være en trappe, og den anden  

 udgang kan udføres som nødudgang.
Over vejrdæk skal udgangene være trapper  

 eller døre til frit dæk eller kombination heraf.
 .294 I særlige tilfælde kan Søfartsstyrelsen dispensere for den ene udgang  

 under hensyn til beliggenheden af rummet og det antal personer, som normalt  

 vil befinde sig heri.
 .295 Gange, som ender blindt, må ikke være længere end 7 m.
 .296 Udgangenes bredde og forløb skal være godkendt.
.297 Hvis en radiostation ikke har direkte udgang til vejrdæk, skal der  

 være to udgangsmuligheder fra denne.
En af disse udgange kan være et vindue  

 eller koøje af passende størrelse eller andet godkendt arrangement.
 .298 Elevatorer kan ikke godkendes som udgangsmulighed.
6.300 Afsnit B.
Fiskeskibe med en længde på 24 m og derover, men under  

 45 m.
 6.310 Konstruktion - Metode A.
 .311 Skrog, dæk, skodder, overbygninger og dækshuse skal udføres af  

 ikke-brændbart materiale.
 .312 Brandmodstandsevne af skodder og dæk fremgår af tabel 3 og 4, hvor de  

 enkelte kategorier fremgår af definitionerne i pkt. 6.252.
.313 Tabel 3: Skodder (Metode A) 6.320 Konstruktion - Metode B.
 Skrog, overbygninger og dækshus udført af brændbart materiale.
 .321 Brandmodstandsevnen af skodder og dæk fremgår af tabel 5 og 6, hvor  

 de enkelte kategorier fremgår af definitionerne i pkt. 6.252.
.322 Tabel 5: Skodder (Metode B) Hvor der i tabellerne 3, 4, 5 og 6 er angivet en streg, skal  

 brandmodstandsevnen vurderes i hvert enkelt tilfælde, hvis kombinationen  

 overhovedet kan forekomme.
 6.330 Forskellige bestemmelser, skod- og dæksbegrænsninger.
.331 Alle krævede brandskodder skal strække sig fra dæk til dæk og til  

 klædningen.
Klasse B- og F-skodder kan dog slutte ved loft eller garnering,  

 hvis loft eller garnering på begge sider af skoddet har samme  

 brandmodstandsevne som det afbrudte skod.
 .332 Gennemgående klasse B-loft eller -garnering i forbindelse med dæk  

 eller skod godkendes som hel eller delvis opfyldelse af isolationskravet.
 .333 Skylights og vinduer i maskinrum skal udføres således:
 Skylights må ikke være udført med glaspartier.
 .334 Udvendige begrænsninger, som i disse bestemmelser er krævet udført af  

 stål eller tilsvarende materiale, må gennembrydes for anbringelse af vinduer  

 og koøjer, hvis disse begrænsninger ikke i øvrigt er krævet udført som klasse  

 A-inddeling.
 .335 Rummet over loftet og bag garneringen skal afgrænses med tætte  

 adskillelser (draught stop) med en indbyrdes afstand på max. 7 m.
 .336 Hvor der i klasse A-, B- og F-inddelinger udskæres åbninger for  

 gennemføring af elektriske kabler, rør, trunke, kanaler m.v. eller for  

 anbringelse af ventilations- og lysarmaturer eller lignende, skal der træffes  

 foranstaltninger til at sikre, at brandmodstandsevnen ikke forringes.
 .337 Indvendige trapper skal være af stål eller tilsvarende materiale.  

 Trapper, der kun gennembryder eet dæk, skal ved den ene ende beskyttes med  

 skodder og døre som angivet i tabellerne 3 og 5.
 Trapper og elevatorer, der gennembryder mere end eet dæk, skal ved alle  

 etager beskyttes med skodder og døre som angivet i tabellerne 3 og 5.
 .338 Branddøre skal være typegodkendte og skal have samme  

 brandmodstandsevne som de skodder, hvori de er monteret.
 6.340 Isolationsmaterialer.
.341 Isolationsmaterialer i opholdsrum, tjenesterum, kontrolrum og  

 maskinrum skal være ikke-brændbart.
I maskinrum af kategori A skal  

 isolationsmaterialet afdækkes, så det er uigennemtrængeligt for olie og  

 oliedampe.
 I rum for oplagring af fisk skal isolationsmaterialet afdækkes med et tæt  

 materiale.
 .342 I lastrum og proviantkølerum er det tilladt at benytte brændbart  

 isolationsmateriale såsom polyurethan eller styrophorskum, men brugen af  

 sådanne materialer bør begrænses så meget som muligt, og overflader skal  

 afdækkes med et materiale, der nedsætter antændelsesrisikoen.
 6.350 Overfladematerialer.
.351 Alle skodder, lofter og garneringer i apterings- og tjenesterum kan  

 beklædes med brændbart finer eller andet materiale med lav  

 flammespredningsevne.
Beklædningens tykkelse må ikke overstige 2 mm i  

 opholdsrum og tjenesterum og 1,5 mm i gange, trapperum og kontrolrum.
 .352 Alle ubeskyttede overflader af glasfiberarmerede plastkonstruktioner  

 i opholdsrum, tjenesterum, kontrolrum, maskinrum af kategori A samt andre  

 maskinrum skal afsluttes med et lag polyester med brandhæmmende egenskaber  

 eller med godkendt brandhæmmende maling eller være beskyttet med  

 ikke-brændbart materiale.
 .353 Maling, lak og andre lignende materialer, der benyttes på ubeskyttede  

 indvendige overflader, skal være typegodkendt for lav flammespredning.
 6.360 Forskellige bestemmelser.
.361 Ventilationsåbninger kan tillades i eller under døre i  

 korridorskodder.
Hvis åbningen udskæres i selve døren, må åbningens  

 nettoareal ikke overstige 0,05 m2, og åbningen skal være forsynet med en rist  

 af ikke-brændbart materiale.
 Hvis åbningen findes under døren, må åbningens højde maksimalt være 25 mm.
 Der må ikke være ventilationsåbninger i døre til trapperum.
.362 Rør, der er ført igennem klasse B- eller F-inddelinger, skal under  

 hensyn til den temperatur, de pågældende inddelinger skal kunne modstå,  

 udføres af et godkendt materiale.
Rør til olie eller andre brændbare væsker  

 skal under hensyn til brandrisikoen udføres af et godkendt materiale.  

 Materialer, der let nedbrydes ved varmepåvirkning, må ikke anvendes til  

 spygatter, sanitære afløb eller lignende, der er beliggende tæt ved  

 vandlinien, og hvor materialets svigten i tilfælde af brand ville medføre  

 fare for indstrømning af vand.
 .363 Papirkurve skal være fremstillet af ikke-brændbart materiale med  

 tætte sider og bund.
 .364 I hvert opholdsrum skal der på et iøjnefaldende sted være anbragt et  

 godkendt opslag med punktvis formulerede forholdsregler mod brands opståen  

 samt anvisninger på, hvorledes der bør handles i tilfælde af brand.
 6.370 Ventilation.
.371 Ventilationskanaler skal udføres af ikke-brændbart materiale.
Korte  

 kanaler eller dele deraf, der i almindelighed ikke må overstige 0,02 m2 i  

 tværsnit og 2 m i længden, behøver ikke at være udført af ikke-brændbart  

 materiale, forudsat at nedenstående betingelser er opfyldt:
.372 Hvor ventilationskanaler fra maskinrum af kategori A eller kabys  

 passerer gennem apteringsrum, tjenesterum eller kontrolrum, skal kanalerne  

 isoleres til samme brandmodstandsevne som skodderne, der gennembrydes.
Det  

 samme gælder kanaler for ventilation af apteringsrum, tjenesterum eller  

 kontrolrum, som passerer gennem maskinrum af kategori A eller kabys.
 .373 Hvor ventilationskanaler med et tværsnitsareal på over 0,02 m2  

 passerer gennem en klasse B-inddeling, skal åbningen forsynes med en 3 mm  

 stålgennemføring på 900 mm's længde fordelt med 450 mm på hver side af  

 skoddet, medmindre kanalen i denne afstand fra skoddet er af stål.
 .374 Der skal, så vidt det er praktisk muligt, træffes foranstaltninger,  

 der sikrer, at ventilation opretholdes og røg undgås i kontrolrum, således at  

 installationer, der er anbragt i rummet, kan være under tilsyn og vedblive at  

 fungere effektivt i tilfælde af brand.
 .375 Aftrækskanaler, der passerer gennem aptering fra kabysser, skal  

 udføres af stål og være forsynet med:
 .376 De vigtigste tilgangs- og afgangsåbninger i alle ventilationssystemer  

 skal kunne lukkes fra et sted uden for det rum, som systemet betjener.
Mekanisk ventilation for apteringsrum, tjenesterum og maskinrum skal kunne  

 stoppes fra et passende sted uden for de rum, som ventileres.
Dette sted må  

 ikke kunne blokeres ved brand i et af rummene.
Arrangementet for stop af  

 maskinrumsventilationen skal være adskilt fra arrangementet for stop af  

 ventilationen i andre rum.
 6.380 Udgangsmuligheder.
 .381 Fra alle mandskabsrum samt rum, hvori mandskab normalt er  

 beskæftiget, bortset fra maskinrum, hvorom regler er fastsat andetsteds, skal  

 trapper og lejdere være således anbragt, at der skabes bekvem adgang til  

 udskibningsdækket.
 .382 Fra alle etager i apteringen skal der fra hvert større rum eller  

 gruppe af rum være mindst 2 udgangsmuligheder, placeret så langt fra hinanden  

 som muligt.
.383 Under vejrdækket skal hovedudgangen være en trappe, og den anden  

 udgang kan udføres som nødudgang.
Over vejrdæk skal udgangene være trapper  

 eller døre til frit dæk eller kombination heraf.
 .384 I særlige tilfælde kan Søfartsstyrelsen dispensere for den ene udgang  

 under hensyn til beliggenheden af rummet og det antal personer, som normalt  

 vil befinde sig heri.
 .385 Gange, som ender blindt, må ikke være længere end 7 m.
 .386 Udgangenes bredde og forløb skal være godkendt.
.387 Hvis en radiostation ikke har direkte udgang til vejrdæk, skal der  

 være to udgangsmuligheder fra denne.
En af disse udgange kan være et vindue  

 eller koøje af passende størrelse eller andet godkendt arrangement.
 .388 Elevatorer kan ikke godkendes som udgangsmulighed.
