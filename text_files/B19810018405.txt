(kloakspildevand) I henhold til § 50 og § 65 i lov nr. 130 af 9. april 1980 om beskyttelse  

 af havmiljøet fastsættes:
 § 1.  Skibe under 200 BRT, som ikke er godkendt til  

 befordring af over 10 personer, er undtaget fra reglerne i kapitel 5 om  

 kloakspildevand i lov om beskyttelse af havmiljøet.
 § 2.  Lastskibe og skibe, som ikke er godkendt til  

 befordring af over 400 personer, og for hvilke byggekontrakt er oprettet,  

 eller, i mangel af byggekontrakt, hvis køl var lagt, eller som var på  

 lignende konstruktionsstadium før den 3. maj 1980, eller hvis aflevering  

 finder sted inden den 3. maj 1983, er undtaget fra reglerne i kapitel 5 om  

 kloakspildevand i lov om beskyttelse af havmiljøet indtil den 3. maj 1990.
 § 3.  Miljøstyrelsen kan meddele dispensation indtil  

 den 3. maj 1990 fra reglerne i kapitel 5 i lov om beskyttelse af havmiljøet  

 for skibe, der er godkendt til befordring af over 400 personer, men som i  

 øvrigt falder ind under reglerne i § 2. Dispensation kan dog kun meddeles,  

 såfremt det pågældende skib ellers må undergå urimelige konstruktionsmæssige  

 ændringer.
 § 4.  Miljøstyrelsens afgørelser efter § 3 kan ikke  

 indbringes for anden administrativ myndighed.
 § 5.  Bekendtgørelsen træder i kraft den 3. maj 1981.
