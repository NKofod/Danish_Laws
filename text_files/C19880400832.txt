NYE REGLER FOR IDENTIFIKATIONSÆNDRING AF EJENDOMME I BBR-ÆNDRINGSREGISTER.
 1. Lettere identændring af ejendomme.
De gældende regler for identifikationsændringer af ejendomme i  

 BBR-ændringsregister har vist sig i visse tilfælde at medføre fejl i  

 statistikken over forsinkelser i indberetningerne til BBR.
Endvidere medfører  

 de eksisterende regler et stort merarbejde for kommunerne i forhold til de  

 almindelige regler for identifikationsændringer.
Der er nu åbnet mulighed for  

 at også den nævnte type af identifikationsændringer kan foretages automatisk  

 vha. rettelseskode 5 (identændring) fra marts 1988 ajourføringen.
2. Baggrund Der er fortsat stor forsinkelse i mange kommuners indberetninger til  

 ændringsregistret.
Boligministeriet får detaljerede oplysninger om  

 forsinkelserne i hver enkelt kommune på de såkaldte »5 pct.-lister«  

 fra Danmarks Statistik.
Disse lister, der bygger på månedlige indberetninger  

 fra Kommunedata, sammenligner tidsforskellen mellem de faktiske  

 byggesagsdatoer (f.eks. dato for byggetilladelse, påbegyndelse og  

 færdiggørelse) med den dato, hvor oplysningerne faktisk er indberettet til  

 BBR.
Herved kan forsinkelserne opgøres.
Boligministeriet er imidlertid blevet gjort opmærksom på, at reglerne for  

 behandling af identifikationsændringer i ændringsregistret i visse tilfælde  

 betyder, at »5 pct.-listen« overvurderer de faktiske forsinkelser.  

 Problemet skyldes, at man ikke kan identændre fra højt til lavt  

 ejendomsnummer, hvorfor kommunerne i sådanne tilfælde har foretaget en total  

 sletning af ejendommen (med tilhørende bygninger), hvorefter ejendommen  

 oprettes igen på et lavere ejendomsnummer.
Hvis byggesagen på dette tidspunkt  

 f.eks. var 6 måneder gammel, vil dette optræde på »5 pct.-listen«  

 med en fejlagtig forsinkelse på 6 måneder.
Endvidere er der behov for at kunne foretage identændringer på ejendomme,  

 hvor man opfører flere parcel/rækkehuse, og hvor disse under  

 byggesagsforløbet bliver til selvstændige ejendomme/matrikler.
Dette kan i  

 dag ikke lade sig gøre, idet man ikke kan oprette et ejendomsniveau alene i  

 ændringsregistret.
 Her har man ligeledes afgangsført og oprettet igen, hvilket også har givet  

 en fejlagtig forsinkelse på »5 pct.-listen«.
 Kommunedata har nu på Boligministeriets foranledning åbnet mulighed for,  

 at der både kan foretages identændringer fra højt til lavt ejendomsnummer, og  

 at der kan overføres bygninger til nyopståede ejendomme i ændringsregistret.  

 Ændringen foretages i begge tilfælde ved hjælp af rettelseskode 5  

 (identændring).
 Herved undgås de ovennævnte fejl i forsinkelseslisterne, og kommunerne  

 undgår hele besværet med at indberette de pågældende ejendomme (med  

 dataindhold) for anden gang.
Boligministeriet må imidlertid kraftigt henstille, at indberetning af  

 identifikationsændringer kontrolleres nøje, således at fejlændringer  

 kontrolleres nøje, således at fejlindberetninger undgås.
I modsat fald vil  

 der hurtigt opstå et uacceptabelt rod i BBR.
 3. Fremtidig fremgangsmåde ved udstykninger.
 Hvis der til ændringsregistret tidligere er indberettet en ejendom med  

 eksempelvis 2 bygninger, og denne under byggesagsforløbet ønskes opdelt på 2  

 selvstændige ejendomme i forbindelse med en matrikulær opdeling, gøres  

 følgende:
 Der indberettes via C196 (identændring) som vist i bilag 1 ELLER på  

 indberetningsbilag som vist i bilag 2.
 Efter ajourføringen, vil bygning nr. 1 stå tilbage på det gamle  

 ejendomsnummer, og bygning nr. 2 er overført til det nye ejendomsnummer, og  

 samtidig er bygningsnummeret ændret til nr. 1.
 Adressekoden overføres fra den pågældende bygning til det nye  

 ejendomsniveau og de oprindelige ejendomsoplysninger kopieres i øvrigt.
 Der skal således fremover kun foretages een transaktion pr. bygning der  

 skal flyttes.
 Udstykningssager i BBR-stamregister foretages som hidtil.
4. Fremtidig fremgangsmåde ved identændring fra højt til lavt ejendomsnummer i ændringsregistret.
 Ved identænring fra højt til lavt ejendomsnummer gøres følgende:
 Der indberettes via C196 (identændring) som vist i bilag 3 ELLER på  

 indberetningsbilag som vist i bilag 4.
 Efter ajourføringen vil der af tekniske årsager blive indsat et  

 spørgsmålstegn (?) i adressekodens husbogstav på ejendomsniveau.
 De ejendomme, som har fået indsat et spørgsmålstegn (?) i adressekodens  

 husbogstav, vil blive udskrevet på fejl/anmærkningsliste med:
 INDSÆT KORREKT HUSBOGSTAV - EFTER ID.ÆNDR.
I bilag 5 er vedlagt et eksempel på en sådan liste.
Registerføreren skal  

 efter ajourføringen foretage rettelse af husbogstav, d.v.s. slette  

 spørgsmålstegnet og indsætte korrekt bogstav/blank.
 Der gøres opmærksom på, at byggesagen IKKE kan overføres til  

 BBR-stamregister FØR rettelsen er foretaget.
 Identændring fra højt til lavt ejendomsnummer kan KUN foretages i  

 BBR-ændringsregister.
