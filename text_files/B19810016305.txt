 I medfør af lov nr. 562 af 31. oktober 1940 om politimæssige bestemmelser  

 i tilslutning til militære forhold og foranstaltninger fastsættes:
§ 1.  Ved den faste skydeplads ved Kongsøre Havn  

 etableres til brug ved torpedoskydning omkring en torpedoskydelinje på 12 km  

 mellem Kongsøre Havns NE-lige molehoved på position 55 grader 49 minutter 34 sekunder N 11 grader 44 minutter 20 sekunder E og en gul stage på 55 grader 54 minutter 51 sekunder N 11 grader 50 minutter 58 sekunder E i retningen 035 grader, 25 (35 grader 15 minutter 08 sekunder) en sammenhængende torpedoskydebane på søen således - et område på søen med centrum i Kongsøre Havns NE-lige molehoved og  

 radius på 1,5 km, - et område på 300 m på hver side af torpedoskydelinjen fra 1,5 km til 10  

 km fra molehovedet, - et område på 500 m på hver side af torpedoskydelinjen fra 10 km til 12  

 km fra molehovedet.
I torpedoskydelinjen, som er indlagt i søkortene, er - 500 m fra det  

 NE-lige molehoved - udlagt to gule stager med en indbyrdes afstand på 30 m og  

 forbundet med flydeline.
Langs den øvrige del af torpedoskydelinjen er udlagt  

 yderligere gule stager i afstande henholdsvis 1 km, 6 km, 10 km og 12 km fra  

 molehovedet.
§ 2.  Torpedoskydning tilkendegives ved advarselslys  

 »Hvidt og rødt vekselblink med karakter: Iso 1 s, Al.
WR. 1 s (hvidt  

 blink 0,5 sek., rødt blink 0,5 sek.)» på Kongsøre Havns tårn (NE-lige  

 molehoved) og ved advarselslys med samme karakter på søværnets  

 torpedoindbjærgningsfartøjer (orangefarvede skibe, mærket TO og et nummer),  

 som er placeret langs torpedoskydelinjen.
 Stk. 2.  Advarselslysene tændes 1 time før påbegyndelse  

 af skydning.
§ 3.  Ophold i torpedoskydebanen er forbudt, når de i  

 § 2 nævnte advarselslys er tændt, men passage af torpedoskydebanen er  

 tilladt.
Anvisninger fra søværnets torpedoindbjærgningsfartøjer skal følges.  

 Ved sejlads i nærheden af torpedoskydebanen skal der under alle forhold  

 udvises agtpågivenhed over for torpedobaner, torpedoindbjærgningsfartøjer og  

 drivende torpedoer.
 § 4.  Advarselslysene slukkes umiddelbart efter  

 torpedoskydningens ophør, hvorefter ophold i torpedoskydebanen er tilladt.
 § 5.  Overtrædelse af § 3 straffes efter borgerlig  

 straffelovs § 110 c.
 § 6.  Bekendtgørelsen træder i kraft den 1. maj 1981.
 Stk. 2.  Samtidig ophæves bekendtgørelse nr. 358 af 3.  

 august 1951 angående etablering af et spærreområde i Isefjorden ved  

 torpedostationen Kongsøre.
