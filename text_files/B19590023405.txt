 I medfør af § 5 i lov nr. 141 af 29. april 1955 fastsættes herved  

 følgende.
 § 1.  Den ved bekendtgørelse nr. 278 af 30. august  

 1939 oprettede afdeling indenfor »Krigsforsikringen for danske  

 Skibe« til forsikring mod krigsfare af danske fiskefartøjer, der er  

 hjemmehørende uden for Færøerne, ophører fra den 30. september 1959 at regne  

 og indtil videre at overtage nye forsikringer, og løbende forsikringer træder  

 samme dag kl. 24.00 ud af kraft.
 § 2.  Efter at afdelingens kreditorer er indkaldt med  

 år og dags varsel, foretages der pr. 30. september 1959 en opgørelse af  

 afdelingens regnskab.
§ 3.  Halvdelen af det ved denne regnskabsopgørelse  

 konstaterede overskud tilfalder forsikringstagerne i forhold til de erlagte  

 præmier og udbetales med påløbne renter efter udløbet af den i § 2 nævnte  

 frist.
I det omfang, statskassen i henhold til særlig lovhjemmel har dækket  

 de forsikringstagerne pålagte præmier, anses staten i denne forbindelse som  

 forsikringstager.
 § 4.  Med den anden halvdel af det ved  

 regnskabsopgørelsen konstaterede overskud, der tilkommer afdelingens garanter  

 i henhold til de af dem tegnede garantisummer, forholdes som i §§ 5 og 6  

 nedenfor angivet.
§ 5.  Den del af beløbet, der tilfalder andre garanter  

 end staten og de gensidige forsikringsforeninger, der fortsætter som  

 garanter, udbetales dem med påløbne renter efter udløbet af den i § 2 nævnte  

 indkaldelsesfrist.
De af dem udstedte garantiforskrivninger kvitteres og  

 tilbageleveres, og garantibeløbet overtages af de forsikringsforeninger, der  

 fortsætter som garanter.
§ 6.  Den del af overskuddet, som tilfalder staten og  

 forsikringsforeningerne, udbetales ikke, men anses som indbetaling på de af  

 dem afgivne garantiforskrivninger og afskrives på disse.
De således  

 indbetalte beløb forrentes i det omang, afdelingens regnskab tillader det,  

 dog højst med en til Danmarks nationalbanks laveste udlånsrente til enhver  

 tid svarende rente.
 § 7.  Handelsministeren bestemmer efter forhandling  

 med finansministeren og fiskeriministeren, hvorvidt og hvornår afdelingen  

 skal genoptage sin virksomhed.
 For afdelingens forpligtelser hæfter derefter en garantikapital på 2 mill.  

 kr., jfr. §§ 5 og 6, hvorhos staten med et beløb af 4 mill. kr. har påtaget  

 sig subsidiær garanti for afdelingens forpligtelser.
 § 8.  Om afdelingens virksomhed, når denne måtte blive  

 genoptaget, gælder de i §§ 9-13 nedenfor indeholdte regler.
 § 9.  Enhver, der ejer fiskefartøj på 5 registertons  

 brutto og derover, er med de undtagelser, der følger af loven, eller som af  

 fiskeriafdelingens ledelse tilstås, forpligtet til at lade fartøjet forsikre  

 i fiskeriafdelingen.
 Danske fiskefartøjer på under 5 registertons brutto kan ifølge særlig  

 tilladelse fra ledelsen forsikres i fiskeriafdelingen.
§ 10.  Ledelsen af fiskeriafdelingen varetages af  

 formanden, næstformanden og yderligere et medlem af bestyrelsen for  

 »Krigsforsikringen for danske Skibe«, udpeget af handelsministeren  

 efter samråd med finansministeren.
Afdelingens ledelse tiltrædes af  

 departementschefen i fiskeriministeriet samt af 2 repræsentanter, den ene for  

 fiskerierhvervet og den anden for de gensidige søforskringssammenslutninger  

 for danske fiskere, begge udpeget af fiskeriministeren efter indstilling fra  

 de interesserede erhvervsorganisationer.
 Handelsministeren godkender fornødne særlige vedtægtsbestemmelser for  

 fiskeriafdelingen; den nærmere arbejdsordning bestemmes af fiskeriafdelingens  

 ledelse.
 § 11.  Inden 8 dage efter at handelsministeren har  

 offentliggjort bekendtgørelse om, at afdelingen genoptager sin virksomhed,  

 skal enhver ejer af forsikringspligtigt fiskefartøj til fiskeriafdelingen  

 indgive anmeldelse om forsikringspligtige fartøjers optagelse i afdelingen.  

 for fartøjer, der modtager fiskericertifikat, efter at afdelinen har  

 genoptaget sin virksomhed, skal anmeldelse ske samtidig med certifikatets  

 modtagelse.
Ved anmeldelse af et fartøj til forsikring skal forsikringstageren angive,  

 inden for hvilket område han ønsker at drive fiskeri, og så længe fartøjet  

 ikke anvendes uden for dette område, er anmeldelse af de enkelte rejser ikke  

 fornøden.
Præmierne fastsættes i så tilfælde som tidspræmier under  

 hensyntagen til forholdene inden for det område, hvori fartøjet skal  

 anvendes.
 Skal fartøjet undtagelsesvis anvendes uden for det nævnte område, skal  

 rejsen forud anmeldes og godkendes af fiskeriafdelinen, og særskilt præmie  

 bliver eventuelt at fastsætte for sådan rejse.
§ 12.  For fiskeriafdelingen føres der et selvstændigt  

 regnskab.
Fiskeriafdelingen og den øvrige del af »Krigsforsikringen for  

 danske skibe« hæfter ikke for hinandens forpligtelser og har ej heller  

 krav på andel i hinandens eventuelle overskud.
 § 13.  Med de af foranstående paragraffer og  

 forholdenes natur flydende afvigelser finder bestemmelserne i lov nr. 141 af  

 29. april 1955 om danske skibes forsikring mod krigsfare anvendelse på  

 fiskeriafdelingen.
Skulle forholdene, uden at afdelingen har genoptaget sin virksomhed, jfr.  

 § 7, udvikle sig således, at det ikke længer findes nødvendigt at opretholde  

 afdelingen ud fra beredskabssynspunkter, kan handelsministeren efter samråd  

 med finansministeren og fiskeriministeren bestemme, at afdelingen skal  

 ophæves.
Afdelingens beholdne formue fordeles i så fald mellem garanterne i  

 forhold til deres gennemsnitlige garantihæftelse i tiden siden denne  

 bekendtgørelses ikrafttræden.
 Handelsministeriet, den 29. juni 1959.
 Kjeld Philip.
/P.
Villadsen.
