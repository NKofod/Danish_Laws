Indledning Denne vejledning om surring af motorkøretøjer m.v. om bord i  

 roll-on/roll-off skibe er udarbejdet på grundlag af IMO resolution A.581(14)  

 samt pkt. 10 i tillæg til IMO resolution A.489(XII).
 Skibstilsynet anbefaler, at vejledningen i det hele følges ved  

 konstruktion af nybygninger, og for eksisterende skibe følges for så vidt  

 angår operationelle anvisninger samt andre anvisninger, der kan følges uden  

 større konstruktive ændringer.
 Skibskonstruktørers  opmærksomhed henledes især på punkterne 4 og  

 6.
 Fragtmænd, fabrikanter og ejere af motorkøretøjer m.v.,  der kan  

 transporteres med roll-on/roll-off skibe, bør være særlig opmærksomme på  

 afsnit 5 og 7.
1 Rækkevidde 1.1 Disse retningslinier for fastgørelse og surring af motorkøretøjer m.v.  

 på roll-on/roll-off skibe vedrører særligt surringsarrangementerne på skibe  

 og køretøjer og de fastgørelsesmetoder, der skal anvendes.
2 Anvendelsesområde 2.1 Disse retningslinier finder anvendelse på roll-on/roll-off skibe, der  

 regelmæssigt medfører motorkøretøjer m.v. på længere eller kortere sejladser  

 på åben sø i internationalt farvand.
Retningslinierne finder således  

 anvendelse på:
.1 Motorkøretøjer m.v. af den art, der er nærmere beskrevet i pkt. 3.2.1,  

 3.2.2, 3.2.3 og 3.2.5, med højst tilladte samlede totalvægt for køretøjer og  

 last på mellem 3,5 og 40 tons, og .2 leddelte vogntog af den art, der er nærmere beskrevet i pkt. 3.2.4, med  

 højeste totalvægt på 45 tons, der kan medføres på roll-on/roll-off skibe.
 2.2 Disse retningslinier finder ikke anvendelse på busser.
 2.3 Ved motorkøretøjer m.v., hvis fysiske kendetegn afviger fra  

 almindelige køretøjer (særlig hvor den normale højde for tyngdepunktet  

 overskrides), skal der tages særligt hensyn til placeringen og antallet af  

 surringspunkter.
3 Definitioner 3.1 Ved »roll-on/roll-off skib« forstås et skib, der har et  

 eller flere dæk, der kan være åbne eller lukkede, og normalt ikke på nogen  

 måde er underinddelt, samt i almindelighed strækker sig i hele skibets  

 længde, hvor gods (emballeret eller transporteret i bulk, i eller på  

 motorkøretøjer m.v. (herunder tankvogne), sættevogne, containere, paller,  

 aftagelige eller bærbare tanke, eller i henholdsvis på tilsvarende enheder  

 til transport af last og andre beholdere) kan lastes eller losses normalt i  

 vandret retning.
 3.2 I disse retningslinier omfatter betegnelsen motorkøretøjer m.v. (* 1):
.1 Erhvervsmæssigt køretøj , hvorved forstås et motorkøretøj, der  

 af konstruktionsmæssige og brugsmæssige grunde hovedsageligt anvendes til  

 transport af gods.
Køretøjet kan desuden trække en påhængsvogn.
 .2 Sættevogn , hvorved forstås en påhængsvogn, der er konstrueret  

 til sammenkobling med et trækkende køretøj, og hvor en væsentlig del af dens  

 samlede vægt hviler på det trækkende køretøj.
 .3 Vogntog , hvorved forstås en sammenkobling mellem et  

 motorkøretøj og en eller flere uafhængige påhængsvogne, der er forbundet med  

 en trækstang. (I afsnit 5's forstand anses hver del af et vogntog for et  

 separat køretøj).
 .4 Leddelte vogntog , hvorved forstås en sammenkobling mellem et  

 trækkende køretøj og en sættevogn.
 .5 Sammenkoblede køretøjer , hvorved forstås et motorkøretøj, der  

 er sammenkoblet med et eller flere køretøjer. (I afsnit 5's forstand anses  

 hver del af de sammenkoblede køretøjer for et separat køretøj).
4 Surringspunkter på skibsdæk 4.1 På skibet skal der forefindes en manual vedrørende surring af gods  

 indeholdende følgende:
 .1 Beskrivelse af fast installeret surringsarrangement, og hvor det er  

 placeret (øjebeslag, øjebolte, elefantfødder m.v.).
 .2 Henstuvningssteder for løst surringsgrej.
 .3 Beskrivelse af løst surringsgrej, incl. udstyrsliste med  

 styrkeangivelser.
 .4 Eksempler på korrekt anvendelse af løst surringsgrej ved surring af  

 forskellige lastenheder, køretøjer og andre enheder, som transporteres med  

 skibet.
 .5 Indikering af variationer i tværskibs, langskibs og vertikale  

 accellerationer, som kan forventes at forekomme på forskellige steder om bord  

 i skibet.
 4.2 De skibsdæk, der er beregnet til motorkøretøjer m.v. af den art, der  

 er nærmere beskrevet i pkt. 3.2, skal forsynes med surringspunkter.  

 Placeringen af de pågældende surringspunkter kan bestemmes nærmere af  

 rederen, dog at der gælder følgende minimumskrav for surringspunkter til de  

 enkelte motorkøretøjer m.v. eller del af sammenkoblede køretøjer:
.1 Afstanden mellem surringspunkterne må i længderetningen normalt ikke  

 overstige 2,5 m.
Afstanden mellem punkterne i henholdsvis den forreste del og  

 den agterste del af skibet kan dog være mindre end afstanden mellem punkterne  

 midtskibs, såfremt dette er nødvendigt.
.2 Afstanden mellem surringspunkterne tværskibs skal ligge mellem 2,8 og 3  

 m.
Afstanden mellem punkterne i henholdsvis den forreste og den agterste del  

 af skibet kan dog være mindre end afstanden mellem punkterne midtskibs,  

 såfremt dette er nødvendigt.
.3 Hvert surringspunkt skal kunne modstå et træk på mindst 120 kN uden at  

 blive permanent deformeret.
Hvis surringspunktet er konstrueret til mere end  

 een surring (y surringer), skal den tilsvarende styrke være mindst y x 120  

 kN.
 4.3 På roll-on/roll-off skibe, der kun lejlighedsvis medfører køretøjer,  

 skal afstanden mellem surringspunkterne og disses styrke tilpasses de særlige  

 hensyn, der eventuelt skal tages med henblik på sikker stuvning og surring af  

 motorkøretøjer m.v.
 5 Surringspunkter på motorkøretøjer m.v.
5.1 Surringspunkterne på motorkøretøjer m.v. skal konstrueres til surring  

 af køretøjet på skibet, og der må kun kunne føres en surring gennem  

 surringsøjet.
Surringspunktet og surringsøjet skal være konstrueret på en  

 sådan måde, at der kan vælges forskellige retninger for surring til  

 skibsdækket (* 2).
 5.2 Antallet af surringspunkter på hver side af køretøjet skal ligge  

 mellem to og seks, og der skal være samme antal på hver side.  

 Surringspunkterne skal i øvrigt opfylde bestemmelserne i pkt. 5.3.
 5.3 Under iagttagelse af note 1, 2 og 3 nedenfor skal mindsteantallet af  

 og minimumsstyrken for surringspunkterne opfylde kravene i tabellen nedenfor:
Køretøjets bruttovægt Mindste antal surringspunkter 3,5 t KBV 20 t 2 20 t KBV 30 t 3 30 t KBV 40 t 4 Minimumsstyrke uden permanent deformering af hvert monteret surringspunkt  

 (kN) (* 2) Hvor n er det samlede antal surringspunkter på hver side af  

 køretøjet.
 Note 1:  For vogntog gælder tabellen for hver enkelt del, dvs. for  

 henholdsvis motorkøretøjet og hver enkelt påhængsvogn.
Note 2:  Tabellen ovenfor finder ikke anvendelse på køretøjer, der  

 trækker sættevogne.
Sådanne køretøjer skal forsynes med to surringspunkter på  

 køretøjets forende, og disses styrke skal kunne forhindre sideværts  

 bevægelser af køretøjets forende.
De to surringspunkter på køretøjets forende  

 kan erstattes af en trækkobling.
 Note 3:  Såfremt trækkoblingen anvendes til surring af andre  

 køretøjer end sådanne, der trækker sættevogne, må den pågældende kobling ikke  

 erstatte det ovennævnte mindste antal af surringspunkter og disses  

 minimumsstyrke på hver side af det pågældende køretøj.
 5.4 Hvert surringspunkt på køretøjet skal mærkes med en farve, der er  

 klart synlig.
 5.5 Surringspunkterne på køretøjet skal være placeret på en sådan måde, at  

 surringerne effektivt forhindrer dette i at forskyde sig.
 5.6 Surringspunkterne skal kunne overføre kræfterne fra surringerne til  

 køretøjets chassis og må under ingen omstændigheder være fastgjort til  

 kofanger eller aksler, medmindre disse er særligt konstrueret og kræfterne  

 overføres direkte til chassiset.
 5.7 Surringspunkterne skal være placeret på en sådan måde, at surringerne  

 kan fastgøres let og sikkert, især hvis køretøjet er forsynet med sideskærme.
 5.8 Det indvendige frie mellemrum indenfor surringsøjet i hvert enkelt  

 surringspunkt skal være mindst 80 mm, men selve surringsøjet behøver ikke at  

 være cirkelformet.
 5.9 I de tilfælde, hvor bestemmelserne i tabel 5.3 er uegnede for et  

 køretøj, kan der anvendes tilsvarende eller mere effektive  

 surringsarrangementer.
6 Surringer 6.1 Surringerne skal bestå af en kæde eller lignende anordning og være  

 fremstillet af et materiale, hvis styrke- og forlængelsesegenskaber mindst  

 svarer til stålkæder.
Surringerne skal mindst være i stand til at modstå et  

 træk på 120 kN uden at blive permanent deformeret.
6.2 Surringerne skal være konstrueret og fastgjort på en sådan måde, at  

 det er muligt at opstramme dem, hvis de slækkes, forudsat at dette kan ske  

 uden fare for personskade.
Hvor det er praktisk muligt og nødvendigt, skal  

 surringerne kontrolleres med regelmæssige mellemrum under sejladsen og  

 opstrammes efter behov.
 6.3 Surringerne skal fastgøres til surringspunkterne med kroge eller andre  

 anordninger, der er konstrueret på en sådan måde, at de ikke selv kan  

 frigøres fra surringsøjet i surringspunktet, hvis surringen slækkes under  

 sejladsen.
 6.4 Der må kun fastgøres en surring til hvert enkelt surringsøje i  

 køretøjets surringspunkt.
 6.5 Surringer må kun fastgøres til de surringspunkter, der er beregnet til  

 dette formål.
 6.6. Surringerne skal fastgøres til køretøjets surringspunkter på en sådan  

 måde, at vinklen mellem surringen og det horisontale og vertikale plan  

 fortrinsvis ligger mellem 30 grader og 60 grader.
 6.7 Under iagttagelse af skibets egenskaber og de forventede vejrforhold  

 under den påtænkte rejse skal kaptajnen afgøre antallet af surringspunkter og  

 de surringer, der skal anvendes under hver sejlads.
 6.8 Såfremt der er tvivl om, at motorkøretøjet opfylder bestemmelserne i  

 tabellen i pkt. 5.3, kan kaptajnen efter eget skøn lade køretøjet tage  

 ombord, idet der tages hensyn til køretøjets umiddelbare stand, de forventede  

 vejrforhold og farvandets karakter under sejladsen, samt alle øvrige  

 omstændigheder.
7. Stuvning 7.1 Afhængig af det besejlede farvand, de fremherskende vejrforhold og  

 skibets egenskaber skal motorkøretøjer m.v. anbringes på en sådan måde, at  

 chassiset kan bevæge sig mindst muligt, idet der ikke må være noget spillerum  

 for bevægelse i køretøjernes ophæng.
Dette kan f.eks. ske ved sammenpresning  

 af fjedrene ved surring af køretøjet til dækket, ved at hæve chassiset med  

 donkraft umiddelbart før køretøjets surring, eller ved at aflufte ophængets  

 trykluftsystem.
7.2 Under iagttagelse af de forhold, der er nærmere omtalt i pkt. 7.1, og  

 sandsynligheden for, at trykluftsystemer for ophæng kan tabe trykket, bør der  

 ske afluftning af systemet på hvert enkelt køretøj, der er udstyret dermed,  

 såfremt sejladsen strækker sig over mere end et døgn.
Hvis det er praktisk  

 muligt, bør systemet også afluftes på rejser af kortere varighed.
Hvis  

 systemet ikke afluftes, bør køretøjet løftes med donkraft for at hindre, at  

 surringerne eventuelt slækkes som følge af luftudslip fra systemet under  

 rejsen.
 7.3 Såfremt der anvendes donkrafte til løftning af køretøjet, bør  

 chassiset forstærkes på de steder, hvor det er løftet, og de pågældende  

 steder bør afmærkes tydeligt.
7.4 Man skal være særlig opmærksom på at fastgøre motorkøretøjer m.v., der  

 er stuvet på et sted, hvor de kan blive udsat for andre kræfter.
I de  

 tilfælde, hvor køretøjerne er stuvet i tværskibs retning, skal man være  

 særlig opmærksom på de kræfter, der kan opstå ved denne stuvningsform.
 7.5. Hjulene skal sikres med bremsekiler for at øge sikkerheden under  

 ugunstige forhold.
 7.6 Dieseldrevne køretøjer må ikke parkeres med indkoblet gear under  

 sejladsen.
 7.7. Køretøjer, der er konstrueret til transport af last, der kan påvirke  

 deres stabilitet ugunstigt, som f.eks. ophængte kroppe, skal være forsynet  

 med et system til udløsning af ophængningssystemet.
 7.8 Stuvning af køretøjerne skal foretages i overensstemmelse med følgende  

 forskrifter:
 .1 Parkeringsbremse i hvert enkelt køretøj eller hver enkelt del af  

 sammenkoblede køretøjer skal aktiveres og stå i tilspændt stilling under  

 sejladsen.
.2 Som følge af sættevognenes særlige konstruktion må de ikke under  

 transport til søs hvile på støttebenene, medmindre disse er særligt  

 konstrueret til dette formål, og dette er tydeligt angivet på dem.
En ikke  

 tilkoblet sættevogn skal støtte på en lastebuk eller lignende anordning, der  

 er anbragt i umiddelbar nærhed af indkoblingspladen, således at  

 sættevognskoblingens forbindelse med styrebolten ikke hindres.
Konstruktører  

 af sættevogne bør være opmærksomme på de pladsn, der kræves samt den  

 nødvendige forstærkning, og de valgte områder skal være tydeligt afmærket.
(* 1) Der henvises til ISO Standard No. 3833 (under revision) (* 2) Hvis der forefindes mere end et surringsøje i et surringspunkt, skal  

 hvert øje have den styrke for surringspunktet, der er anført i tabellen i  

 pkt. 5.3.
