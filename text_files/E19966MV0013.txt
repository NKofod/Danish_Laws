M.1 Registrering af virksomheder med leverancer M.2 Registrering af virksomheder, der foretager  

 EU-erhvervelser M.3 Fritagelse for registrering M.4 Valgfri registrering § 50 M.5 Frivillig registrering § 51 M.6 Afmeldelse og tilbagebetaling af udbetalt negativ moms §§ 47-51 Bestemmelserne om momsregistrering findes i §§ 47-51.
M.1 Registrering af virksomheder med leverancer M.1.1 Anmeldelse til registrering § 47, stk. 1 Momspligtige personer, der driver virksomhed med levering af varer og  

 ydelser, som ikke er momsfri efter § 13, skal anmelde virksomheden til  

 momsregistrering hos den told- og skatteregion, hvor virksomheden er  

 hjemmehørende, jf. § 47, stk. 1. Registreringen sker med virkning fra det  

 tidspunkt, hvor den registreringspligtige virksomhed efter en konkret  

 vurdering må anses for at være startet, se M.1.2 I § 3 er defineret, hvad der forstås ved en momspligtig person, se C.1.
 Der er særlige regler vedrørende landbrug og fiskeri mv., jf. §§ 66-68. Se  

 Q.
Registreringsgrænse på 20.000 kr Hvis de samlede momspligtige leverancer ikke overstiger 20.000 kr. inden  

 for en 12-måneders periode, skal der ikke ske registrering eller betales  

 moms, jf.
§ 49, stk. 1. Denne undtagelse gælder ikke for udenlandske virksomheder og  

 ved levering af nye transportmidler til andre EU-lande.
Her skal der altid  

 ske registrering.
 Pligten til at lade sig registrere indtræder på det tidspunkt, hvor det er  

 åbenbart, at den momspligtige omsætning vil overstige registreringsgrænsen på  

 de 20.000 kr.
 Momspligtige personer, der efter 20.000 kr.'s grænsen ikke behøver at lade  

 sig registrere, kan vælge at lade sig registrere og betale moms, se M.4.
Anmeldelsesblanket Der er i loven ingen formkrav med hensyn til selve anmeldelsen, men i  

 praksis sker anmeldelsen ved, at der udfyldes en særlig anmeldelsesblanket,  

 som er udarbejdet af Told Skat.
Virksomheden skal bla. give oplysninger om  

 ejerforhold, aktiviteter mv. og skal give forskellige former for  

 dokumentation - f.eks. bevis for registrering hos Erhvervs- og  

 Selskabsstyrelsen.
 Hvis et aktieselskab- eller anpartsselskab under stiftelse anmeldes til  

 registrering, skal der gives personlige oplysninger om stifterne, som alle  

 skal underskrive registreringsanmeldelsen, da de hæfter solidarisk for  

 indgåede forpligtelser, indtil virksomheden er registreret.
 Ved registreringen får virksomheden et registreringsbevis, hvor  

 virksomhedens SE-nr. er anført.
M.1.1.2 Varer oplagt i Københavns Frihavn, frilager,toldoplag eller  

 afgifsoplag Udenlandske virksomheder, der har oplagt varer i Danmark, behøver således af den grund ikke at blive momsregistreret, mens varerne er oplagt  

 her i landet.
Dette gælder, selvom varerne sælges, mens de er oplagt.  

 Momspligtige personer, der leverer varer, der er oplagt i Københavns Frihavn  

 eller på et frilager, et toldoplag eller et afgiftsoplag, uden afgift,  

 behøver således ikke af den grund at lade sig momsregistrere, jf. § 47, stk.  

 1, 2. pkt.
De pågældende varers momsfritagelse følger af bestemmelserne i §  

 12, stk. 2, § 34, stk. 1, nr 15 og § 34, stk. 2 - 3. Se herom i D.10, I.1.9,  

 I.1.11 og I.1.12.
 Det er dog kun muligt at blive fritaget for at lade sig registrere, hvis  

 der er tale om levering af oplagte varer.
 Hvis en virksomhed driver "almindelig handel" inden for  

 Frihavnens område, skal den derfor registreres i lighed med alle andre  

 momspligtige virksomheder.
M.1.2 Tidsmæssige krav § 47, stk. 5 Virksomheden skal anmelde sig til registrering senest 8 dage før, at den  

 momspligtige virksomhed går i gang, jf. § 47, stk. 5.
§ 47, stk. 5, er en ordensforskrift, der påbyder registreringspligtige  

 virksomheder at anmelde sig til registrering, inden den registreringspligtige  

 virksomhed begynder.
Selve registreringen skal imidlertid ske med virkning  

 fra det tidspunkt, hvor den registreringspligtige virksomhed efter en konkret  

 vurdering må anses for at være startet.
Dette gælder også, selvom  

 virksomheden anmelder sig for sent i forhold til tidskravet i § 47, stk. 5.  

 Overskridelse af tidskravet til selve anmeldelsen straffes dog med bøde, jf.  

 § 81, se V.2.2.
 Fra 1. juli 1995 kan virksomheder, der anmeldes til registrering, blive  

 pålagt at stille sikkerhed for momskrav efter reglerne i kildeskattelovens §  

 56 A, stk.
2, jf. § 62, stk. 10, se P.5.1.6. Virksomheden kan herefter ikke blive  

 registreret, før der er stillet sikkerhed.
Et evt. pålæg om  

 sikkerhedsstillelse skal meddeles virksomheden senest 14 dage efter, at den  

 har anmeldt sig til registrering.
 Hvis registreringsforholdene bliver ændret (f.eks. ejerforhold,  

 beliggenhed eller ansvarlig ledelse), skal dette ifølge § 47, stk. 5,  

 meddeles til told- og skatteregionen senest 8 dage efter ændringen.
M.1.3 Repræsentant for udenlandske virksomheder § 47, stk. 2 Udenlandske virksomheder, der er registreringspligtige efter stk. 1 eller  

 foretager erhvervelser fra andre EU-lande, skal ifølge § 47, stk. 2,  

 registreres ved en repræsentant her i landet.
Dette gælder dog ikke, hvis  

 aftageren er en betalingspligtig person.
 En person, der bor i udlandet, men f.eks. har en tøjforretning i Danmark,  

 behøver ikke at lade sig registrere ved en repræsentant her i landet, fordi  

 der er forretningssted her.
Fjernsalg § 49, stk. 3 Der skal heller ikke ske registrering eller betales moms via en  

 repræsentant her i landet, hvis der er tale om levering af varer ved  

 fjernsalg fra andre EU-lande, når leveringen vedrører andre varer end  

 punktafgiftspligtige varer.
Det er dog en betingelse, at den samlede levering  

 her til landet ved fjernsalg hverken i det løbende eller i det foregående  

 kalenderår overstiger 280.000 kr., jf. § 49, stk. 3.
 En udenlandsk fjernsælger, der i ét år sælger varer (incl.  

 punktafgiftspligtige) for mere end 280.000 kr. og således skal  

 momsregistreres ved en herboende repræsentant, jf. § 47, stk. 2 , skal derfor  

 også være momsregistreret og betale dansk moms i det følgende kalenderår,  

 selvom han i dette år ikke overskrider registreringsgrænsen.
Repræsentanten Repræsentanten kan enten være en person, der bor her i landet, eller en  

 virksomhed, der har sit forretningssted her.
Repræsentanten må forudsættes at  

 være myndig, da han og virksomheden hæfter solidarisk for betaling af momsen,  

 jf. § 46, stk. 5.
 M.1.4 Delregistrering § 47, stk. 3, 2.pkt.
M.1.4.1 Eksportmomsordningen Hvis en momspligtig person har flere virksomheder (f.eks. flere filialer,  

 afdelinger eller forretninger), skal de som udgangspunkt registreres som  

 én virksomhed.
Det betyder bl.a., at virksomhederne skal udveksle  

 varer og ydelser uden momsmæssige konsekvenser, og at fradragsretten opgøres  

 under ét.
 Virksomhederne kan dog efter anmodning blive registreret hver for sig  

 (delregistreret), hvis der føres særskilt regnskab for hver enkelt  

 virksomhed.
Hver enkelt virksomhed vil herefter blive betragtet som selvstændig Ordningen for virksomheder med momsfri leverancer.
 Momsen på virksomhedens indkøb kan fradrages, og virksomheder med en stor  

 eksport i forhold til hjemmemarkedssalg kan typisk have et  

 momstilgodehavende, som virksomhederne derfor skal have tilbagebetalt.  

 Virksomheder med regelmæssig negativ moms kan lade sig registrere med måneden  

 som afgiftsperiode og få den negative moms hurtigere tilbage, jf. momslovens  

 § 57, stk. 3 (se P.1.2).
I lov om fremskyndet tilbagebetaling af visse afgifter (lovbek. nr. 568 af  

 20. juni 1994, senest ændret ved lov nr. 417 af 14. juni 1995) er der  

 etableret en ordning med forskudsvis udbetaling af negativ moms.
Efter denne  

 ordning kan de månedsregistrerede virksomheder på visse betingelser få et  

 beløb stillet til rådighed på 3/52 af det årlige negative momstilsvar.  

 Betingelserne fremgår af §§ 2-4 i bek. nr. 1174 af 22. december 1994.
Efter momsloven kan registreringspligtige virksomheder med flere  

 virksomheder få virksomhederne registreret hver for sig, jf. § 47, stk. 3.  

 Ordningen giver mulighed for, at virksomheder momsmæssigt kan lade sig opdele  

 i en indenlandsk hovedvirksomhed og i en eksportvirksomhed.
Delregistrering  

 kan ske, hvis der føres særskilt regnskab.
Virksomhedernes eksport kan  

 herefter faktureres i to led: Fra "modervirksomheden" til  

 "eksportvirksomheden" og derefter fra  

 "eksportvirksomheden" til køberen i udlandet.  

 "Modervirksomheden" (på kvartalsafregning) har herefter sædvanlig  

 kredit med salgsmomsen, der bliver købsmoms i "eksportvirksomheden"  

 (på månedsafregning). "Eksportvirksomheden" opnår månedsvis  

 tilbagebetaling af købsmomsen og kan ligeledes blive omfattet af reglerne om  

 forskudsvis udbetaling af negativ moms.
 Ordningen omfatter alle virksomheder med eksport eller med anden momsfri  

 levering, forudsat at det i øvrigt ikke er i strid med momslovens regel, jf.  

 nedenfor.
 Eksempler på anvendelsen af ordningen.
 Dagblade, der har momsfri leverancer efter momslovens § 34, stk. 1, nr.  

 14, kan ikke fakturere den momsfri avis med moms mellem  

 "modervirksomheden" og "delenheden" (som i dette tilfælde  

 er "eksportdelen").
 I stedet kan dagbladene fakturere visse delleverancer (eller  

 delprocesser), der i sig selv er momspligtige, til "delenheden".  

 Som eksempler på disse delleverancer kan nævnes trykkeriydelser og papir.  

 Delleverancerne kan dog tilsammen ikke udgøre en momsfri avis.
I Told- og Skattestyrelsens cirkulære nr. 1995-11 af 3. juli 1995 (jf.
TfS  

 1995,493) ændrede styrelsen en tidligere gældende praksis.
 Af cirkulæret fremgår det, at transportydelser til lande uden for EU, der  

 er fritaget for moms efter momslovens § 34, stk. 1, nr. 12, ikke længere kan  

 inddrages under delregistrering.
 Transportydelsen er fritaget for moms, og den kan derfor ikke faktureres  

 med moms til eksportdivisionen (jf. kommentarer hertil i TfS 1995, 632).
 Det er således en forudsætning for at fradrage momsen på en transaktion i  

 "eksportvirksomheden", at den pågældende transaktion ved  

 indenlandsk salg skal momsbelægges.
M.1.5 Fællesregistrering § 47, stk. 4 Flere uafhængige momspligtige personer kan blive registreret under  

 ét (fællesregistreret), hvis de anmoder om det.
Det er dog en  

 betingelse, at de alle udelukkende driver registreringspligtig virksomhed.
 Fællesregistrerede virksomheder betragtes i momsmæssig henseende som  

 én virksomhed. "Intern" handel med varer og ydelser mellem  

 virksomhederne skal derfor ske uden beregning af moms, og fradragsretten  

 opgøres under ét.
 Fællesregistreringen indebærer også, at de pågældende virksomheder hæfter  

 solidarisk for betaling af momsen, jf. § 46, stk. 6.
Koncernforbundne selskaber To eller flere momspligtige selskaber mv., der både driver  

 registreringspligtig og ikke-registreringspligtig virksomhed her i landet,  

 kan under visse betingelser også blive fællesregistreret.
 Det er således en betingelse for fællesregistreringen, at der er tale om  

 selskaber mv., hvis aktier mv. direkte eller indirekte er 100% ejet af det  

 samme selskab (moderselskabet mv.). I lovens § 84, stk. 9, er der dog  

 mulighed for at dispensere fra kravet om 100% ejerskab indtil 1. juli 1996.
 Hvis der i nogle af de omfattede datterselskaber er udstedt  

 medarbejderaktier i medfør af ligningslovens § 7A, kan der alligevel gives  

 tilladelse til fællesregistrering, når aktierne er udstedt på betingelse af,  

 at de kun kan sælges til det udstedende selskab.
 Tilladelse til fællesregistrering gives af told- og skatteregionerne.
Der kan f.eks. tillades fællesregistrering af et pengeinstitut og dets  

 100%-ejede datterselskaber.
Datterselskabets 100%-ejede datterselskaber kan  

 også blive omfattet af fællesregistreringen.
 Ordningen indebærer, at der ikke skal beregnes moms af intern omsætning.  

 Intern omsætning skal ligeledes ikke indgå i beregningen af hel eller delvis  

 fradragsret.
 Fællesregistreringen behøver ikke at omfatte alle selskaberne i koncernen.
M.2 Registrering af virksomheder, der foretager EU-erhvervelser Registrering for EU-erhvervelser § 48 Juridiske personer, der ikke er momspligtige, samt momspligtige personer,  

 der efter reglerne i § 47 ikke skal registreres, skal alligevel registreres,  

 når de er betalingspligtige for erhvervelser fra andre EU-lande efter  

 bestemmelsen i § 46, stk. 2., se L.2 om betalingspligtige personer.
 Registreringsgrænse på 80.000 kr.
 Der skal dog ikke ske registrering, hvis den samlede værdi af  

 erhvervelserne hverken i det løbende eller i det foregående kalenderår  

 overstiger 80.000 kr., og erhvervelserne ikke omfatter varer, der er  

 punktafgiftspligtige, jf. § 34, stk. 1, nr. 3.
 Hvis en erhverver i år 1 har erhvervelser for over 80.000 kr., skal den  

 pågældende derfor både i dette år og i år 2 registreres og betale moms,  

 selvom erhvervelserne i år 2 er under registreringsgrænsen.
Valgfri registrering En erhverver, der efter bestemmelsen i § 48 ikke skal lade sig registrere,  

 kan alligevel vælge at lade sig registrere og betale moms, jf. § 50. Se M.4.
M.3 Fritagelse for registrering M.3.1 Bundgrænse for registrering § 49, stk. 1 Bundgrænsen for registrering af momspligtige leverancer er på 20.000 kr.  

 (inden for en 12-måneders periode). Se M.1.1.
 Det er dog kun personer, der ellers ville være registreringspligtige efter  

 § 47, stk. 1, der er fri for registrering og betaling af moms, hvis deres  

 samlede momspligtige leverancer er under 20.000 kr. inden for en 12-måneders  

 periode.
Udenlandske virksomheder, der er registreret efter § 47, stk. 2 (se  

 M.1.3), skal uanset omfanget af virksomheden altid registreres og betale  

 moms.
Det samme gælder momspligtige personer, der leverer nye transportmidler  

 til andre EU-lande.
M.3.2 Fritagelse for en række salg § 49, stk. 2 Der er særlige registreringsfritagelser for visse former for salg.
M.3.2.1 Marketenderier og kantiner § 49, stk. 2, nr. 1 Marketenderier og kantiner skal ikke momsregistreres og betale moms, når  

 salget ikke overstiger 30.000 kr. inden for en 12-måneders periode.
 Den særlige registreringsgrænse gælder kun, hvis der efter  

 restaurationslovgivningens begreber er tale om et marketenderi eller en  

 kantine.
M.3.2.2 Blindes salg § 49, stk. 2, nr. 2 Der skal ikke ske registrering eller betales moms af blindes salg af varer  

 og ydelser, når salget ikke overstiger 110.000 kr inden for en 12-måneders  

 periode.
M.3.2.3 Førstegangssalg af kunstværker § 49, stk. 2, nr. 3 En kunstner (eller dennes arvinger), der for første gang sælger sine egne  

 kunstgenstande, skal ikke momsregistreres og betale moms, når salget hverken  

 i det løbende eller i det foregående kalenderår overstiger 300.000 kr.
 Hvis kunstneren i det indeværende år sælger for mere end 300.000 kr. og  

 således skal momsregistreres, skal han derfor også forblive momsregistreret i  

 det følgende år, selvom hans salg i det år er under 300.000 kr.
 Det skal først betales moms af det salg, der sker efter, at  

 registreringspligten er indtrådt.
 Hvis en kunstner i et år sælger kunstværker for 250.000 kr. og herefter  

 sælger et stykke kunst til 200.000 kr., bliver han registreringspligtig ved  

 dette salg.
 Han skal imidlertid først betale moms i forbindelse med evt. senere salg i  

 det pågældende år og ved alle salg i året efter.
 I § 69, stk. 4, er defineret, hvad der i relation til momsloven forstås  

 ved begrebet "kunstgenstande". Se R.3.2 om de særlige bestemmelser  

 om bl.a. kunstgenstande.
 Bestemmelsen i § 49, stk. 2, nr. 3, om kunstneres førstegangssalg af egne  

 værker gælder først for salg fra og med 1. januar 1995, jf.  

 overgangsbestemmelsen i § 84, stk. 7. Indtil udgangen af 1994 er salget af  

 visse kunstværker derfor momsfrit uanset beløbsstørrelsen.
M.4 Valgfri registrering § 50 En momspligtig person, der efter bestemmelserne i § 48 (se M.2) og § 49  

 (se M.1.3 og M.3) ikke behøver at lade sig momsregistrere, kan alligevel  

 vælge at blive momsregistreret og betale moms, jf. § 50, stk. 1.
Mindst 2 kalenderår En valgt registrering skal omfatte en periode på mindst 2 kalenderår, jf.  

 § 50, stk. 2.
 Hvis en momspligtig person lader sig registrere efter § 50 den 1.  

 september år 1, kan den pågældende tidligst lade sig afmelde pr. 1. januar år  

 3.
M.5 Frivillig registrering § 51 Udlejning, bortforpagtning og salg af fast ejendom er momsfri efter  

 reglerne i § 13, stk. 1, nr. 8 - 9.
 § 51 giver på visse betingelser adgang til frivillig momsregistrering ved  

 erhvervmæssig udlejning samt køb/opførelse af fast ejendom og byggemodning af  

 jord med henblik på salg til momsregistreret virksomhed.
 I medfør af § 51, stk. 3, er der i momsbekendtgørelsens §§ 37-39 fastsat  

 nærmere regler om tilladelse til frivillig registrering.
 Frivilligt registrerede virksomheder skal følge de almindelige regler i  

 momsloven, herunder reglerne om momsgrundlaget, opgørelse af momstilsvaret,  

 fakturering, regnskabsførelse mv.
Fast ejendom Som fast ejendom hører ud over selve grundstykket og bygningerne også  

 bygningstilbehør, som er anbragt på grunden eller bygningen, træer, avl på  

 roden (f.eks. uhøstet korn), hegn, brønde og andre anlæg på grunden eller  

 bygningen.
M.5.1 Erhvervsmæssig udlejning af fast ejendom § 51, stk. 1 Told- og skatteregionerne kan tillade frivillig registrering af  

 erhvervsmæssig udlejning af fast ejendom.
 Der kan kun gives tilladelse til erhvervsmæssig udlejning.
Således blev en idrætsforening nægtet tilladelse til frivillig  

 registrering for udlejning af et stadionanlæg, som idrætsforeningen  

 administrerede.
Anlægget var ejet af kommunen og blev drevet med ganske  

 betydelige kommunale tilskud.
 Udlejningen blev derfor ikke anset for erhvervsmæssig.
 I Told Skat Nyt 1993.9.433 kunne et aktieselskab frivilligt  

 momsregistreres for at anlægge, vedligeholde og drive en golfbane for  

 derefter at udleje golfbanen til en golfklub.
Tilladelse til frivillig registrering kan ikke gives til boligformål.
I  

 TfS 1996.619 blev bygninger, der blev udlejet til indkvartering af flygtninge  

 og asylansøgere, således ikke anset for omfattet af den frivillige  

 momsregistrering, fordi der var tale om udlejning til boligformål .
Allerede bestående erhvervslejemål kan kun blive omfattet af den  

 frivillige registrering, hvis lejeren er indforstået med, at lejemålet vil  

 blive omfattet af momsregistreringen, og at huslejen derfor pålægges moms.
Da  

 lejeren ofte vil være momsregistreret, vil han i givet fald kunne fratrække  

 den købsmoms, som er indeholdt i huslejen.
Det er kun lokaler, som rent faktisk er udlejet eller forsøges udlejet,  

 der kan blive omfattet af den frivillige registrering.
Virksomheden skal  

 kunne dokumentere, at den prøver at udleje lokalerne, f. eks. i form af  

 udlejningsaftale med en ejendomsmægler/advokat eller ved annoncering i  

 dagblade mv.
M.5.1.1 Fradragsret Ved at lade sig frivilligt registrere kan udlejer fratrække momsen af  

 udgifterne til opførelse, ombygning, modernisering, reparation,  

 vedligeholdelse, drift og administration efter de almindelige regler, jf. § 37, stk. 1 i  

 momsbekendtgørelsen Til gengæld skal huslejen belægges med moms.
I § 37, stk. 2 - 3, i momsbekendtgørelsen er fastsat under hvilke betingelser, der er fradragsret for udgifter ved opførelse mv. af byggeri,  

 der er bestemt til udlejning.
Den lokale told- og skatteregion skal således godkende en erklæring fra  

 udlejeren (bygherren) om, i hvilket omfang ejendommens lejemål forventes  

 omfattet af registreringen.
Denne erklæring skal afgives, inden  

 byggeaktiviteterne er gået i gang - ellers kan fradragsretten ikke anvendes  

 under opførelsen mv.
Der er her en forudsætning, at der er søgt om frivillig  

 registrering allerede fra byggeriets start, jf.
M.5.4 Senest 6 måneder efter, at byggeriet er færdigt og klart til udlejning,  

 skal bygherren redegøre for byggeriets anvendelse, d.v.s. i hvilket omfang  

 byggeriet fortsætter under den frivillige registrering.
Er der ændringer i  

 omfanget af den frivillige registrering i forhold til den erklæring, som  

 bygherren afgav inden byggeriets start, skal der ske berigtigelse af den  

 købsmoms, som bygherren har fradraget under byggeriet.
 Det er ikke muligt at få dispensation fra denne 6-måneders frist.
M.5.1.2 Regulering af købsmoms Der skal ske hel eller delvis tilbagebetaling af den fratrukne byggemoms,  

 hvis omfanget af den frivillige registrering ændres inden for en periode af  

 10 regnskabsår, f.eks. hvis ejendommen overgår til at blive anvendt til  

 boligformål.
Se J.4 om regulering af investeringsgoder.
Hvis et lejemål fraflyttes, skal der ikke ske regulering, hvis udlejer  

 forsøger at genudleje lejemålet.
Reguleringsperioden afbrydes i så fald  

 heller ikke.
Den 10-årige reguleringsperiode for fast ejendom begynder i det  

 regnskabsår, hvor den faste ejendom tages i brug, jf. § 44, stk. 1. Ved  

 opførelse af fast ejendom til udlejning anses (hele) ejendommen for at være  

 taget i brug, når første udlejning finder sted, jf.
Told Skat  

 cirkulæreskrivelse nr. 2 af 1 6.3.1995.
 Evt. ændringer i omfanget af udlejningen skal meddeles til den lokale  

 told- og skatteregion, hvis ændringen medfører regulering af byggemomsen, jf.  

 § 38, stk. 2, i momsbekendtgørelsen.
M.5.2 Køb og opførelse af fast ejendom § 51, stk.1 Der kan også gives tilladelse til frivillig registrering af køb og  

 opførelse mv. af fast ejendom samt byggemodning af jord, når det sker med  

 henblik på efterfølgende salg til en momsregistreret virksomhed.
 Det betyder, at virksomheden kan få tilbagebetalt den moms, som den har  

 betalt i forbindelse med købet og byggeriet mv., jf. § 39 i  

 momsbekendtgørelsen.
Købsmomsen tilbagebetales på den betingelse, at virksomheden dokumenterer,  

 at ejendommen skal anvendes af en momspligtig virksomhed til momspligtige  

 formål.
Samtidig skal den nye køber skriftligt (på en særlig blanket) erklære  

 sig indforstået med at overtage den reguleringsforpligtelse, som påhviler  

 ejendommen.
M.5.3 Mindst 2 kalenderår § 51, stk. 2 En frivillig registrering for udlejning af fast ejendom skal omfatte en  

 periode på mindst 2 kalenderår.
 Hvis en virksomhed lader sig registrere efter § 51 den 1. september år 1,  

 kan den tidligst lade sig afmelde pr. 1. januar år 3.
 Er virksomheden blevet registreret, inden byggeriet er afsluttet, regnes  

 2-års-perioden fra det tidspunkt, hvor den første udlejning er begyndt.
M.5.4 Registreringstidspunkt Der kan under visse forudsætninger ske registrering med tilbagevirkende  

 kraft, d.v.s med virkning fra det tidspunkt, hvor den pågældende ejendom blev  

 købt eller opført, jf. nedennævnte retningslinier (offentliggjort i TfS 1996.  

 633).
 Ved vurderingen heraf er det ved ansøgninger vedr. ejendomsudlejning  

 afgørende, om der på ansøgningstidspunktet allerede er påbegyndt udlejning  

 (som ifølge sagens natur må være momsfri). Registreringstidspunktet har  

 betydning for fradragsretten.
 Det er en betingelse for tilladelse til registrering med tilbagevirkende  

 kraft, at der ikke - inden registreringsansøgningen indgives - er påbegyndt  

 udlejning (uden moms).
 Udlejning er ikke påbegyndt.
Hvis udlejning (uden moms) endnu ikke er påbegyndt, har udlejer ikke  

 tilkendegivet, om der skal være tale om momsfri eller momsbelagt udlejning, og der er derfor intet til hinder for, at registreringen sker med  

 tilbagevirkende kraft.
 Det er endvidere en betingelse, at ejendommen ikke har været taget i brug  

 til andre formål.
 Hvis der tillades registrering med tilbagevirkende kraft, er der  

 momsfradragsret efter de almindelige regler i momsloven, jf. § 37, stk. 1, i  

 momsbekendtgørelsen.
Hvis der ansøges om frivillig momsregistrering for udlejning allerede fra  

 byggeriets start, er det en betingelse for at kunne anvende fradragsretten  

 under opførelsen m.v., at told- og skatteregionen godkender en erklæring fra  

 udlejer (bygherren) om, i hvilket omfang ejendommens lejemål er omfattet af  

 registreringen.
Dette følger af § 37, stk. 2, i momsbekendtgørelsen.
 Udlejning er allerede påbegyndt.
 Hvis ejendommen på ansøgningstidspunktet udlejes uden moms på huslejen,  

 kan registrering tidligst ske med virkning fra ansøgningstidspunktet.
Udgifterne i forbindelse med køb/opførelse mv. kan kun fratrækkes efter  

 bestemmelsen i momslovens § 43, stk. 3, nr. 2, om regulering af  

 investeringsgoder (anskaffet den 1. juli 1994 eller senere), der ved  

 anskaffelsen ikke har givet ret til fradrag.
Der er således ikke fuld  

 fradragsret, idet fradraget reguleres i forhold til reguleringsperiodens  

 start (ejendommens anskaffelse/ibrugtagning) og beregnes i forhold til hvilke  

 udgifter ved køb/opførelse, der kan anses at vedrøre de nu momsregistrerede  

 erhvervslejemål.
 Ændring i omfanget af den frivillige registrering.
 Hvis der sker ændringer i omfanget af den frivillige registrering, fordi  

 lejemål ikke længere udlejes eller forsøges udlejet til erhvervsmæssige  

 formål, skal der ske regulering af købsmomsen, jf. § 38, stk. 2, i  

 momsbekendtgørelsen.
 Reguleringsperioden for den faste ejendom begynder i det regnskabsår, hvor  

 ejendommen tages i brug, jf. momslovens § 44, stk. 1. Ved opførelse af fast  

 ejendom til udlejning anses (hele) ejendommen for at være taget i brug, når  

 første udlejning finder sted.
 Registrering for køb/opførelse mv. til salg.
Ansøgninger om frivillig registrering af køb og opførelse mv. af fast  

 ejendom samt byggemodning af jord med henblik på salg til registreret  

 virksomhed, kan ske med tilbagevirkende kraft.
Tilbagebetalingen af momsen  

 sker efter reglerne i momsbekendtgørelsens § 39, stk. 2.
M.6 Afmeldelse og tilbagebetaling af udbetalt negativ moms Afmeldelse på egen foranstaltning En momsregistreret virksomhed skal afmelde sig fra momsregistrering, hvis  

 den momspligtige virksomhed ophører.
Afmeldelse på regionens foranstaltning Ved selve momsregistreringen bør der i størst muligt omfang ske en  

 foreløbig prøvelse af, om der foreligger erhvervsmæssig, momspligtig  

 virksomhed.
 En egentlig vurdering af dette spørgsmål er ofte først mulig, når  

 virksomheden har bestået i nogen tid, og der dermed foreligger et grundlag  

 for at bedømme, om de gennemførte aktiviteter har erhvervsmæssig karakter.
Hvis den lokale told- og skatteregion i den forbindelse konstaterer, at  

 der ikke drives registreringspligtig virksomhed, vil virksomheden blive  

 afmeldt fra registrering.
Der skal herefter ske momsberigtigelse m.m af  

 varelagre, maskiner og andre driftsmidler m.v.
Tilbagebetaling af udbetalt negativ moms ved afmeldelse Som udgangspunkt skal der kun stilles krav om tilbagebetaling af allerede  

 udbetalt negativ moms, hvis det burde have stået klart for virksomheden, at  

 den ikke var omfattet af registreringspligten.
