 En ansøger, der den 1. oktober 1984 var tilflyttet Danmark fra en  

 anden medlemsstat i EF, havde søgt om børnetilskud fra oktober kvartal 1984.
 Efter reglerne i børnetilskudsloven fandtes ansøgeren først berettiget  

 til at få udbetalt børnetilskud fra januar kvartal 1985, da der ikke er  

 hjemmel i loven til udbetaling fra et tidligere tidspunkt.
Ansøgeren var imidlertid omfattet af reglerne i EF-forordning  

 nr.574/72, som fandtes at burde fortolkes således, at der ikke skulle ske  

 afbrydelse i udbetalingen af børnetilskud ved en arbejdstagers flytning fra  

 en medlemsstat, hvor vedkommende havde været og ville være berettiget til  

 børnetilskud, til en anden medlemsstat.
Ansøgeren ansås derfor for at være  

 berettiget til at få udbetalt børnetilskud for oktober kvartal 1984.
 REDEGØRELSE FOR SAGEN:
En gift ansøger med 1 barn tilflyttede den 1. oktober 1984 Danmark fra en  

 anden medlemstat af EF.
I fraflytningslandet havde ansøgeren modtaget en  

 ydelse svarende til børnetilskud indtil 30. september 1984. Efter  

 tilflytningen til A kommune søgte ansøgeren om udbetaling af børnetilskud fra  

 oktober kvartal 1984.
 Det sociale udvalg i A kommune meddelte, at ansøgeren i oktober kvartal  

 1984 havde erhvervet retten til børnetilskud, men først i det følgende  

 kvartal havde erhvervet retten til udbetaling af børnetilskud, dvs. fra  

 januar kvartal 1985.
 AFGØRELSEN, DER KLAGES OVER:
 Amtsankenævnet pålagde det sociale udvalg i A kommune at udbetale  

 børnetilskud til ansøgeren for oktober kvartal 1984. Nævnet fandt, at  

 ansøgeren opfyldte betingelserne for børnetilskud den 1. oktober 1984 - altså  

 den første dag i det kvartal, som udbetalingen vedrørte.
 KLAGEN TIL ANKESTYRELSEN:
 Det sociale udvalg henviste til børnetilskudslovens § 15, hvoraf fremgår,  

 at børnetilskud udbetales første gang for det kvartal, der følger efter det  

 kvartal, i hvilket retten er opstået.
 LOVGRUNDLAG:
 Lov om børnetilskud og andre familieydelser, § 15.
 Socialministeriets cirkulære af 29. november 1978 om lov om børnetilskud  

 og andre familieydelser, punkt. 25.
EF-forordning nr. 574/72, art. 10 a, indeholder regler, der anvendes, når  

 en arbejdstager successivt har været omfattet af lovgivningen i flere  

 medlemsstater i den samme periode eller en del af en periode.
Artiklens stk..  

 1, a) har følgende ordlyd:
 1. Dersom en arbejdstager eller selvstændig erhvervsdrivende successivt  

 har været omfattet af lovgivningen i 2 medlemst løbet af en  

 udbetalingsperiode, således som denne er fasts lovgivningen om familieydelser  

 eller børnetilskud i den en eller begge de pågældende stater, gælder følgende  

 regler:
 a) de familieydelser eller børnetilskud, som den pågældende kan gøre krav  

 på efter lovgivningen i hver af disse stater, sv til antallet af de daglige  

 ydelser eller tilskud, der udbe efter den pågældende lovgivning; dersom  

 lovgivningen i de pågældende stater ikke indeholder bestemmelser om udbetali  

 daglige ydelser eller tilskud, tilkendes familieydelserne børnetilskuddene  

 efter forholdet mellem det tidsrum, i hvi den pågældende har været omfattet  

 af lovgivningen i hver a disse medlemsstater, og det i den pågældende  

 lovgivning fastsatte tidsrum.
 ANKESTYRELSENS AFGØRELSE:
 Efter reglerne i Børnetilskudsloven anses ansøgeren først berettiget til  

 at få udbetalt børnetilskud fra januar kvartal 1985, da der ikke er hjemmel i  

 loven til udbetaling fra et tidligere tidspunkt.
 Ansøgeren er imidlertid omfattet af reglerne i EF-forordningen, som efter  

 ankestyrelsens opfattelse bør fortolkes således, at der ikke sker afbrydelse  

 i udbetaling af børnetilskud ved en arbejdstagers flytning fra en  

 medlemsstat, hvor vedkommende har været og vil være berettiget til  

 børnetilskud, til en anden medlemsstat.
 Ansøgeren anses derfor for at være berettiget til at få udbetalt  

 børnetilskud for oktober kvartal 1984.
 Ankestyrelsen tiltræder således amtsankenævnets afgørelse, men med en  

 ændret begrundelse.
