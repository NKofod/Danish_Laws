Dobbeltbeskatning - Dobbeltbeskatnings overenskomst mellem Danmark og  

 Storbritannien Efter bestemmelsen i art. 11, stk. 1, i  

 dobbeltbeskatningsoverenskomsten af 11/11 1980 mellem Danmark og  

 Storbritannien kan renter, der hidrører fra en af de to stater, og  

 hvis retmæssige ejer er hjemmehørende i den anden stat, kun  

 beskattes i denne anden stat.
 Da A imidlertid i henhold til gældende lovgivning i  

 U.K. kun var skattepligtig af de omhandlede renteindtægter for så  

 vidt angår beløb, som er overført til eller modtaget i  

 U.K., fandt Told- og Skattestyrelsen, at Danmark i medfør af den  

 særlige bestemmelse i dobbeltbeskatningsoverenskomstens art. 28, stk.  

 1, havde beskatningsretten til renteindtægterne, der var omfattet af  

 bestemmelserne om begrænset skattepligt her til landet i  

 kildeskattelovens § 2, stk. 1, h, sammenholdt med § 2, stk. 5.
