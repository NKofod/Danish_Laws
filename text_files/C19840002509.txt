 Det meddeles herved, at der den 6. marts 1984 er indgået aftale mellem  

 finansministeren og Statstjenestemændenes Centralorganisation I,  

 Statstjenestemændenes Centralorganisation II, Akademikernes  

 Centralorganisation og Lærernes Centralorganisation om godtgørelse af  

 udgifter ved tjenesterejser i udlandet.
 1. Aftalen, der er optaget som bilag 1 til dette  

 cirkulære, har virkning fra 1. januar 1984. Samtidig ophæves aftale af 23.  

 februar 1983 om godtgørelse af udgifter ved tjenesterejser i udlandet, jfr.  

 finansministeriets cirkulære af 23. februar 1983, finansministeriets  

 cirkulære af 28. april 1983 om rejseulykkesforsikringsbeløb samt  

 finansministeriets cirkulære af 14. oktober 1983 om fast godtgørelse i  

 Spanien og Grækenland.
Der er i aftalen foretaget en justering af satserne for fast godtgørelse  

 pr. døgn og for hoteldispositionsbeløb, for så vidt angår de i § 5 anførte  

 lande.
Det bemærkes, at hoteldispositionsbeløbet for visse lande er fastsat  

 under hensyn til, at der af direktoratet for statens indkøb er truffet en  

 særordning for en række hoteller.
Oplysning om anvendelsen af statens  

 hotelaftaler fremgår af den vejledning, som direktoratet for statens indkøb  

 har udsendt herom sammen med prisaftalerne for 1984. De indgåede aftaler, der  

 alene har gyldighed for statens personale, er baseret på kontant betaling, og  

 kreditkort kan ikke forventes modtaget.
Såfremt det ikke er muligt at leje  

 værelse på et af disse hoteller, kan der under de i aftalens § 6, stk. 2,  

 nævnte betingelser dispenseres fra det anførte maksimumsbeløb.
2. I bilag 2 er anført de af finansministeriet  

 fastsatte satser for fast godtgørelse for sjældnere besøgte lande, jfr.  

 aftalens § 8. Antallet af lande, der hidtil har været optaget i § 8, er bl.a.  

 på grund af væsentlige omlægninger af den danske udenrigsrepræsentation samt  

 visse steder valutariske problemer reduceret i et større omfang, således at  

 den faste døgngodtgørelse andrager det for ikke særligt nævnte lande gældende  

 beløb - for 1984 230 d.kr.
Skulle dette beløb være utilstrækkeligt til  

 dækning af normale omkostninger bedes sagen forelagt finansministeriet bilagt  

 fornøden dokumentation for afholdte udgifter.
Disse satser er ligeledes  

 justeret med virkning fra 1. januar 1984. Endvidere er der i bilag 3 anført  

 bestemmelser om fremgangsmåden ved tegning af forsikring under tjenesterejser  

 i udlandet.
3. I tilfælde af opstået akut sygdom under tjenstligt  

 ophold i udlandet kan der opstå behov for dokumentation for, at merudgifter i  

 sådan anledning dækkes af den danske stat.
I bilag 4 er optaget eksempler på  

 kautionserklæring på henholdsvis engelsk, tysk og fransk.
 4. Det henstilles, at der på tjenesterejser for staten  

 til udlandet med fly fortrinsvis sker benyttelse af SAS, Scandinavian  

 Airlines System.
 5. Yderligere eksemplarer af cirkulæret, der optages i  

 Ministerialtidende, kan rekvireres af vedkommende ministerier i  

 finansministeriet, lønnings- og pensionsdepartementets betjentstue, H.C.  

 Andersens Boulevard 43, 1553 København V., tlf. nr. (01) 11 12 33, lokal 4202  

 eller 4286.
P.
M.
V.
E.
B.
A.
Fæster Sørensen bilag 1 Aftale mellem finansministeren og Statstjenestemændenes Centralorganisation I, Statstjenestemændenes Centralorganisation II, Akademikernes Centralorganisation (tjenestemandsudvalget) og Lærernes Centralorganisation om godtgørelse af udgifter ved tjenesterejser i udlandet.
 I henhold til § 45, stk. 1, i lov nr. 291 af 18. juni 1969 aftales  

 følgende:
§ 1 Til dækning af udgifter ved tjenesterejser i udlandet ydes ud over  

 befordringsgodtgørelse dels en fast godtgørelse, dels godtgørelse af  

 dokumenterede udgifter til hotelværelse inden for et maksimumsbeløb  

 (hoteldispositionsbeløb). Endvidere ydes godtgørelse af eventuelle udgifter  

 til tjenstlige breve, telegrammer og telefonsamtaler etc. efter regning,  

 ligesom udgift til indskrivning af tjenstlig bagage og til lokalbefordring  

 ved ankomsten til og afrejsen fra bestemmelsesstedet, f.eks. lufthavnsbus  

 m.v., om fornødent taxa, kan godtgøres mod fornøden dokumentation, når  

 udgiften af tjenstlige grunde har været nødvendig.
 Stk. 2.  For godtgørelse af andre udgifter skal  

 foreligge særlig tjenstlig begrundelse og fornøden dokumentation.
 § 2.  Fast godtgørelse.
 Til dækning af tjenestemandens merudgifter til måltider og  

 småfornødenheder, lokaltransport på bestemmelsesstedet (taxa, bus m.m.) og  

 indskrivning af rejsegods etc. ydes en fast godtgørelse med de i § 5 anførte  

 beløb.
 Stk. 2.  Den faste godtgørelse ydes for den samlede  

 varighed af opholdet i udlandet, regnet fra ankomsten til bestemmelseslandet  

 til afrejsen fra sidste tjenstlige opholdsland.
Stk. 3.  Godtgørelsen beregnes for hvert påbegyndt halve  

 døgn af opholdstiden i udlandet, jfr. stk. 2, og udgør halvdelen af den for  

 opholdslandet anførte sats.
Hvor det tjenstlige ophold i et land fortsættes  

 med et tjenstligt ophold i et andet land, beregnes det i det første land  

 påbegyndte halve døgn, der fortsætter i det andet land, med satsen for det  

 land, hvor størstedelen af det halve døgn er tilbragt.
§ 3 For rejsetid med transportmidler, hvor der i billetprisen er inkluderet  

 udgift til fortæring, ydes ingen godtgørelse, og tiden medregnes ikke som  

 tjenesterejse ved beregningen af rejsegodtgørelse.
 Stk. 2.  For udrejsetiden, beregnet fra afrejsen fra  

 tjenestestedet i Danmark til ankomsten til bestemmelseslandet, ydes time- og  

 dagpenge efter de for tjenesterejser i indlandet gældende regler.
 Stk. 3.  For hjemrejsetiden ydes ligeledes time- og  

 dagpenge efter de for tjenesterejser i indlandet gældende regler, idet  

 timepenge først beregnes fra det tidspunkt, hvor et under udlandsopholdet  

 påbegyndt halvt døgn, for hvilket der ydes fast godtgørelse, er udløbet.
Stk. 4.  For den tid, der medgår til gennemrejse af  

 fremmed land, kan der i stedet for indenlandske time- og dagpenge stilles et  

 af styrelsen fastsat beløb til rådighed.
Under upåregnelige ikke kortvarige  

 ophold i gennemrejselandet kan dækkes de herved forvoldte, dokumenterede  

 merudgifter.
 § 4.  Hoteldispositionsbeløb.
 Inden for de i § 5 anførte maksimumsbeløb pr. overnatning dækkes  

 dokumenterede udgifter til hotelværelse, herunder betjeningsafgift vedrørende  

 værelset og eventuelle sædvanemæssige drikkepenge til hotelpersonalet.
 Stk. 2.  Der skal finde en reduktion sted, såfremt der i  

 prisen for værelset er inkluderet betaling for morgenmåltidet, idet dette  

 skal betales af den faste godtgørelse, jfr. § 2. Hvis prisen for  

 morgenmåltidet ikke kan fås oplyst af hotellet, ansættes den til 15 pct. af  

 den i § 5, jfr. § 2, nævnte faste godtgørelse.
 § 5.  Beregning af godtgørelsesbeløb.
 Til dækning af de i §§ 2 og 4 omhandlede udgifter fastsættes følgende  

 beløb:
Stk. 2.  Såfremt udgifterne til måltider på forhånd er  

 dækket eller ikke skal afholdes af tjenestemanden, reduceres den i stk. 1  

 anførte faste godtgørelse til 1/4, hvoraf afholdes de øvrige med opholdet  

 forbundne udgifter, herunder lokaltransport m.v.
Ydes kun enkelte måltider,  

 skal den faste godtgørelse reduceres tilsvarende, hvorved morgenmåltidet  

 beregnes til 15 pct., frokost til 30 pct. og middag til 30 pct. af den faste  

 godtgørelse.
 Stk. 3.  Såfremt tjenstligt ophold på samme sted varer  

 ud over 28 døgn, nedsættes de i stk. 1 anførte beløb, såvel den faste  

 godtgørelse som hoteldispositionsbeløb, med 25 pct. fra og med det 29. døgn.
 Stk. 4.  Deles hotelværelset med en person, som ikke er  

 berettiget til rejsegodtgørelse, godtgøres højst 2/3 af værelsets pris og  

 højst det fastsatte hoteldispositionsbeløb.
 § 6.  Undtagelser fra de normale satser.
 De i § 5 anførte satser er maksimumsbeløb, således at der skal ydes lavere  

 beløb, hvor særlige arrangementer for indkvartering m.v. træffes, f.eks.  

 under internationale konferencer, under fællesrejser eller under rejser i det  

 pågældende udlands provins, samt i øvrigt når det må skønnes passende, f.eks.  

 under hensyn til, at tjenestemanden modtager delvis forplejning uden betaling  

 el.lign.
 Stk. 2.  Større udgifter til hotelværelse end de i § 5  

 anførte maksimumsbeløb kan kun godtgøres med godkendelse af den pågældende  

 styrelses chef og kun under ganske ekstraordinære omstændigheder.
 Stk. 3.  Den pågældende styrelses chef skal ligeledes  

 kunne dispensere fra reglen i § 5, stk. 3, om nedsættelse af satserne efter  

 28 døgn, når der foreligger særlige forhold, således at en nedsættelse ville  

 forekomme urimelig.
 Stk. 4.  Sker der afgørende ændringer i prisudviklingen  

 for enkelte lande, før det findes hensigtsmæssigt at indgå ny aftale,  

 fastsætter finansministeriet nye midlertidige satser.
 § 7.  Charterrejse.
Charterrejse kan kun benyttes, hvor det alle forhold taget i betragtning  

 skønnes mest økonomisk for staten, og alene efter forud indhentet godkendelse  

 fra den pågældende styrelse.
Kun den i tjenstligt øjemed faktisk afholdte  

 udgift kan fås godtgjort.
Omfatter rejsens pris tillige betaling for  

 måltider, som kan benyttes af tjenestemanden, skal den faste godtgørelse  

 nedsættes forholdsmæssigt, jfr. § 5, stk. 2.
Stk. 2.  Benyttes en charterrejse af længere varighed,  

 end det tjenstlige ophold nødvendiggør, således at overskydende tid anvendes  

 som feriedage, skal den godtgjorte rejses pris reduceres med  

 opholdsudgifterne for feriedagene.
Medmindre andet er oplyst, ansættes  

 opholdsudgifterne pr. feriedag til den faste godtgørelse for det pågældende  

 land, altså uden medregning af hoteldispositionsbeløbet el.lign.
 § 8.  Sjældnere besøgte lande.
Ved tjenesterejser til lande, der ikke er nævnt i § 5, dækkes rimelige  

 udgifter til et hotelværelse med bad (ikke luksushotel) efter regning, medens  

 der til dækning af udgiften til måltider m.v. ydes en af finansministeriet  

 efter samråd med udenrigsministeriet fastsat fast godtgørelse.
I øvrigt  

 gælder de i §§ 5 og 6 fastsatte reduktionsregler m.v. også for sådanne lande.
 § 9.  Forsikring.
 Rejsegodsforsikring indtil 7.500 kr. kan fås dækket, hvor tjenestemanden  

 ikke har dækning inkluderet i en privat indboforsikring.
 Stk. 2.  Rejseulykkesforsikring kan fås dækket, idet  

 maksimumsbeløbet for forsikringssummen fastsættes således:
Forsørgere ........ 300.000 kr. ved død eller invaliditet Ikke-forsørgere ... 15.000 kr. ved død og 300.000 ved invaliditet Stk. 3.  Det er en forudsætning for dækning af udgifter  

 til forannævnte forsikringer, at tjenestemanden følger de af  

 finansministeriet fastsatte regler om fremgangsmåden.
 § 10.  Akut sygdom.
 Nødvendige merudgifter som følge af akut sygdom under tjenesterejsen kan  

 godtgøres af staten mod forelæggelse af fornøden dokumentation, idet der i de  

 afholdte udgifter skal fradrages, hvad der kan fås refunderet af den hjemlige  

 offentlige sygesikring og af privat sygeforsikring el.lign.
 Stk. 2.  Under ophold på hospital el.lign. bortfalder  

 den faste godtgørelse, og udgifter til hotel m.v. skal søges undgået eller  

 begrænset mest muligt.
 § 11.  Ikrafttrædelsesbestemmelser.
 Denne aftale er gældende fra 1. januar 1984. Samtidig ophæves aftale af  

 23. februar 1983.
København, den 6. marts 1984 Statstjenestemændenes  

 Centralorganisation I Aage Andersen Statstjenestemændenes Centralorganisation II Hans Strunge Akademikernes Centralorganisation Erik Stig Jørgensen Lærernes Centralorganisation Martin Rømer Finansministeriet P.
M.
V.
E.
B.
Peter Friis bilag 2 I medfør af aftalens § 8 har finansministeriet fastsat følgende satser for  

 fast godtgørelse for sjældnere besøgte lande.
 (For ikke særligt nævnte lande er satsen fastsat til 230 dkr. pr. døgn).
Bilag 3 Fremgangsmåden ved tegning af forsikring under tjenesterejser i udlandet I henhold til aftalens § 10, stk. 3, har finansministeriet fastsat  

 følgende betingelser for, at der kan ydes tjenestemanden dækning for  

 forsikringsudgifter, idet bemærkes, at der ikke ydes dækning for andre former  

 for forsikring:
1. Forsikringsordningen administreres af DSB, og  

 forsikringen tegnes og afregnes ved henvendelse til et DSB-rejsebureau.
2. Henvendelsen kan ske telefonisk, skriftligt eller  

 personligt, f.eks. i forbindelse med bestilling af billetter m.v.
Der  

 udstedes en police til hver tjenestemand for den pågældende rejse.
 3. Ved rejser, der arrangeres fra udlandet, sker  

 forsikringsmæssig dækning ved at anmelde rejsen til:
DSB Rejsebureau, Terminus, Vesterbrogade 5, 1620 København V.
 Telegramadr.: Statsreise, København.
4. Præmien beregnes for det antal dage, som hele  

 tjenesterejsen varer.
Risikoen er dækket både under rejse og ophold i  

 udlandet.
Ved tegning af forsikringen skal angives den påregnede varighed af  

 tjenesterejsen.
Den enkelte police kan maksimalt tegnes for 90 dage.
 Ved en upåregnet forlængelse af tjenesterejsen er tjenestemanden stadig  

 forsikret i fuldt omfang; men ved hjemkomsten skal anmeldelse om  

 tillægsforsikring for det eventuelt overskydende antal rejsedage ske snarest  

 muligt.
 Bliver rejsen kortere end påregnet, anmeldes dette ved hjemkomsten, hvor  

 forsikringen er tegnet, for afregning af differencen.
 5. Endvidere oplyses for hver tjenestemand: Navn,  

 stilling, tjenestested og rejsemål.
Rejsegodsforsikring (bagageforsikring) 6. I de fleste forsikringsselskaber dækker en privat  

 indboforsikring mod brand og tyveri m.v. tillige under rejser inden for et  

 vist beløb.
Den tjenestemand, der ønsker godtgørelse for rejsegodsforsikring, skal,  

 forinden forsikringen tegnes, undersøge, om hans forsikringsselskab allerede  

 dækker denne risiko indtil 7.500 kr., og give oplysning herom.
I bekræftende  

 fald dækker staten ikke udgift til rejsegodsforsikring.
 Er risikoen ikke således dækket i forvejen, tegnes forsikringen ved  

 anmeldelse til et DSB-rejsebureau.
Rejseulykkesforsikring 7. Ved tegning af forsikringen skal oplyses, om  

 tjenestemanden er forsørger eller ikke-forsørger.
 Ved fortolkning af udtrykket »forsørger« følges reglerne i §§ 30  

 og 31 i lov nr. 79 af 8. marts 1978 om arbejdsskadeforsikring med eventuelt  

 senere ændringer.
Rejser for udenrigsministeriets regning 8. Rejser, der foretages for udenrigsministeriets  

 regning, bestilles gennem udenrigsministeriet.
De rejsende er automatisk  

 dækket af udenrigsministeriets kollektive rejseulykkes- og bagageforsikring.
