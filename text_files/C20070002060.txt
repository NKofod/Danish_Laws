Vejledning om  

 bekendtgørelse om forebyggende foranstaltninger mod aviær influenza Kapitel 1 Vejledningens formål Denne vejledning vedrører bekendtgørelse nr. 941 af 14.  

 september 2006 om forebyggende foranstaltninger mod aviær influenza.  

 Bekendtgørelsen trådte i kraft den 16. september 2006 og afløste  

 bekendtgørelse  

 nr. 106 af 23. februar 2006 om forebyggende foranstaltninger mod aviær  

 influenza.
 Vejledningen redegør nærmere for de enkelte reglers rækkevidde,  

 da en del af bestemmelserne har et skønsmæssigt indhold.
 Fødevarestyrelsen skal dog understrege, at vejledningen ikke  

 fritager fødevareregionerne fra at udøve et konkret skøn i forbindelse med  

 håndhævelse af bekendtgørelsen.
Kapitel 2 Definitioner Definitionerne i bekendtgørelsens kapitel 1 tager udgangspunkt i  

 de definitioner, der er fastsat i Rådets direktiv 2005/94/EF af 20. december  

 2005 om fællesskabsforanstaltninger til bekæmpelse af aviær influenza og om  

 ophævelse af direktiv 92/40/EØF.
Fjervildt falder som udgangspunkt uden for bekendtgørelsens  

 anvendelsesområde,  

 jf. bekendtgørelsens § 1, nr. 1, 1. pkt.
For disse fugle gælder reglerne i  

 bekendtgørelse om opdræt af fjervildt.
Hvis den årlige fjervildtproduktion  

 kun  

 udgør indtil 100 fugle eller 200 æg, er de dog omfattet af bekendtgørelse om  

 forebyggende foranstaltninger mod aviær influenza.
 For så vidt angår definitionen af andre fugle i fangenskab,  

 jf. bekendtgørelsens § 1, nr. 2, bemærkes, at disse fugle omfatter fjerkræ,  

 som  

 ikke opdrættes eller holdes i fangenskab med henblik på produktion af kød  

 eller  

 æg til konsum, produktion af andre varer eller fjervildt til udsætning.  

 Således  

 vil f.eks. visse typer af fjerkræ, som alene holdes med henblik på skuer,  

 konkurrencer, udstillinger, avl eller salg, falde ind under denne kategori.
Kapitel 3 Risikoniveauer I bekendtgørelsens § 1, nr. 4-6, defineres tre risikoniveauer  

 for aviær influenza, som kan være gældende i hele landet eller regionalt, alt  

 efter hvor høj risikoen for smittespredning er.
De tre niveauer er:
   

 	  

  

 Lavt risikoniveau  

  

 , dvs. udenfor trækperioder, eller hvor  

 der ikke er beskyttelses- og overvågningszoner eller kontrol- og  

 moniteringsområder, eller hvor Fødevarestyrelsen skønner, at risikoniveauet  

 er  

 lavt.
   

 	  

  

 Middel risikoniveau  

  

 , dvs. i trækperioder, eller når der  

 her i landet er etableret beskyttelses- og overvågningszoner eller kontrol-  

 og  

 moniteringsområder, eller hvor Fødevarestyrelsen skønner, at risikoniveauet  

 er  

 forhøjet.
   

 	  

  

 Højt risikoniveau  

  

 , dvs. i beskyttelses- og  

 overvågningszoner eller kontrol- og moniteringsområder.
 Ved trækperioderne forstås efter bekendtgørelsens § 1, stk. nr.  

 3, perioderne 1. marts til 30. april og 15. september til 15. november.
Fødevarestyrelsen fastsætter ved særskilt bekendtgørelse,  

 hvilket risikoniveau hele landet eller dele af landet befinder sig i.
Det er  

 hensigten, at Fødevarestyrelsen for hele landet eller regionalt kan fastsætte  

 et lavere risikoniveau efter en konkret risikovurdering.
Til grund for en  

 sådan  

 vurdering kan Fødevarestyrelsen bl.a. lægge vægt på geografiske forhold,  

 antallet og tætheden af fjerkræbedrifter, herunder hobbyhold, i området,  

 faciliteter til overvågning mv.
Kriterierne er ikke udtømmende.
 I lavt risikoniveau finder de restriktioner, som er nævnt i  

 bekendtgørelsens kapitel 2 (§§ 2-6), anvendelse.
 I middel risikoniveau finder de restriktioner, som er nævnt i  

 bekendtgørelsens kapitel 3 (§§ 2-5 og §§ 7-11), anvendelse.
 I højt risikoniveau finder bekendtgørelsen ikke anvendelse.  

 Derimod gælder de restriktioner, som er fastsat i medfør af bekendtgørelse om  

 beskyttelsesforanstaltninger i forbindelse med højpatogen aviær influenza hos  

 vilde fugle og bekendtgørelse om beskyttelsesforanstaltninger i forbindelse  

 med  

 højpatogen aviær influenza hos fjerkræ.
Kapitel 4 Fysisk adskillelse af gæs og ænder Efter bekendtgørelsens § 2 kan gæs og ænder holdes sammen eller  

 i tilgrænsende indhegninger, men skal være fysisk adskilt fra andet fjerkræ  

 og  

 andre fugle i fangenskab.
Formålet med bestemmelsen er at sikre en  

 adskillelse  

 mellem gæs og ænder fra andet fjerkræ og andre fugle i fangenskab, da gæs og  

 ænder  

 kan være raske smittebærere af aviær influenza.
 Hvis der - foruden gæs og ænder - findes andet fjerkræ og andre  

 fugle i fangenskab på samme ejendom, bør nedenstående foranstaltninger  

 iagttages mellem gæs og ænder på den ene side og andet fjerkræ og andre fugle  

 i  

 fangenskab på den anden side:
   

 	  

 Indhegning, voliere, stalde, huse eller løbegårde placeres  

 således, at der er et mindst 15 m bredt område/gangareal mellem de  

 forskellige  

 indhegninger, voliere, stalde, huse og løbegårde, hvor der henholdsvis holdes  

 gæs/ænder og andre arter, så personer, der passer fjerkræet eller fuglene,  

 ikke  

 slæber eventuel smitte rundt.
   

 	  

 Der må ikke være risiko for smitteoverførsel via drikkevand,  

 foder, ægbånd, æggebakker, ægopbevaringsrum, rugemaskiner, udmugningsanlæg,  

 ventilationssystem  

 o. lign.
   

 	  

 Der må ikke anvendes samme udstyr, redskaber, overtrækstøj,  

 fodtøj, fjerkrætransportkasser eller andet i stalde, huse eller løbegårde hos  

 flere fjerkræarter, medmindre dette er blevet rengjort og desinficeret  

 imellem  

 anvendelse.
Kapitel 5 Fodring og vanding Efter bekendtgørelsens § 3 skal fjerkræ og andre fugle i  

 fangenskab fodres og vandes indendørs eller under fast tag, der sikrer, at  

 vilde fugle ikke kommer i kontakt med foder og vand.
Formålet med bestemmelsen er at forhindre, at større vilde fugle  

 blander sig med tamfjerkræet.
Ved større vilde fugle forstår  

 Fødevarestyrelsen  

 i relation til bestemmelsen om fodring og vanding vilde fugle på størrelse  

 med  

 eller større end husskader.
Taget/overdækningen bør være lavet af et vandtæt materiale.
Som  

 alternativ til fast tag kan anvendes f.eks. en vandtæt presenning eller  

 lignende materiale.
Kapitel 6 Afskærmning af udendørsbassiner Efter bekendtgørelsens § 5 skal udendørsbassiner mv., som  

 fjerkræ og andre fugle i fangenskab har adgang til, være afskærmet således,  

 at  

 større vilde fugle ikke kan få adgang til bassinet.
 Ved større vilde fugle forstår Fødevarestyrelsen i relation til  

 bestemmelsen om afskærmning af udendørsbassiner mv. navnlig andefugle,  

 mågefugle og rovfugle.
 Reglen gælder både i situationer med lavt risikoniveau, jf.  

 bekendtgørelsens § 5, og i situationer med middel risikoniveau, jf.  

 bekendtgørelsens § 7, stk. 1, der henviser til § 5.
Udendørsbassiner mv. omfatter alle typer af anlagte og naturlige  

 søer, vandhuller og bassiner, som fjerkræ og andre fugle i fangenskab har  

 adgang til i det fri.
Endvidere omfatter udendørsbassiner mv. f.eks.  

 vandbeholdere, tanke og kar, der er opstillet til brug for fjerkræ og andre  

 fugle i fangenskab, hvis disse bassiner er beregnet til at svømme eller bade  

 i.  

 Er bassinet kun beregnet til drikkevand til fjerkræ og andre fugle i  

 fangenskab, vil det være omfattet af bestemmelsen i bekendtgørelsens § 3 og  

 skal således være opstillet indendørs eller under fast tag.
 Afskærmning af udendørsbassiner mod større vilde fugle kan i  

 praksis foretages ved f.eks. at udspænde net (maksimalt 10 cm x 10 cm) over  

 et  

 udendørsbassin, der er beliggende i et indhegnet område.
 Endvidere kan afskærmningen ske ved at anbringe udendørsbassiner  

 under fast tag på et indhegnet område.
 I situation med lavt risikoniveau vil det herudover være muligt  

 at afskærme udendørsbassiner på andre måder, herunder f.eks. ved at udspænde  

 mågetråd (maksimal afstand mellem tråde 25 cm) over bassinet eller ved  

 etablere  

 andre former for effektiv afskærmning.
 Afskærmningen skal være effektiv.
Hvis et udendørsbassin ikke afskærmes effektivt, og større vilde  

 fugle faktisk har adgang til bassinet, følger det omvendt af bekendtgørelsens  

 §  

 5, at fjerkræ og andre fugle i fangenskab ikke må have adgang til det  

 pågældende udendørsbassin.
Dette indebærer, at fjerkræ og andre fugle i  

 fangenskab f.eks. ikke må have uhindret adgang til et uafskærmet vandhul, der  

 er beliggende i tilknytning til dyrenes udearealer.
For at forhindre fjerkræ  

 og  

 andre fugle i fangenskab i at få adgang til et sådant udendørsbassin skal der  

 opsættes hegn omkring bassinet.
Kapitel 7 Vilkår for udstilling af gæs og ænder i  

 situationer med lavt risikoniveau Efter bekendtgørelsens § 6 må gæs og ænder ikke tilføres  

 samlinger, dyrskuer, udstillinger, markeder, auktioner mv., hvor der er andet  

 fjerkræ og andre fugle i fangenskab.
Fødevareregionen kan dog efter en  

 konkret  

 risikovurdering tillade, at gæs og ænder udstilles på udstilling med andet  

 fjerkræ og andre fugle i fangenskab.
 I forbindelse med tilladelser efter § 6, stk. 1, 2. pkt., bør  

 regionen være opmærksom på, at følgende vilkår er opfyldt, før der gives  

 tilladelse til at udstille gæs og ænder på udstillinger, hvor der også  

 udstilles andet fjerkræ og andre fugle i fangenskab i situationer med lavt  

 risikoniveau:
   

 	  

 Gæs og ænder må ikke udstilles i samme bygning som andet fjerkræ  

 og andre fugle i fangenskab.
   

 	  

 Ved ind- og udgangen til den bygning, hvor gæs og ænder  

 udstilles, skal der være opstillet passende midler til desinfektion af  

 fodtøj,  

 f.eks. desinfektionsmåtter.
   

 	  

 Gæs og ænder må ikke transporteres sammen med andet fjerkræ  

 eller andre fugle i fangenskab i forbindelse med udstilling.
 Herudover gælder de almindelige regler i bekendtgørelse om  

 dyrskuer, udstillinger og lignende samlinger af husdyr, bekendtgørelse om  

 supplerende bestemmelser for omsætning af fjerkræ, bekendtgørelse af dyr på  

 samlesteder og andre samlinger af dyr og bekendtgørelse om vaccination af  

 fjerkræ mod Newcastle disease.
Kapitel 8 Vilkår for samlinger mv. af fjerkræ og andre  

 fugle i fangenskab i situationer med middel risikoniveau Bekendtgørelsens § 8 indeholder et forbud mod afholdelse af  

 udstillinger, markeder, auktioner, kapflyvning eller enhver anden samling af  

 fjerkræ og andre fugle i fangenskab i situationer med middel risikoniveau.
Fødevareregionen kan dog give tilladelse til samling mv. af  

 fjerkræ eller andre fugle i fangenskab, selvom situationen regionalt eller  

 nationalt er i middel risikoniveau.
Sådanne tilladelser vil som hovedregel  

 kun  

 kunne komme på tale i forbindelse med afholdelse af udstillinger,  

 dueauktioner,  

 og kapflyvninger.
 I forbindelse med tilladelser til udstillinger, herunder  

 dueauktioner, og kapflyvninger bør regionen være opmærksom på de almindelige  

 regler, jf. denne vejlednings kapitel 7.
 Herudover er det Fødevarestyrelsens opfattelse, at følgende  

 vilkår bør være opfyldt, før der gives tilladelse til udstillinger for  

 fjerkræ  

 og andre fugle i fangenskab, dueauktioner, og kapflyvninger i situationer med  

 middel risikoniveau:
   

 	  

 Arrangørerne af udstillinger skal i forbindelse med ansøgning om  

 tilladelse til at afholde sådanne samlinger redegøre for det deltagende dyrs  

 arter og sporbarhed, og om der eventuelt vil ske salg/overdragelse af dyr.
   

 	  

 Arrangøren skal  

 senest 4 dage inden samlingens afholdelse  

 indberette antallet af dyr, art og ejers navn og  

 adresse, samt dyrenes opholdssted (f.eks. i form af udstillingskataloger og  

 startlister), til fødevareregionen.
  

 	  

 Arrangøren skal føre optegnelser over tilførte dyr med angivelse  

 af dato, ejerens navn og adresse samt oplysninger om dyrenes antal, art,  

 race/afstamning, særlige kendetegn og mærkning og sende optegnelserne til  

 fødevareregionen senest én uge efter samlingens afholdelse.
For fjerkræarters  

 vedkommende angives de entydige individuelle identifikationer (chipmærkning  

 eller fodring med individuelt løbenummer mv.). Der er ikke krav om individuel  

 mærkning af stue- og volierefugle.
  

 	  

 For fjerkræ og andre fugle i fangenskab, som ikke er omfattet af  

 bekendtgørelse om supplerende bestemmelser for omsætning af fjerkræ, herunder  

 bl.a. stue- og volierefugle, bør der endvidere stilles vilkår om, at der skal  

 føres en fuldstændig fortegnelse over køb og salg af dyr med angivelse af  

 dato,  

 fulde navn og adresse for såvel sælger/overdrager som køber/modtager samt  

 oplysninger om dyrenes antal, art, race/afstamning, særlige kendetegn og  

 eventuel mærkning.
Fortegnelsen skal indsendes til fødevareregionen senest en  

 uge efter udstillingens afholdelse.
  

 	  

 Fødevareregionen kan tillade udstilling af gæs og ænder, hvis  

 der alene udstilles gæs og/eller ænder.
Tilladelse til sådanne samlinger  

 gives  

 på tilsvarende vilkår, som er nævnt ovenfor.
   

 	  

 Gæs og ænder må ikke tilføres udstillinger, hvor andre arter af  

 fjerkræ og andre fugle i fangenskab er udstillet, medmindre særlige  

 biosikkerhedsforanstaltninger iagttages, jf. nærmere nedenfor.
 Hvis fødevareregionen undtagelsesvis tillader, at gæs og ænder  

 tilføres samme udstilling, hvor andre arter af fjerkræ og andre fugle i  

 fangenskab  

 er udstillet, bør følgende vilkår endvidere iagttages (særlige  

 biosikkerhedsforanstaltninger):
   

 	  

 Gæs og ænder må ikke udstilles i samme bygning som andet fjerkræ  

 og andre fugle i fangenskab.
   

 	  

 Ved ind- og udgangen til den bygning, hvor gæs og ænder  

 udstilles, skal der være opstillet passende midler til desinfektion af  

 fodtøj,  

 f.eks. desinfektionsmåtter.
   

 	  

 Gæs og ænder må ikke transporteres sammen med andet fjerkræ  

 eller andre fugle i fangenskab i forbindelse med udstilling.
Kapitel 9 Særligt vedrørende motionering af duer Efter bekendtgørelsens § 10 må duer foretage motionsture omkring  

 dueslaget samt træningsture i en situation med middel risikoniveau.
Det er  

 Fødevarestyrelsens opfattelse, at der må foretages daglige motionsture på en  

 vis varighed, og at duerne efterfølgende skal lukkes ind igen.
Det er derimod  

 ikke hensigten med bestemmelsen, at duer kan lukkes ud om morgenen og ind  

 igen  

 om aftenen.
 For så vidt angår tilladelse til kapflyvning med duer i  

 situationer med middel risikoniveau henvises til denne vejlednings kapitel 8.
Kapitel 10 Særligt vedrørende rovfugle Efter bekendtgørelsens § 11 må rovfugle foretage motionsture  

 uden for indhegningen i en situation med middel risikoniveau.
 Om varigheden af motionsture henvises til bemærkningerne i denne  

 vejlednings kapitel 9 vedrørende motionering af duer.
 Endvidere kan fødevareregionen tillade opvisning med rovfugle i  

 en situation med middel risikoniveau på følgende betingelser:
   

 	  

 Der har ikke været kliniske tegn på smitsom sygdom hos nogle af  

 fuglene forud for opvisningen.
   

 	  

 Fuglene må ikke stamme fra en zone eller område, hvor der er  

 restriktioner som følge af aviær influenza.
   

 	  

 Falkoneren må kun optræde med sine egne fugle.
   

 	  

 Falkoneren og fuglene må ikke have kontakt med andre fugle eller  

 andet fjerkræ i forbindelse med opvisningen.
   

 	  

 Fuglene transporteres direkte til og fra arrangementet.
   

 	  

 Efter endt opvisning holdes fuglene under skærpet observation.
   

 	  

 Hvis der i fugleholdet forekommer sygdom eller dødsfald i op til  

 to uger efter opvisningen, skal en dyrlæge kontaktes.
