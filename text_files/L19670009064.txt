 Den 9. august 1967 er der i Accra mellem Danmark og Ghana indgået følgende  

 overenskomst med tilhørende noteveksling om ydelse af et dansk statslån til  

 Ghana:
Overenskomst mellem Danmarks regering og Ghanas regering om et dansk  

 statslån til Ghana Danmarks regering og Ghanas regering, som ønsker at styrke det  

 traditionelle samarbejde og de venskabelige forbindelser mellem deres lande,  

 er enige om, at der som at bidrage til Ghanas udviklingsplaner skal ydes et  

 dansk statslån til Ghana i overensstemmelse med følgende bestemmelser i denne  

 overenskomst og den vedføjede tillæg, der betragtes som en integrerende del  

 af overenskomsten:
 Artikel I.
 Lånet.
 Danmarks regering (i det følgende benævnt långiveren) vil til  

 udviklingsformål stille et lån på tyve millioner danske kroner til rådighed  

 for Ghanas regering (i det følgende benævnt låntageren) til gennemførelse af  

 de i artikel VI i denne overenskomst omhandlede formål.
 Artikel II.
 Lånekontoen.
 Stk. 1.  En konto betegnet »lånekonto for Ghanas  

 regering« (i det følgende benævnt »lånekontoen«) vil blive  

 åbnet i Danmarks Nationalbank (som handler på långiverens vegne) til fordel  

 for The Bank of Ghana (som handler på låntagerens vegne). Långiveren vil  

 drage omsorg for, at der altid på lånekontoen er tilstrækkelige midler til  

 rådighed til at sætte låntageren i stand til rettidigt at betale for varer og  

 tjenesteydelser, som kontraheres under dette lån, dog således, at de beløb,  

 der efterhånden stilles til rådighed for låntageren, ikke tilsammen  

 overstiger det i artikel I angivne lånebeløb.
 Stk. 2.  The Bank of Ghana (der handler på låntagerrens  

 vegne) skal være berettiget til på de i denne overenskomst fastsatte vilkår  

 på lånekontoen at trække de beløb, der er nødvendige til betaling for udstyr  

 eller tjenesteydelser kontraheret under lånet.
 Artikel III.
 Rentefoden.
 Lånet er rentefrit.
 Artikel IV.
 Tilbagebetaling.
 Stk. 1.  Låntageren skal tilbagebetale långiveren den på  

 lånekontoen trukne hovedstol i femogtredive halvårlige rater på hver 550.000  

 danske kroner, første gang den 30. september 1974 og sidste gang den 30.  

 september 1991, samt et sidste afdrag på 750.000 danske droner den 31. marts  

 1992.
 Stk. 2.  Låntageren har ret til forud for forfaldstiden  

 helt eller delvis at tilbagebetale hovedstolen af et eller flere afdrag af  

 lånet på grundlag af låntagerens angivelser, med sådanne ændringer i  

 afdragsbeløbene, som derved måtte blive nødvendige.
 Artikel V.
 Betalingssted.
 Lånets hovedstol skal af låntageren tilbagebetales til Danmarks  

 Nationalbank i konvertible danske kroner til kredit for finansministeriets  

 løbende konto i Danmarks Nationalbank.
 Artikel VI.
 Ghanas regerings anvendelse af lånet.
 Stk. 1.  Låntageren vil anvende låneprovenuet til  

 finansiering af import (herunder transportomkostninger) fra Danmark til Ghana  

 af sådant dansk kapitaludstyr, som långiveren og låntageren vil træffe aftale  

 om, til gennemførelse af udviklingsplaner i Ghana, der omfatter væsentlige  

 danske bidrag.
 Stk. 2.  Låneprovenuet kan endvidere anvendes til  

 betaling for danske tjenesteydelser, som er nødvendige gennemførelsen af  

 Ghana udviklingsplaner, herunder især til forundersøgelser i forbindelse med  

 investeringer, forberedelse af projekter, til rådgivere under projekternes  

 gennemførelse, montering eller opførelse af anlæg eller bygninger, teknisk og  

 administrativ bistand under igangsætningsperioden for de virksomheder, som  

 oprettes ved hjælp af lånet.
 Stk. 3.  Låntageren vil foranledige, at låneprovenuet  

 anvendes udelukkende til anskaffelse af varer og tjenesteydelser, som er  

 nødvendige for opfyldelsen af kontrakter, der er godkendt af begge parter.  

 Enkeltheder vedrørende betalingsmåden for sådanne varer og tjenesteydelser,  

 udover de allerede i artikel II omhandlede, skal aftales nærmere mellem  

 låntageren og långiveren.
 Stk. 4.  Långiverens samtykke med hensyn til indgåelse  

 af en kontrakt under lånet skal ikke kunne fortolkes således, at långiveren  

 påtager sig noget ansvar for sådanne kontrakters behørige opfyldelse eller  

 senere udførelse.
 Stk. 5.  De betalingsbetinger, der fastsættes i  

 kontrakter eller dokumentation af, at en ordre af afgivet til en dansk  

 eksportør eller kontrahent vedrørende leverancer eller tjenesteydelser af den  

 ovenfor beskrevne art, skal kunne betragtes som sædvanlige og rimelige, når  

 der ikke i sådanne kontrakter indfør bestemmelser om særlige kreditydelser  

 fra danske eksportører eller kontrahenter.
 Stk. 6.  Låneprovenuet kan kun anvendes til betaling for  

 leverancer og tjenesteydelser, som er kontraheret efter overenskomstens  

 ikrafttræden.
 Stk. 7.  Låntageren kan trække på den i artikel II  

 nævnte lånekonto i Danmarks Nationalbank i indtil tre år efter  

 overenskomstens ikrafttræden eller et sådant andet tidspunkt, som måtte blive  

 aftalt mellem långiveren og låntageren.
 Stk. 8.  Såfremt låneprovenuet ikke er blevet fuldt  

 udnyttet inden for den i ovenstående stk. 7 omhandlede tidsfrist, skal de  

 halvårlige afdrag nedsættes i samme forhold som forholdet mellem den  

 uudnyttede del af lånet og lånets hovedstol.
 Artikel VII.
 Ikke-diskrimination.
 Stk. 1.  Med hensyn til tilbagebetaling af lånet  

 forpligter låntageren sig til ikke at give långiveren en mindre gunstig  

 behandling end den, der gives andre udenlandske kreditorer.
 Stk. 2.  Alle afskibninger af udstyr, der omfattes af  

 denne overenskomst, skal ske i overensstemmelser med princippet om skibes  

 frie deltagelse i den internationale handel i fri og lige konkurrence.
 Artikel VIII.
 Diverse bestemmelser.
 Stk. 1.  Før det første træk på den i artikel II omtalte  

 lånekonto skal låntageren godtgøre over for långiveren, at alle  

 forfatningsmæssige og andre vilkår fastsat i lovgivningen i låntagerens  

 hjemland er blevet opfyldt, således at denne låneoverenskomst vil udgøre en  

 gyldig forpligtelse, som er bindende for lånetageren i henhold til  

 låneoverenskomstens bestemmelser.
 Stk. 2.  Låntageren skal over for långiveren  

 dokumentere, at den eller de personer, der disponerer på låntagerens vegne  

 eller udfærdiger dokumenter i henhold til denne overenskomst, er bemyndiget  

 hertil, samt afgive bekræftede prøver på alle sådanne personers  

 underskrifter.
Stk. 3.  Enhver meddelelse eller anmodning, der afgives  

 i medfør af denne overenskomst, og enhver ifølge denne overenskomst påtænkt  

 aftale mellem parterne, skal ske skriftligt.
En sådan meddelelse eller  

 anmodning skal anses for behørigt afgivet eller fremsat, når den er afleveret  

 personligt eller pr. post, telegram eller radiogram til den pågældende part  

 på dennes i artikel XII angivne eller på en sådan adresse, som vedkommende  

 part måtte have angivet over for den part, der afgiver en sådan meddelelse  

 eller fremsætter en sådan anmodning.
 Artikel IX.
 Særlige bestemmelser.
Lånet hovedstol skal tilbagebetales uden fradrag af og fritaget for alle  

 skatter og afgifter samt alle restriktioner, som er fastsat i medfør af  

 låntagerens lovgivning.
Denne overenskomst skal være fritaget for alle  

 nuværende og fremtidige afgifter, som pålægges i medfør af låntagerens  

 lovgivning eller i medfør af gældende lov inden for låntagerens områder, ved  

 eller i forbindelse med dens udfærdigelse, udstedelse, overlevering eller  

 registrering.
 Artikel X.
 Anvendelige retsregler.
 Medmindre andet er bestemt i overenskomsten, skal denne tillige med alle  

 rettigheder og forpligtelser,, som hidrører fra den, være undergivet dansk  

 ret.
 Artikel XI.
 Overenskomstens varighed.
 Stk. 1.  Denne overenskomst træder i kraft på datoen for  

 undertegnelsen.
 Stk. 2.  Når lånets hele hovedstol er tilbagebetalt,  

 træder overenskomsten straks ud af kraft.
 Artikel XII.
Angivelse af adresser Følgende adresser anføres til brug for de i denne overenskomst angivne  

 formål:
 For låntageren:
The Bank of Ghana, P.
O.
Box 2674, Accra.
 Telegramadresse:
GHANABANK ACCRA For långiveren med henblik på udbetalinger:
Udenrigsministeriet, Sekretariatet for teknisk samarbejde med udvalgslandene, København.
 Telegramadresse:
DACOMTA COPENHAGEN.
 For långiveren med henblik på betaling af afdrag på lånet:
Finansministeriet, København.
 Telegramadresse:
FINANS COPENHAGEN.
 Til bekræftelse heraf har parterne gennem deres dertil behørigt  

 befuldmægtigede repræsentanter ladet denne overenskomst undertegne i to  

 eksemplarer på engelsk i Accra den 9. august 1967.
 For Danmarks regering:
H.
A.
Biering For Ghanas regering:
A.
A.
Afrifa Brigadegeneral TILLÆG Følgende bestemmelser finder anvendelse på de rettigheder og  

 forpligtelser, der følger af overenskomsten mellem Danmarks regering og  

 Ghanas regering vedrørende et dansk statslån til Ghana (i det følgende  

 benævnt overenskomsten). De betragtes som en integrerende del af denne med  

 samme gyldighed og virkning, som hvis de fuldt ud var anført deri.
 Artikel I.
 Annullering og suspension.
 Stk. 1.  Låntageren kan ved meddelelse til långiveren  

 annullere ethvert lånebeløb, som låntageren ikke måtte have trukket.
 Såfremt et af følgende forhold måtte indtræffe og bestå, kan långiveren  

 ved meddelelse til låntageren helt eller delvis suspendere låntagerens ret  

 til at trække på lånekontoen:
Stk. 2.  Låntagerens ret til at trække på lånekontoen  

 skal efter omstændighederne være helt eller delvis suspenderet, indtil det  

 eller de forhold, som foranledigede suspensionen, er ophørt, eller indtil  

 långiveren har meddelt låntageren, at retten til at foretage træk er  

 genoprettet, alt efter hvilken af situationerne der indtræffer først.
Retten  

 til at foretage træk i henhold til en sådan meddelelse om dens genoprettelse  

 skal dog kun generhverves i det omfang og på de vilkår, der er angivet i en  

 sådan meddelelse, og en sådan meddelelse skal ikke påvirke eller forringe  

 nogen rettighed, beføjelse eller noget retsmiddel for långiveren med hensyn  

 til noget andet eller efterfølgende forhold, der er anført i denne artikel.
Hvis låntagerens ret til at trække på lånekontoen har været suspenderet  

 for lånets restbeløb eller nogen del deraf i en uafbrudt periode på halvfems  

 dage, kan långiveren ved meddelelse til låntageren ophæve dennes ret til at  

 foretage træk for dette beløb.
Ved afgivelse af en sådan meddelelse  

 annulleres det pågældende lånebeløb.
 Stk. 3.  Alle overenskomstens bestemmelser skal fortsat  

 have fuld gyldighed og virkning uanset enhver annullering eller suspension,  

 bortset fra hvad der udtrykkeligt er bestemt i denne artikel.
 Artikel II.
 Långiverens retsmidler.
Hvis nogen af de i artikel I, stk. 1 (a) og (b), anførte omstændigheder  

 indtræffer og består i en periode på halvfems dage efter, at långiveren har  

 givet låntageren meddelelse herom, kan långiveren når som helst efter eget  

 valg erklære den resterende del at lånets hovedstol for forfalden til  

 betaling straks.
Efter afgivelsen af en sådan erklæring forfalder  

 hovedstolens restbeløb til betaling straks, uanset eventuelle modsatte  

 bestemmelser i overenskomsten.
 Artikel III.
 Afgørelse af tvistigheder.
Stk. 1.  Enhver tvistighed, som måtte opstå mellem de  

 kontraherende parter angående fortolkningen eller gennemførelsen af denne  

 overenskomst, og som ikke er bilagt ad diplomatisk vej inden seks måneder,  

 skal efter anmodning fra en af parterne forelægges for en voldgiftsdomstol  

 bestående af tre medlemmer.
Domstolens formand skal være statsborger i et  

 tredjeland og skal udpeges efter gensidig aftale mellem de kontraherende  

 parter.
Såfremt ikke kan nå til enighed om udpegelsen af domstolens formand,  

 kan hver part anmode præsidenten for Den mellemfolkelige Domstol om at  

 foretage udpegelsen.
Hver part udpeger sin egen voldgiftsdommer; såfremt en  

 part undlader at udpege en voldgiftsdommer, kan denne udpeges af domstolens  

 formand.
 Stk. 2.  Hver kontraherende part vil efterkomme og  

 gennemføre de af domstolen afsagte kendelser.
MINISTERIET FOR ØKONOMISKE ANLIGGENDER Accra, den 9. august 1967.
Deres Excellence, Jeg har den ære at anerkende modtagelsen af Deres sålydende brev af dags  

 dato:
 »Under henvisning til overenskomsten af dags dato mellem Danmarks  

 regering og Ghanas regering om et udviklingslån (i det følgende benævnt  

 overenskomsten) har jeg den ære at foreslå, at følgende bestemmelser skal  

 anvendes ved gennemførelsen af overenskomstens artikel VI.
 Udbetaling fra lånekontoen skal ske på følgende måde:
 og underrette Ghanas regering om sine afgørelser.
Hvis foranstående bestemmelser kan godkendes af Ghanas regering, har jeg  

 den ære at foreslå, at dette brev samt Deres Excellences svar herpå skal  

 udgøre en aftale mellem vore to regeringer om denne sag.« Jeg har den ære at meddele Dem, at min regering er enig i foranstående.
 Modtag, Deres Excellence, forsikringen om min mest udmærkede højagtelse.
Med venlig hilsen For Ghanas regering A.
A.
Afrifa Brigadegeneral Medlem af det nationale befrielsesråd og kommissær med ansvar for  

 finansvæsenet Hans Excellence hr. ambassadør Hans Adolf Biering, den kongelige danske ambassade, Accra.
 Udenrigsministeriet, den 20. oktober  

 1967.
J.
O.
Krag.
