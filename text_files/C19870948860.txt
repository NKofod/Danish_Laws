 Kommuner.
 Vejledning om indberetning af oplysninger til brug for beregningsgrundlag  

 for indbetalingspligtige beløb (deponering) i 1988, jfr.  

 Indenrigsministeriets bekendtgørelse nr. af december 1987.
Kapitel 1 Generelt om indberetningen.
 Tidsplanen for beregningen af de indbetalingspligtige beløb er  

 tilrettelagt således:
 Deponering af beløb i 1988 (udgiftsrammer for 1987).
 Senest 1. maj 1988: Indenrigsministeriet meddeler kommunerne, hvilke beløb  

 fra regnskab 1985 og 1986 ministeriet som udgangspunkt vil anvende ved  

 beregningen af det indbetalingspligtige beløb.
 (Bekendtgørelsens § 2, stk. 2).
 Senest 1. juli 1988: Kommunerne giver meddelelse til Indenrigsministeriet,  

 hvis de foreliggende regnskaber for 1985 og 1986 med de ændringer, der er en  

 følge af tilsynsmyndighedens behandling af revisionens gennemgang af  

 regnskaberne ikke svarer til Indenrigsministeriets oplysninger.
 (Bekendtgørelsens § 2, stk. 2).
 Senest 1. okt. 1988: Indenrigsministeriet giver meddelelse til kommunerne  

 om størrelsen af de korrektionsbeløb, der skal anvendes i beregningerne.
 (Bekendtgørelsens § 7 og 8).
 Senest 1. nov. 1988: Kommunerne indsender de udfyldte indberetningsskemaer  

 (bilag 1 i bekendtgørelsen) til Indenrigsministeriet.
 (Bekendtgørelsens § 2, stk. 3).
 Senest 15. dec. 1988: De indbetalingspligtige beløb indbetales til  

 Danmarks Nationalbank, efter at Indenrigsministeriet forinden har beregnet og  

 meddelt beløbsstørrelsen.
 (Bekendtgørelsens § 10, stk. 1).
 Senest 1. dec. 1989: Kommunerne meddeler Indenrigsministeriet, om der som  

 følge af tilsynsmyndighedens behandling af revisionens gennemgang af  

 regnskaberne, er korrektioner til de regnskabstal for 1987, som kommunen  

 indberettede senest den 1. november 1988.
 (Bekendtgørelsens § 2, stk. 3).
 Senest 31. dec. 1989: Kommunerne indbetaler/får frigivet eventuelle  

 efterreguleringsbeløb, som Indenrigsministeriet har beregnet og meddelt i  

 løbet af december.
 (Bekendtgørelsens § 2, stk. 3).
 Skema til indberetning af oplysningerne, jf. bekendtgørelsens bilag 1  

 udsendes af Indenrigsministeriet forud for indberetningen.
Taloplysningerne i indberetningsskemaerne afrundes til nærmeste 1.000 kr.
 I tilknytning til udsendelsen af indberetningsskemaer vil  

 Indenrigsministeriet efter bekendtgørelsens § 8 give meddelelse om størrelsen  

 af de -pris- og lønstigningsprocenter , som skal anvendes ved indberetningen.  

 Indenrigsministeriet vil i denne forbindelse samtidig meddele en af  

 Indenrigsministeriet udarbejdet  opgørelse af en række af oplysningerne i  

 indberetningsskemaet, jfr. bekendtgørelsens § 7. Disse punkter vil være  

 markeret med en * i indberetningsskemaet.
 Nedenfor er nærmere redegjort for opgørelsen af de enkelte punkter i  

 indberetningsskemaet (bilag 1 til bekendtgørelsen).
 Kapitel 2.
 Kommentarer til de enkelte punkter i indberetningsskemaet.
 1. Den samlede deponering.
Ved beregningen af deponeringen i 1988 er der tale om henholdsvis een »udgiftsramme« for kommunerne under eet samt en udgiftsramme for  

 de enkelte kommuner.
Korrektion for meropgaver (i flg. lov og cirkulæreprogrammet) indgår kun i den samlede ramme.
 Ved beregningen af »udgiftsrammerne« for de enkelte kommuner  

 foretages der en række individuelle korrektioner, ligesom  

 nettodriftsudgifterne for forsyningsvirksomhed ikke indgår.
 Den samlede deponering som svarer til overskridelsen af den samlede  

  udgiftsramme , fordeles forholdsmæssigt mellem de kommuner der har  

 overskredet de »individuelle rammer«.
 2. Fordelingen af deponeringen.
 Ved indberetningen af oplysninger til brug for opgørelsen af  

 indbetalingspligtige beløb i 1988 skal kommunerne benytte et  

 -indberetningsskema svarende til bekendtgørelsens bilag 1 .
 Hovedprincippet i opgørelsen er, at der opgøres et beregningsgrundlag for  

 kommunens nettodriftsudgifter i hvert af årene 1985, 1986 og 1987.  

 Fordelingstallet for kommunens andel af det samlede indbetalingspligtige  

 beløb i 1988 fremkommer herefter som beregningsgrundlaget for 1987 fratrukket  

 gennemsnittet af beregningsgrundlagene for 1985 og 1986.
Ved opgørelsen af beregningsgrundlagene skal der efter loven og  

 Indenrigsministeriets bekendtgørelse foretages en række korrektioner.
På de  

 følgende sider er korrektionerne opstillet i skemaform.
Korrektionerne og  

 deres beregning er derefter nærmere uddybet i det følgende.
 -Oversigt over rammeberegning- deponering for enkelt kommuner 1987  

  -(deponering 1988).
 A: Regnskab 1987.
A 1 Nettodriftudgifter 1987 regnskab hovedkonti 0-6, dranst 1-2, art 1-9 A 2 Korrektion for forsyningsvirksomheder Nettodriftudgifter funktion  

 1.01-1.06, dranst 1-2, art 1-9 (nettoudgifter trækkes fra - nettoindtægter  

 tillægges.) 3. De enkelte poster i beregningen.
A.
Regnskab 1987.
 A.1 Nettodriftsudgifter 1987.
 Under dette punkt anføres de samlede nettodriftsudgifter i 1987 på  

 hovedkontiene 0-6, dranst 1-2, art 1-9.
Ved den foreløbige indberetning pr. 1. november 1988 lægges det til  

 revision afgivne regnskab for 1987 til grund for indberetningen af  

 nettodriftsudgifterne.
Ved den endelige indberetning pr. 1. december 1989  

 foretages de korrektioner i forhold til 1987-regnskabet, som måtte være en  

 følge af tilsynsmyndighedens behandling af revisionens gennemgang af  

 regnskabet.
 A.2 Korrektion for forsyningsvirksomheder.
 Ved opgørelsen af beregningsgrundlagene skal de kommunale  

 forsyningsvirksomheder holdes udenfor.
 Under dette punkt anføres derfor nettodriftsudgifterne i 1987 vedrørende  

 forsyningsvirksomhederne, funktion 1.01-1.06, dranst 1-2, art 1-9.
Ved den foreløbige indberetning pr. 1. november 1988 lægges det til  

 revision afgivne regnskab for 1987 til grund for indberetningen af  

 nettodriftsudgifterne.
Ved den endelige indberetning pr. 1. december 1989  

 foretages de korrektioner i forhold til 1987-regnskabet, som måtte være en  

 følge af tilsynsmyndighedens behandling af revisionens gennemgang af  

 regnskabet.
Beløbet anføres med negativt fortegn, hvis der er tale om netto udgifter  

 (driftsunderskud), da beløbet så skal fratrækkes de samlede  

 nettodriftsudgifter ved opgørelsen.
Er der tale om netto indtægter  

 (driftsoverskud), anføres beløbet med positivt fortegn.
 A.3 Korrektion for moms.
 For at gøre 1987-regnskabet sammenligneligt med regnskabstallene for de  

 foregående år skal nettodriftsudgifterne i 1987 forhøjes med den  

 momsrefusion, der er udbetalt af nettodriftsudgifter for regnskabsåret 1987  

 (skemaets punkt 3).
 A.4 Arbejdstidsforkortelsen den 1. januar 1987.
Nettodriftsudgifterne i 1987 reduceres ved opgørelsen af beregningsgrundlaget for en del af virkningen af arbejdstidsforkortelsen  

 pr. 1. januar 1987.
 Korrektion for arbejdstidsforkortelsen opgøres efter bekendtgørelsens § 7,  

 stk. 3, som 1,92 pct. af lønsummen i 1986-regnskabet, opreguleret til  

 1987-lønniveau, og beregnes således: (nettodriftsudgifter under art 1, dranst  

 1, - nettodriftsindtægter under art 7.5, dranst 1) x 1,92 pct. x lønudvikling  

 1986-87.
Opreguleringsprocenten for lønudviklingen 1986-87 vil blive meddelt a f Indenrigsministeriet ved udsendelsen af indberetningsskemaet senest den 1. oktober 1988. Indenrigsministeriet vil endvidere foretage en opgørelse af det samlede korrektionsbeløb, som vil blive lagt til grund ved beregningen af de indbetalingspligtige beløb.
 Beløbet anføres med negativt fortegn, da det som nævnt skal fratrækkes de  

 samlede nettodriftsudgifter for 1987 ved opgørelsen.
 A.5. Korrektion for demografi.
For kommuner, der har haft en stigning i det demografisk betingede  

 udgiftsbehov fra 1985 til 1986, skal nettodriftsudgifterne i 1987-regnskabet  

 reduceres med stigningen, opgjort i 1987 pris- og lønniveau.
Tilsvarende skal  

 der ske en forøgelse af nettodriftsudgifterne for kommuner, der har haft et  

 fald i det demografisk betingede udgiftsbehov fra 1985 til 1986.
 Korrektionen for demografisk udvikling beregnes som vist i bilag 1.
 Korrektionsbeløbet vil blive beregnet af Indenrigsministeriet og  meddelt  

 ved udsendelsen af indberetningsskemaet senest den 1. oktober 1988.
Beløbet anføres med samme fortegn i skemaet som i Indenrigsministeriets  

 meddelelse, dvs. med negativt fortegn, hvis der er tale om stigning i  

 udgiftsbehovet, da beløbet i så fald skal fratrækkes de samlede  

 nettodriftsudgifter for 1987 ved opgørelsen.
Er der tale om et fald i  

 udgiftsbehovet, anføres beløbet med positivt fortegn.
 A.6 Korrektion for lavt serviceniveau.
 For kommuner, hvis beregnede serviceniveau i 1985 var mindre end 0,85,  

 skal nettodriftsudgifterne ved opgørelsen reduceres med et beløb, svarende  

 til en stigning i serviceniveauet indtil 0,85.
 Serviceniveauet beregnes efter bekendtgørelsens § 7, stk. 5, som:
Kommunens nettodriftsudgifter 1985 kommunens udgiftsbehov 1985 hvor udgiftsbehovet opgøres efter loven om  

 kommunal udligning, dog således at vejkriteriet udtages af beregningen mod en  

 tilsvarende forhøjelse af kriterievægten for det samlede folketal.
 For de berørte kommuner beregnes korrektionen som følge af lavt  

 serviceniveau således:
(nettodriftsudgifter 1985 ved serviceniveau 0,85 - nettodriftsudgifter 1985) x pris- og lønudvikling 1985-87 Det samlede korrektionsbeløb vil blive beregnet af Indenrigsministeriet og  

 meddelt ved udsendelsen af indberetningsskemaet senest den 1. oktober 1988.
 Beløbet anføres med negativt fortegn, da det skal fratrækkes de samlede  

 nettodriftsudgifter for 1987 ved opgørelsen.
 A.7 Godkendte regnskabstekniske korrektioner.
 Her anføres en eventuel korrektion af nettodriftsudgifterne i 1987, som  

 kommunen måtte have fået godkendt af Indenrigsministeriet i henhold til  

 lovens § 27, stk. 4.
 En oversigt over godkendte korrektioner i nettodriftsudgifterne for 1987  

 vil indgå i Indenrigsministeriets meddelelse i forbindelse med udsendelsen af  

 indberetningsskemaet senest den 1. oktober 1988.
 Beløbet anføres med negativt fortegn, såfremt Indenrigsministeriet har  

 godkendt, at der ved beregningen foretages en nedsættelse af  

 nettodriftsudgifterne i 1987 i forhold til de faktiske udgifter.
 A.8 Beregningsgrundlag 1987.
 Beregningsgrundlaget for 1987 fremkommer herefter ved sammenlægning af  

 punkterne A.1-A.7 med de i indberetningsskemaet benyttede fortegn, jfr.  

 ovenfor.
B.
Regnskab 1986.
 B.1 Nettoudgiftsudgifter 1986.
 Under dette punkt anføres samlede nettodriftsudgifter i 1986-regnskabet på  

 hovedkontiene 0-6, dranst 1-2, art 1-9, således som det er oplyst over for  

 Indenrigsministeriet senest den 1. juli 1988.
Beløbet vil være indeholdt i den opgørelse , Indenrigsministeriet vil udsende sammen med indberetningsskemaet senest den 1. oktober 1988.
 B.2 Forsyningsvirksomhed.
 Som omtalt under punkt A.2 skal forsyningsvirksomhederne holdes uden for  

 opgørelsen af beregningsgrundlagene.
 Under dette punkt anføres derfor nettodriftsudgifterne i 1986-regnskabet  

 vedrørende forsyningsvirksomhederne, funktion 1.01-1.06, dranst 1-2, art 1-9,  

 således som det er oplyst over for Indenrigsministeriet senest den 1. juli  

 1988. Beløbet anføres med  negativt fortegn, hvis der er tale om netto  

 udgifter (driftsunderskud), og med positivt fortegn, hvis der er tale om  

 netto indtægter (driftsoverskud).
 Beløbet vil være indeholdt i Indenrigsministeriets opgørelse , som  

 udsendes sammen med indberetningsskemaet senest den 1. oktober 1988.
 B.3 Social refusions omlægning.
 For at gøre regnskaberne for 1985 og 1986 sammenlignelige med regnskabet  

 for 1987 skal nettodriftsudgifterne i 1985 og 1986 tillægges et beløb  

 vedrørende de refusioner på det sociale område, som er omlagt til generelle  

 tilskud fra 1987.
 Princippet ved beregning er, at det beregnes hvilke merudgifter kommunen  

 ville have haft, såfremt de nuværende finansieringsregler havde været  

 gældende i 1985 og 1986.
 Korrektionsbeløbene vedrørende den sociale omlægning beregnes på grundlag  

 af de regnskabsførte statsrefusioner og mellemkommunale betalinger på de  

 omlagte områder i 1985 og 1986, samt foreliggende  statistiske oplysninger om  

 aldersfordelingen på de enkelte områder og i de enkelte områder og i de  

 enkelte kommuner (modtagere, klienter over/under 67 år pr. 1. januar 1986).  

 Indenrigsministeren er bemyndiget til at foretage ændring i det statistiske  

 grundlag for beregning, jf. bekendtgørelsens § 9, stk. 2, såfremt det påvises  

 at det foreliggende statistiske grundlag er fejlbekræftet.
Kommunerne skal indsende ansøgning herom.
Godkendelser, der foreligger  

senere end 1. september 1988  vil først kunne indgå i  

 efterreguleringen af det indbetalingspligtige beløb.
Indenrigsministeriet vil foretage opgørelsen af korrektionsbeløbene efter  

 nedenstående retningslinier.
Opgørelsesmetoden er i skemaform illustreret i  

 bilag 2. Dette skema kan af kommunerne anvendes til beregninger af skøn over  

 korrektionsbeløbene.
De beregnede korrektionsbeløb vil blive meddelt i  

 forbindelse med udsendelsen af indberetningsskemaet senest den 1. oktober  

 1988.
Opmærksomheden henledes på, at nedenstående beregningsmetode samt skemaet  

 i bilag 2 forudsætter, at statsrefusionen hjemtages af drifts- eller  

 overenskomst(amts)kommunen.
Hvor dette ikke er tilfældet (amtskommunale  

 plejehjem på Bornholm), foretager Indenrigsministeriet en korrektion herfor,  

 inden beregningen udføres.
Statsrefusionen bortfalder fra 1. januar 1987 og  

 erstattes af (amts)kommunale betalinger på følgende områder (konti):  

 Hjemmehjælp (5.02), hjælpemidler og omsorgsarbejde (5.03), daginstitutioner  

 for børn og unge (5.10), plejehjem (5.35), integrerede institutioner (5.34),  

 daghjem (5.36), dagcentre (5.37), beskyttede boliger (5.38), hjemmesygepleje  

 (5.80), sundhedspleje (5.81) samt begravelseshjælp og befordringsgodtgørelse  

 (sygesikring) (5.70). Desuden erstattes den tidligere udgiftsdeling af  

 takstbetaling på følgende områder: Institutioner for personer med vidtgående  

 fysiske eller psykiske handicap (5.33), særlige plejehjem (5.39),  

 revalideringsinstitutioner og døgninstitutioner for børn og unge.
Endelig  

 indføres takstbetaling for psykiatriske plejehjem (H-plejehjem).
Udgifterne til daginstitutioner for børn og unge, sundhedspleje og  

 sygesikring afholdes fra 1. januar 1987 fuldt ud af kommunen.
På de øvrige  

 områder afholder kommunen den fulde udgift til pleje m.v. for personer over  

 67 år, mens kommune og amtskommune hver afholder 50 pct. af udgifterne for  

 personer under 67 år.
 Revalideringsinstitutioner og døgninstitutioner for børn og unge indgår  

 ikke i beregningen af korrektionsbeløb, da alle klienter er under 67 år, og  

 da der også før 1. januar 1987 var 50 pct. udgiftsdeling mellem atmskommuner  

 og kommuner.
Ved opgørelsen anvendes den senest foreliggende statistik forud for  

 omlægningens ikrafttrædelse (1.januar 1987) for alderfordelingerne.
For  

 plejehjem, integrerede institutioner, daghjem, dagcentre og beskyttede  

 boliger anvendes ressourcetællingen fra januar 1986 . For plejehjem og  

 integrerede institutioner anvendes antal klienter fra kommunen på plejehjem;  

 for de øvrige institutionstyper anvendes antal klienter på institution i  

 kommunen.
For hjemmehjælp anvendes statistik over timefordelingen blandt  

 modtagere af varig hjemmehjælp ultimo 1985. Ved sammenvejningen af  

 timeintervallerne anvendes 3, 9 og 16 som vægte.
For hjælpemidler og  

 omsorgsarbejde anvendes statistik over  modtagere af kontantpension i januar  

 1986 . For hjemmesygepleje anvendes Sundhedsstyrelsens statistik over antal  

 besøg i 1985. Kommunernes udgifter vedrørende H-plejehjem beregnes af  

  Socialstyrelsen på grundlag af klientfordelingen den 31. december  1986 samt  

 mellemamtskommunale takster vedrørende 1985 og 1986 .
 Antallet af klienter fra de enkelte kommuner på henholdsvis  

 døgninstitutioner for personer med vidtgående fysiske eller psykiske handicap  

 og særlige plejehjem er opgjort ved en  spørgeskemaundersøgelse , hvor  

 amtskommunerne har opgjort aldersfordelingen for klienter på deres  

 institutioner på betalingskommuner i januar 1986.
Kommunernes merudgifter på de enkelte områder beregnes som hovedregel som:
 (statsrefusion - indtægter vedrørende andre kommuners klienter + udgifter  

 vedrørende klienter på institutioner i andre kommuner) x andel klienter over  

 67 år.
 Denne metode anvendes på følgende områder:
 Hjemmehjælp, hjælpemidler og omsorgsarbejde, hjemmesygepleje, plejehjem og  

 integrerede institutioner, daghjem, dagcentre og beskyttede boliger.
 For omsorgsarbejde og plejehjem skal desuden fratrækkes:
(ikke-refusionsberettigende udgifter) x 1/2 x andel af klienter under 67 år.
På følgende områder findes der også amtskommunale institutioner: plejehjem  

 og integrerede institutioner, daghjem, dagcentre og beskyttede boliger.
Her  

 beregnes den kommunale merudgift som:
 (betaling til amtskommuner) x andel af klienter over 67 år.
 Kommunens samlede merudgifter fås herefter som summen af merudgifter  

 vedrørende de kommunale og de amtskommunale institutioner.
 For daginstitutioner for børn og unge, sundhedspleje og sygesikring fås  

 den kommunale merudgift som:
 (statsrefusion - indtægter vedrørende andre kommuners klienter + udgifter  

 vedrørende klienter på institutioner i andre kommuner).
Amtskommunale fritidshjem for børn og unge med vidtgående fysiske og  

 psykiske handicap er også omfattet af omlægningen.
Kommunens merudgifter  

 svarer til den nuværende betaling vedrørende disse foranstaltninger.  

 Indenrigsministeriet beregner beløbet som:
(samlet bortfalden statsrefusion til amtskommuner i alt) x kommunens andel af betaling til amtskommuner i alt.
 For døgninstitutioner for voksne og særlige plejehjem opgør  

 Indenrigsministeriet kommunernes merudgifter på følgende måde: Først opgøres  

 den samlede betaling fra kommunerne til amtskommunerne i de enkelte amter  

 (svarende til 50 pct. af udgifterne for alle klienter). Ved at dividere med  

 det samlede antal klienter findes herefter en gennemsnitlig pris pr. klient.
 Kommunernes merudgifter fås som:
 pris pr. klient x antal klienter over 67 år.
 For Københavns og Frederiksberg kommuner anvendes den gennemsnitlige pris  

 i hovedstadsområdet.
 Det samlede korrektionsbeløb anføres med positivt fortegn, da det skal  

 tillægges de samlede nettodriftsudgifter ved opgørelsen.
 B.4 Regnskabstekniske korrektioner vedrørende 1986.
 Under dette punkt anføres en eventuel korrektion af nettodriftsudgifterne  

 i 1986, som kommunen måtte have fået godkendt af Indenrigsministeriet i  

 henhold til lovens § 27, stk. 4.
 En oversigt over godkendte korrektioner i nettodriftsudgifterne for 1986  

 vil indgå i Indenrigsministeriets meddelelse ved udsendelsen af  

 indberetningsskemaet.
 Beløbet anføres med positivt fortegn, såfremt Indenrigsministeriet har  

 godkendt, at der ved opgørelsen foretages en forhøjelse af  

 nettodriftsudgifterne i 1986 i forhold til de faktiske udgifter.
 B.5 Pris og lønregulering.
 Pris- og lønreguleringen fra 1986- til 1987-niveau sker ved at opregulere  

 summen af beløbene under punkt B.1-B.4 - med de anførte fortegn - med den af  

 Indenrigsministeriet fastsatte opreguleringsprocent for 1986-87.
 Opreguleringsprocenten og opreguleringsbeløbet vil blive meddelt af  

 Indenrigsministeriet ved udsendelsen af indberetningsskemaet.
 Beløbet anføres med positivt fortegn.
 B.6 Beregningsgrundlag 1986.
 Beregningsgrundlaget for 1986 fremkommer herefter ved sammenlægning af  

 punkterne B.1-B.5 med de benyttede fortegn, jfr. ovenfor.
C.
Regnskab 1985.
 C.1 og C.2. Der henvises til den tilsvarende beskrivelse under punkt B.1  

 og B.2. (Dog er der her tale om regnskabstal for 1985, således som de er  

 oplyst over for Indenrigsministeriet senest den 1. juli).
 C.3. Nettodriftsudgifterne for 1985 skal som nævnt under punkt B.3  

 tillægges et beløb vedrørende de refusioner på det sociale område, som er  

 omlagt fra 1987.
 Med hensyn til opgørelsen af dette korrektionsbeløb henvises til  

 beskrivelsen under punkt B.3., idet der anvendes samme aldersfordelinger m.v.  

 ved opgørelsen for 1985 og 1986.
 Indenrigsministeriet vil som nævnt under punkt B.3 foretage en  beregning  

 af det samlede korrektionsbeløb, som vil blive meddelt ved udsendelsen af  

 indberetningsskemaet.
 Beløbet anføres med positivt fortegn.
 C.4 og C.5. Der henvises til den tilsvarende beskrivelse under punkt B.4  

 og B.5.
 C.6. Beregningsgrundlaget for 1985 fremkommer herefter ved sammenlægning  

 af punkterne C.1-C.5 med de benyttede fortegn, jfr. ovenfor.
D.
Gennemsnit regnskab 1985 og regnskab 1986.
 D.1. I dette punkt opgøres beregningsgrundlag 1985/1986 som gennemsnittet  

 af beregningsgrundlagene for 1985 (C.6) og 1986 (B.6).
E.
Fordelingstal for indbetalingspligtigt beløb (deponering) 1988.
 E.1. Fordelingstallet for kommuner, der - sammenholdt med summen af  

 (positive) fordelingstal for samtlige kommuner - bestemmer kommunens andel af  

 det samlede indbetalingspligtige beløb i 1988, fremkommer endelig i dette  

 punkt som forskellen mellem beregningsgrundlaget for 1987 og  

 beregningsgrundlaget 1985/86.
 Summen af kommunernes fordelingstal anvendes som grundlag for beregningen  

 af det samlede indbetalingspligtige beløb i 1988, dog med en række tillæg,  

 jfr. bekendtgørelsens § 3. Beregningen foretages af Indenrigsministeriet  

 således:
 Oversigt over beregning af korrektion vedrørende sociale refusioner  for  

 kommuner.
(Beregningen udmeldes af Indenrigsministeriet senest 1. oktober 1988.) Statsrefusionen anføres i alle tilfælde med positivt fortegn, mens de  

 øvrige beløb anføres med fortegn som i regnskabet.
1. 5.02 Hjemmehjælp Vejledningen knytter sig til Indenrigsministeriets bekendtgørelse nr.
 755 af 2. december 1987.
(* 1) Af Indenrigsministeriet beregnet som (statsrefusion til amtskommuner (5.10.2.01)) x kommunens betaling til amtskommuner (5.10.94, art 4.7)/ den samlede betaling til amtskommuner (5.10.94, art 4.7).
