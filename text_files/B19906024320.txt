dæk, der er udsat for vejr og sø, og som  

 har faste midler til .114 »Hæktrawler«: Fiskeskib, der bjærger slæbende redskaber og  

 fangst over hækken.
 3.120 Generelt.
 .121 I de tilfælde, hvor de efterfølgende bestemmelser i dette kapitel  

 ikke dækker detaljer vedrørende de fribordsmæssige forhold med hensyn til  

 materialer og konstruktion, kan reglementerne i Den Internationale Konvention  

 om Lastelinier 1966 samt de tilhørende anerkendte fortolkninger hertil blive  

 bragt til anvendelse.
3.200 Arrangement 3.210 Styrehus.
 .211 Styrehuset skal så vidt muligt anbringes over alle andre  

 overbygninger, som er placeret på eller over fribordsdækket.
.212 Blinde sektorer forårsaget af ladning, losseudstyr eller andre  

 forhindringer foran for tværs, der fra kommandopladsen forhindret det frie  

 udsyn til havoverfladen, må ikke overstige 10 grader.
Blinde sektorer må  

 tilsammen ikke overstige 20 grader.
Blinde sektorer i retning forefter indtil  

 10 grader på hver side af boven må ikke overstige 5 grader.
Sektorer med frit  

 udsyn må ikke være mindre end 5 grader.
 .213 I skibe med en længde L på 24 m og derover skal havoverfladen fra  

 kommandopladsen være synlig i en afstand, der ikke overstiger 2 skibslængder  

 eller 500 m, alt efter hvad der er mindst, foran for boven til 10 grader på  

 hver side uanset skibets dybgang, trim og dæksmaskineri m.v. i de sejlende  

 standardkonditioner 3, 4, 5 og 6 i pkt. 4.312. I skibe med en længde L under  

 24 m skal det sikres, at der i fuldt udrustede skibe med fulde tanke og ingen  

 last om bord kan trækkes en vandret linie fra et punkt 1350 mm over dørken i  

 styrehuset, således at den går fri af bak eller overkant af bølgebryder på  

 bak, hvis en sådan er monteret.
 .214 Højden af underkanten af vinduer i styrehusfronten skal være så lav  

 som mulig, dog højst 1350 mm over dørken, og må i intet tilfælde forhindre et  

 frit udsyn forefter som beskrevet i dette punkt.
 Højden af overkanten af vinduer i styrehusfronten skal være mindst 1900 mm  

 over dørken og skal fra kommandopladsen tillade et frit udsyn til horisonten  

 for en person med en øjenhøjde på 1800 mm over dørken, når skibet duver i  

 kraftig søgang.
 .215 Udsynet fra kommandopladsen skal strække sig over en bue af  

 horisonten fra ret for til mindst 22 1/2 grader agten for tværs på begge  

 sider.
 Udsynet fra styrehuset/brovingerne skal mindst strække sig over en bue af  

 horisonten fra 45 grader på den modsatte side gennem ret for til ret agter.
 Udsynet fra hovedstyrepladsen skal strække sig fra ret for til mindst 60  

 grader på hver side.
 .216 Arrangementet i styrehuset skal udføres i overensstemmelse med  

 følgende retningslinier:
 .1 Instrumenter, reguleringshåndtag, kontrollamper m.v. skal placeres, så  

 bedst mulig betjeningsfunktion og oversigt opnås.
 .2 Indretningsdetaljer skal udføres i refleksfrit materiale på manøvrepult  

 og i synsfeltet.
 .3 Den frie højde skal i almindelighed være mindst 1,98 m.
 .217 Magnetkompassets krav til en tilstrækkelig afstand til magnetisk  

 materiale skal tilgodeses.
 I styrehuse med lidt plads bør kompasset placeres på taget.
 Kompassets placering og belysning skal sikre en god aflæsning fra  

 styrepladsen såvel om dagen som om natten.
 I stålfartøjer skal magnetkompasset placeres i fartøjets centerlinie.
 .218 Det skal fra skibets kommandoplads være muligt at overvåge de steder  

 på skibet, hvor mandskabet er beskæftiget med udsætning og indtagning af  

 fiskeredskaber og ombordtagning af fangst.
 Hvor visuel overvågning ikke er praktisk muligt, kan dette evt. ske ved  

 hjælp af internt fjernsynsanlæg med et system, der er egnet til formålet, og  

 hvor placeringen af kameraet er godkendt af Søfartsstyrelsen.
 3.220 Vinduer.
 .221 Sprosser mellem vinduer skal være så smalle som muligt og må ikke  

 anbringes umiddelbart foran en arbejdsplads.
.222 For at undgå refleksion skal vinduer i styrehusfronten danne en  

 vinkel med det vertikale plan på mellem 10 og 25 grader.
Toppen af vinduerne  

 skal hælde udefter.
 .223 I skibe med en længde L på 24 m og derover skal, afhængig af  

 styrehusets indretning og udformning, et antal vinduer, dog mindst 2, hvoraf  

 det ene skal være placeret ved kommandopladsen, være forsynet med midler til  

 at sikre et klart udsyn.
 I skibe med en længde L under 24 m skal - afhængig af styrehusets  

 indretning og udformning - et antal vinduer, dog mindst 1 placeret ved  

 kommandopladsen, være forsynet med midler til at sikre et klart udsyn.
.224 Vinduer skal monteres i metalrammer/profiler (ikke gummiprofiler) og  

 være af hærdet, klart glas.(* 2) Vinduer i front og sider af dækshuse og overbygninger skal have de i  

 nedenstående tabel angivne glastykkelser, eller dimensioneres efter en  

 anerkendt standard, f.eks.
BS MA 25, oktober 1973.
 I 1. etage over fribordsdækket må der i almindelighed kun anvendes koøjer.
For vinduer placeret mere end 4% af B eller 1,5 m inden for skibssiden kan  

 glastykkelsen være en tykkelse mindre, end tabellen angiver.
Dette gælder dog  

 ikke vinduer placeret i frontskodder.
Glas i dæk og luger, som kan udsættes for punktbelastninger, skal have en  

 tykkelse på 2 mm over de i tabellen angivne tykkelser.
Disse vinduer skal  

 desuden beskyttes med udvendige stænger med en indbyrdes afstand af ca. 50  

 mm.
 Vinduer med polariserende eller farvet glas samt vinduer af polycarbonat,  

 plexiglas eller lignende materialer kan tillades på steder, hvor man ikke er  

 afhængig af god sigt.
 Anvendes andet end hærdet glas, skal tykkelsen øges med 20% for  

 polycarbonat og med 40% for plexiglas og lignende materialer i forhold til de  

 i tabellen i millimeter angivne tykkelser.
 .225 Frontvinduer i styrehus samt i overbygninger og dækshuse må ikke være  

 større end 0,5 m2.
.226 Der skal til frontvinduer i overbygninger og dækshuse forefindes  

 mindst 1 stk. blændplade af tilstrækkelig styrke, dog mindst 5,0 mm stålplade  

 eller 7,5 mm aluminiumplade pr. vinduestype og pr. etage.
Disse blændplader  

 skal nemt og sikkert kunne anbringes indvendigt i dertil egnede fast  

 monterede beslag, og de skal stuves tilgængeligt på hver etage.
 3.230 Koøjer.
 .231 Koøjer må ikke placeres under fribordsdækket.
 Monteres der koøjer i skibssiden over fribordsdækket, skal afstanden fra  

 fribordsdækket til underkant af koøjet på intet sted være mindre end 500 mm.
 .232 Koøjer i skibssiden samt koøjer/vinduer i siderne i overbygninger  

 skal være monteret således, at glasset er trukket mindst 20 mm indenfor den  

 flade, hvori de er monterede.
.233 Koøjer i skibssiden må ikke være oplukkelige.
De skal være forsynet  

 med hængslede blændklapper og skal i øvrigt være dimensioneret som angivet  

 for type A i tabellen i pkt. 3.237.
 .234 Koøjer i lukkede overbygninger på nederste etage over vejrdækket skal  

 være forsynet med stormklapper og skal i øvrigt være dimensioneret som  

 angivet for type B i tabellen i pkt. 3.237.
 .235 Øvrige koøjer i overbygninger skal dimensioneres som angivet for type  

 C i tabellen i pkt. 3.237.
.236 Koøjer og stormklapper m.v. skal være af en solid og anerkendt  

 konstruktion som f.eks.
British Standard Marine Series, BS MA 24: 1974.
 Hvor der kræves stormklapper, skal disse være indvendigt hængslede og  

 sikrede med bespændinger, så klapperne kan lukkes effektivt og sikres  

 vandtæt.
 Koøjer med eventuelle stormklapper skal som minimum dimensioneres og  

 arrangeres som angivet i efterfølgende tabel.
 Der skal anvendes hærdet glas i koøjer.
 .237 Dimensioner.
 3.240 Skanseklædning og rækværk.
 .241 Ethvert fiskeskib skal have skanseklædning eller rækværk af en  

 tilstrækkelig styrke på alle udsatte steder på fribords- og overbygningsdæk  

 samt på toppen af huse, hvortil der er adgang ad fast anbragte lejdere eller  

 lignende.
.242 På hæktrawlere skal der på forkant af slidsken monteres et  

 skanseklædningsarrangement for at forhindre overbordfald samt optrængning af  

 større mængder vand fra trawlslidsken.
Dette arrangement må kun stå åbent i  

 strengt nødvendigt omfang i forbindelse med indhivning og udsætning af trawl.
 Arrangementet skal være mekanisk eller hydraulisk betjent, såfremt det  

 ikke nemt og hurtigt kan åbnes, lukkes og sikres af højst et  

 besætningsmedlem.
.243 Højden af skanseklædning og rækværk skal være mindst 1000 mm.
Såfremt  

 denne højde vil være til ulempe under fiskeriet, kan Søfartsstyrelsen tillade  

 en mindre højde ud for de steder, hvorfra fiskeoperationerne foregår.
 Højden af skanseklædning eller rækværk over dæk og platforme skal dog  

 mindst være 600 mm i disse tilfælde.
 .244 Hvor højden af lugekarmen er mindre end 750 mm, skal der omkring  

 lugen kunne opsættes sceptre af 1,0 m's højde, fornødent sikrede samt  

 forsynet med stræktove, når lugedækslet står åbent.
 .245 Såfremt skanseklædning eller rækværk er lavere end 1000 mm, skal der  

 kunne opsættes støtter med stræktov på top af skanseklædningen eller  

 rækværket, således at den totale højde over dækket bliver mindst 1000 mm.
.246 Hvor rækværk anvendes, må åbningen under den nederste stang ikke  

 overstige 230 mm, og den indbyrdes afstand mellem stængerne ikke overstige  

 380 mm.
Afstanden imellem støtterne må ikke overstige 1,5 m.
I skibe med afrundet skandæk skal støtterne anbringes på den vandrette del  

 af dækket.
Rækværk skal være uden skarpe punkter, kanter og hjørner.
 .247 Omkring trawlspil og garnruller skal der, hvor praktisk muligt, være  

 en fri afstand til overbygning, huse, andre ruller eller andet opstående på  

 mindst 600 mm.
 .248 På dækket imellem trawl- og garnruller skal der monteres et ristværk,  

 så passage lettes.
 Højden af ristværket må dog ikke gøres højere, end at afstanden imellem  

 ristværk og skanseklædning mindst skal være 600 mm.
 3.250 Paunarrangement på fribordsdæk.
 .251 Paunstøtter skal være af en solid konstruktion med så dybe spor, at  

 paunbrædderne ved en udbøjning ikke falder ud af sporet.
 .252 Paunstøtterne skal være solidt fastgjort til dækket.
 Svejses støtterne til dækket, skal der under dækket anbringes en kravel  

 under hver støtte.
 .253 Såfremt paunstøtter er mere end 1 m høje, skal hjørnestøtter afstives  

 i toppen.
 .254 Såfremt der på dækket monteres et paunarrangement, skal det udføres  

 således, at der mellem skanseklædningen, resp. overbygninger i borde, og det  

 langskibs paunskod, som står længst i borde, er en tilstrækkelig afstand til,  

 at der sikres en fri og uhindret tilstrømning af vandet til lænseportene  

 eller lænsebrøndene.
 3.260 Overbyggede dæk, generelt.
 .261 Fiskeskibe med helt eller delvis overbyggede fribordsdæk uden  

 skodbegrænsning, d.v.s. åbne på en eller flere sider ud til det øvrige dæk,  

 skal have lænseporte i skanseklædningen i overensstemmelse med pkt. 3.300.
 .262 Fiskeskibe med helt eller delvis overbyggede fribordsdæk med  

 skodbegrænsning på alle sider og forsynet med luger og/eller sidelemme, der i  

 forbindelse med fiskeoperationer er åbne til søen, eller hvor der tilføres  

 vand på fribordsdækket i forbindelse med fiskebehandlingen, skal inden for  

 det lukkede område have lænseporte i siden i overensstemmelse med pkt. 3.300  

 eller lænsearrangement i overensstemmelse med pkt. 9.300 i kapitel IX.
.263 Alle luger og lemme i disse overbygninger, der er nødvendige at åbne  

 i forbindelse med fiskeoperationer, skal hurtigt og effektivt kunne lukkes  

 manuelt og sikres af et enkelt medlem af besætningen.
Lukningen og  

 tilspændingen skal fortrinsvis kunne foretages fra det lukkede rum.
 Lugerne skal desuden være forsynet med anordninger, der forhindrer  

 utilsigtet lukning.
 Såfremt den enkelte luge ikke kan betjenes manuelt som beskrevet ovenfor,  

 skal der installeres et mekanisk/hydraulisk manøvresystem.
 .264 Eventuelle hydrauliske systemer til betjening af lugerne skal være  

 forsynet med rørbrudsventiler, der skal forhindre en utilsigtet lukning, og  

 det skal være muligt at funktionsprøve disse ventiler.
 Der skal desuden installeres et nødstyresystem, der kan betjenes ved  

 lugen.
 .265 Hvor fangsten bringes under dæk for behandling, skal fangsten  

 anbringes i en paune, hvor siderne mod arbejdsdæksrummet er udført som  

 vandtætte skodder.
Såfremt udtagningsåbningen er anbragt under 600 mm over fribordsdækket,  

 skal der monteres en rimelig tæt skydelem, der skal kunne betjenes af 1 mand,  

 når der er fisk i paunen.
Inspektions- og adgangsluger til paunen fra  

 arbejdsdæksrummet skal åbne ind i paunen og skal være i vejrtæt udførelse i  

 overensstemmelse med DVS 42010 eller tilsvarende.
Lænsesystemet fra paunen  

 skal udføres i henhold til de krav, der gælder for arbejdsdækket.
Såfremt  

 lænsesystemet er forbundet med lænsesystemet fra arbejdsdækket, skal det  

 sikres, at der ikke kan ske en utilsigtet indstrømning til arbejdsrummet.
.266 Hvor fangsten og redskaberne bringes under dæk for henholdsvis  

 behandling og klargøring, skal det område, hvor fangst og redskab bjærges,  

 være omgivet af skodder.
Gennemføringsåbningerne for fangst og redskaber skal  

 være så små som muligt og placeres så højt som muligt.
Der skal forefindes en  

 dør, der forbinder arbejdsdæksrummet og det område, hvor fangst og redskaber  

 bjærges.
Døren skal åbne ud mod fangstområdet og skal udføres vejrtæt i  

 overensstemmelse med DVS 42010 eller tilsvarende.
I skanseklædningen i  

 fangstområdet skal der arrangeres lænseporte, jfr. pkt. 3.300. Der skal  

 arrangeres lejder eller trin fra fangstområdet til det overliggende dæk.
For  

 beskyttelse af den eller de personer, der arbejder i fangstområdet, henvises  

 til kapitel XVI.
 3.270 Overbyggede dæk, arrangement.
 .271 Der skal være mindst 2 udgange fra sådanne lukkede områder.
 Disse udgangsluger/-døre skal kunne åbnes og lukkes fra begge sider, og  

 hver enkelt skal have en fri lysning på min. 600 x 600 mm eller en diameter  

 på min. 800 mm.
 .272 Den frie højde under overbyggede arbejdsdæk skal alle steder være  

 mindst 2,0 m, hvor der foretages arbejdsoperationer i forbindelse med  

 bjærgning af fiskeredskaber og fiskebehandling etc.
 .273 Der skal i lukkede arbejdsrum for indtakling og/eller fiskebehandling  

 monteres et fast installeret ventilationsanlæg, der skal sikre et luftskifte  

 på mindst 6 gange pr. time.
 .274 Såfremt overbygningen er ført så langt agterud, at overbygningsdækket  

 har forbindelse med styrehusfronten, skal denne forstærkes i henhold til  

 klassereglerne.
 .275 Foran for styrehusfronten skal der på overbygningsdækket monteres en  

 bølgebryder af en passende størrelse og hensigtsmæssigt placeret.
 3.280 Dybgangsmærker.
 .271 Alle skibe skal på for- og agterstævn på begge sider have  

 dybgangsmærker i decimeter.
 .282 Dybgangsmærkerne skal placeres så tæt på forreste og agterste  

 perpendikulær som praktisk muligt.
 .283 Hvis spanteformen ved agterste perpendikulær gør det vanskeligt at  

 aflæse dybgangsmærkerne, bør supplerende dybgangsmærker afsættes på hækken i  

 skibets centerlinie.
 .284 Dybgangen afsættes til dybgangsmærkets underkant fra basislinien  

 eller underkant køl som angivet på en skitse, der skal forelægges  

 Søfartsstyrelsen.
 .285 Mærkernes form, størrelse og udførelse skal principielt være i  

 overensstemmelse med DVS 07009.
.286 På træskibe kan det dog tillades, at der afsættes et tydeligt og  

 permanent referencemærke et stykke over skibets vandlinie i let tilstand.
I  

 sådanne tilfælde skal der på skibet forefindes en tegning, der viser  

 mærkernes placering i forhold til kølens underkant.
 3.300 Lænseporte m.v.
 3.310 Generelt.
 .311 Såfremt fribordsdækket eller andre åbne dæk er forsynet med en fast  

 skanseklædning, skal der i denne jævnt fordelt være monteret et passende  

 antal lænseporte.
 Som et alternativ til lænseporte kan skanseklædningen være  

 »flyvende«, eller der kan være en kombination af disse to  

 løsninger.
 .312 Denne »flyvende« skanseklædning skal tillade en fri  

 vertikal gennemstrømning af vandet på mindst 50 mm.
 .313 Lænseporte skal anbringes så tæt ved dækket som muligt.
 3.320 Lænseportsarrangement.
 .321 Det samlede areal af lænseporte, spygatter og/eller åbninger under en  

 »flyvende« løsning på fribordsdækket skal i hver side mindst være:
A = 0,02  (axh)- v , hvor 1 er under 10 m, eller A = 0,7 + 0,035x1, hvor 1 er 10 m og derover, men under 20 m, eller A = 0,07x1, hvor 1 er 20 m eller længere.
1 = skanseklædningens længde (1 behøver ikke at regnes større end 0,7 x  

 skibets længde) A = samlet areal af lænseporte i hver side i m2 a = dækkets areal i m2 h = skanseklædningens højde i meter v = volumen af evt. luger, dækshuse og lignende op til  

 skanseklædningshøjde i m3 .322 Lænseportsarealet på overbygningsdæk kan reduceres, men må dog aldrig  

 være mindre end det halve arealkrav, som anført i pkt. 3.321.
 .323 På forkant af trawlbanen på en hæktrawler skal der i hver side  

 forefindes lænseåbninger, hvis størrelse vil blive vurderet af  

 Søfartsstyrelsen i hvert enkelt tilfælde.
Disse åbninger kan dog udelades, såfremt en udvidet stabilitetsundersøgelse godtgør dette.
 .324 Hvor skanseklædningen er mere end 1200 mm i gennemsnitshøjde, skal  

 lænseportsarealet forøges med 0,004 m2 for hver løbende meter i  

 skanseklædning og for hver 100 mm forøgelse i højden.
 Hvor skanseklædningen er mindre end 900 mm i gennemsnitshøjde, kan  

 lænseportsarealet formindskes med 0,004 m2 for hver løbende meter i  

 skanseklædning og for hver 100 mm formindskelse af højden.
.325 Lænseportene kan forsynes med balanceklapper og evt. indvendige  

 ribber.
Disse arrangementer må dog ikke resultere i en væsentlig reduktion af  

 det effektive lænseportsareal.
 Tappe og lejer for de nævnte balanceklapper skal udføres af  

 korrosionsbestandigt materiale.
 De anførte klapper må ikke kunne skalkes.
 Skydelemme eller andre lignende ikke-automatisk bevægelige  

 lukkeanordninger for lænseportene må ikke forefindes.
 .326 Større lænseportåbninger skal være forsynet med vandrette ribber med  

 en maksimal indbyrdes afstand på 230 mm.
 Andre ligeværdige arrangementer kan accepteres efter vurdering i  

 Søfartsstyrelsen i hvert enkelt tilfælde.
 .327 Såfremt skibet er forsynet med dam, og der er passende drænering  

 hertil, kan kravet til lænseportsarealet reduceres.
 3.330 Ækvivalens til lænseporte på overdækkede arbejdsdæk.
 .331 Såfremt der ikke monteres lænseporte i skanseklædningen som angivet i  

 pkt. 3.320, skal der inden for det lukkede område monteres et lænsesystem  

 baseret på lænsebrønde og lænsepumper, hvis kapacitet og arrangement skal  

 være i overensstemmelse med bestemmelserne i pkt. 9.300 i kapitel IX.
 .332 Hvor fiskeskibe med helt eller delvis overbyggede dæk med vejrtæt  

 skodbegrænsning er forsynet med luger og/eller lemme, der er arrangeret på en  

 sådan måde, at der i forbindelse med bjærgning af fangsten og den  

 efterfølgende fiskebehandling efter Søfartsstyrelsens skøn kun vil komme vand  

 på dækket i begrænsede mængder, kan rummet betragtes som et lastrum, og det  

 skal derfor kun forsynes med et lænsesystem, der er forbundet med skibets  

 normale lænsesystem.
 .333 Såfremt en overbygning er lukket, og der ikke findes lænseporte,  

 defineres rummet som »lastrum«, og der skal installeres et  

 lænsearrangement i overensstemmelse med bestemmelserne i kapitel IX.
 Det samme gælder lastrummet i et traditionelt bygget konsumfiskeskib.
 3.400 Afløb m.v.
 3.410 Generelt.
 .411 De gennem skibssiden førte afløbsrør fra rum under fribordsdækket  

 skal være forsynet med effektive og tilgængelige midler til at forhindre vand  

 i at trænge ind i skibet.
 3.420 Afspærringsmidler.
 .421 Der kan for hvert enkelt afløbsrør anvendes enten en automatisk  

 virkende kontraventil, der er forsynet med en sikker lukkemekanisme, der kan  

 betjenes fra et sted over fribordsdækket eller i maskinrum, eller to  

 automatisk virkende kontraventiler uden sådan lukkemekanisme, idet den  

 øverste af disse ventiler skal være anbragt over den dybeste lastevandlinie,  

 således at den altid er tilgængelig for undersøgelse under skibets sædvanlige  

 drift, og være af en type, der normalt er lukket.
.422 I begge tilfælde kan ventilerne på skibssiden bortfalde, såfremt der  

 benyttes rør med en godstykkelse på mindst Godstykkelsen i sådanne rør behøver dog ikke at være over 14 mm.
I  

 fiskeskibe, der er isforstærket, skal godstykkelsen forøges med mindst 2 mm  

 udover, hvad der er angivet ovenfor.
Røret skal op til mindst 800 mm over  

 udløbet desuden være passende afstivet med knæ eller lignende.
.423 Direkte afløb fra klosetter, håndvaske samt gulvafløb fra vaskerum  

 o.lign. skal altid være forsynet med stormklap eller på anden måde være  

 sikret mod vandslag.
Godstykkelsen i sådanne rør behøver dog ikke at være  

 over 14 mm.
 .424 Hvor en ventil med direkte betjening er anbragt, skal stedet, hvorfra  

 den kan betjenes, altid være let tilgængeligt, og der skal findes midler, der  

 viser, om ventilen er åben eller lukket.
 .425 Når ventiler med direkte betjening er anbragt i maskinrum, er det  

 tilstrækkeligt, at de kan betjenes fra det sted, hvor de er anbragt, forudsat  

 at stedet er let tilgængeligt under alle forhold.
.426 Afløbsrør fra et hvilket som helst niveau skal, når de er ført gennem  

 yderklædningen mindre end 600 mm over fribordsdækket, være forsynet med en  

 kontraventil ved yderklædningen.
Denne ventil kan, medmindre den er  

 foreskrevet i henhold til pkt. 3.422, udelades, hvis rørene er af passende  

 tykkelse.
.427 Alle ventiler, der er anbragt under fribordsdækket, skal være  

 godkendt til formålet af et anerkendt klassifikationsselskab og skal være af  

 stål, bronze eller andet anerkendt, sejt materiale.
Almindeligt støbejern  

 eller lignende materialer må ikke anvendes.
 .428 Betjeningshåndtagene skal være let tilgængelige og være forsynet med  

 indikatorer, der viser, om ventilerne er åbne eller lukkede.
 3.430 Affaldsskakte.
 .431 Såfremt der installeres en affaldsskakt, skal denne udføres i en  

 pladetykkelse, som er 2 mm større end den tilstødende klædning, dog maksimum  

 12,0 mm.
 .432 Skakten skal understøttes til klædning og/eller spanter med knæ eller  

 andre forbindelser, således at der kommer mindst mulige belastninger på  

 indsvejsningerne i klædningen.
 .433 Den indvendige åbning skal placeres mindst 800 mm over fribordsdækket  

 og skal være forsynet med en hængslet luge med pakning og bespændinger i et  

 antal, som sikrer en vandtæt lukning.
 .434 Den indvendige luge skal være forsynet med en kontraklap, mekanisk  

 forbundet til dækslet således indrettet, at en af lugerne altid er lukket.
.435 Der skal så tæt på klædningen som muligt monteres en selvlukkende  

 klap, der åbner udefter.
Denne klap skal tillige kunne tilspændes, når den  

 ikke er i brug.
 .436 Såfremt skaktens indvendige åbning er placeret mere end 1800 mm over  

 fribordsdækket, kan den ene af de i pkt. 3.434 og 3.435 nævnte klapper  

 udelades.
 .437 På tilslutningsrør for vandskylning af skakten skal der indskydes en  

 automatisk virkende kontraventil, som tillige kan afspærres med en direkte  

 håndbetjent lukkemekanisme.
 .438 På alle klapper og ventiler skal der være en klar indikering af, om  

 de er åbne eller lukkede.
 .439 På skibe med fart i grønlandske farvande skal der monteres  

 isafvisere, der skal forhindre, at isstykker blokerer den yderste klap.
 3.500 Pejl- og luftrør m.v.
 3.510 Pejlrør.
 .511 Der skal forefindes pejlrør til alle tanke og kofferdamme samt til  

 lukkede rum, der ikke til enhver tid er let tilgængelige under rejsen.
 Påfyldningen til tanke kan, hvis det er muligt, også benyttes som pejlrør.
 .512 Pejlrørets øverste ende skal være ført op til et let tilgængeligt  

 sted over fribordsdækket.
 Pejlrøret kan efter godkendelse i hvert enkelt tilfælde tillades at  

 udmunde under fribordsdækket.
 .513 Rørenes åbninger skal være forsynet med permanent anbragte  

 lukkemidler.
 Pejlrør, som ikke er ført op over fribordsdækket, skal udstyres med  

 automatisk virkende selvlukkende anordninger.
 .514 Pejlrør skal være påmærket ved deres udmunding på dækket.
 .515 Der skal anbringes en stødplade under ethvert pejlrør.
 .516 Pejlrør kan i maskinrummet eller andre steder, der altid er  

 tilgængelige, erstattes af et godkendt standglasarrangement.
 .517 Pejlrør kan generelt erstattes af et af Søfartsstyrelsen typegodkendt  

 fjernpejlingssystem.
 3.520 Luftrør.
 .521 Luftrør fra tanke skal føres op til et tilgængeligt sted på frit dæk  

 og være anbragt beskyttet, således at rørene ikke udsættes for overlast ved  

 skibets drift.
.522 Luftrør skal placeres beskyttet og skal være forsynet med svanehals.  

 For at forhindre vand fra overbrydende sø i at trænge ned i tanke m.v. skal  

 svanehalsen forsynes med en strømpe af passende længde af oliebestandigt,  

 fleksibelt lærred viklet 2 gange rundt og fastgjort til svanehalsen med 2  

 stk. rustfrie spændebånd.
Såfremt svanehalsen er forsynet med en vulst, er et  

 spændebånd tilstrækkeligt.
 .523 Alle luftrør fra olietanke skal være forsynet med gnistfang.
 .524 Luftrørs højde fra dækket op til et punkt, hvorfra vand kan trænge  

 ned, skal være mindst 760 mm på fribordsdækket og mindst 450 mm på  

 overbygningsdækket.
.525 Luftrør fra tanke skal have samme diameter som det tilsvarende  

 fylderør.
Luftrør til tomme rum og rørtanke skal have en diameter på mindst  

 38 mm.
 .526 Luftrør skal være mærket ved dets udmunding på dækket.
 3.530 Lænserør.
 .531 Lænserør for dækslænsepumper til lænsning af rum under fribordsdækket  

 skal have dækkets styrke og være passende afstivet.
 .532 Såfremt der udover den på røret fast installerede lænsepumpe  

 anbringes et nødlænsesystem for tilkobling af en transportabel pumpe, skal  

 den hertil hørende rørstuds kunne lukkes med en vandtæt forskruning eller et  

 dæksel, der skal udføres af korrosionsbestandigt materiale og holdes lufttæt  

 på plads med bespændinger.
 Forskruningen eller dækslet skal sikres med et hængsel eller en kæde til  

 røret.
 3.540 Ventilationsåbninger.
 .541 Ventilationsåbninger skal være anbragt således, at de ikke udsættes  

 for overlast ved skibets drift.
 De skal placeres så langt inde imod skibets centerlinie som muligt og være  

 konstrueret sådan, at der ikke sker vandindtrængning i skibet ved  

 overbrydende sø eller ved en krængning op til indstrømningsvinklen.  

 Ventilationsåbninger må aldrig anbringes i borde bag skanseklædning eller  

 rækværk.
.542 Ventilatorkarme skal have en styrke svarende til den tilstødende  

 konstruktion og skal kunne lukkes vejrtæt med lukkeanordninger, der er fast  

 anbragt på ventilatoren eller den tilstødende konstruktion.
Såfremt en  

 ventilatorkarm er mere end 900 mm høj, skal den være selvstændigt afstivet.
.543 I skibe med en længde L på 45 m og derover er lukkeanordninger ikke  

 nødvendige for ventilatorer, hvis karme er højere end 4,5 m over  

 fribordsdækket eller 2,3 m over over overbygningsdækket.
I skibe med en  

 længde L mindre end 45 m er lukkeanordninger ikke nødvendige for  

 ventilatorer, hvis karme er højere end 3,4 over fribordsdækket eller mere end  

 1,7 m over overbygningsdækket.
.544 I skibe med en længde L på 45 m og derover skal højden over dæk af  

 ventilatorkarmen være mindst 900 mm på fribordsdækket og mindst 760 mm på  

 overbygningsdækket.
I skibe med en længde L mindre end 45 m skal disse karmes  

 højde være henholdsvis 760 mm og 450 mm.
 Foran for 0,25 L fra den forreste perpendikulær skal karmene på alle skibe  

 såvel på fribords- som på overbygningsdæk være mindst 900 mm.
 .545 Såfremt de tilhørende ventilationskanaler ikke er udstyret med  

 brandspjæld, skal kanalerne altid ved udmundingen være forsynet med  

 lukkeanordninger, der er let tilgængelige.
 .546 Ventilationsåbningerne skal over dæk være mærkede med de rum, de  

 betjener.
3.600 Døre og tærskler 3.610 Døre.
.611 Alle adgangsåbninger i skodder fra åbent dæk til lukkede  

 overbygninger og dækshuse, gennem hvilke vand vil kunne trænge ind, skal  

 forsynes med karme og vejrtætte døre i skodder på fribordsdækket og i det  

 mindste karme og spuletætte døre i skodder på de øvrige dæk.
I beskyttet  

 position i overbygninger og dækshuse kan kraftige trædøre anvendes, såfremt  

 der ikke fra det pågældende rum er adgang til rum under fribordsdækket.
 .612 For at en dør kan betragtes som vejrtæt eller spuletæt, kræves  

 følgende:
- Døren skal være udført af stål eller søvandsbestandigt aluminium eller  

 GRP, sidstnævnte med en tykkelse på mindst 6,0 mm, - døren skal være afstivet i en sådan grad, at den har samme styrke som  

 det skod, den sidder i, - døren skal være hængslet og kunne sikres i åben stilling, - døren skal åbne udad, - døren skal være forsynet med vandtætte pakninger, der ikke kan presses  

 ud, - døren skal kunne åbnes og lukkes fra begge sider af skoddet, - den vejrtætte dør skal i princippet udføres i henhold til DVS 43012  

 eller anden anerkendt standard, - den spuletætte dør skal i princippet udføres i henhold til DVS 43011  

 eller anden anerkendt standard.
 .613 Uanset dørtype skal døre til nødudgange være forsynet med  

 centrallukke eller monteret med en type vridere, der hver for sig kan  

 fastholdes i åben stilling.
 3.620 Tærskler.
 .621 Tærskelhøjden under døre til de i pkt. 3.611 nævnte rum skal være  

 mindst 600 mm på fribordsdækket, mindst 300 mm på første overbygningsdæk og  

 mindst 150 mm på de øvrige overbygningsdæk.
 .622 Søfartsstyrelsen kan dog efter vurdering i hvert enkelt tilfælde  

 tillade, at tærskelhøjden under døre til rum på fribordsdækket, hvorfra der  

 ikke er adgang til rum under dette dæk, nedsættes til 300 mm.
 .623 Dørtærskler, der kan nedfælles, tillades kun i helt specielle  

 tilfælde efter en vurdering af Søfartsstyrelsen i hvert enkelt tilfælde.
3.700 Luger og lugekarme 3.710 Generelt.
 .711 Åbninger i fribordsdæk og på overbygningsdæk skal være så små som  

 muligt og være anbragt i eller så nær skibets centerlinie som praktisk  

 muligt.
 Fiskeskibe, der skal anvendes til industrifisk, skal dog mindst have  

 følgende luger til hvert lastrum eller lasttank:
 En losseluge med en fri adgangsåbning på minimum 1200 x 1200 mm.
 Et isdæksel med en fri lysningsdiameter på 290 mm.
 Isdækslet skal placeres så langt væk som muligt fra losselugen og anvendes  

 under losningen til at placere friskluftventilatoren direkte ovenpå.
 Isdækslet skal være af en type med lås, og det vil i visse tilfælde være  

 påkrævet, at det placeres på en karm af samme højde som losselugen.
 .712 Indtaklingsåbningens lysningsareal i trawlbanen eller i overbygninger  

 skal være så lille som praktisk muligt.
 .713 Lugekarme og -dæksler skal have samme styrke som den omkringliggende  

 dækskonstruktion og skal være udført af stål, aluminium eller GRP.
 3.720 Lugekarme.
 .721 Lugekarme skal have en højde over dækket på mindst 600 mm på  

 fribordsdækket og mindst 300 mm på overbygningsdæk.
 .722 Kravet til lugekarmhøjde kan mindskes eller bortfalde, hvis samtlige  

 efterfølgende betingelser er opfyldt:
- lugen skal ikke åbnes til søs, - lugen skal være forsynet med vandtætte pakninger i nødvendigt omfang,  

 som skal trykke på en passende anlægsflade, idet der skal monteres et anslag,  

 så gummipakningen ikke bærer hele belastningen, - tilspændingerne skal være af en permanent karakter og skal være monteret  

 med en indbyrdes afstand på højst 380 mm og højst 150 mm fra lugehjørnet, - forvridere må ikke anvendes.
 .723 Betingelserne i pkt. 3.721 kan bortfalde for følgende lugetyper:
.1 Indtaklingslugen, såfremt dennes åbne-, lukke- og sikringsfunktioner er  

 mekanisk eller hydraulisk betjente.
Disse funktioner kan være manuelle,  

 såfremt de nemt og hurtigt kan udføres af højst et besætningsmedlem.
 .2 Isåbninger, der fører til lastrum, kan tillades monteret flush i  

 dækket.
 .724 Lugekarme med en højde på 1000 mm eller derover skal afstives med et  

 vandret profil foroven samt stag eller knæ med en indbyrdes afstand, der ikke  

 overstiger skibets spanteafstand.
 3.730 Fiske- og iselevatorer.
 .731 Gennembrydes fribords- og/eller overbygningsdækket af en fiske~  

 og/eller iselevator, skal disse elevatorer føres op over dæksniveau gennem en  

 dæksgennemføring.
 .732 Gennemføringen skal være forsvarligt fastgjort til dækket og dets  

 bjælker m.v. og skal være afstivet og dimensioneret som en lugekarm.  

 Gennemføringer på fribordsdækket skal udføres af minimum 8,0 mm stålplade og  

 af minimum 6,0 mm stålplade på overbygningsdæk.
 .733 Gennemføringen skal have en højde på mindst 1000 mm over  

 fribordsdækket og mindst 800 mm over overbygningsdækket og skal i begge  

 tilfælde afsluttes med en tilfredsstillende tætning omkring elevatoren.
 .734 Iselevatorer skal i toppen forsynes med en rimelig tæt hængslet klap,  

 hvis underkant skal anbringes mindst 1200 mm over dækket.
 3.740 Lugedæksler.
 .741 Lugedæksler skal være således konstrueret, at de fortsat er  

 vejrtætte, og således at der ikke opstår varige deformationer, når de  

 belastes med den last, de evt. skal bære, eller følgende statiske belastning,  

 hvad der måtte være størst:
.1 10,0 kN pr. kvadratmeter i skibe med en længde L på 24 m og derunder, .2 17,0 kN pr. kvadratmeter i skibe med en længde L på 100 m og derover.
 .3 For de mellemliggende længder skal belastningerne bestemmes ved liniær  

 interpolation.
.4 Såfremt dækslerne er fremstillet af blødt stål, må den maksimale  

 belastning beregnet efter stk. 1, 2 og 3 multipliceret med 4,25 ikke  

 overstige materialets mindste brudstyrke.
Ved denne belastning må  

 nedbøjningen ikke være mere end 0,0028 gange spændvidden.
 .5 Dæksler fremstillet af andet materiale end blødt stål skal mindst have  

 en tilsvarende styrke som dæksler fremstillet af blødt stål, og deres  

 konstruktion skal være tilstrækkelig stiv til at sikre vejrtæthed ved de i  

 stk. 1, 2 og 3 angivne belastninger.
 Belastningerne kan nedsættes til 75% af de ovennævnte tal for dæksler til  

 lugeåbninger på overbygningsdækket på steder, der ligger agten for 0,25 L fra  

 den forreste perpendikulær.
.742 Lugerne skal være vejrtætte, og hvis de skal åbnes i søen, skal de  

 være hængslede og kunne sikres i åben stilling.
Hvis det skønnes nødvendigt,  

 skal dækslerne være forsynet med kontravægte eller fjedre for at lette  

 åbningen.
 .743 For at en luge kan betragtes som vejrtæt, kræves følgende:
 .1 Hængslede lugedæksler skal være forsynet med mindst 2 hængselbeslag.
 .2 Lugedækslet skal være forsynet med vandtætte pakninger samt anslag og  

 pakningsliste således arrangeret, at pakningen ikke trykkes i stykker eller  

 presses ud.
 .3 Tilspændinger skal anbringes med en indbyrdes afstand på maksimalt 600  

 mm målt langs med lugedækslets kant, dog målt diagonalt ved hjørner, idet den  

 ene tilspænding ikke må være anbragt mere end 300 mm fra et hjørne.
 .4 Lugerne skal principielt være udført i henhold til DVS 42009 og 420020  

 eller anden anerkendt standard.
 .744 Kravene i pkt. 3.743 kan bortfalde, når lugen har form og størrelse  

 som et standard-isdæksel.
.745 Isdækslet skal kunne lukkes tæt og kunne sikres i lukket position.  

 Når det er aftaget, skal det være sikret med kæde eller lignende arrangement,  

 så det hurtigt kan genanbringes.
Såfremt et kædearrangement ikke ønskes, skal  

 der inden for hver dækssektion findes mindst 2 reservedæksler placeret let  

 tilgængeligt.
 .746 Uanset lugetype skal luger til nødudgange være udført i henhold til  

 DVS 420010, de skal kunne åbnes fra begge sider, og den fri åbning skal  

 mindst være 600 x 600 mm, resp. 800 mm i diameter.
 (* 1) DVS nr. 46001 kan anvendes.
