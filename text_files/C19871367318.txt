 § 1 . Landbrugsministeriets Plantenyhedsudvalg er rådgivende for  

 landbrugsministeren i erhvervsøkonomiske spørgsmål vedrørende plantenyheder.
 Udvalgets sammensætning .
§ 2 . Udvalget består af 8 medlemmer samt en formand, der alle udnævnes  

 af landbrugsministeren for en periode af 4 år.
Der udnævnes samtidig en  

 suppleant for hvert af udvalgets medlemmer.
 Stk. 2 . Udvalgets medlemmer og disses suppleanter udnævnes efter  

 indstilling fra henholdsvis Landbrugsrådet, De danske Landboforeninger,  

 Danske Husmandsforeninger, Dansk Erhvervsgartnerforening, Brancheudvalget for  

 Frø, Forædlerforeningen for Vegetativt Formerede Planter, Foreningen af  

 Danske Stamejere af Mark- og Havefrø og Sammenslutningen af Danske Sortsejere  

 af korn.
 Stk. 3 . Fratræder formanden, et medlem eller en suppleant inden udløbet  

 af funktionsperioden, udnævnes ny formand, nyt medlem eller ny suppleant for  

 den resterende del af perioden.
 Stk. 4 . Genudnævnelse kan finde sted.
 § 3 . Udvalget vælger et af sine medlemmer som næstformand.
§ 4. Landbrugsministeren kan udpege en juridisk tilforordnet, der ka n deltage i udvalgets møder.
 Udvalgets sekretariat.
 § 5. Udvalgets sekretariatsforretninger varetages af Statens  

 Planteavlskontor.
 Udvalgets opgaver og kompetence.
§ 6. Udvalget afgiver udtalelser til landbrugsministeren i sager, so m forelægges udvalget, eller som udvalget på egen hånd tager op til  

 behandling.
Stk. 2. Udvalget kan nedsætte arbejdsudvalg til behandling af særlig e spørgsmål.
 Udvalgets arbejdsform.
§ 7. Udvalgets sager behandles normalt på møde.
Udtalelser kan dog  

 afgives a f formanden efter skriftlig høring af udvalgets medlemmer, såfremt  

 sagens behandling ikke kan afvente næste ordinære møde.
 Stk. 2. Udvalget afholder mindst 2 ordinære møder om året.
 Stk. 3. Ordinære møder kan aflyses af formanden, såfremt der ikke  

 foreligger sager til behandling, der betinger mødets afholdelse.
 Stk. 4. Udvalget kan indkaldes til ekstraordinært møde efter formandens  

 beslutning eller på skriftlig begæring af mindst 5 af udvalgets medlemmer.  

 Begæringen skal indeholde forslag til dagsordenspunkter.
 Stk. 5. Udvalget kan indkalde særligt sagkyndige til at deltage i  

 behandlingen af en sag.
 Stk. 6 . Formanden og sekretariatet udarbejder dagsorden for og  

 forbereder sager til behandling på udvalgets møder.
Stk. 7 . Formanden indkalder udvalget til møder med mindst 2 ugers varsel  

 med angivelse af dagsorden.
Eventuelle bilag til dagsordenen skal så vidt  

 muligt fremsendes sammen med dagsordenen.
 Stk. 8 . Udvalgets forhandlinger ledes af formanden eller i dennes fravær  

 af næstformanden.
Stk. 9 . Sekretariatet udarbejder referat af udvalgets møder og  

 fremsender dette til formanden til godkendelse.
Det godkendte referat  

 udsendes til medlemmerne.
Såfremt sekretariatet ikke inden 14 dage efter  

 udsendelsen af referatet har modtaget skriftlige bemærkninger til referatet,  

 anses det for godkendt.
 Stk. 10 . Udvalgets daglige forretninger forestås af formanden og  

 sekretariatet.
 Udvalgets udgifter .
 § 8 . Udgifterne i forbindelse med udvalgets arbejde afholdes over  

 Statens Planteavlskontors budget.
 Stk. 2 . Udvalgets medlemmer har krav på dækning af rejse- og  

 mødeudgifter efter de til enhver tid for statstjenesten gældende regler.
 Ikrafttræden .
 § 9 . Forretningsordenen træder i kraft den 7. oktober 1987.
Landbrugsministeriet, den 7. oktober  

 1987 P.M.V.
