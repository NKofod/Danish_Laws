Skriftlig fremsættelse (5. april  

 2002) Skatteministeren Herved tillader jeg mig for Folketinget at  

 fremsætte:
 Forslag til lov om ændring af  

 aktieavancebeskatningsloven, kildeskatteloven, virksomhedsskatteloven og  

 andre skattelove. (Succession for nære medarbejdere, aktier i selskaber  

 af finansiel karakter - generationsskifte).
(Lovforslag nr.
L 194).
 Lovforslaget er en udmøntning af en del af  

 regeringens konkurrenceevnepakke.
Forslaget har til formål at forbedre mulighederne  

 for generationsskifte af en virksomhed.
Det sker ved for det første at  

 udvide den kreds af personer, der kan succedere, og for det andet ved at  

 udvide den kreds af virksomheder, som der kan succederes i.
I dag er succession kun muligt, når en  

 virksomhedsejer ønsker at sælge virksomheden videre til et  

 nærtstående familiemedlem.  Det foreslås at udvide  

 muligheden for succession til at omfatte nære medarbejdere i  

 virksomheden.
Ved nære medarbejdere forstås personer, der gennem  

 en periode på 4 år forud for overdragelsen har været  

 fuldtidsbeskæftiget i sammenlagt 3 år, og som også på  

 tidspunktet for overdragelsen er fuldtidsbeskæftiget i virksomheden.
I dag kan en person ikke succedere i aktier i selskaber,  

 hvis indtægt eller kapital i det væsentlige vedrører  

 finansielle aktiver.
Succession kan ikke ske, hvis mindst 25 pct. af  

 selskabets indtægter eller kapital vedrører finansielle aktiver.  

 En så lav grænse som 25 pct. kan gøre det vanskeligt at  

 videreføre en veldrevet og rentabel virksomhed.
Det foreslås  

 derfor at hæve grænsen fra 25 pct. til 50 pct.
 Endelig foreslås en mindre ændring af  

 kursgevinstloven vedrørende rentetilpasningslån i forbindelse  

 med ejerskifte.
Lovforslaget skønnes at medføre et  

 provenutab på ca. 45 mill. kr. for indkomståret 2002 og ca. 90  

 mill. kr. for indkomståret 2003.  Heraf skønnes henholdsvis ca.  

 25 mill. kr. og ca. 55 mill. kr. at vedrøre de kommunale  

 indkomstskatter.
I finansåret  2002 skønnes provenutabet  til 35  

 mill. kr.
 Lovforslaget har ikke kunnet fremsættes inden den 1.  

 april 2002. Det skyldes, at  jeg har fundet det vigtigt, at lovforslaget  

 inden fremsættelsen kom på høring hos  

 erhvervsorganisationer m.m., idet forslaget har til formål at forbedre  

 erhvervslivets konkurrenceevne.
 Idet jeg i øvrigt henviser til bemærkningerne  

 til lovforslaget, skal jeg anbefale lovforslaget til Folketingets hurtige og  

 velvillige behandling.
