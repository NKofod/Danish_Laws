Vejledning om substitution og  

 bagatelgrænser Indhold 1.	Substitution og bagatelgrænser 2.	Substitution mellem lægemiddelpakninger 2.1.	Bagatelgrænsen i praksis 3.	Substitution ved dosisdispensering 3.1.	Bagatelgrænsen i praksis 4.	Fravalg af substitution 4.1.	Fortolkning af recepten mht. entydighed 5.	Substitution af lægemidler under udleveringsgruppe HF eller  

 HX 6.	Tidligere vejledning 1. Substitution og bagatelgrænser For at patienten og den offentlige sygesikring ikke skal  

 blive påført unødvendige udgifter, skal apoteket  

 ifølge receptbekendtgørelsens § 36 udlevere det billigste  

 lægemiddel i den gruppe af ligeværdige lægemidler, som det  

 ordinerede lægemiddel indgår i.
Det kaldes substitution, og  

 gruppen af ligeværdige lægemidler kaldes  

 substitutionsgruppen.
Direkte forhandlede og parallelimporterede  

 lægemidler markedsføres ofte under samme navn.
Hvis  

 receptudstederen anfører et sådant lægemiddelnavn på  

 recepten uden nærmere angivelse af f.eks. varenummer eller forhandler,  

 omfatter ordinationen principielt begge lægemidler.
Ifølge  

 receptbekendtgørelsens § 36, stk. 2, skal der dog foretages  

 substitution på samme måde som for lægemidler med  

 forskelligt navn.
Receptudstederen har mulighed for i særlige  

 tilfælde, når han skønner det nødvendigt, at  

 fravælge apotekets mulighed for substitution.
Dette sker ved at  

 anføre »Ej S« på recepten jf. receptbekendtgørelsens  

 § 37, stk. 1.
For at undgå at apoteket skal foretage substitution,  

 når prisforskellen mellem det ordinerede lægemiddel og det  

 billigste lægemiddel i substitutionsgruppen er af beskeden  

 størrelse, indeholder receptbekendtgørelsen i § 36,  

 stk. 3, nr. 2 og 4, bestemmelser om to såkaldte  

 bagatelgrænser.
Når prisforskellen ligger under  

 bagatelgrænsen, må apoteket ikke foretage substitution.  

 Stk. 3, nr. 2, gælder i forbindelse med substitution på  

 grundlag af fast definerede grupper af lægemiddelpakninger, og  

 stk. 3, nr. 4, gælder i forbindelse med substitution ved  

 dosisdispensering.
Beregning af prisforskellene tager altid udgangspunkt i  

 den billigste pakning i en substitutionsgruppe.
Lægemiddelstyrelsen udarbejder to fortegnelser over  

 lægemidler, der kan substitueres.
Disse fortegnelser findes som bilag  

 til receptbekendtgørelsen.
Bilag 1 indeholder en gruppering af  

 lægemidler på lægemiddelniveau, hvor det er vurderet om  

 forskellige lægemidler kan erstatte hinanden tablet for tablet.
Bilag 1  

 ligger bl.a. til grund for substitution ved dosisdispensering.
Bilag 2  

 indeholder en gruppering af lægemidler på pakningsniveau, hvor  

 det er vurderet, hvorvidt pakninger indeholdende substituerbare  

 lægemidler er så ens i pakningsstørrelse, at de vil kunne  

 erstatte hinanden.
Bilag 2 er inddelt i fast definerede grupper som svarer  

 til tilskudsprisgrupper for tilskudsberettigede lægemidler.
 Der må kun foretages substitution mellem  

 lægemidler, når det ordinerede lægemiddel af  

 Lægemiddelstyrelsen er vurderet at være substituerbart med andre  

 lægemidler og dermed optræder på bilag 1.
 Der må endvidere kun foretages substitution mellem  

 lægemiddelpakninger, når den ordinerede lægemiddelpakning  

 af Lægemiddelstyrelsen er indplaceret i en fast substitutionsgruppe og  

 dermed optræder på bilag 2.
Receptbekendtgørelsens bilag 1 og 2 bliver, i  

 modsætning til selve bekendtgørelsen, ikke offentliggjort i  

 Lovtidende.
De udsendes i stedet (indarbejdet i Specialitetstaksten) til  

 apotekerne, offentliggøres løbende på  

 Lægemiddelstyrelsens hjemmeside og kan derudover fås ved  

 henvendelse til Lægemiddelstyrelsen.
I den elektroniske udgave af  

 Specialitetstaksten er det markeret, hvilke lægemidler i en  

 substitutionsgruppe der er billigst, og hvilke af de resterende  

 lægemidler der ligger over og under bagatelgrænsen.
2. Substitution mellem lægemiddelpakninger Med mindre receptudstederen har anført »Ej S«  

 på recepten, skal apoteket undersøge, om det ordinerede  

 lægemiddel indgår i en substitutionsgruppe (en fast gruppe  

 på bilag 2), og i bekræftende fald om der findes et billigere  

 lægemiddel i substitutionsgruppen.
Hvis det er tilfældet, skal  

 apoteket udlevere det billigste lægemiddel frem for det ordinerede, jf.  

 receptbekendtgørelsens § 36 og § 37, stk. 1.
Hvis det ordinerede lægemiddel er det billigste i  

 gruppen, eller hvis prisforskellen mellem det ordinerede og det billigste  

 lægemiddel i gruppen er beskeden, må apoteket dog ikke på  

 eget initiativ udlevere et andet lægemiddel end det ordinerede.
Det  

 fremgår af receptbekendtgørelsens § 36, stk. 3, nr. 2,  

 der bestemmer, at apoteket ikke må foretage substitution, hvis  

 prisforskellen mellem det billigste lægemiddel i gruppen og det  

 ordinerede lægemiddel er mindre end 1)	5 kr., såfremt det billigste lægemiddel i gruppen koster  

 100 kr. eller derunder, 2)	5 pct., såfremt det billigste lægemiddel i gruppen  

 koster over 100 kr., men under 400 kr., eller 3)	20 kr., såfremt det billigste lægemiddel i gruppen  

 koster 400 kr. eller derover.
Ved beregning af prisforskellen skal apoteket anvende  

 forbrugerprisen inkl. recepturgebyr og eventuelt  

 færdigfremstillingsgebyr.
Hvis ordinationen omfatter flere  

 lægemidler med samme navn (et direkte forhandlet og et eller flere  

 parallelimporterede lægemidler), skal prisforskellen beregnes for  

 dét af lægemidlerne, som apoteket har til hensigt at udlevere.
I  

 praksis beregnes prisforskellen dog for alle de lægemidler, der er  

 omfattet af ordinationen, hvorefter apoteket lovligt kan ekspedere recepten  

 med et hvilket som helst af de ordinerede lægemidler, hvis pris ligger  

 indenfor bagatelgrænsen, jf. § 36, stk. 4.
Patienten kan ifølge § 36, stk. 5, altid  

 forlange at få udleveret enten det ordinerede lægemiddel eller et  

 hvilket som helst andet lægemiddel, som indgår i  

 substitutionsgruppen.
Det gælder dog ikke, hvis receptudstederen  

 udtrykkeligt har anført på recepten, at der ikke må ske  

 substitution.
2.1. Bagatelgrænsen i praksis Når det ordinerede lægemiddel er med i en  

 substitutionsgruppe, skal apoteket udlevere det billigste lægemiddel i  

 gruppen.
Hvis prisforskellen mellem det ordinerede og det billigste  

 lægemiddel i gruppen ikke overstiger bagatelgrænsen, skal  

 apoteket dog udlevere det ordinerede lægemiddel, jf. pkt. 2 (ovenfor)  

 samt receptbekendtgørelsens § 36, stk. 3.
 Patienten kan under alle omstændigheder - når  

 receptudstederen ikke udtrykkeligt har fravalgt substitution - forlange at  

 få udleveret det ordinerede lægemiddel eller et hvilket som helst  

 andet lægemiddel i substitutionsgruppen, jf.  

 receptbekendtgørelsens § 36, stk. 5. Apoteket er ikke  

 forpligtet til på eget initiativ at informere patienten om denne  

 valgmulighed, medmindre særlige grunde taler derfor.
Eksempel 1 Ordination:
 A tabletter, 100 stk.
 Substitutionsgruppen:
 A tabletter, 100 stk., 206 kr.
 B tabletter, 100 stk., 200 kr.
 Udlevering:
 A, da prisforskellen udgør 6 kr. = 2,9 pct. (under  

 bagatelgrænsen). Patienten kan dog forlange B i stedet.
I eksempel 1 må apoteket ikke på eget  

 initiativ foretage substitution.
Det gælder også, selvom apoteket  

 ikke har lægemiddel A på lager, og recepten derfor ikke kan  

 ekspederes.
Er dette sidste tilfældet, skal apoteket hurtigst muligt  

 fremskaffe lægemidlet, jf. apotekerlovens § 41, stk. 2. Det  

 må naturligvis i almindelighed forventes, at apoteket i denne  

 situation, uanset det ikke er påkrævet, orienterer patienten om  

 muligheden for at vælge lægemiddel B.
Eksempel 2 Ordination:
 A tabletter, 100 stk.
 Substitutionsgruppen:
 A tabletter, 100 stk., 78 kr.
 B tabletter, 100 stk., 72 kr.
 C tabletter, 100 stk., 80 kr.
 D tabletter, 100 stk., 73 kr.
 Udlevering:
 B, da prisforskellen mellem det ordinerede og det billigste  

 lægemiddel udgør 6 kr. (over bagatelgrænsen). Patienten  

 kan dog forlange A, C eller D i stedet.
I eksempel 2 skal apoteket udlevere B, da det er  

 billigst.
Apoteket kan ikke vælge i stedet at udlevere D, selvom  

 prisforskellen mellem B og D kun er 1 kr.
Har apoteket ikke B på lager,  

 må det hurtigst muligt fremskaffes, jf. apotekerlovens § 41,  

 stk. 2. I sidstnævnte situation kan apoteket dog naturligvis  

 orientere patienten om muligheden for at vælge f.eks.
D i stedet for,  

 hvis det er på lager, således at patienten ikke skal gå  

 forgæves.
I en substitutionsgruppe kan der indgå  

 lægemidler med forskellige pakningsstørrelser.
Afvigelserne i  

 pakningsstørrelse må dog ikke overstige de grænser, som er  

 fastsat i receptbekendtgørelsens § 30, stk. 1 (dvs. som  

 hovedregel 10 pct. afvigelse men 25 pct. afvigelse for lægemidler i  

 udleveringsgruppe B og lægemidler som ikke er receptpligtige).
Ved prissammenligninger mellem lægemidler i  

 forskellige pakningsstørrelser skal pakningsstørrelsen for det  

 billigste lægemiddel i gruppen (den pakning med lavest enhedspris)  

 anvendes som udgangspunkt.
I eksempel 3 skal prisen på de  

 pakninger, der størrelsesmæssigt afviger fra det billigste  

 lægemiddel i gruppen (C), derfor omregnes forholdsmæssigt.
Eksempel 3 Ordination:
 A tabletter, 90 stk.
 Substitutionsgruppen:
A tabletter, 90 stk., 78 kr. (0,87 kr./enh.) (84,93 kr. for 98 stk.) B tabletter, 90 stk., 74 kr. (0,82 kr./enh.) (80,58 kr. for 98 stk.) C tabletter, 98 stk., 79 kr. (0,81 kr./enh.) D tabletter, 92 stk., 86 kr. (0,93 kr./enh.) (91,61 kr. for 98 stk.) Udlevering:
 C, da den forholdsmæssige prisforskel mellem det ordinerede og det  

 billigste lægemiddel udgør 5,93 kr. (over bagatelgrænsen).  

 Patienten kan dog forlange A, B eller D i stedet.
Hvis ordinationen omfatter flere  

 lægemidler med samme navn (et direkte forhandlet og et eller flere  

 parallelimporterede lægemidler), skal prisforskellen til det billigste  

 lægemiddel i gruppen ifølge § 36, stk. 4, beregnes for  

 dét af lægemidlerne, som apoteket har til hensigt at udlevere.
I  

 praksis beregnes prisforskellen dog for alle de lægemidler, der er  

 omfattet af ordinationen, hvorefter apoteket lovligt kan ekspedere recepten  

 med et hvilket som helst af de ordinerede lægemidler, hvis pris ligger  

 indenfor bagatelgrænsen.  Eksempel 4 illustrerer bestemmelsens  

 betydning.
Eksempel 4 Ordination:
 A tabletter, 100 stk.
 Substitutionsgruppen:
 A tabletter (direkte forhandlet), 100 stk., 92 kr.
 A tabletter (parallelimporteret nr. 1), 100 stk., 84 kr.
 A tabletter (parallelimporteret nr. 2), 100 stk., 83 kr.
 B tabletter, 100 stk., 82 kr.
 C tabletter, 100 stk., 80 kr.
 Udlevering:
A (parallelimporteret nr. 1) eller A (parallelimporteret nr. 2), da begge  

 lægemidler er omfattet af ordinationen, og prisforskellene (hhv. 4 kr.  

 og 3 kr.) ligger under bagatelgrænsen.
Patienten kan dog forlange A  

 (direkte forhandlet), B eller C i stedet.
I eksempel 4 findes der altså tre  

 lægemidler med navnet A.
Det dyreste af dem ligger over  

 bagatelgrænsen og kan derfor ikke udleveres, mens de to andre  

 lægemidler med navnet A ligger under bagatelgrænsen, hvorfor  

 apoteket frit kan vælge hvilket af de to, der skal udleveres.
3. Substitution ved dosisdispensering Med mindre receptudstederen har anført »Ej S«  

 på recepten, skal apoteket undersøge, om det ordinerede  

 lægemiddel optræder på bilag 1 til  

 receptbekendtgørelsen, og i bekræftende fald om der kan  

 substitueres til et lægemiddel med en lavere enhedspris.
Hvis det er  

 tilfældet, skal apoteket dosisdispensere det billige lægemiddel  

 frem for det ordinerede, jf. receptbekendtgørelsens § 36 og  

 § 37, stk. 1.
Hvis det ordinerede lægemiddel er det billigste i  

 gruppen, eller hvis prisforskellen mellem det ordinerede og det billigste  

 lægemiddel i gruppen er beskeden (dvs. under bagatelgrænsen),  

 må apoteket dog ikke på eget initiativ dosisdispensere et andet  

 lægemiddel end det ordinerede.
Det fremgår af  

 receptbekendtgørelsens § 36, stk. 3, nr. 4, der bestemmer,  

 at apoteket ikke må foretage substitution, hvis prisforskellen mellem  

 det billigste lægemiddel i gruppen og det ordinerede lægemiddel  

 er mindre end 10 pct. opgjort ud fra den billigste lægemiddelenhedspris  

 i gruppen.
Ved beregning af prisforskellen skal apoteket anvende  

 forbrugerprisen.
Hvis ordinationen omfatter flere lægemidler med samme  

 navn (et direkte forhandlet og et eller flere parallelimporterede  

 lægemidler), skal prisforskellen beregnes for dét af  

 lægemidlerne, som apoteket har til hensigt at udlevere.
Apoteket kan  

 lovligt ekspedere recepten med et hvilket som helst af de ordinerede  

 lægemidler, hvis pris ligger indenfor bagatelgrænsen.
Patienten kan ifølge § 36, stk. 5, altid  

 forlange at få udleveret enten det ordinerede lægemiddel eller et  

 hvilket som helst andet lægemiddel, som indgår i  

 substitutionsgruppen.
Det gælder dog ikke, hvis receptudstederen  

 udtrykkeligt på recepten har anført, at der ikke må ske  

 substitution.
Ved dosisdispensering skal patientens ønske om at  

 få udleveret et bestemt lægemiddel være fremsat senest ved  

 afgivelse af bestilling eller genbestilling til det receptekspederende  

 apotek.
 I tilfælde hvor pakkeapoteket ikke har en kalibreret  

 kassette til doseringsmaskinen til et nyt billigere synonympræparat,  

 som er det billigste lægemiddel i gruppen, er pakkeapoteket ikke  

 forpligtiget til at foretage substitution jf. receptbekendtgørelsens  

 § 36, stk. 3, nr. 3. Det må dog forventes at pakkeapoteket  

 indenfor 6 til 8 uger anskaffer sig en kanister til det nye præparat,  

 og det må naturligvis i almindelighed forventes, at apoteket i denne  

 situation, uanset det ikke er påkrævet, orienterer patienten om,  

 at man ikke kan udlevere det billigste lægemiddel, da dette ikke kan  

 dosisdispenseres maskinelt.
3.1. Bagatelgrænsen i praksis Når det ordinerede lægemiddel er opført  

 på bilag 1 til receptbekendtgørelsen, skal apoteket udlevere det  

 substituerbare lægemiddel, som har den laveste enhedspris.
Hvis  

 prisforskellen mellem det ordinerede og det billigste lægemiddel ikke  

 overstiger bagatelgrænsen, skal apoteket dog udlevere det ordinerede  

 lægemiddel, jf. pkt. 3 (ovenfor) samt receptbekendtgørelsens  

 § 36, stk. 3.
 Patienten kan under alle omstændigheder - når  

 receptudstederen ikke udtrykkeligt har fravalgt substitution - forlange at  

 få udleveret det ordinerede lægemiddel eller et hvilket som helst  

 andet lægemiddel i substitutionsgruppen, jf.  

 receptbekendtgørelsens § 36, stk. 5. Anmodningen herom skal  

 dog være fremkommet senest ved afgivelsen af bestilling eller  

 genbestilling af dosisdispenseringen.
Eksempel 5 Ordination:
A tabletter Substitutionsgruppen:
A tabletter, 20 stk., 50 kr. (2,50 kr./enh.) A tabletter, 100 stk., 219 kr. (2,19 kr./enh.) B tabletter, 50 stk., 105 kr. (2,10 kr./enh.) B tabletter, 100 stk., 200 kr. (2,00 kr./enh.) Dosisdispenseres:
 A tabletter, da den laveste enhedspris for B tabletter er 0,19 kr. (= 9,5  

 pct.) lavere end den laveste enhedspris for A tabletter (under  

 bagatelgrænsen). Patienten kan dog ved bestilling af dosisdispensering  

 forlange B tabletter i stedet.
I eksempel 5 må apoteket ikke på eget  

 initiativ foretage substitution.
Det må naturligvis i almindelighed  

 forventes, at apoteket i denne situation, uanset det ikke er  

 påkrævet, orienterer patienten om muligheden for at vælge  

 lægemiddel B.
Eksempel 6 Ordination:
A tabletter »Ej S« Substitutionsgruppen:
A tabletter, 20 stk., 50 kr. (2,50 kr./enh.) A tabletter, 100 stk., 225 kr. (2,25 kr./enh.) B tabletter, 50 stk., 105 kr. (2,10 kr./enh.) B tabletter, 100 stk., 200 kr. (2,00 kr./enh.) Dosisdispenseres:
A tabletter, da der er fravalgt substitution.
Patienten kan ikke  

 vælge B tabletter i stedet.
4. Fravalg af substitution Som hovedregel må apoteket substituere indenfor de  

 givne rammer, dvs. som angivet i bilag 1 og 2 til  

 receptbekendtgørelsen.
Receptudstederen har dog mulighed for at  

 fravælge apotekets mulighed for at substituere ved at anføre »Ej  

 S« på recepten, jf. § 37, stk. 1.
For at fravalgspåtegnelsen skal have gyldighed, er  

 det dog en betingelse, at receptudstederen samtidig entydigt angiver hvilket  

 lægemiddel, der ikke må substitueres væk fra.
Det betyder,  

 at såfremt ordinationen omfatter flere lægemidler med samme navn,  

 skal der f.eks. anføres varenummer eller forhandler på recepten.  

 Indeholder recepten ikke et entydigt præparatvalg, kan apoteket  

 vælge at se bort fra fravalgspåtegnelsen jf. § 37,  

 stk. 2, og substituere efter de sædvanlige regler i § 36.
4.1. Fortolkning af recepten mht. entydighed Såfremt receptudstederen på recepten  

 anfører »Ej S«, skal recepten samtidig indeholde et entydigt  

 præparatvalg.
Er dette ikke tilfældet, kan apoteket som  

 nævnt ovenfor vælge at se bort fra fravalgspåtegnelsen.  

 Findes der kun et lægemiddel med det ordinerede navn, er recepten  

 entydig uden angivelse af f.eks. varenummer eller forhandler.
Omfatter  

 ordinationen flere lægemidler med samme navn (direkte forhandlede og  

 parallelimporterede), kan en entydig recept opnås ved f.eks. at angive  

 varenummer eller forhandler.
Der kan dog fortsat opstå  

 tvivlstilfælde, hvor apoteket må skønne, hvordan recepten  

 skal forstås.
 Én tilkendegivelse må i almindelighed  

 opfattes som så klar, at den bør betragtes som entydig:
 Direkte forhandlet: Receptudsteder ønsker, at apoteket  

 udleverer det direkte forhandlede lægemiddel.
 Andre angivelser er mindre klare, men må dog i  

 almindelighed forstås som værende entydige:
 Original: Receptudsteder ønsker, at apoteket udleverer  

 det direkte forhandlede lægemiddel.
 Fremstillerens firmanavn eller  mærke: Receptudsteder  

 ønsker, at apoteket udleverer det direkte forhandlede  

 lægemiddel.
 Følgende angivelse, der umiddelbart  

 fremtræder som entydig, kan der ikke generelt lægges  

 afgørende vægt på:
 Parallelimporteret: Angivelsen er ikke entydig, når der  

 findes flere parallelimporterede lægemidler i en substitutionsgruppe,  

 og apoteket kan derfor vælge at se bort fra  

 fravalgspåtegnelsen.
Markedsføres det direkte forhandlede og det  

 parallelimporterede lægemiddel ikke i samme pakningsstørrelse,  

 opstår spørgsmålet, om mængdeangivelsen på  

 recepten skal tages som udtryk for, at receptudsteder mener at have foretaget  

 et entydigt præparatvalg.
Som udgangspunkt kan mængdeangivelsen  

 ikke opfattes som et bevidst præparatvalg, hvis pakningerne  

 tilhører samme substitutionsgruppe.
Hvis receptudstederen ved at  

 understrege den ordinerede mængde har tilkendegivet, at denne ikke  

 må fraviges, jf. receptbekendtgørelsens § 30, stk. 2,  

 må mængdeangivelsen dog opfattes som et entydigt valg af  

 præparat.
I eksempel 7 kan den ordinerede mængde fraviges,  

 da den ikke er understreget på recepten.
Eksempel 7 Ordination:
A tabletter (direkte forhandlet), 100 stk. »Ej S« Substitutionsgruppen:
 A tabletter (direkte forhandlet), 98 stk., 79 kr.
 A tabletter (parallelimporteret), 100 stk., 74 kr.
 B tabletter, 100 stk., 65 kr.
 Udlevering:
 A (direkte forhandlet) da recepten entydig i sin angivelse af forhandler  

 af lægemidlet.
Receptudstederen har derimod i eksempel 8 ved at  

 understrege mængdeangivelsen tilkendegivet, at denne ikke må  

 fraviges.
I eksemplet kan hverken apoteket eller patienten vælge den  

 parallelimporterede pakning med 100 stk.
Eksempel 8 Ordination:
 A tabletter, 98 stk.
 Substitutionsgruppen:
 A tabletter (direkte forhandlet), 98 stk., 80 kr.
 A tabletter (parallelimporteret), 100 stk., 74 kr.
 Udlevering:
 A (direkte forhandlet), da receptudsteder har foretaget et entydigt  

 præparatvalg.
 I eksempel 9 er recepten derimod ikke entydig, og  

 apoteket kan derfor frit vælge om det vil efterleve receptudstederens  

 fravalg af substitution.
Eksempel 9 Ordination:
 A tabletter, 100 stk. »Ej S«.
 Substitutionsgruppen:
 A tabletter (direkte forhandlet), 100 stk., 80 kr.
 A tabletter (parallelimporteret), 100 stk., 74 kr.
 B tabletter, 100 stk., 66 kr.
 Udlevering:
 Der er to muligheder:
1.	B, da recepten ikke er entydig, og apoteket derfor kan vælge  

 at se bort fra »Ej S« og substituere efter de sædvanlige regler til det  

 billigste lægemiddel i gruppen.
Patienten kan dog under alle  

 omstændigheder forlange A (direkte forhandlet) eller A  

 (parallelimporteret).
 2.	A (direkte importeret) eller A (parallelimporteret), da apoteket kan  

 vælge at efterleve receptudstederens fravalg og udlevere A.
5. Substitution af lægemidler under udleveringsgruppe HF eller  

 HX Visse lægemidler må sælges af andre  

 salgssteder end apoteksenheder.
De tilhører udleveringsgrupperne HF og  

 HX.
For disse lægemidler fastsætter salgsstedet selv priserne.  

 Disse lægemidler er, hvis de er substituerbare med andre  

 lægemidler, optaget på bilag 1 til receptbekendtgørelsen,  

 men de enkelte pakninger er ikke optaget på bilag 2.
Receptbekendtgørelsens § 36 a åbner  

 mulighed for, at apoteket kan substituere til det billigste alternativ blandt  

 lægemidler, som er grupperet sammen på bilag 1, og som ikke  

 afviger mere i pakningsstørrelse, end det tilladte ifølge  

 § 30, stk. 1. Dette under forudsætning af, at receptudsteder  

 ikke har fravalgt substitution.
Der er altså for lægemidler under  

 udleveringsgrupperne HF og HX ikke noget krav om, at apoteket skal  

 substituere til billigere lægemidler, og der er heller ikke nogen  

 bagatelgrænse for substitution.
Såfremt apoteket ønsker at  

 substituere, skal der tages udgangspunkt i priserne på de omhandlede  

 lægemidler på det pågældende apotek på den  

 aktuelle dato jf. prisberegningsbekendtgørelsens § 7.
 Hvis et lægemiddel, der ordineres til  

 dosisdispensering, både findes i pakningsstørrelser, der har  

 udlevering HX eller HF, og pakningsstørrelser der er  

 apoteksforbeholdte, skal apoteket følge de sædvanlige regler i  

 § 36 for substitution mellem apoteksforbeholdte lægemidler jf.  

 § 36 b.
6. Tidligere vejledning Lægemiddelstyrelsens vejledning nr. 69 af 29. maj  

 1997 om bagatelgrænser og udlevering af lægemidler  

 bortfalder.
