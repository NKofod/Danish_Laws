 I henhold til aftale mellem finansministeriet og statstjenestemændenes  

 centralorganisationer om frilistestillinger fastsættes herved følgende  

 bestemmelser om klassificering af nyoprettede kirkegårdslederstillinger ved  

 mindre samt kirkegårdsassistentstillinger ved store bykirkegårde:  I  

 Lønrammer.
 Disse stillinger aflønnes efter lønrammesystemet for tjenestemænd i  

 staten, folkeskolen og folkekirken, såfremt de opfylder de nedenfor nærmere  

 fastsatte betingelser for at henføres til en af følgende lønrammer:
 1. Lønramme 14.
Hertil henføres stillinger som kirkegårdsleder ved kirkegårde, der a.
Har et areal på mellem 2 og 3 hektarer, b. beskæftiger medhjælp for kirkegårdslederen i et omfang svarende til ca.  

 2 fuldtidsbeskæftigede.
Det er endvidere en forudsætning, at kirkegårdslederen varetager  

 væsentlige dele af den samlede ledelsesfunktion og mindst fører kassekladde  

 for kirkegårdsforretningen.
Stillingsindehaveren skal have faglig uddannelse  

 som gartner eller have været beskæftiget med gartneriske arbejder i  

 folkekirken eller anden offentlig institution i 3 år og have udvist faglig  

 interesse herfor samt have gennemgået jordbrugets arbejdsmarkedsuddannelser  

 til og med anlægsgartnerteknik, trin I, jord- og plantekursus eller  

 kirkegårdskursus, svarende til 400 timers teoretisk uddannelse.
 2. Lønramme 17.
Hertil henføres stillinger som kirkegårdsleder ved kirkegårde, der a. har et areal på mellem 3 og 4 hektarer, b. beskæftiger medhjælp for kirkegårdslederen i et omfang svarende til 3 -  

 4 fuldtidsbeskæftigede.
 Det er endvidere en forudsætning, at kirkegårdslederen varetager  

 væsentlige dele af den samlede ledelsesfunktion og mindst fører kassekladde  

 for kirkegårdsforretningen.
 Stillingsindehaveren skal have faglig uddannelse som gartner eller have  

 været beskæftiget med gartnerisk arbejde i folkekirken eller en anden  

 offentlig institution i 3 år og have udvist faglig interesse samt have  

 gennemgået jordbrugets arbejdsmarkedsuddannelser til og med  

 anlægsgartnerteknik, trin I, jord- og plantekursus eller kirkegårdskursus,  

 svarende til 400 timers teoretisk uddannelse.
 3. Lønramme 19.
 Hertil henføres stillinger som kirkegårdsassistent ved store kirkegårde.
 Det forudsættes, at kirkegårdsassistenten leder og tilrettelægger arbejdet  

 på kirkegården.
 Stillingsindehaveren skal have faglig uddannelse som gartner eller have  

 været beskæftiget med gartnerisk arbejde i folkekirken eller en anden  

 offentlig institution i 3 år og have udvist faglig interesse samt have  

 gennemgået jordbrugets arbejdsmarkedsuddannelser til og med  

 anlægsgartnerteknik, trin I, jord- og plantekursus eller kirkegårdskursus,  

 svarende til 400 timers teoretisk uddannelse.
 II Klassificering m.v.
 Klassificering af disse stillinger foretages af kirkeministeriet.
Kirkeministeriets cirkulærskrivelser af 11. februar 1972 og 10. juli 1973  

 vedrørende løn- og ansættelsesvilkår m.v. for kirkegårdsledere og  

 kirkegårdsassistenter ved folkekirkens kirkegårde ophæves. -------------- Cirkulæret bedes bekendtgjort for menighedsrådene, provstiudvalgene og  

 provstirevisorerene.
Kirkeministeriet, den 23. marts 1987 P.M.V.
 E.B.
