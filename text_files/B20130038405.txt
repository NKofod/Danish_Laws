Bekendtgørelse om ændring af bekendtgørelse om merværdiafgift (momsbekendtgørelsen) § 1 I bekendtgørelse om merværdiafgift (momsbekendtgørelsen), jf. bekendtgørelse nr. 663 af 16. juni 2006, som ændret bl.a. ved bekendtgørelse nr. 274 af 23. marts 2011, bekendtgørelse nr. 794 af 29. juni 2011, bekendtgørelse nr. 1312 af 15. december 2011, bekendtgørelse nr. 745 af 28. juni 2012 og senest ved bekendtgørelse nr. 1045 af 7. november 2012, foretages følgende ændringer:
 1. I indledningen ændres »lovbekendtgørelse nr. 287 af 28. marts 2011, som ændret ved lov nr. 1134 af 4. december 2009, lov nr. 277 af 27. marts 2012 og lov nr. 590 af 18. juni 2012« til: »lovbekendtgørelse nr. 106 af 23. januar 2013«.
 2. § 18, stk. 2, 2. og 3. pkt., affattes således:
»Erklæringen afgives på en blanket udstedt af told- og skatteforvaltningen eller elektronisk på Virk.dk i Erhvervsstyrelsens virksomhedsregistreringssystem.
Sælger skal kun underrette told- og skatteforvaltningen om købers overtagelse af reguleringsforpligtelsen, hvis papirblanketten anvendes.« 3. I § 49 a, stk. 1, udgår », jf. dog stk. 2«, og stk. 2 ophæves.
 4. I § 73, stk. 2, ændres »told- og skatteforvaltningen, jf. dog stk. 3« til: »told- og skatteforvaltningen på skat.dk/TastSelv Erhverv«, og stk. 3 ophæves.
§ 2 Stk. 1. Bekendtgørelsen træder i kraft den 1. maj 2013, jf. dog stk. 2.
 Stk. 2. § 49 a og § 73 i bekendtgørelse nr. 663 af 16. juni 2006 om merværdiafgift (momsbekendtgørelsen), som ændret ved § 1, nr. 3 og 4, i denne bekendtgørelse, har virkning for afgiftsperioder, der begynder den 1. juli 2013 eller senere.
