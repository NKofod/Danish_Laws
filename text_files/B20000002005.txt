Bekendtgørelse om  

 opgørelse og indberetning af store engagementer for  

 fondsmæglerselskaber1) I medfør af §§ 19, stk. 2 og 8, 20, stk. 2 og 8,  

 nr.1, og 36, stk. 7 og 8, i lov om fondsmæglerselskaber, jf.  

 lovbekendtgørelse nr. 659 af 12. august 1999, fastsættes:
Kapitel 1 Anvendelsesområde og definitioner § 1. Denne bekendtgørelse finder anvendelse  

 på:
1)	Fondsmæglerselskaber, som har opnået tilladelse til at  

 drive fondsmæglervirksomhed i henhold til § 5 i lov om  

 fondsmæglerselskaber, 2)	filialer af fondsmæglerselskaber med hjemsted i et land uden  

 for Den Europæiske Union eller lande, som Fællesskabet har  

 indgået aftaler med, samt 3)	koncerner, hvor en af de under nr. 1 eller 2 nævnte  

 virksomheder eller et finansielt holdingselskab er moderselskab, jf.  

 § 23 i lov om fondsmæglerselskaber, jf. lov om banker og  

 sparekasser m.v. § 37 a, stk. 4, og hvor der i henhold til lov om  

 banker og sparekasser m.v. § 37 a, stk. 9, skal foretages en  

 konsolideret opgørelse.
 Stk. 2. De i stk. 1 nævnte selskaber benævnes  

 i det følgende »fondsmæglerselskaber«.
§ 2. I denne bekendtgørelse forstås  

 ved 1)	Moderselskaber: Selskaber som defineret i § 23 i lov om  

 fondsmæglerselskaber, jf. § 37 a, stk. 1, i lov om banker og  

 sparekasser m.v.
 2)	Finansielle holdingselskaber: Selskaber som defineret i § 23 i  

 lov om fondsmæglerselskaber, jf. § 37 a, stk. 4, i lov om  

 banker og sparekasser m.v.
 3)	Handelsbeholdning: Beholdningen som defineret i § 4 i  

 bekendtgørelse om kapitaldækning for  

 fondsmæglerselskaber.
 4)	Markedsværdi: Værdien af et afledt finansielt instrument  

 opgjort efter reglerne i kapitel 7, §§ 68-70 i bekendtgørelse om  

 regnskabsaflæggelse for fondsmæglerselskaber.
 5)	Zone A: Den landegruppe, der er defineret i § 5, stk. 1 i  

 bekendtgørelse om kapitaldækning for  

 fondsmæglerselskaber.
 6)	Zone B: Alle lande uden for zone A.
 7)	Nulvægtning: En vægtning af fordringer på  

 debitorer, som de kompetente myndigheder i de enkelte medlemsstater i EU har  

 vurderet kan tillægges vægten 0.
 8)	Andre obligationer: Obligationer som defineret i artikel 22,  

 stk. 4, i Rådets direktiv af 20. december 1985 om  

 investeringsinstitutter (85/611/EØF som ændret ved direktiv  

 88/220/EØF).
 9)	Multilaterale udviklingsbanker: Banker som defineret i § 6 i  

 bekendtgørelse om kapitaldækning for  

 fondsmæglerselskaber.
 10)	Noterede værdipapirer: Værdipapirer noteret på et  

 marked, der er offentligt anerkendt, regelmæssigt arbejdende og  

 åbent for offentligheden.
Kapitel 2 Opgørelse § 3. Engagementet opgøres før  

 fradrag af eventuelle hensættelser, jf. i øvrigt bilag 2, afsnit  

 2.
Stk. 2. Rente- og valutakursrelaterede poster m.v.  

 indgår med markedsværdien plus et tillæg for det  

 potentielle fremtidige engagement.
Tillægget opgøres i henhold  

 til bilag 1.
 Stk. 3. Efter opgørelsen af engagementet i henhold til  

 stk. 1 og 2 kan der foretages fradrag i henhold til § 4.
 § 4. Ved opgørelsen af et engagement i  

 forhold til grænserne i lov om fondsmæglerselskaber § 19,  

 stk. 1 og 3, og § 20, stk. 1 og 3, kan der foretages fradrag  

 for:
1)	engagementer med eller garanteret af centralregeringer eller  

 centralbanker i zone A eller Den Europæiske Union, 2)	engagementer med centralregeringer eller centralbanker i zone B i  

 disses nationale valuta, såfremt instituttet har finansieret sig i  

 samme valuta, 3)	engagementer med eller garanteret af danske amtskommuner, danske  

 kommuner, Grønlands Hjemmestyre, Færøernes Landsstyre  

 eller regionale og lokale myndigheder i andre lande, der er medlemmer af Den  

 Europæiske Union eller lande, som Fællesskabet har indgået  

 aftale med, og hvor de kompetente myndigheder har givet  

 nulvægtning, 4)	engagementer sikret ved pant i noterede værdipapirer udstedt  

 af en centralregering eller en centralbank i zone A eller EU-institutioner  

 inden for 90 pct. af værdipapirets officielt noterede  

 kursværdi, 5)	engagementer sikret ved pant i noterede værdipapirer udstedt  

 af de under 3) nævnte myndigheder inden for 90 pct. af  

 værdipapirets officielt noterede kursværdi, 6)	krav over for et realkreditinstitut bestående af instituttets  

 egenbeholdning af realkreditobligationer inden for 90 pct. af den officielt  

 noterede kursværdi.
Tilsvarende gælder andre obligationer, jf.  

 § 2, stk. 1, nr. 8, 7)	80 pct. af engagementer med kreditinstitutter,  

 fondsmæglerselskaber, fondsbørser, autoriserede markedspladser  

 og clearingcentraler i zone A, dog ikke efterstillede tilgodehavender og  

 kapitalandele, 8)	engagementer sikret ved pant i noterede værdipapirer udstedt  

 af kreditinstitutter i zone A, herunder realkreditobligationer, inden for 2/3  

 af værdipapirets officielt noterede kursværdi, dog ikke  

 værdipapirer der er efterstillet andre tilgodehavender og  

 kapitalandele, 9)	engagementer sikret ved pant i obligationer udstedt af Den  

 Europæiske Investeringsbank eller multilaterale udviklingsbanker inden  

 for 2/3 af værdipapirets officielt noterede kursværdi, 10)	50 pct. af engagementer, der består af garantier, stillet  

 over for Danmarks Nationalbank eller en clearingcentral i forbindelse med  

 betalingsafvikling ved afviklingen af værdipapirtransaktioner, 11)	50 pct. af emissionsgarantier med en oprindelig løbetid  

 på under 1 år, idet der herved forstås alle forpligtelser,  

 som fondsmæglerselskabet har til at købe værdipapirer,  

 uanset om værdipapirerne vil blive omfattet af handelsbeholdningen, 12)	50 pct. af garantier stillet for Værdipapircentralens  

 kapitalgrundlag, samt 13)	engagementer sikret ved pant i indbetalt margin.
Kapitel 3 Indberetning § 5. Engagementer, der før fradrag  

 overstiger grænsen i § 19, stk. 2, i lov om  

 fondsmæglerselskaber, eller grænsen i lovens § 20,  

 stk. 2, skal hvert kvartal indberettes til Finanstilsynet.
 Stk. 2. Moderselskaber foretager indberetning af de  

 engagementer, der på koncernniveau overstiger de i stk. 1  

 nævnte grænser.
 Stk. 3. Indberetningerne skal ske på skema FV for  

 fondsmæglerselskaber og skema KV for koncernen i den i bilag 3 angivne  

 form.
Stk. 4. Kun fondsmæglerselskaber, der medregner  

 kortfristet supplerende kapital, skal i indberetningen foretage en beregning  

 af engagementernes andel efter såvel § 19 i lov om  

 fondsmæglerselskaber som § 20 i samme lov.
De øvrige  

 selskaber foretager kun en beregning af engagementernes andel efter § 20  

 i lov om fondsmæglerselskaber.
 § 6. Indberetning skal ske på  

 maskinlæsbart medium.
 § 7. Indberetningerne skal være godkendt af  

 selskabets direktion.
 Stk. 2. Opgørelserne foretages pr. ultimo kvartalet og  

 skal være Finanstilsynet i hænde senest 20 arbejdsdage efter  

 udløbet af kvartalet.
Kapitel 4 Strafbestemmelser og ikrafttræden § 8. Overtrædelse af §§ 3 og 5-7  

 straffes med bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens kapitel 5.
 § 9. Bekendtgørelsen træder i kraft  

 den 1. juli 2000.
 Stk. 2. Bekendtgørelse nr. 698 af 22. juli 1996 om  

 fondsmæglerselskabers indberetning af store engagementer og  

 bekendtgørelse nr. 695 af 22. juli 1996 om fondsmæglerselskabers  

 fradrag for særlig sikre krav ophæves.
Finanstilsynet, den 10. januar 2000 Henrik Bjerre-Nielsen /Marianne Knudsen Bilag 1 Tillæg for potentielt fremtidigt engagement på  

 rente- og valutakursrelaterede poster m.v. (Poster med modpartsrisiko).
Ved engagementsopgørelsen indgår den enkelte  

 kontrakt med den positive markedsværdi af kontrakten plus det i  

 tabellen angivne tillæg, der er angivet som en procentdel af  

 kontraktens hovedstol.
Det potentielle fremtidige engagement skal beregnes,  

 selv om markedsværdien er negativ.
Kontrakterne medtages i  

 øvrigt i henhold til retningslinierne i bilag 2, afsnit 2.2.  

 Spotforretninger indgår ikke i engagementsopgørelsen.
Poster Tillæg (pct. af hovedstol) Renterelaterede poster, restløbetid til og med 1  

 år 0,5 Renterelaterede poster, restløbetid over 1 år til og med 5  

 år 1,0 Renterelaterede poster, restløbetid over 5 år 1,5 Aktierelaterede poster, restløbetid til og med 1 år 6,0 Aktierelaterede poster, restløbetid over 1 år til og med 5  

 år 8,0 Aktierelaterede poster, restløbetid over 5 år 10,0 Valutakursrelaterede poster, restløbetid til og med 1 år 1,0 Valutakursrelaterede poster, restløbetid over 1 år til og med  

 5 år 5,0 Valutakursrelaterede poster, restløbetid over 5 år 7,5 Råvarerelaterede poster, restløbetid til og med 1  

 år 10,0 Råvarerelaterede poster, restløbetid over 1 år til og  

 med 5 år 12,0 Råvarerelaterede poster, restløbetid over 5 år 15,0 Obligationsbaserede repo-/reverseforretninger, restløbetid til og  

 med 1 år 0,5 Obligationsbaserede repo-/reverseforretninger, restløbetid over 1  

 år 1,0 Aktiebaserede repo-/reverseforretninger, restløbetid til og med 1  

 år 6,0 Aktiebaserede repo-/reverseforretninger, restløbetid over 1  

 år 8,0 Bilag 2 Vejledning Udfyldelse af indberetningsskemaerne.
1. Kunde Ved en kunde forstås enhver fysisk eller juridisk  

 person, der har et engagement med selskabet.
Som eksempler på kunder  

 kan nævnes: staten, kommuner, pengeinstitutter, realkreditinstitutter,  

 fondsmæglerselskaber, institutionelle investorer, foreninger m.v.
 Begrebet indbyrdes forbundne kunder (»samhørige«)  

 er i direktivet om store engagementer beskrevet således:
a)	To eller flere fysiske og eller juridiske personer, der - indtil det  

 modsatte er godtgjort - udgør en helhed, fordi en af dem udøver  

 direkte eller indirekte kontrol med den anden eller de andre, eller b)	to eller flere fysiske og eller juridiske personer, hvoraf ingen  

 udøver kontrol med den anden eller de andre, men hvor der er  

 sådanne indbyrdes forbindelser, at der er sandsynlighed for, at hvis  

 den ene kommer i økonomiske vanskeligheder, vil den anden eller de  

 andre også få vanskeligheder med tilbagebetalingen.
 Tilsynet har i sin hidtidige praksis dog også  

 tillagt andre momenter som f.eks. fælles ledelse vægt ved  

 afgørelsen af, om der forelå samhørighed.
 Som eksempler på grupper af indbyrdes forbundne  

 kunder (»samhørige«) kan nævnes:
1.	Selskaber i samme koncern, 2.	samlevende personer, uanset om de er gift eller ej, 3.	et interessentskab og de enkelte interessenter og 4.	en hovedaktionær (hovedanpartshaver) og den  

 pågældendes selskaber.
 Ved opgørelsen af størrelsen af engagementet  

 i relation til §§ 19 og 20 i lov om fondsmæglerselskaber kan  

 engagementet reduceres med de fradrag, der fremgår af  

 bekendtgørelsen.
 Engagementsgrænserne i loven gælder både  

 i forhold til en enkelt kunde og til en gruppe af indbyrdes forbundne  

 kunder.
 Undtaget fra engagementsgrænserne er selskaber, som  

 konsolideres fuldt ud med fondsmæglerselskabet (moder-, søster-  

 og datterselskaber). Engagementer med moder- og søsterselskaber er dog  

 omfattet af tilladelseskravet i § 20 a i lov om  

 fondsmæglerselskaber.
2. Engagement Ved et engagement med en kunde eller kundegruppe  

 forstås summen af de kreditrisici, som fondsmæglerselskabet har  

 med den pågældende kunde eller kundegruppe.
I loven opdeles et engagement med en kunde eller  

 kundegruppe i et engagement uden for handelsbeholdningen og et engagement  

 inden for handelsbeholdningen.
Det samlede engagement med en kunde eller en  

 kundegruppe er summen af engagementet uden for handelsbeholdningen og  

 engagementet inden for handelsbeholdningen.
 Et tilsagn om f.eks. en emissionsgaranti indgår i  

 engagementet fra det tidspunkt, hvor kunden har fået kendskab til det  

 bevilgede tilsagn.
Når et fondsmæglerselskab skal beregne et  

 engagement med et pengeinstitut, er det afgørende tidspunkt for,  

 hvornår fondsmæglerselskabet skal medregne et beløb, der  

 overføres til selskabets konto i (engagement med) et pengeinstitut,  

 den endelige retserhvervelse.
Er erhvervelsen betinget af forhold, som  

 fondsmæglerselskabet ikke har indflydelse på, er den betingede  

 erhvervelse dog afgørende.
Såfremt en kunde sætter et beløb ind i  

 et pengeinstitut efter aftale med fondsmæglerselskabet, er erhvervelsen  

 sket, når beløbet er kommet frem til pengeinstituttet.
Det  

 gælder også, selvom overførslen måtte være  

 foretaget ved fremsendelse af f.eks. en check, der først skal  

 indløses af pengeinstituttet.
 Engagement uden for handelsbeholdningen opgøres som  

 summen af følgende poster, jf. lovens § 19, stk. 5:
1.	Tilgodehavender, 2.	garantier og andre poster under stregen, 3.	kapitalandele og andre værdipapirer, 4.	rente- og valutakursrelaterede poster, og 5.	andre mellemværender, der indebærer en kreditrisiko for  

 selskabet.
 Det bemærkes, at der er tale om et engagement,  

 uanset det samlede mellemværende med kunden kun kan henføres til  

 en enkelt af ovenstående poster.
Engagementet opgøres før fradrag af  

 eventuelle regnskabsmæssige hensættelser og afskrivninger.
Uanset  

 om der regnskabsmæssigt måtte være afskrevet på et  

 engagement, kan engagementet i relation til lovens §§ 19 og 20 kun  

 reduceres med det beløb, som tilgodehavendet (f.eks. kravet på  

 kunden) civilretligt set er reduceret med.
2.1. Engagement uden for handelsbeholdningen 1. Tilgodehavender.
 Tilgodehavender indgår i opgørelsen af  

 engagementet, uanset om disse er efterstillet eller ej.
 Som eksempel på tilgodehavender uden for  

 handelsbeholdningen kan nævnes:
 Tilgodehavender i pengeinstitutter.
Garantier, som et kreditinstitut i zone A har stillet  

 overfor fondsmæglerselskabet på vegne af en kunde, skal  

 tillægges det øvrige engagement med kreditinstituttet, jf.  

 § 19, stk. 7, henholdsvis § 20, stk. 7, i lov om  

 fondsmæglerselskaber.
Garantierne fragår derfor med det fulde  

 beløb i opgørelsen af kundens engagement i forhold til  

 grænserne i § 19 henholdsvis § 20.
 Garantier stillet overfor fondsmæglerselskaber af  

 andre virksomheder, på vegne af en kunde, medfører ikke en  

 reduktion af kundens engagement i forhold til grænserne i § 19  

 respektive § 20.
 2. Garantier og andre poster under stregen.
 Som eksempel på garantier og andre poster under  

 stregen uden for handelsbeholdningen kan for fondsmæglerselskabers  

 vedkommende nævnes:
 Emissionsgarantier.
Garantier og indeståelser skal medtages i  

 engagementet med nominelt beløb før fradrag af eventuelle  

 regnskabsmæssige hensættelser.
Dette gælder, uanset at  

 risikoen på garantien vurderes at være lille.
 3. Kapitalandele og andre værdipapirer.
 Eksempler på kapitalandele og andre  

 værdipapirer uden for handelsbeholdningen:
1)	Kapitalandele og andre værdipapirer, der ikke  

 kursreguleres, 2)	kapitalandele og andre værdipapirer, der ved  

 kapitaldækningsopgørelsen fratrækkes selskabets ansvarlige  

 kapital, jf. § 17, stk. 6-7, og stk. 9-10 i lov om  

 fondsmæglerselskaber.
Det vil sige:
a.
Kapitalandele i et kreditinstitut, finansieringsinstitut eller andet  

 fondsmæglerselskab, hvor posten overstiger 10 pct. af dettes aktie-,  

 garanti- eller andelskapital.
Hele posten er omfattet, b.	efterstillede kapitalindskud i de af litra a omfattede selskaber.  

 Hele posten er omfattet, c.	andre kapitalandele samt efterstillede kapitalindskud i andre  

 kreditinstitutter, finansieringsinstitutter og fondsmæglerselskaber,  

 end de af litra a omfattede, der tilsammen overstiger 10 pct. af selskabets  

 ansvarlige kapital før fradrag.
Den overskydende del er omfattet,  

 og d.	den del af selskabets beholdning af kapitalandele, der overstiger  

 grænserne nævnt i § 21, stk. 1 (15 pct. s  

 grænsen) og stk. 2, 1. pkt. (60 pct. s grænsen for  

 kvalificerede andele) i lov om fondsmæglerselskaber.
De overskydende  

 dele er omfattet, jf. lov om fondsmæglerselskaber § 21,  

 stk. 3, 3)	indeks- og præmieobligationer.
 Disse poster indgår med deres værdi i  

 følge kvartals- eller årsregnskabet vedrørende det  

 kvartal eller år, som engagementsopgørelsen vedrører.
 Det er uden betydning for opgørelsen af  

 engagementet, om fondsmæglerselskabet besidder de til kapitalandelene  

 hørende stemmerettigheder.
Vedrørende nr. 2 litra a bemærkes, at den  

 nominelle værdi kun anvendes ved beregning af andelen.
Ved beregningen  

 af fradraget i den ansvarlige kapital anvendes bogførte  

 værdi.
 Værdipapirerne indgår ved opgørelsen af  

 engagementet med udstederen af værdipapiret.
 4. Rente- og valutakursrelaterede poster m.v.
 Følgende rente- og valutakursrelaterede poster  

 indgår i engagementet uden for handelsbeholdningen:
a.
Afledte finansielle instrumenter, der ifølge  

 regnskabsbekendtgørelsen ikke skal kursreguleres.
 Med hensyn til opgørelse af engagementet henvises  

 til afsnittet nedenfor om rente- og valutakursrelaterede poster inden for  

 handelsbeholdningen.
 5. Andre mellemværender, der indebærer en kreditrisiko for  

 selskabet.
Aktie- og råvarerelatede poster indgår i  

 engagementet uden for handelsbeholdningen som andre mellemværender med  

 en kreditrisiko.
Disse behandles som rente- og valutakursrelaterede poster,  

 jf. ovenfor under pkt. 4.
Herudover er der tale om mellemværender, der ikke  

 henhører under de øvrige 4 kategorier.
Hvorledes et konkret  

 mellemværende skal indgå i engagementet, må afhænge  

 af det nærmere indhold af mellemværendet.
2.2. Engagement inden for handelsbeholdningen Engagementet inden for handelsbeholdningen  

 omfatter:
1.	Tilgodehavender, 2.	kapitalandele og andre værdipapirer, og 3.	rente- og valutakursrelaterede poster/aktie- og  

 råvarerelaterede poster (f.eks. poster med modpartsrisiko jf.  

 kapitaldækningsopgørelsen).
 1. Tilgodehavender.
 Tilgodehavender inden for handelsbeholdningen er de  

 tilgodehavender, der opstår i forbindelse med selve handelen med  

 værdipapirer og afledte finansielle instrumenter (rente-, aktie-,  

 råvare- og valutakursrelaterede poster). Ved tilgodehavender  

 forstås i denne forbindelse kun tilgodehavenderne på modparterne  

 i forretningerne (f.eks. modparten i en obligationsterminsforretning).  

 Tilgodehavenderne omfatter renter, kurtage, marginer og lignende.
 2. Kapitalandele og andre værdipapirer.
Andre kapitalandele og værdipapirer end dem, der er  

 nævnt ovenfor i afsnit 2.1., indgår i handelsbeholdningen.
Som  

 udgangspunkt indgår alle de finansielle omsætningsaktiver, jf.  

 § 2, nr. 14, i regnskabsbekendtgørelsen for  

 fondsmæglerselskaber, i handelsbeholdningen, medmindre regler i  

 bekendtgørelse om kapitaldækning bestemmer, at visse aktiver er  

 uden for handelsbeholdningen.
 Værdipapirer i handelsbeholdningen medtages ved  

 engagementsopgørelsen til den aktuelle kursværdi, undtagen  

 obligationer, som medtages til deres nominelle værdi. Årsagen er,  

 at fondsmæglerselskabets krav i en konkurssituation vil være  

 obligationens nominelle værdi.
Værdipapirerne indgår ved opgørelsen af  

 engagementet med udstederen af værdipapiret.
Ligeledes medregnes de  

 værdipapirer, der ligger til grund for termins-, future- og  

 optionskontrakter, ved opgørelsen af selskabets engagement med den,  

 der har udstedt værdipapiret.
Hvis et selskab har købt  

 realkreditobligationer på termin, medregnes de købte  

 obligationer således med obligationens aktuelle kursværdi ved  

 opgørelsen af engagementet med det pågældende  

 realkreditinstitut.
Når obligationerne indgår i selskabets  

 egenbeholdning, medregnes de i engagementet til nominelle værdi, jf.  

 ovenfor.
Værdipapirerne indgår i engagementet efter  

 dispositionsprincippet, dvs. at de indgår fra det øjeblik  

 værdipapirerne er købt, det være sig ved en spothandel  

 eller på en terminskontrakt, eller der er taget en position i  

 værdipapirer via futures- eller optionskontrakter.
Omvendt fragår  

 værdipapirerne fra det øjeblik, der er indgået aftale om  

 salg.
Der er således her en forskel sammenlignet med den  

 regnskabsmæssige behandling, hvor værdipapirerne først  

 indgår på afviklingsdagen.
Engagementet med modpartene opgøres som  

 anført under afsnit 2, pkt.
III.
 3. Rente- og valutakursrelaterede poster/ aktie- og  

 råvarerelaterede poster (poster med modpartsrisiko).
I.
Følgende poster indgår i engagementet i  

 handelsbeholdningen:
1)	Afledte finansielle instrumenter baseret på obligationer og  

 renter (renterelaterede poster). Dette omfatter bl.a. swaps, FRA er og  

 optioner på swaps og FRA er samt terminsforretninger, futures og  

 optioner baseret på obligationer, andre gældsinstrumenter og  

 renter, 2)	afledte finansielle instrumenter baseret på aktier og  

 aktieindeks (aktierelaterede poster). Dette omfatter terminsforretninger,  

 futures og optioner baseret på aktier og aktieindeks samt warrants, 3)	afledte finansielle instrumenter baseret på valuta  

 (valutakursrelaterede poster). Dette omfatter terminsforretninger, futures og  

 optioner baseret på valutaer og guld, 4)	afledte finansielle instrumenter baseret på råvarer  

 (råvarerelaterede poster). Dette omfatter terminsforretninger, futures  

 og optioner baseret på bl.a. metaller (bortset fra guld),  

 landbrugsvarer og energi, og 5)	repo- og reverseforretninger omfatter kun sådanne  

 forretninger, der er indgået med obligationer eller aktier som  

 underliggende aktiv og som enten er indgået med en markedsdeltager, jf.  

 definitionen i § 8, stk. 5, i bekendtgørelse om  

 kapitaldækning for fondsmæglerselskaber, eller opfylder  

 følgende betingelser:
i.
Mellemværenderne værdiansættes dagligt til  

 markedsværdi, ii.	sikkerheden justeres ved væsentlige ændringer i  

 værdien af de pågældende værdipapirer, iii.	selskabets fordringer kan modregnes med modpartens fordringer,  

 såfremt modparten misligholder, og iv.	forudsætningerne nævnt under pkt. i og ii fremgår  

 af den indgåede kontrakt med den pågældende  

 modpart.
II.
Følgende poster indgår ikke i  

 engagementet:
1.	Spotforretninger, og 2.	følgende kontrakter, der er undtaget i henhold til bilag 5,  

 afsnit XI, nr. 3, i bekendtgørelse om kapitaldækning for  

 fondsmæglerselskaber:
a)	Garanterede rente-, aktie- og valutakursrelaterede kontrakter, jf.  

 kapitaldækningsbekendtgørelsens § 10, b)	kontrakter, der indgås alene for at opgøre en tidligere  

 indgået kontrakt.
Begge kontrakter kan udelades, hvis de er  

 indgået med samme modpart med samme hovedstol, i samme valuta samt med  

 samme udløbsdag.
Såfremt hovedstolene ikke er identiske, men de  

 øvrige betingelser er opfyldt, kan den del af kontrakterne, som fuldt  

 ud dækker hinanden, udelades, c)	udstedte rente-, aktie- og valutaoptioner, og d)	råvare- og valutakurskontrakter med en oprindelig  

 løbetid på 14 dage eller derunder.
III.
Opgørelsen af engagementet i  

 handelsbeholdningen.
Ved opgørelse af et engagement medtages alle de af  

 de nævnte poster, der er indgået med den pågældende  

 modpart.
Hver kontrakt indgår med summen af kontraktens  

 markedsværdi og et tillæg for det potentielle fremtidige  

 engagement.
 Markedsværdien for hver enkelt kontrakt beregnes i  

 henhold til reglerne i kapitel 7, §§ 68 til 70, i bekendtgørelse  

 om regnskabsaflæggelse for fondsmæglerselskaber.  

 Markedsværdien indgår dog kun i engagementet, hvis denne er  

 positiv.
Tillægget for det potentielle fremtidige engagement  

 beregnes som en procentdel af kontraktens hovedstol.
Tillægget  

 afhænger af det underliggende instrument samt kontraktens  

 restløbetid.
Tillæggene fremgår af bilag 1 for hver af de  

 ovenfor nævnte kontrakter.
Tillægget beregnes også i de  

 tilfælde, hvor kontrakternes markedsværdi er negativ.  

 Engagementet består da alene af tillægget.
Repoforretninger behandles som spotsalg og  

 terminskøb.
Dette indebærer, at de værdipapirer, der  

 indgår i repoforretningen, forbliver i overdragerens balance og dermed  

 skal medregnes i engagementet med udstederen af værdipapiret, som hvis  

 værdipapiret var forblevet i egenbeholdningen.
Engagementet med  

 modparten opgøres, som hvis der var tale om en enkeltstående  

 terminsforretning.
Reverseforretninger opgøres som spotkøb og  

 terminssalg.
Dette indebærer, at værdipapirerne ikke indgår  

 i selskabets engagement med udstederen af værdipapirerne.
Engagementet  

 med modparten opgøres, som hvis der var tale om en enkeltstående  

 terminsforretning.
Har selskabet indgået en aftale om netting med en  

 modpart, og opfylder aftalen betingelserne angivet i underafsnit 4 i bilag 5,  

 afsnit XI i bekendtgørelse om kapitaldækning for  

 fondsmæglerselskaber, kan selskabet foretage netting af kontrakter med  

 modpartsrisiko i overensstemmelse med reglerne i bilag 5, afsnit XI  

 underafsnit 4.1. til kapitaldækningsbekendtgørelsen.
Netting kan  

 kun foretages for de kontrakter med modparter, der er omfattet af  

 aftalen.
3. Fradragene 3.1. Definitioner Zone A.
 Ved lande i zone A forstås medlemsstaterne i EU,  

 andre lande, der er fulde medlemmer af OECD, samt andre lande, der har  

 indgået særlige låneoverenskomster med Den Internationale  

 Valutafond (IMF) og er tilknyttet Den almindelige Låneoverenskomst  

 (GAB). Et land, der som følge af manglende betalingsevne  

 omlægger sin udenlandske statsgæld, udelukkes fra zone A i en  

 periode på fem år.
 En oversigt over lande i zone A, opgjort den 30. september  

 1999, findes i bilag 1 til kapitaldækningsbekendtgørelsen for  

 fondsmæglerselskaber.
 Nulvægtning.
 Artikel 7 i solvensdirektivet giver medlemstaterne i EU  

 mulighed for at fastsætte en vægtning på 0 for egne  

 regionale og lokale myndigheder, såfremt der ikke er nogen forskel  

 på risikoen ved fordringer på disse og fordringer på  

 centralregeringen.
 I Danmark anerkendes de øvrige medlemsstaters  

 meddelelser om nulvægtning.
 Andre obligationer.
Der er tale om obligationer, som er underkastet en  

 særlig regulering med henblik på at beskytte indehaverne af disse  

 obligationer.
Alle danske realkreditobligationer inclusive obligationer  

 udstedt af Kommune Kredit, DLR og Danmarks Skibskreditfond omfattes af  

 direktivbestemmelsen.
Herudover er obligationer fra en del tyske og  

 italienske obligationsudstedere omfattet.
 Multilaterale udviklingsbanker.
 Herved forstås følgende banker: Verdensbanken  

 (Den Internationale Bank for Genopbygning og Økonomisk Udvikling), Den  

 Internationale Finansieringsinstitution, Den Interamerikanske Udviklingsbank,  

 Den Asiatiske Udviklingsbank, Den Afrikanske Udviklingsbank,  

 Europarådets Bosættelsesfond, Den Nordiske Investeringsbank, Den  

 Caribiske Udviklingsbank, Den Europæiske Bank for Genopbygning og  

 Udvikling, Den Europæiske Investeringsfond og Det Interamerikanske  

 Investeringsselskab.
 Noterede værdipapirer.
 Herved forstås værdipapirer, der enten er  

 noteret på en børs eller er faktisk omsættelige og  

 regelmæssigt noteret på andre regulerede markeder, jf. artikel 16  

 i investeringsservicedirektivet (93/22/EØF).
3.2. Fradragene De fradrag, der er opregnet i bekendtgørelsens  

 § 4 er alle baseret på bestemmelser i direktivet om store  

 engagementer, og de kan opfattes som en risikomæssig korrektion til  

 engagementerne.
 Der er ikke pligt til at anvende fradragene.
 En undladelse af at anvende fradragene medfører  

 ikke ændring af engagementsgrænserne eller af  

 indberetningspligten.
 Inden der foretages fradrag, skal det samlede engagement  

 med den pågældende kunde opgøres som beskrevet i afsnit  

 2.
 Fradragene opdeles i:
1.	Fradrag i engagementet med kunden på grund af kundens bonitet,  

 og 2.	fradrag i engagementet med kunden som følge af, at de  

 stillede sikkerheder giver fradrag (sikkerhedernes bonitet).
 Ved opgørelsen af engagementet foretages der  

 fradrag i henhold til pkt. 1 eller i henhold til pkt. 2. Det bemærkes,  

 at hvis kundens bonitet giver fradrag, kan engagementet efter fradrag i  

 relation til grænserne i §§ 19 og 20 i lov om  

 fondsmæglerselskaber, ikke reduceres yderligere med stillede  

 sikkerheder.
 1. Fradrag i engagementet med kunden.
I.
Fradrag på 100 pct.:
1.	Engagementer med Den Europæiske Union, 2.	engagementer med centralregeringer eller centralbanker i zone A, 3.	engagementer med regionale eller lokale myndigheder i EU's  

 medlemsstater eller lande, som Fællesskabet har indgået aftale  

 med.
En forudsætning for fradraget er, at debitorerne har fået  

 nulvægtsstatus, og 4.	engagementer med centralregeringer og/eller centralbanker i zone B  

 giver fradrag på 100 pct., såfremt engagementet er i den  

 nationale valuta, såfremt instituttet har finansieret sig i samme  

 valuta.
II.
Fradrag på 90 pct.:
1.	Den del af engagementet med et realkreditinstitut, der består  

 af selskabets egenbeholdning af realkreditobligationer udstedt af det  

 pågældende realkreditinstitut, 2.	den del af engagementet med andre obligationsudstedere, (jf.  

 bekendtgørelsens § 2, stk. 1, nr. 8), der består af  

 selskabets egenbeholdning af obligationer udstedt af den  

 pågældende udsteder.
 I begge tilfælde er udgangspunktet for  

 engagementsopgørelsen obligationerne opgjort til den nominelle  

 værdi.
 Fradraget beregnes på grundlag af obligationernes  

 officielt noterede kursværdi.
III.
Fradrag på 80 pct.:
Engagementer med kreditinstitutter,  

 fondsmæglerselskaber, fondsbørser, autoriserede markedspladser  

 og clearingcentraler i zone A kan reduceres med 80 pct.
Dette gælder  

 dog ikke den del af engagementet, der 1.	består af kapitalandele og efterstillede tilgodehavender,  

 eller 2.	er omfattet af nr.
II ovenfor (90 pct.'s fradrag).
IV.
Fradrag på 50 pct.:
1.	Engagementer bestående af garantier stillet over for Danmarks  

 Nationalbank eller en clearingscentral i forbindelse med afvikling af  

 betalinger ved værdipapirtransaktioner, og 2.	engagementer bestående af ikke-balanceførte poster med  

 mellemliggende/lav risiko, jf. klassificeringen i bilag 5 i  

 kapitaldækningsbekendtgørelsen for fondsmæglerselskaber.  

 Der er her tale om:
a.
Emissionsgarantier med en oprindelig løbetid på under 1  

 år.
Herved forstås alle forpligtelser, som selskabet har til at  

 købe værdipapirer, uanset om papirerne vil blive omfattet af  

 handelsbeholdningen.
Note Issuance Facilities (NIFs) og Revolving  

 Underwriting Facilities (RUFs) og lignende, der indebærer en  

 forpligtelse for selskabet til at købe værdipapirer, er ikke  

 omfattet af fradraget, og b.	garantier stillet for Værdipapircentralens  

 kapitalgrundlag.
 2. Fradrag i engagementet med kunden som følge af, at de  

 stillede sikkerheder giver fradrag.
I.
Fradrag på 100 pct.:
1.	Engagementer garanteret af Den Europæiske Union, 2.	engagementer garanteret af centralregeringer eller centralbanker i  

 zone A, og 3.	engagementer garanteret af regionale og lokale myndigheder i EU's  

 medlemsstater eller lande, som Fællesskabet har indgået aftale  

 med.
En forudsætning for fradraget er, at de pågældende  

 myndigheder har fået nulvægtsstatus.
II.
Fradrag på 90 pct.:
1.	Engagementer sikret ved pant i noterede værdipapirer udstedt  

 af en centralregering eller centralbank i zone A, 2.	engagementer sikret ved pant i noterede værdipapirer udstedt  

 af EU-institutioner, og 3.	engagementer sikret ved pant i noterede værdipapirer udstedt  

 af regionale og lokale myndigheder i EU's medlemsstater eller lande, som  

 Fællesskabet har indgået aftale med.
En forudsætning for  

 fradraget er, at kunderne har fået nulvægtsstatus.
 I disse tilfælde udgør fradraget 90 pct. af  

 værdipapirets officielt noterede kursværdi.
Pant i noterede værdipapirer, der er garanterede af  

 ovenfornævnte institutioner, men ikke udstedt af disse, giver ikke  

 fradrag, medmindre udstederen henhører under nr.
III nedenfor.  

 Fradraget er i så fald på 2/3.
III.
Fradrag på 2/3:
1.	Engagementer sikret ved pant i værdipapirer udstedt af  

 kreditinstitutter i zone A, herunder realkreditobligationer.
Dette  

 gælder dog ikke værdipapirer, der har status som efterstillet  

 andre tilgodehavender i kreditinstituttet, og 2.	engagementer, der er sikret ved pant i obligationer udstedt af Den  

 Europæiske Investeringsbank eller multilaterale  

 udviklingsbanker.
 I begge tilfælde gælder, at engagementet kan  

 reduceres med 2/3 af værdipapirets officielt noterede  

 kursværdi.
4. Indberetning 4.1. Indberetningsskemaet 1. Indberetning.
 Alle selskaber skal kvartalsvis indberette de  

 engagementer, der samlet (dvs. engagementet uden for handelsbeholdningen plus  

 engagementet inden for handelsbeholdningen) og før fradrag  

 udgør mindst 10 pct. af selskabets ansvarlige kapital med tillæg  

 af eventuel kortfristet supplerende kapital.
 Den ansvarlige kapital opgøres i overensstemmelse  

 med reglerne i lovens § 17 og svarer til den ansvarlige kapital ultimo  

 kvartalet i solvensopgørelsen (skema SF. 3, post 8).
 Løbende overskud medregnes ikke i den ansvarlige  

 kapital ultimo kvartalet. Årets overskud indgår først i  

 den ansvarlige kapital, når regnskabet er revideret og godkendt af  

 bestyrelsen. Årets underskud modregnes løbende i den ansvarlige  

 kapital.
 Ved opgørelsen af grænserne tillægges  

 den del af selskabets eventuelle kortfristede supplerende kapital, der kan  

 medtages ved solvensopgørelsen, (jf. skema SF. 3, post nr. 10, jf. nr.  

 12 og skema SF. 11, post 12). Dette indebærer, at selskabet kun kan  

 medregne den kortfristede supplerende kapital med 5,3 pct. af de  

 vægtede poster med markedsrisiko, (jf. lovens § 18, stk. 2,  

 nr. 3).
 Indberetningen foretages på skema FV/skema KV  

 (koncerner). I skemaet angives engagementets løbenr., kundens navn,  

 det samlede engagement før fradrag (lovens § 20), fradraget,  

 engagementet uden for handelsbeholdningen efter fradrag i procent af den  

 ansvarlige kapital, samt samlet engagement efter fradrag i procent af den  

 ansvarlige kapital med tillæg af eventuel kortfristet supplerende  

 kapital.
Engagementerne skal indberettes således, at de  

 indgår i faldende orden.
Det engagement, der er størst efter  

 fradrag, anføres således som nr. 1 o.s.v.
Engagementer med virksomheder, der indgår fuldt i  

 konsolideringen i henhold til § 23 i lov om fondsmæglerselskaber,  

 jf. § 37 a, stk. 9, stk. 11, 2. pkt., eller stk. 12 i lov  

 om banker og sparekasser m.v., skal indberettes med et fradrag svarende til  

 engagementets størrelse.
Disse engagementer indberettes nederst i  

 skemaet (FV).
 2. Selskaber, der ikke medregner kortfristet supplerende kapital.
For selskaber, der ikke medregner kortfristet  

 supplerende kapital, er kapitalen ved opgørelserne i relation til  

 lovens § 19 og § 20 den samme.
Disse selskaber skal derfor alene  

 indberette engagementer, der før fradrag overstiger 10 pct. s  

 grænsen i lovens § 20. Engagementernes størrelse skal  

 ligeledes kun beregnes efter lovens § 20. Næstsidste søjle  

 i indberetningskemaet (»Engagement uden for handelsbeholdningen efter fradrag  

 i pct. af ansvarlig kapital«) udfyldes derfor med nuller.
I sidste  

 søjle anføres ud for hvert enkelt engagement, der efter fradrag  

 udgør mindst 10 pct. af den ansvarlige kapital med tillæg af  

 eventuel kortfristet supplerende kapital, den aktuelle andel i procent.
Ud  

 for de øvrige engagementer anføres nuller.
Nederst i sidste  

 søjle anføres summen af de engagementer, der efter fradrag  

 udgør 10 pct. eller mere af den ansvarlige kapital med tillæg af  

 kortfristet supplerende kapital.
 3. Selskaber, der medregner kortfristet supplerende kapital.
 Selskaber, der medregner kortfristet supplerende  

 kapital, skal derimod ved indberetningen medtage samtlige  

 engagementer, der opfylder mindst et af følgende kriterier:
1.	Engagementet, der ligger uden for handelsbeholdningen, og før  

 fradrag udgør mindst 10 pct. af den ansvarlige kapital, eller/og 2.	det samlede engagement (indenfor og udenfor handelsbeholdningen),  

 der før fradrag udgør mindst 10 pct. af den ansvarlige kapital  

 med tillæg af kortfristet supplerende kapital.
 Disse selskaber skal således udfylde samtlige  

 søjler i indberetningsskemaet som ovenfor angivet.
Engagementerne anføres efter faldende værdi  

 af samlet engagement i kroner efter fradrag.
Det er dog valgfrit, om  

 indberetningen sker efter faldende orden i næstsidste eller sidste  

 søjle.
 Disse selskaber beregner desuden såvel summen af  

 engagementer uden for handelsbeholdningen, der efter fradrag udgør 10  

 pct. eller mere af den ansvarlige kapital, som summen af de engagementer  

 inden for og uden for handelsbeholdningen, der efter fradrag udgør 10  

 pct. eller mere af den ansvarlige kapital med tillæg af kortfristet  

 supplerende kapital.
 4.2. Indberetningernes form m.v.
 Indberetning skal ske på maskinlæsbart  

 medium.
Bilag 3 Opgørelse og indberetning af store engagementer FV1 Fondsmæglerselskab Periode Ch.reg.nr.
 Store engagementer, der før fradrag i henhold til  

 bekendtgørelse om opgørelse og indberetning af store  

 engagementer, udgør 10 pct. eller mere af selskabets ansvarlige  

 kapital, jf. lovens §§19 og 20. Sorteret efter faldende engagement (efter  

 fradrag) i pct. af ansvarlig kapital.
 Nr.
Kunde Samlet engagement før fradrag.  

 (lovens § 20) kr. 1.000 Fradrag kr. 1.000 Engagement uden for handelsbeholdningen efter fradrag i  

 pct. af ansvarlig kapital  

 (lovens § 19) Samlet engagement efter fradrag i pct. af ansvarlig kapital  

 med tillæg af kortfristet supplerende kapital  

 (lovens § 20) 1 2 3 4 5 6 Samlet procent for engagement der efter fradrag udgør 10 pct. eller  

 mere af ansvarlig kapital, jf. lovens § 19, stk. 3 7 Samlet procent for engagement der efter fradrag udgør 10 pct. eller  

 mere af ansvarlig kapital med tillæg af kortfristet supplerende  

 kapital, jf. lovens § 20, stk. 3 8 Opgørelse og indberetning af store engagementer -  

 koncernniveau KV1 Fondsmæglerselskab Periode Ch.reg.nr.
 Store engagementer, der før fradrag i henhold til  

 bekendtgørelse om opgørelse og indberetning af store  

 engagementer, udgør 10 pct. eller mere af selskabets ansvarlige  

 kapital, jf. lovens §§19 og 20. Sorteret efter faldende engagement (efter  

 fradrag) i pct. af ansvarlig kapital.
 Nr.
Kunde Samlet engagement før fradrag.  

 (lovens § 20) kr. 1.000 Fradrag kr. 1.000 Engagement uden for handelsbeholdningen efter fradrag i  

 pct. af ansvarlig kapital  

 (lovens § 19) Samlet engagement efter fradrag i pct. af ansvarlig kapital  

 med tillæg af kortfristet supplerende kapital  

 (lovens § 20) 1 2 3 4 5 6 Samlet procent for engagement der efter fradrag udgør 10 pct. eller  

 mere af ansvarlig kapital, jf. lovens § 19, stk. 3 7 Samlet procent for engagement der efter fradrag udgør 10 pct. eller  

 mere af ansvarlig kapital med tillæg af kortfristet supplerende  

 kapital, jf. lovens § 20, stk. 3 8 1)   

  Bekendtgørelsen indeholder bestemmelser, der gennemfører  

 direktiv nr. 92/121/EØF af 21. december 1992 ("store engagementer"),  

 direktiv nr. 93/6/EØF af 15. marts 1993 ("kapitalkravsdirektivet"),  

 direktiv nr. 96/10/EF af 21. marts 1996 ("nettingdirektivet") samt direktiv  

 nr. 98/33/EF af 23. juni 1998 ("matrixdirektivet").
