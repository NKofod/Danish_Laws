Opfølgning til 2020-31. Aktindsigt i estimerede data i interne regneark Fra Uddannelses- og Forskningsstyrelsen (tidligere Styrelsen for Institutioner og Uddannelsesstøtte) modtog jeg den 16. november 2020 oplysning om, at styrelsen i lyset af min udtalelse havde anmodet Aarhus Universitet om at genoptage behandlingen af sagen.
 På den baggrund meddelte jeg styrelsen, at jeg anså min henstilling i sagen for at være fulgt.
 Efterfølgende orienterede styrelsen mig om, at Aarhus Universitet havde genoptaget sagen og i en afgørelse af 8. december 2020 givet foreningen fuld indsigt i de tilbageholdte oplysninger.
 Herefter meddelte jeg styrelsen, at jeg ikke foretog mig mere i sagen.
