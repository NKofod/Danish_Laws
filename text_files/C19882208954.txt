(Handelsskolerne) Vedlagt fremsendes Regler for tillidsmænd for tjenestemandslignende  

 ansatte lærere ved handelsskoler af 7. april 1988.
 Reglerne, som Finansministeriet har godkendt kan følges indtil videre, har  

 virkning fra 1. maj 1988.
 P.m.v.
 e.b.
Hanne Baumann fm.
Regler for tillidsmænd for tjenestemandslignende ansatte lærere ved  

 handelsskoler Efter forhandling med HL og AC fastsætter Undervisningsministeriet herved  

 følgende regler for tillidsmænd for tjenestemandslignende ansatte  

 lærere/overlærere og adjunkter/lektorer samt for kvotalønnede timelærere ved  

 handelsskoler.
§ 1 Stk. 1.  På enhver handelsskole med mindst 5  

 tjenestemandslignende ansatte lærere/overlærere og adjunkter/lektorer samt  

 kvotalønnede timelærere har disse ret til at vælge en tillidsmand, der  

 repræsenterer lærerne i forhold til skolens ledelse.
Stk. 2.  Tillidsmanden vælges af og blandt samtlige de  

 med mindst halv beskæftigelse ansatte lærere/overlærere og adjunkter/lektorer  

 samt kvotalønende timelærere på den pågældende skole.
Valgbare er lærere, der  

 har været ansat i mindst 1 år.
Valget godkendes af HL og skal anmeldes  

 skriftligt over for skolens ledelse.
Ledelsen er berettiget til over for HL  

 at gøre begrundet indsigelse mod valget, når dette sker inden 3 uger efter,  

 at ledelsen har modtaget meddelelse om valget af tillidsmand.
 Stk. 3.  For tillidsmanden vælges normalt samtidig en  

 stedfortræder, som godkendes og anmeldes på samme måde som tillidsmanden, jf.  

 stk. 2. Under tillidsmandens fravær fungerer stedfortræderen i dennes sted og  

 nyder i funktionsperioden samme rettigheder som tillidsmanden.  

 Stedfortræderen er i valgperioden iøvrigt omfattet af bestemmelserne i §§ 7  

 og 8.
Stk. 4.  Valgene gælder for 2 år ad gangen.
Ved genvalg  

 skal fornyet anmeldelse ikke finde sted.
§ 2 Stk. 1.  På en større skole med flere geografisk  

 adskilte afdelinger kan Undervisningsministeriet, hvor det findes  

 hensigtsmæssigt, godkende, at der vælges flere tillidsmænd.
Der træffes  

 samtidig aftale om afgrænsning af den enkelte tillidsmands arbejdsområde.
Stk. 2.  På en skole med flere tillidsmænd vælges en af  

 disse som fællestillidsmand.
Denne fungerer som tillidsmandsgruppens  

 repræsentant over for skolens ledelse.
§ 3 Stk. 1.  Det er tillidsmandens pligt, såvel over for HL  

 som over for skolen at gøre sit bedste for at fremme og vedligeholde rolige  

 og gode arbejdsforhold.
Tilsvarende pligt påhviler skolens ledelse.
 Stk. 2.  Tillidsmanden fungerer iøvrigt som talsmand for  

 de lærere, denne er valgt iblandt, og kan over for ledelsen forelægge  

 forslag, henstillinger og klager fra lærerne samt optage forhandling om  

 lokale spørgsmål.
 Stk 3.  Tillidsmanden skal holdes orienteret ved  

 forestående afskedigelser eller andre skridt fra ledelsens side vedrørende  

 tjenesteforhold.
§ 4 Stk. 1.  Tillidsmanden må anvende den tid, der er  

 nødvendig til tillidsmandsarbejdets forsvarlige udførelse, dog skal  

 tillindsmanden udføre de denne påhvilede hverv, således at det medfører  

 mindst mulig forstyrrelse af hans arbejde.
 Stk. 2.  Dersom det er nødvendigt, at tillidsmanden for  

 at opfylde sine forpligtelser, må forlade sin undervisning, skal der forud  

 træffes aftale herom med skolens ledelse eller dennes stedlige repræsentant.
 Stk. 3.  Såfremt tillidsmanden i en akut situation ikke  

 forud har kunnet træffe aftale herom, jf. stk. 2, skal han omgående  

 underrette skolens ledelsen om fraværet.
§ 5 Under tillidsmandsarbejdet på skolen oppebærer tillidsmanden den  

 sædvanlige løn.
§ 6 I det omfang, der er mulighed derfor, kan der anvises tillidsmændene et  

 passende fælles lokale med telefon, der anvendes til bestridelse af særlige  

 tillidsmandsopgaver.
§ 7 Efter aftale med skolens ledelse gives der tillidsmanden frihed til i  

 passende omfang at deltage i faglige kurser m.v., jf. herved lønnings- og  

 pensionsministeriets cirkulæreskrivelse af 23. juni 1971.
§ 8 Stk. 1.  En tillidsmands afskedigelse skal begrundes i  

 tvingende årsager.
 Stk. 2.  Forinden en tillidsmand afskediges eller  

 flyttes med den virkning, at vedkommende forhindres i at udføre sit hverv som  

 tillidsmand, skal sagen forhandles mellem Undervisningsministeriet og HL.  

 Varsel om opsigelse kan ikke afgives, førend denne forhandling har fundet  

 sted.
 § 9.  Tvivlsspørgsmål og uenighed om forståelsen af  

 disse regler afgøres af Undervisningsministeriet efter forhandling med HL/AC.
§ 10 Reglerne har virkning fra 1. maj 1988.
 P.m.v.
 e.b.
Hanne Baumann fm.
