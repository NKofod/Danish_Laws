Bekendtgørelse af  

 forretningsorden for børn og unge-udvalgene I medfør af § 21, stk. 1, i lov om retssikkerhed og  

 administration på det sociale område, jf. lovbekendtgørelse nr. 847 af 8.  

 september 2005, fastsættes følgende forretningsorden for børn og  

 unge-udvalgene:
Børn og unge-udvalget § 1.  

  

 Børn  

 og unge-udvalget består af 3 medlemmer, valgt af og blandt  

 kommunalbestyrelsens  

 medlemmer, 1 dommer og 1 pædagogisk-psykologisk sagkyndig, jf. i øvrigt  

 lovens  

 § 19, stk. 1. Kommunalbestyrelsens valg af medlemmer og  

 statsforvaltningens udpegning af den pædagogisk-psykologisk sagkyndige følger  

 den kommunale valgperiode.
Stk. 2.  

  

 For hvert medlem  

 vælges en stedfortræder, jf. dog stk. 6, der indkaldes til at møde, når  

 medlemmet er forhindret i at deltage.
Stedfortræderne for de medlemmer, der  

 er  

 valgt af kommunalbestyrelsen, vælges af de grupper i kommunalbestyrelsen, der  

 har udpeget medlemmerne.
 Stk. 3.  

  

 Medlemmer af det  

 udvalg, der efter lovens § 17 behandler sager om børns og unges sociale  

 forhold, i kommuner med magistratsordning vedkommende magistratsmedlem, kan  

 ikke vælges som medlemmer af eller stedfortrædere til børn og unge-udvalget.
 Stk. 4.  

  

 Såfremt antallet  

 af medlemmer i kommunalbestyrelsen umuliggør, at samtlige medlemmer af og  

 stedfortrædere til børn og unge-udvalget kan opfylde kravet i stk. 3, kan et  

 eller om nødvendigt flere medlemmer af det udvalg, der efter lovens  

 § 17,  

 behandler sager om børns og unges sociale forhold, vælges til børn og  

 unge-udvalget.
 Stk. 5.  

  

 Udvalget vælger  

 selv sin formand og næstformand blandt de medlemmer, der er valgt af  

 kommunalbestyrelsen.
 Stk. 6.  

  

 Socialministeren  

 kan efter ansøgning godkende, at der udpeges mere end en stedfortræder for  

 hvert medlem af udvalget.
 § 2.  

  

 Kommunalbestyrelsen  

 stiller den fornødne sekretariatsbistand til rådighed for udvalget.
Sagens forberedelse § 3.  

  

 Kommunalbestyrelsen  

 sørger for, at sager, der skal afgøres af børn og unge-udvalget, forelægges  

 for  

 udvalget sammen med sagens akter samt en indstilling om sagens afgørelse.
For  

 så vidt angår sager om anbringelse uden for hjemmet efter § 58, i lov om  

 social service skal indstillingen indeholde den redegørelse, der er nævnt i  

 § 59, i lov om social service.
Stk. 2.  

  

 Formanden  

 fastsætter tid og sted for børn og unge-udvalgets møder.
I sager, hvor  

 formanden har truffet en foreløbig afgørelse efter § 75, stk. 1, i lov  

 om  

 social service, skal afgørelsen dog snarest muligt og senest inden 7 dage  

 efter  

 iværksættelsen af afgørelsen forelægges børn og unge-udvalget, jf. § 75,  

 stk. 3, i lov om social service.
Formanden sørger for, at dagsorden og  

 sagsmateriale til et møde udsendes med rimeligt varsel.
 § 4.  

  

 Om  

 medlemmernes habilitet til at deltage i afgørelsen af de enkelte sager gælder  

 forvaltningslovens regler herom.
Stk. 2.  

  

 Såfremt den  

 pædagogisk-psykologisk sagkyndige har afgivet udtalelser eller på anden måde  

 deltaget i sagens behandling i forvaltningen forud for forelæggelsen for  

 udvalget, kan vedkommende ikke deltage i børn og unge-udvalgets afgørelse i  

 sagen.
Bestemmelsen i 1. pkt. gælder dog ikke, hvis børn og unge-udvalget af  

 denne grund mister sin beslutningsdygtighed, jf. § 7, stk. 1.
 Stk. 3.  

  

 Den  

 pædagogisk-psykologisk sagkyndige kan ikke deltage i behandling af andre  

 sager  

 vedrørende samme person eller samme familie inden for den offentlige  

 forvaltning, herunder behandlingen af sager i statsforvaltningen og  

 klagesager.
Sagens afgørelse § 5.  

  

 Børn  

 og unge-udvalgets møder er ikke offentlige.
§ 6.  

  

 Dommeren  

 påser, at sagen er tilstrækkeligt oplyst og kan beslutte, at andre end de i  

 § 74, stk. 2 og 3, i lov om social service nævnte personer skal have  

 lejlighed til at udtale sig over for udvalget.
Dommeren kan ligeledes, jf. §  

 20, stk. 2, i lov om retssikkerhed og administration på det sociale område,  

 beslutte, at der skal indhentes yderligere oplysninger eller foretages  

 yderligere undersøgelser, herunder at der optages retsligt forhør efter  

 reglerne i retsplejelovens § 1018.
Stk. 2.  

  

 Dommeren påser  

 endvidere, at indehaveren af forældremyndigheden og den unge, der er fyldt 15  

 år, samt deres advokat har fået tilbud om at se sagens akter samt er gjort  

 bekendt med retten til at udtale sig, forinden der træffes afgørelse.
Denne  

 forpligtelse omfatter tillige plejeforældrene i en sag efter § 78, stk.  

 4,  

 i lov om social service, samt den af forældrene, der ikke har del i  

 forældremyndigheden,  

 for så vidt angår afgørelser efter § 71, stk. 3, og § 123, stk. 2,  

 i  

 lov om social service, der angår denne.
 Stk. 3.  

  

 Dommeren leder  

 møderne i børn og unge-udvalget og kan herunder træffe beslutning om at  

 begrænse antallet af bisiddere for de personer, der efter § 74, stk. 2  

 og  

 3, i lov om social service, skal have lejlighed til at udtale sig om sagen,  

 forinden der træffes afgørelse.
 § 7.  

  

 Børn  

 og unge-udvalget er beslutningsdygtigt, når 3 medlemmer, herunder såvel  

 dommeren som den pædagogisk-psykologisk sagkyndige eller disses  

 stedfortrædere,  

 er til stede.
 Stk. 2.  

  

 Til vedtagelse  

 af en afgørelse, som efter loven kræver kvalificeret flertal, skal dog mindst  

 4  

 medlemmer være til stede og stemme for afgørelsen.
 Stk. 3.  

  

 Ingen udover  

 udvalgets medlemmer og protokolføreren må deltage i mødet under voteringen.
§ 8.  

  

 Der  

 føres en protokol, og børn og unge-udvalgets afgørelse og begrundelsen herfor  

 indføres umiddelbart efter voteringen i protokollen.
Et medlem kan kræve  

 tilført protokollen en kort begrundelse for sit standpunkt.
 Stk. 2.  

  

 Såfremt dommeren  

 ikke er enig i den trufne afgørelse, skal dette tilføjes protokollen, og  

 meddelelsen om afgørelsen skal indeholde oplysning herom, jf. § 74, stk.  

 5, i lov om social service.
 § 9.  

  

 Dommeren  

 fastsætter efter § 72, stk. 4, i lov om social service salær og  

 godtgørelse for udlæg til advokater efter samme regler som i tilfælde, hvor  

 der  

 er meddelt fri proces, jf. retsplejelovens kap. 31.
 § 10.  

  

 Bekendtgørelsen  

 træder i kraft den 1. januar 2007.
 Stk. 2.  

  

 Samtidig ophæves  

 bekendtgørelse nr. 937 af 10. december 1997 af forretningsorden for børn og  

 unge-udvalgene.
