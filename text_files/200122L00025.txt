Fremsat den 11. december 2001 af  

 Karen Jespersen (S), Jørn Pedersen (S),  

 Grete Schødts (S),  

 Margrethe Vestager (RV) og Anders Samuelsen (RV) Forslag til Lov om ændring af lov om erstatning til  

 skadelidte værnepligtige m.fl., lov om dagpenge ved sygdom eller  

 fødsel og lov om aktiv socialpolitik (Konsekvensændringer som følge af  

 arbejdsskadereformen m.v.) § 1 I lov nr. 80 af 8. marts 1978 om erstatning til skadelidte  

 værnepligtige m.fl., som senest ændret ved § 2 i lov nr. 488 af  

 7. juni 2001, foretages følgende ændringer:
 1. I § 7 ændres »lov om forsikring mod følger  

 af arbejdsskade« til: »lov om arbejdsskadesikring«.
2. I § 7, stk. 1, nr. 1, og § 7, stk. 1, nr. 9,  

ændres »skadelidtes« til: »den skadede borgers«.
I § 7, stk. 1,  

 nr. 4, i § 8 og to steder i § 9, stk. 2, ændres  

 »skadelidte« til: »den skadede borger«.
 3. § 7, stk. 1, nr. 5, affattes således:
»5)	frister for Arbejdsskadestyrelsens afgørelse af, at en  

 anmeldt skade ikke er omfattet af loven.« 4. § 9, stk. 1, affattes således:
»§ 9. Arbejdsskadestyrelsens afgørelser efter § 3 kan  

 af den skadede borger, dennes efterladte, arbejdsgiveren og  

 Forsvarskommandoens Forsikringsenhed indbringes for Den Sociale Ankestyrelse.  

 Arbejdsgiveren kan dog alene indbringe Arbejdsskadestyrelsens  

 afgørelse af, hvorvidt et anmeldt tilfælde er omfattet af loven,  

 for Den Sociale Ankestyrelse.« 5. I § 9 indsættes efter stk. 7 som nyt stykke:
»Stk. 8. Ved Den Sociale Ankestyrelses behandling af sager efter  

 denne lov finder kapitel 9 samt §§ 68 og 70 i lov om retssikkerhed og  

 administration på det sociale område anvendelse, medmindre andet  

 følger af denne lov.« 6. I § 10, stk. 2, ændres »lov om forsikring mod  

 følger af arbejdsskade § 44« til: »lov om arbejdsskadesikring § 40«,  

 og »lov om forsikring mod følger af arbejdsskade § 42« ændres  

 til: »lov om sikring mod følger af arbejdsskade § 38«.
 7. § 11, stk. 1-5, affattes således:
 »§ 11. Løbende rente efter lov om erstatning til  

 tilskadekomne værnepligtige m.fl., jf. lovbekendtgørelse nr. 138  

 af 26. april 1968, forhøjes fra den 1. januar 2003 til 1.537,9 pct. af  

 grundrenten pr. 1. april 1965. For kapitalerstatninger, der skal udbetales  

 efter lov om erstatning til tilskadekomne værnepligtige m.fl., og som  

 fastsættes mere end 3 år efter ulykkestilfældet, anvendes  

 lov om arbejdsskadesikring § 38, stk. 4.
Stk. 2. Løbende ydelse for skader indtruffet  

 mellem 1. april 1978 og 31. december 1992 forhøjes fra den 1. januar  

 2003 til 330,0 pct. af den løbende ydelse, der svarer til  

 grundlønnen.
Ménerstatning forhøjes fra den 1. januar  

 2003 til 330,0 pct. af den ydelse, der svarer til grundbeløbet.
 Stk. 3. Løbende ydelse for skader indtruffet  

 mellem 1. januar 1993 og 30. januar 1995 forhøjes fra den 1. januar  

 2003 til 126,5 pct. af den løbende ydelse, der svarer til  

 grundlønnen.
 Stk. 4. Løbende ydelse for skader indtruffet  

 mellem 31. januar 1995 og 31. december 2002 forhøjes fra den 1. januar  

 2003 til 121,2 pct. af den løbende ydelse, der svarer til  

 grundlønnen.
Stk. 5. Renter, løbende ydelser og  

 ménerstatninger, jf. stk. 1-4, reguleres efter lov om  

 arbejdsskadesikring § 38.« Stk. 2-4 bliver herefter stk. 6-8.
§ 2 I lov om dagpenge ved sygdom eller fødsel, jf.  

 lovbekendtgørelse nr. 147 af 2. marts 2001, foretages følgende  

 ændringer:
 1. § 22, stk. 1, nr. 4, affattes således:
 »4)	der er rejst sag om ret til erstatning efter lov om  

 arbejdsskadesikring og der ikke i sagen er truffet en endelig  

 afgørelse eller«.
 2. Efter § 24 indsættes:
»§ 24 a.
Arbejdsgivere for personer, der har været udsat  

 for en arbejdsskade, skal samarbejde med kommunen om at fastholde den  

 arbejdsskadede på virksomheden eller på arbejdsmarkedet i  

 øvrigt.« § 3 I lov om aktiv socialpolitik, jf. lovbekendtgørelse nr. 614 af 26.  

 juni 2001, foretages følgende ændring:
 1. Efter § 8 c indsættes:
»Arbejdsgiverens ansvar for ansatte med arbejdsskade § 8 d.
Arbejdsgivere for personer, der har været udsat  

 for en arbejdsskade, skal samarbejde med kommunen om at fastholde den  

 arbejdsskadede på virksomheden eller på arbejdsmarkedet i  

 øvrigt.« § 4 Stk. 1. Loven træder i kraft den 1. januar  

 2003.
Bemærkninger til lovforslaget Almindelige bemærkninger Lovforslaget er identisk med det lovudkast, som  

 Socialministeriet den 30. oktober 2001 sendte i  høring.
Lovforslaget indeholder en række  

 konsekvensændringer som følge af forslaget til lov om  

 arbejdsskadesikring, hvorved der tilsigtes en reform på  

 arbejdsskadeområdet.
Samtidig indeholder lovforslaget en række  

 præciseringer af anden lovgivning af betydning for samspillet med lov  

 om arbejdsskadesikring.
 Lovforslaget medfører en række  

 ændringer i lov om erstatning til skadelidte værnepligtige m.fl.,  

 i lov om dagpenge ved sygdom eller fødsel og i lov om aktiv  

 socialpolitik.
 For at fremme, at arbejdsskadede borgere hurtigst muligt  

 kan vende tilbage til arbejdsmarkedet, foreslås det i lov om dagpenge  

 ved sygdom eller fødsel og i lov om aktiv socialpolitik  

 præciseret, at en arbejdsgiver har et medansvar for at hjælpe  

 ansatte, der rammes af en arbejdsskade, med at komme tilbage i  

 beskæftigelse igen enten i egen virksomhed eller i anden  

 virksomhed.
Ved lovforslaget foreslås det endvidere, at  

 forlængelsesreglen i sygedagpengelovens § 22, stk. 1, nr. 4,  

 præciseres således, at udbetalingen af dagpengene kan  

 forlænges indtil det tidspunkt, hvor Arbejdsskadestyrelsen  

 træffer en endelig afgørelse om erstatning for tab af  

 erhvervsevne.
Efter gældende praksis standses sygedagpengene, når  

 Arbejdsskadestyrelsen træffer en midlertidig afgørelse ved  

 udløbet af den lovbestemte 2-års-frist.
Administrative og økonomiske konsekvenser af  

 lovforslaget Lov om erstatning til skadelidte værnepligtige m. fl.
 Merudgifterne til ydelser og administration indgår i  

 konsekvensberegningerne i forslaget til lov om arbejdsskadesikring.
Lov om dagpenge ved sygdom eller fødsel Ændringen indebærer, at udbetaling af dagpenge  

 ikke kan ophøre, før der er truffet endelig afgørelse om  

 erstatning for tab af erhvervsevne.
Det medfører merudgifter til sygedagpenge i ca. 700  

 sager årligt.
Det antages, at de skadede borgere i gennemsnit vil  

 modtage sygedagpenge i yderligere 13 uger.
Dette skal også ses i lyset  

 af, at sagsbehandlingstiden som led i arbejdsskadereformen vil blive  

 nedsat.
Merudgiften er beregnet til 5 millioner kr.
Merudgiften  

 påhviler kommunerne, idet der er tale om sygedagpenge ud over 52  

 uger.
 Der bliver tillige tale om en modgående besparelse i  

 kontanthjælpen, idet de skadede borgere, der vil få udbetalt  

 sygedagpenge efter forslaget, ikke samtidig vil være berettiget til  

 kontanthjælp, som disse borgere i dag er henvist til, når  

 udbetaling af sygedagpengene ophører.
Besparelsen i kontanthjælpen udgør 3,6 mio.  

 kr.
Besparelsen deles mellem staten og kommunerne.
 Der vil således blive tale om en nettomerudgift  

 på 1,4 mio. kr. for det offentlige som helhed.
 De økonomiske konsekvenser skal forhandles med de  

 kommunale parter.
 Se skema 1 nedenfor for et skøn over merudgifter  

 (mio. kr.   PL 2002).
Lov om aktiv socialpolitik Lovændringerne forventes ikke at medføre  

 merudgifter til ydelser eller administration.
Administrative konsekvenser for erhvervslivet Lovforslaget medfører ikke administrative  

 konsekvenser for erhvervslivet.
Miljømæssige konsekvenser Forslaget medfører ikke miljømæssige  

 konsekvenser.
Forholdet til EU-retten Forslaget indeholder ingen EU-retlige aspekter.
Forholdet til det frivillige foreningsliv Forslaget har ingen konsekvenser for det frivillige  

 foreningsliv.
Se skema 2 nedenfor for en vurdering af lovforslagets  

 konsekvenser i hovedtræk (mio. kr.   (jf. tidl.) PL 2002) Bemærkninger til lovforslagets enkelte  

 bestemmelser Til § 1 Til nr. 1 Det foreslås at ændre terminologien i loven i  

 overensstemmelse med forslag til lov om arbejdsskadesikring.
Bestemmelsernes  

 indhold bevares i øvrigt uændret.
Til nr. 2 Det foreslås at ændre terminologien i loven i  

 overensstemmelse med forslag til lov om arbejdsskadesikring.
Bestemmelsernes  

 indhold bevares i øvrigt uændret.
Til nr. 3 Ændringen er en konsekvens af, at den  

 selvstændige afgørelse om anerkendelse af anmeldte skader  

 bortfalder ved forslag til lov om arbejdsskadesikring.
Til nr. 4 Bestemmelsen giver Forsvarskommandoens Forsikringsenhed  

 fuld ankeadgang i disse sager.
Forsvarskommandoens Forsikringsenhed varetager  

 Forsvarsministeriets forpligtelser og interesser som selvforsikrer i disse  

 sager.
Arbejdsgiveren, der efter loven er pågældende  

 tjenestested, er ikke part i konkrete skadesager efter lov om erstatning til  

 skadelidte værnepligtige m.fl.
Arbejdsgiveren er tillagt en  

 særlig adgang til aktindsigt i de konkrete skadesager.
Denne aktindsigt  

 er begrænset til oplysninger, der alene vedrører tjenestestedets  

 forhold og svarer til offentlighedslovens regel om »egen access.« Det  

 foreslås derfor, at særreglen i § 9, stk. 1, i lov om erstatning  

 til skadelidte værnepligtige m.fl. ophæves.
Til nr. 5 Det foreslås at lade reglerne i kapitel 9 og §§ 68  

 og 70 i lov om retssikkerhed og administration på det sociale  

 område finde anvendelse ved behandling af klagesager efter denne lov.  

 På denne måde bevares de retsgarantier, der hidtil har  

 været i lov om Den Sociale Ankestyrelse.
Til nr. 6 Ændringerne er en konsekvens af, at de nævnte  

 bestemmelser er flyttet i forslag til lov om arbejdsskadesikring.
Til nr. 7 Bestemmelsen sikrer en regulering af erstatning til  

 personer, der er eller bliver berettiget efter tidligere lovgivning.  

 Bestemmelsen svarer til § 87 i forslaget til lov om arbejdsskadesikring.
Til § 2 Til nr. 1 Efter forlængelsesreglen i sygedagpengelovens  

 § 22, stk. 1, nr. 4, kan udbetaling af dagpenge fortsætte ud over  

 den normale varighedsgrænse på 52 uger, når modtageren har  

 anmeldt en arbejdsskade til Arbejdsskadestyrelsen og der dermed er rejst sag  

 om ret til erstatning efter lov om arbejdsskadesikring.
 Arbejdsskadestyrelsen skal efter forslaget til lov om  

 arbejdsskadesikring inden 1 år efter, at arbejdsskaden er anmeldt,  

 træffe afgørelse i sagen om erstatning for tab af  

 erhvervsevne.
Det er imidlertid ikke altid muligt for  

 Arbejdsskadestyrelsen at træffe en endelig afgørelse om  

 erhvervsevnetabets størrelse inden for 1-års-fristen.
Dette kan  

 medføre, at der ved udløbet af fristen træffes en  

 midlertidig og formel afgørelse   en såkaldt 0-afgørelse  

   der går ud på, at den arbejdsskadede borger på dette  

 tidspunkt ikke opfylder betingelserne for at modtage erstatning for tab af  

 erhvervsevne.
Denne midlertidige afgørelse vil efter Den Sociale  

 Ankestyrelses praksis indebære, at udbetalingen af dagpenge  

 ophører, og den skadede borger er herefter henvist til  

 økonomisk hjælp efter lov om aktiv socialpolitik, hvis  

 betingelserne herfor er opfyldt.
Det har med bestemmelsen i sygedagpengelovens § 22,  

 stk. 1, nr. 4, ikke været hensigten, at forlængelse af dagpengene  

 kun kan ske indtil det tidspunkt, hvor Arbejdsskadestyrelsen træffer en  

 midlertidig afgørelse af hensyn til overholdelse af  

 1-års-fristen.
Med forslaget præciseres det derfor, at  

 udbetalingen af dagpengene kan forlænges indtil det tidspunkt, hvor  

 Arbejdsskadestyrelsen træffer en endelig afgørelse om erstatning  

 for tab af erhvervsevne.
Til nr. 2 For at fremme, at arbejdsskadede borgere hurtigst muligt  

 kan vende tilbage til arbejdsmarkedet, foreslås det i lov om dagpenge  

 ved sygdom eller fødsel præciseret, at en arbejdsgiver har et  

 medansvar for at hjælpe ansatte, der rammes af en arbejdsskade, med at  

 komme tilbage i beskæftigelse igen enten i egen virksomhed eller i  

 anden virksomhed.
Til § 3 Til nr. 1 For at fremme, at arbejdsskadede borgere hurtigst muligt  

 kan vende tilbage til arbejdsmarkedet, foreslås det i lov om aktiv  

 socialpolitik præciseret, at en arbejdsgiver har et medansvar for at  

 hjælpe ansatte, der rammes af en arbejdsskade, med at komme tilbage i  

 beskæftigelse igen enten i egen virksomhed eller i anden  

 virksomhed.
Til § 4 Det foreslås, at ændringerne af lovene  

 træder i kraft den 1. januar 2003 samtidig med lov om  

 arbejdsskadesikring.
Skema 1 Skønnede merudgifter (mio. kr.   PL 2002) Kommunerne Staten Det offentlige i alt Merudgifter til sygedagpenge 5,0 0 5,0 Mindreudgifter til kontanthjælp 1,8 1,8 3,6 I alt 3,2 - 1,8 1,4 Skema 2 Lovforslagets konsekvenser i hovedtræk (mio. kr.   PL  

 2002) Positive konsekvenser/mindreudgifter Negative konsekvenser/  

 merudgifter Økonomiske konsekvenser for stat, kommuner og  

 amtskommuner Ingen 1,4 Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Skriftlig fremsættelse Karen Jespersen (S):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om erstatning  

 til skadelidte værnepligtige m.fl., lov om dagpenge ved sygdom eller  

 fødsel og lov om aktiv socialpolitik. (Konsekvensændringer som  

 følge af arbejdsskadereformen m.v.).
(Lovforslag nr.
L 25).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende  

 formulering Gældende formulering Lovforslaget § 7. I sager efter loven anvendes reglerne i lov om forsikring mod  

 følger af arbejdsskade tilsvarende for så vidt angår:
 1. I § 7 ændres »lov om forsikring mod følger  

 af arbejdsskade« til: »lov om arbejdsskadesikring«.
1)	skadelidtes medvirken til skadens indtræden, 2. I § 7, stk. 1, nr. 1, og § 7, stk. 1, nr. 9,  

ændres »skadelidtes« til: »den skadede borgers«.
I § 7, stk. 1,  

 nr. 4, i § 8 og to steder i § 9, stk. 2, ændres  

 »skadelidte« til: »den skadede borger«.
2)	betaling af lægeattester m.v., 3. § 7, stk. 1, nr. 5, affattes således:
»5)	frister for Arbejdsskadestyrelsens afgørelse af, at en  

 anmeldt skade ikke er omfattet af loven.« 3)	de midler, sikringsstyrelsen kan anvende for at få sagen  

 oplyst, 4)	sikringsstyrelsens ret til at stille visse krav til skadelidte eller  

 de efterladte efter skadens indtræden, 5)	frister for Arbejdsskadestyrelsens afgørelse af, om  

 ulykkestilfælde, kortvarige skadelige påvirkninger eller sygdomme  

 på fortegnelsen over erhvervssygdomme er omfattet af loven, 6)	fastsættelse, kapitalisering, regulering og udbetaling af  

 lovens ydelser, 7)	fastsættelse af årsløn, jf. dog § 8, 8)	regres mod skadevolderen, 9)	overdragelse af og retsforfølgning mod skadelidtes krav.
 4. § 9, stk. 1, affattes således:
§ 9. Arbejdsskadestyrelsens afgørelser efter § 3 kan af  

 skadelidte, dennes efterladte og arbejdsgiveren indbringes for Den Sociale  

 Ankestyrelse.
Arbejdsgiveren kan dog alene indbringe Arbejdskadestyrelsens  

 afgørelse om, hvorvidt et anmeldt tilfælde er omfattet af loven,  

 for Ankestyrelsen.
Arbejdsgiverens aktindsigt er begrænset til  

 oplysninger, der alene vedrører tjenestestedets forhold.
»§ 9. Arbejdsskadestyrelsens afgørelser efter § 3 kan  

 af den skadede borger, dennes efterladte, arbejdsgiveren og  

 Forsvarskommandoens Forsikringsenhed indbringes for Den Sociale Ankestyrelse.  

 Arbejdsgiveren kan dog alene indbringe Arbejdsskadestyrelsens  

 afgørelse af, hvorvidt et anmeldt tilfælde er omfattet af loven,  

 for Den Sociale Ankestyrelse.« Stk. 2. Klage efter stk. 1 skal indgives inden 4 uger  

 efter, at klageren har modtaget afgørelsen.
For skadelidte eller  

 efterladte, der på afgørelsens tidspunkt opholder sig på  

 Færøerne eller i det øvrige Europa uden for Danmark, er  

 fristen dog 6 uger.
Opholder skadelidte eller de efterladte sig uden for  

 Europa, er fristen 3 måneder.
 5. I § 9 indsættes efter stk. 7 som nyt stykke:
»Stk. 8. Ved Den Sociale Ankestyrelses behandling af sager efter  

 denne lov finder kapitel 9 samt §§ 68 og 70 i lov om retssikkerhed og  

 administration på det sociale område anvendelse, medmindre andet  

 følger af denne lov.« § 10 - - - Stk. 2. Fra samme tidspunkt ophæves lov om  

 erstatning til tilskadekomne værnepligtigte m.fl., jf.  

 lovbekendtgørelse nr. 138 af 26. april 1968. Loven finder dog fortsat  

 anvendelse på ulykkestilfælde og sygdomme, der er indtruffet,  

 henholdsvis påvist, før den 1. april 1978. § 7, nr. 6, jf.  

 lov om forsikring mod følger af arbejdsskade § 44, træder  

 dog i stedet for §§ 26, 29 og 33 i lov om erstatning til tilskadekomne  

 værnepligtige m.fl.
Endvidere træder § 11, jf. lov om  

 forsikring mod følger af arbejdsskade § 42, i stedet for  

 §§ 32 og 32 A i lov om erstatning til tilskadekomne værnepligtige  

 m.fl.
 6. I § 10, stk. 2, ændres »lov om forsikring mod  

 følger af arbejdsskade § 44« til: »lov om arbejdsskadesikring § 40«,  

 og »lov om forsikring mod følger af arbejdsskade § 42« ændres  

 til: »lov om sikring mod følger af arbejdsskade § 38«.
 7. § 11, stk. 1-5, affattes således:
§ 11. Løbende renter, der skal udbetales efter den hidtil  

 gældende lov, forhøjes fra den 1. april 1978 til 466 pct. af den  

 rente, der svarer til grundlønnen.
Renterne reguleres efter  

 arbejdsskadeforsikringslovens § 38, stk. 2. For kapitalerstatninger, der skal  

 udbetales efter den hidtil gældende lov, og som fastsættes mere  

 end 3 år efter ulykkestilfældet, anvendes  

 arbejdsskadeforsikringslovens § 38, stk. 4.
 »§ 11. Løbende rente efter lov om erstatning til  

 tilskadekomne værnepligtige m.fl., jf. lovbekendtgørelse nr. 138  

 af 26. april 1968, forhøjes fra den 1. januar 2003 til 1.537,9 pct. af  

 grundrenten pr. 1. april 1965. For kapitalerstatninger, der skal udbetales  

 efter lov om erstatning til tilskadekomne værnepligtige m.fl., og som  

 fastsættes mere end 3 år efter ulykkestilfældet, anvendes  

 lov om arbejdsskadesikring § 38, stk. 4.
 Stk. 2. Dør en tilskadekommen, der modtager en  

 rente, beregnes og reguleres erstatningen til de efterladte på grundlag  

 af en årsløn, der svarer til det rentebeløb, som er  

 fastsat efter stk. 1.
Stk. 2. Løbende ydelse for skader indtruffet  

 mellem 1. april 1978 og 31. december 1992 forhøjes fra den 1. januar  

 2003 til 330,0 pct. af den løbende ydelse, der svarer til  

 grundlønnen.
Ménerstatning forhøjes fra den 1. januar  

 2003 til 330,0 pct. af den ydelse, der svarer til grundbeløbet.
 Stk. 3. Rentemodtagere, der er fyldt 75 år, kan  

 forlange, at renten, efter at denne er nedsat efter den hidtil gældende  

 lovs § 21, stk. 4, eller § 22, stk. 6, omsættes til et  

 kapitalbeløb.
 Stk. 3. Løbende ydelse for skader indtruffet  

 mellem 1. januar 1993 og 30. januar 1995 forhøjes fra den 1. januar  

 2003 til 126,5 pct. af den løbende ydelse, der svarer til  

 grundlønnen.
 Stk. 4. Fristen, inden for hvilken den i stk. 3  

 nævnte omsætning af rente til kapital kan ske, fastsættes  

 af chefen for Sikringsstyrelsen, der ligeledes fastsætter regler for  

 omsætning af rente til efterladte.
 Stk. 4. Løbende ydelse for skader indtruffet  

 mellem 31. januar 1995 og 31. december 2002 forhøjes fra den 1. januar  

 2003 til 121,2 pct. af den løbende ydelse, der svarer til  

 grundlønnen.
 Stk. 5. Den aldersgrænse, der er nævnt i stk.  

 3, nedsættes fra den 1. april 1979 til 70 år og fra den 1. april  

 1980 til den 1. i måneden efter, at den pågældende er fyldt  

 67 år.
Stk. 5. Renter, løbende ydelser og  

 ménerstatninger, jf. stk. 1-4, reguleres efter lov om  

 arbejdsskadesikring § 38.« Stk. 2-4 bliver herefter stk. 6-8.
§ 2 § 22. Udbetalingen af dagpenge ophører, når der er  

 udbetalt dagpenge eller løn under sygdom for mere end 52 uger i de 18  

 forudgående kalendermåneder, medmindre 1)	det anses for overvejende sandsynligt, at revalidering vil blive  

 iværksat, 2)	det anses for nødvendigt at gennemføre  

 arbejdsprøvning eller andre afklarende foranstaltninger med henblik  

 på at klarlægge den sikredes arbejdsevne, således at  

 dagpengeperioden forlænges i op til 2 gange 13 uger, 3)	den sikrede er under eller venter på lægebehandling, som  

 må antages inden for en kortere tid at kunne genskabe  

 arbejdsdygtigheden, 4)	der er rejst sag om ret til erstatning efter lov om sikring mod  

 følger af arbejdsskade eller 1. § 22, stk. 1, nr. 4, affattes således:
 »4)	der er rejst sag om ret til erstatning efter lov om  

 arbejdsskadesikring og der ikke i sagen er truffet en endelig  

 afgørelse eller«.
5)	der er påbegyndt en sag om førtidspension, eller 6)	særlige omstændigheder i øvrigt taler  

 derfor.
