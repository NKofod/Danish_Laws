Nr LSF 185 Forslag til Lov om ændring af dyreværnsloven (Forbud mod udstilling af  

 halekuperede hunde m.v.) Fremsat af justitsministeren (Bjørn Westh) Ændringsforslag stillet den 23.  

 april den 24. januar 1996 Vedtaget ved tredjebehandling den 30. april 1996 Lov nr. 387 af 22/05/1996 § 1 I dyreværnsloven, lov nr. 386 af 6. juni 1991, som ændret ved lov nr. 183  

 af 14. april 1993 og lov nr. 269 af 6. maj 1993, foretages følgende  

 ændringer:
 1. I § 11 indsættes som stk. 2 og 3:
 »Stk. 2. I det omfang der i medfør af stk. 1 er fastsat regler om, at  

 brug af visse genstande ved behandlingen af hunde og katte er forbudt, må  

 reklame for, salg og forsøg herpå af disse genstande ikke finde sted.
Stk. 3. Halekuperede hunde må ikke udstilles, medmindre de er  

 kuperet i overensstemmelse med de regler, der er fastsat i medfør af § 14,  

 stk. 3, 2. pkt.« 2. § 28, stk. 2, nr. 1, affattes således:
 »1) overtræder §§ 1-3, § 5, § 6, stk. 1, § 9, § 11, stk. 2 og 3, §  

 13, stk. 1, § 14, stk. 1 og 2, § 16, § 17, stk. 1-3, § 18, stk. 1, § 19 og §  

 24 a, stk. 3, eller«.
§ 2 Stk. 1. Loven træder i kraft den 1. juni 1996.
 Stk. 2. Forbudet mod udstilling af halekuperede hunde i § 11, stk.  

 3, som affattet ved denne lovs § 1, nr. 1, gælder ikke hunde, der er født før  

 lovens ikrafttræden.
Oprindeligt fremsat forslag § 1 I dyreværnsloven, jf. lov nr. 386 af 6. juni 1991, som ændret ved lov nr.  

 183 af 14. april 1993 og lov nr. 269 af 6. maj 1993, foretages følgende  

 ændringer:
 1. I § 11 indsættes som stk. 2 og stk. 3:
 »Stk. 2. I det omfang der i medfør af § 11, stk. 1, er fastsat regler  

 om, at brug af visse genstande ved behandlingen af hunde og katte er forbudt,  

 må reklame for, salg og forsøg herpå af disse genstande ikke finde sted.
Stk. 3. Halekuperede hunde må ikke udstilles, medmindre de er  

 kuperet i overensstemmelse med de regler, der er fastsat i medfør af § 14,  

 stk. 3, 2. pkt.« 2. § 28, stk. 2, nr. 1, affattes således:
»1) overtræder §§ 1-3, § 5, § 6, stk. 1, § 9, § 11, stk. 2 og 3, §  

 13, stk. 1, § 14, stk. 1 og 2, § 16, § 17, stk. 1-3, § 18, stk. 1, § 19 og §  

 24 a, stk. 3, eller« § 2 Loven træder i kraft den 1. maj 1996.
Bemærkninger til lovforslaget Almindelige bemærkninger 1. Lovforslagets formål og baggrund Lovforslaget har til formål at indføre et strafsanktioneret forbud mod  

 reklame for og salg af visse hundehalsbånd samt et forbud mod udstilling af  

 halekuperede hunde.
 1.1. Salg af el-halsbånd m.v.
 Efter dyreværnslovens § 11 kan justitsministeren fastsætte regler om  

 behandling af hunde og katte, herunder regler om indfangning og aflivning af  

 katte.
 Med hjemmel i denne bestemmelse har Justitsministeriet ved bekendtgørelse  

 nr. 600 af 12. juli 1993 om brug af halsbånd m.v. ved dressur af hunde  

 præciseret og udvidet det eksisterende forbud mod brug af visse  

 hundehalsbånd, som fandtes i bekendtgørelse nr. 246 af 9. juli 1938.
Bekendtgørelsen forbyder brug af visse halsbånd ved dressur af hunde.
Ved  

 dressur af hunde forstås enhver påvirkning og afretning af hunden, herunder  

 også almindelige lufte- og spadsereture.
Enhver brug af disse halsbånd vil  

 derfor i sig selv have karakter af dressur af hunde.
Forbudet omfatter brugen af halsbånd, der på den indvendige side er  

 forsynet med skarpe eller spidse pigge.
Endvidere er brugen af  

 halsbånd med stumpe metalombøjninger eller tappe forbudt, såfremt  

 metalombøjningerne eller tappene har en længde på over 8 mm fra underkanten  

 af efterfølgende led.
Som noget nyt indførte Justitsministeriet ved  

 bekendtgørelse nr. 600 af 12. juli 1993 et forbud mod brugen af  

 ethvert fjernbetjent eller automatisk virkende aggregat, der hæftes på  

 hunden, og som, når det aktiveres, påfører hunden elektrisk stød eller anden  

 væsentlig ulempe.
 Overtrædelsen af bekendtgørelsen straffes med bøde.
 Efter at bekendtgørelse nr. 600 af 12. juli 1993 er trådt i kraft, har der  

 fortsat været reklameret for salg af halsbånd, hvis brug er i strid  

 med bekendtgørelsen.
I modsætning til brug er salg ikke omfattet af forbuddet i  

 bekendtgørelsen.
Salg vil efter Justitsministeriets opfattelse heller ikke  

 kunne betragtes som medvirken til overtrædelse af bekendtgørelsen.
Dette  

 synspunkt er ligeledes lagt til grund i en utrykt byretsdom.
 Salg af halsbåndene er imidlertid i strid med god markedsføringsskik, jf.  

 markedsføringslovens § 1, ligesom markedsføringen vil kunne indebære en  

 overtrædelse af forbudet mod at anvende vildledende eller urimelige  

 mangelfulde angivelser, såfremt sælgeren ikke oplyser, at anvendelsen af  

 produktet er forbudt.
 Forbrugerombudsmanden har ved skrivelse af 30. oktober 1995 opfordret  

 Justitsministeriet til at foranledige lovgivningen ændret, således at salg af  

 produkter, hvis anvendelse i medfør af Justitsministeriets bekendtgørelse er  

 forbudt, ligeledes forbydes.
 På denne baggrund foreslår Justitsministeriet, at reglen i § 11, hvorefter  

 justitsministeren kan fastsætte regler om behandling af hunde og katte,  

 suppleres med et forbud mod reklame for og salg af genstande, hvis brug er  

 forbudt i medfør af administrative forskrifter udstedt med hjemmel i § 11.  

 Herved sikres overholdelsen af bekendtgørelsen om brug af halsbånd m.v. ved  

 dressur af hunde og de dyreværnsmæssige hensyn, der ligger til grund for  

 denne, mest effektivt.
1.2. Udstilling af halekuperede hunde Ifølge dyreværnslovens § 14, stk. 2, er det forbudt at foretage operative  

 og lignende indgreb, som har til formål at ændre et dyrs udseende.
Det er  

 således efter denne bestemmelse forbudt at foretage operative og lignende  

 indgreb, som er begrundet i kosmetiske hensyn.
Halekupering af hunde er  

 omfattet af denne bestemmelse og må således ikke foretages, medmindre det er  

 veterinært begrundet.
 Efter lovens § 14, stk. 3, 2. pkt., kan justitsministeren imidlertid  

 fastsætte regler om halekupering af visse hunderacer, der kan anvendes til  

 jagt, ligesom det efter § 14, stk. 4, kan bestemmes, at indgrebet kun må  

 foretages af en dyrlæge eller andet særligt uddannet personale.
I medfør af dyreværnslovens § 14, stk. 3 og 4, har Justitsministeriet ved  

 bekendtgørelse nr. 627 af 29. august 1991 om halekupering af visse  

 hunderacer, som er trådt i kraft den 1. september 1991, tilladt halekupering  

 af fem hunderacer.
De fem hunderacer er følgende: ruhåret hønsehund,  

 korthåret hønsehund, weimaraner, vizla og breton.
Begrundelsen herfor er, at  

 disse fem hunderacer normalt anvendes til jagt, og at de i den forbindelse  

 har risiko for at pådrage sig mange og smertefulde haleskader, når de er  

 fuldt udvoksede, såfremt de ikke er halekuperede.
Det følger endvidere af  

 bekendtgørelsen, at halekuperingen kun må foretages af en dyrlæge inden for  

 hundens første 4 levedage.
Efter at forbudet mod halekupering er trådt i kraft, har det vist sig, at  

 flere hundeopdrættere, ejere m.v. enten selv foretager halekupering af  

 hunderacer, som ikke må halekuperes, eller får udenlandske - bl.a. tyske -  

 dyrlæger til at foretage indgrebet.
I Tyskland er det tilladt at foretage  

 halekupering af alle hunderacer.
Hundene fremvises herefter på  

 hundeudstillinger her i landet, hvor de bliver præmieret udelukkende på grund  

 af deres udseende.
 Grunden til, at der foretages halekupering i strid med forbudet herom, er  

 bl.a., at danske hundeopdrættere, hundeejere m.v. afsætter mange af deres  

 hundehvalpe til europæiske, især tyske købere, som udelukkende er  

 interesserede i hundehvalpe fra præmierede halekuperede hunde.
Indførelsen af et forbud mod halekupering af langt de fleste hunderacer  

 har imidlertid ikke givet sig synligt udtryk i forbindelse med udstilling af  

 hunde.
På baggrund heraf bør der efter Justitsministeriets opfattelse  

 indføres et forbud mod at udstille hunde, som er kuperet i strid med de  

 gældende danske regler herom.
2. Lovforslagets økonomiske og administrative konsekvenser Lovforslaget skønnes ikke at have økonomiske eller administrative  

 konsekvenser for det offentlige af betydning.
 Lovforslaget har ingen miljømæssige eller erhvervsøkonomiske konsekvenser  

 og indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Ved salg af genstande forstås både erhvervsmæssigt salg og privates salg.  

 Forsøg på salg herunder reklamering for disse halsbånd kan endvidere  

 straffes.
Ved udstilling af hunde forstås enhver fremvisning, herunder fremvisning  

 som primært har til formål at præmiere hundens ydre.
Hundene vil normalt  

 blive fremvist på dyrskuer eller hundeudstillinger, hvor de i langt de fleste  

 tilfælde kåres eller præmieres for deres udseende.
 Der henvises i øvrigt til de almindelige bemærkninger.
Til nr. 2 Bestemmelsen fastsætter, at overtrædelse af § 11, stk. 2 og 3, straffes  

 med bøde eller hæfte, medmindre højere straf er forskyldt efter  

 dyreværnslovens § 28, stk. 1.
Til § 2 Det foreslås, at loven træder i kraft den 1. maj 1996, således at forbudet  

 mod reklame for og salg af hundehalsbånd, hvis brug er forbudt, finder  

 anvendelse på enhver reklamering, ethvert salg og forsøg herpå, der finder  

 sted efter denne dato.
 Forbudet mod udstilling af visse halekuperede hunde finder anvendelse på  

 alle udstillinger fra denne dato.
Efter 2. behandling den 25. april 1996 § 1 I dyreværnsloven, lov nr. 386 af 6. juni 1991, som ændret ved lov nr. 183  

 af 14. april 1993 og lov nr. 269 af 6. maj 1993, foretages følgende  

 ændringer:
 1. I § 11 indsættes som stk. 2 og 3:
 »Stk. 2. I det omfang der i medfør af stk. 1 er fastsat regler om, at  

 brug af visse genstande ved behandlingen af hunde og katte er forbudt, må  

 reklame for, salg og forsøg herpå af disse genstande ikke finde sted.
Stk. 3. Halekuperede hunde må ikke udstilles, medmindre de er  

 kuperet i overensstemmelse med de regler, der er fastsat i medfør af § 14,  

 stk. 3, 2. pkt.« 2. § 28, stk. 2, nr. 1, affattes således:
 »1) overtræder §§ 1-3, § 5, § 6, stk. 1, § 9, § 11, stk. 2 og 3, §  

 13, stk. 1, § 14, stk. 1 og 2, § 16, § 17, stk. 1-3, § 18, stk. 1, § 19 og §  

 24 a, stk. 3, eller«.
§ 2 Stk. 1. Loven træder i kraft den 1. juni 1996.
 Stk. 2. Forbudet mod udstilling af halekuperede hunde i § 11, stk.  

 3, som affattet ved denne lovs § 1, nr. 1, gælder ikke hunde, der er født før  

 lovens ikrafttræden.
Ændringsforslag Af justitsministeren:
 Til § 2 4) I paragraffen ændres »maj« til:  

 »juni«.
Bemærkninger Til nr. 4 Det foreslås at udskyde ikrafttrædelsen fra den 1. maj 1996 til  

 den 1. juni 1996.
 Den ændrede ikrafttræden har som konsekvens, at henvisningerne i  

 bemærkningerne til ændringsforslag nr. 3 til 1. maj 1996 skal læses som 1.  

 juni 1996.
