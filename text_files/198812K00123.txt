Nr LSF 123 Forslag til Lov om kontrol med arbejder af ædle metaller m.v.
Fremsat af industriministeren (Nils Wilhjelm) den 23. november 1988 Vedtaget ved tredjebehandling den 16. december 1988 Lov nr. 821 af 21/12/1988 § 1. Kontrollen med arbejder af ædle metaller varetages af Ædelmetalkontrollen.
 Stk. 2. De opgaver og beføjelser, som loven tillægger Ædelmetalkontrollen,  

 udøves af en selvejende institution, som udpeges og autoriseres efter regler  

 i lov om Statens Tekniske Prøvenævn.
 § 2. Statens Tekniske Prøvenævn fastsætter regler om holdighedsstemplingen  

 af arbejder af ædle metaller og om stemplingen af arbejder af ædle metaller,  

 der består af to eller flere ædle metaller, som er forbundet med, eller hvori  

 indgår uædelt metal eller ikke-metalliske materialer.
 § 3. Statens Tekniske Prøvenævn kan fastsætte regler om kontrol med  

 arbejder af ædle metaller til gennemførelse af Danmarks internationale  

 forpligtelser.
§ 4. Statens Tekniske Prøvenævn fastsætter de nærmere regler om påligning  

 og opkrævning af bidrag og gebyrer og kan herunder bestemme, at leverandører  

 efter anmodning fra Ædelmetalkontrollen skal give oplysning om  

 bidragspligtiges køb og salg af ædle metaller i uforarbejdet eller  

 forarbejdet stand.
Bidrag og gebyrer tillægges udpantningsret.
 § 5. I regler, der udstedes efter §§ 2-4, kan der fastsættes straf af  

 bøde.
 Stk. 2. For overtrædelse begået af et aktieselskab, anpartsselskab,  

 andelsselskab eller lignende kan der pålægges selskabet som sådant  

 bødeansvar.
 § 6. Loven træder i kraft den 1. januar 1989.
 § 7. Industriministeren fastsætter tidspunktet for ophævelse af lov om  

 kontrol med arbejder af ædle metaller m.v., jf. lovbekendtgørelse nr. 297 af  

 19. maj 1987. Ministeren kan herunder bestemme, at bestemmelserne i loven  

 ophæves på forskellige tidspunkter.
 Stk. 2. Indtil industriministeren bestemmer, at lov om kontrol med  

 arbejder af ædle metaller ophæves, varetager Ædelmetalkontrollen de opgaver,  

 som hidtil er blevet varetaget af Statsguardeinen.
 § 8. Loven gælder ikke for Færøerne og Grønland, men kan ved kongelig  

 anordning sættes i kraft for disse landsdele med de afvigelser, som de  

 særlige færøske og grønlandske forhold tilsiger.
Oprindeligt fremsat forslag § 1. Kontrollen med arbejder af ædle metaller varetages af Ædelmetalkontrollen.
 Stk. 2. De opgaver og beføjelser, som loven tillægger Ædelmetalkontrollen,  

 udøves af en selvejende institution, som udpeges og antoriseres efter regler  

 i lov om Statens Tekniske Prøvenævn.
 § 2. Statens Tekniske Prøvenævn fastsætter regler om holdighedsstemplingen  

 af arbejder af ædle metaller, og om stemplingen af arbejder af ædle metaller,  

 der består af to eller flere ædle metaller, som er forbundet med eller hvori  

 indgår uædelt metal eller ikke - metalliske materialer.
 § 3. Statens Tekniske Prøvenævn kan fastsætte regler om kontrol med  

 arbejder af ædle metaller til gennemførelse af Danmarks internationale  

 forpligtelser.
§ 4. Statens Tekniske Prøvenævn fastsætter de nærmere regler om påligning  

 og opkrævning af bidrag og gebyrer og kan herunder bestemme, at leverandører  

 efter anmodning fra Ædelmetalkontrollen skal give oplysning om  

 bidragspligtiges køb og salg af ædle metaller i uforarbejdet eller  

 forarbejdet stand.
Bidrag og gebyrer tillægges udpantningsret.
 § 5. I regler, der udstedes efter §§ 2-4, kan der fastsættes straf af  

 bøde.
 Stk. 2. For overtrædelse begået af et aktieselskab, anpartsselskab,  

 andelsselskab eller lignende kan der pålægges selskabet som sådant  

 bødeansvar.
 § 6. Loven træder i kraft den 1. januar 1989.
 § 7. Industriministeren fastsætter tidspunktet for ophævelse af lov om  

 kontrol med arbejder af ædle metaller m.v., jf. lovbekendtgørelse nr. 297 af  

 19. maj 1987. Ministeren kan herunder bestemme, at bestemmelserne i loven  

 ophæves på forskellige tidspunkter.
 Stk. 2. Indtil industriministeren bestemmer, at lov om kontrol med  

 arbejder af ædle metaller ophæves, varetager Ædelmetalkontrollen de opgaver,  

 som hidtil er blevet varetaget af Statsguardeinen.
 § 8. Loven gælder ikke for Færøerne og Grønland, men kan ved kongelig  

 anordning sættes i kraft for disse landsdele med de afvigelser, som de  

 særlige færøske og grønlandske forhold tilsiger.
Bemærkninger til lovforslaget Almindelige bemærkninger 1. Som led i ændringen af Industriministeriets struktur foreslås Statens  

 Kontrol med Ædle Metaller nedlagt fra den 1. januar 1989 at regne, samtidig  

 med at kontrolopgaverne overføres til en selvejende institution,  

 Ædelmetalkontrollen.
Ædelmetalkontrollen vil blive sammenlagt med en allerede bestående  

 selvejende prøvningsinstitution, som udpeges af Statens Tekniske Prøvenævn.  

 Prøvenævnets sekretariat, Industri- og Handelsstyrelsen, forhandler for tiden  

 med Dansk Institut for Prøvning og Justering, Dantest, om overtagelse af  

 Ædelmetalkontrollens opgaver og ressourcer.
Dantest beskæftiger sig i  

 forvejen med beslægtede prøvnings- og kontrolopgaver.
Ved sammenlægningen  

 skabes der baggrund for efter en overgangsperiode at kunne udnytte de  

 fordele, som indtræden i en større organisation vil kunne tilbyde.
 Ved overgangen til selvejende institution vil Ædelmetalkontrollen overgå  

 fra at være en institution under Industriministeriet til at være en privat  

 selvejende institution, der udfører autoriseret teknisk prøvning i henhold  

 til en autorisation fra Statens Tekniske Prøvenævn.
2. Oprettelsen af Ædelmetalkontrollen skal ses i sammenhæng med  

 Industriministeriets organisatoriske overvejelser omkring indplaceringen af  

 Statens Kontrol med Ædle Metaller i ministeriets fremtidige struktur.
Ved  

 tilvejebringelsen af denne struktur har der blandt andet været lagt vægt på  

 at samle ministeriets mindre institutioner i organisationer med en vis  

 størrelse, således at der gives mulighed for at udnytte fordelene ved  

 stordrift.
Samtidig etableres der hermed muligheder for at udvikle en  

 personalepolitik, der giver den enkelte medarbejder lang større muligheder  

 for personlig udvikling, end tilfældet er i en så lille institution som den  

 nuværende Statskontrol, der beskæftiger ialt 10 medarbejdere.
3. Omdannelsen skal tillige ses i forbindelse med Regeringens overvejelser  

 omkring privatisering af visse institutioner og funktioner.
Det vil af flere  

 grunde være naturligt at lade Statens Kontrol med Ædle Metaller overgå til en  

 privat selvejende institution.
Branchen finansierer således allerede idag  

 kontrollen med gebyrer, der fuldtud dækker institutionens omkostninger, og de  

 funktioner som institutionen varetager er velegnede til at overgå til en  

 autoriseret prøvningsinstitution.
Samtidig fastholdes institutionen som en  

 brugerbetalt institution.
4. Statens Tekniske Prøvenævn har siden 1973 været den centrale myndighed,  

 der søger at sikre tilstedeværelsen og en rationel udnyttelse af de  

 nødvendige prøvningsressourcer her i landet, og kontrollen med arbejder af  

 ædle metaller er en naturlig del af disse ressourcer.
Det vil samtidig være  

 naturligt, at de regeldannende funktioner også på dette prøvningsområde  

 varetages af Prøvenævnet, og det foreslås derfor at lade industriministerens  

 hjemmel til regeludstedelse med hensyn til kontrol med arbejder af ædle  

 metaller overgå til Statens Tekniske Prøvenævn.
Statens Tekniske Prøvenævn må ligeledes bemyndiges til at fastsætte regler  

 til gennemførelse af Danmarks internationale forpligtelser inden for dette  

 område.
Udover Danmarks tiltræden af konventionen om kontrol og stempling af  

 varer af ædle metaller, foregår der således allerede drøftelser mellem  

 EF-Kommissionen og de europæiske brancheorganisationer angående en fælles  

 europæisk kontrolordning for arbejder af ædle metaller.
5. Det er en følge af autorisationsordningen, at klager eller anke over  

 Ædelmetalkontrollen overgår til den borgerlige retsplejes former, samtidig  

 med at Prøvenævnet kan tilbagekalde en given autorisation.
Ifølge lov om  

 Statens Tekniske Prøvenævn, jf. lovbekendtgørelse nr. 142 af 15. marts 1988,  

 kan Prøvenævnets afgørelser i autorisationsspørgsmål ikke indbringes for  

 anden administrativ myndighed.
6. Det må påregnes, at overgangen til en autorisationsordning, samt  

 godkendelsen af Ædelmetalkontrollen som en autoriseret institution, vil tage  

 et stykke tid.
Indtil dette kan ske, og indtil de nye bestemmeler er udstedt  

 af Statens Tekniske Prøvenævn, vil Ædelmetalkontrollen varetage kontrollen  

 med hjemmel i den gældende lov om kontrol med arbejder af ædle metaller, som  

 derefter kan ophæves.
Det vil være mest hensigtsmæssigt, at ministeren  

 bemyndiges til at ophæve lovens enkelte dele på forskellige tidspunkter.
 7. Overførelsen har været drøftet med de berørte personaleorganisationer  

 og Guldsmedebranchens Fællesråd.
8. Ædelmetalkontrollen overtager omkostningsfrit den tidligere  

 Statskontrols ressourcer.
Omkostninger ved Ædelmetalkontrollens drift, som  

 ventes at kunne holdes på det hidtidige niveau, vil fortsat være finansieret  

 ved de bidrag og gebyrer, der opkræves hos branchens virksomheder.  

 Ekstraordinære udgifter til fornødne investeringer i forbindelse med  

 udflytning af kontrollen til en selvejende institution kan søges dækket ved  

 tilskud fra Industri- og Handelsstyrelsen.
Bemærkninger til forslagets enkelte bestemmelser Til § 1.
Det foreslås, at Statens Kontrol med Ædle Metaller omdannes til en  

 selvejende institution kaldet Ædelmetalkontrollen.
Statens Tekniske Prøvenævn  

 udpeger den selvejende institution, hvormed Ædelmetalkontrollen skal  

 sammenlægges.
 Vedrørende loven om Statens Tekniske Prøvenævn henvises til  

 lovbekendtgørelse nr. 142 af 15. marts 1988. Den nærmere fremgangsmåde ved  

 autorisation er fastsat i denne lovs § 5, hvoraf det bl.a. fremgår, at  

 Statens Tekniske Prøvenævns afgørelser om autorisation eller tilbagekaldelse  

 heraf ikke kan indbringes for anden administrativ myndighed.
Til § 2 Statens Tekniske Prøvenævn bemyndiges til at fastsætte regler om  

 holdighedsstemplingen af arbejder af ædle metaller m.v.
Disse regler vil  

 erstatte indholdet af den gældende lov om kontrol med arbejder af ædle  

 metaller.
Der tilsigtes ikke væsentlige materielle ændringer i regelsættet.
Til § 3 Statens Tekniske Prøvenævn bemyndiges til at fastsætte regler til  

 opfyldelse af Danmarks internationale forpligtelser.
Der tænkes her på  

 regelfastsættelse i forbindelse med Danmarks tiltrædelse af konventionen om  

 kontrol og stempling af varer af ædle metaller af 15. november 1972 samt en  

 fremtidig EF-ordning i forbindelse med udviklingen af det Indre Marked.
Til § 4 Statens Tekniske Prøvenævn bemyndiges til at fastsætte regler om påligning  

 og opkrævning af bidrag og gebyrer.
Samtidig fastholdes den udpantningsret,  

 som loven om kontrol med arbejder af ædle metaller tillagde Statens Kontrol  

 med Ædle Metaller.
Til § 5 Paragraffen hjemler straf for overtrædelse af regler fastsat i henhold til  

 §§ 2-4.
Til § 6 Det foreslås, at loven træder i kraft den 1. januar 1989.
Til § 7 Det foreslås, at industriministeren bemyndiges til helt eller delvist at  

 ophæve loven, når en autorisationsordning er udarbejdet, og nye regler  

 fastsat af Statens Tekniske Prøvenævn.
Indtil loven er ophævet, er det  

 hensigten, at Ædelmetalkontrollen skal administrere lov om kontrol med  

 arbejder af ædle metaller, jf. lovbekendtgørelse nr. 297 af 19. maj 1987 på  

 samme måde, som den tidligere Statens Kontrol med Ædle Metaller  

 (Statsguardeinen) hidtil har gjort det.
