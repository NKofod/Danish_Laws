 I medfør af § 11, stk. 1, § 12, § 15, § 29, § 47, stk. 3 og § 51, stk. 2  

 og 3, i lov nr. 330 af 14. maj 1992 om ferskvandsfiskeri fastsættes følgende:
Generelt § 1.  Ruser, garnredskaber, fiskegårde samt andre  

 faststående redskaber, må ikke anbringes længere ud fra bredden end, at to  

 trediedele af vandets bredde det pågældende sted er frit.
 Stk. 2.  Bestemmelsen i stk. 1, gælder også for  

 opstilling af flere redskaber, når redskaberne står fra modsatte bredder og  

 med mindre indbyrdes afstand i breddens retning på 100 m.
Stk. 3.  Redskaberne nævnt i stk. 1 skal mindst stå med  

 en indbyrdes afstand i breddens retning på 100 m.
Hvis en bred, der hører til  

 en fiskeriret, har en samlet længde, der er mindre end 100 m, må der dog  

 opstilles et redskab på fiskeriretten uanset, at den indbyrdes afstand i  

 breddens retning til det nærmeste redskab herved bliver mindre end 100 m, dog  

 må afstanden ikke være mindre end 50 m.
 Stk. 4.  Afstanden mellem redskaberne måles mellem de  

 dele af redskabet, herunder arme, pæle og tove, der er nærmest.
 § 2.  Tvistigheder vedrørende opstilling af  

 redskaberne efter reglerne nævnt i § 1 kan, når parterne er enige om det,  

 afgøres af Fiskerikontrollen .
 § 3.  Mindstemaskemål i bekendtgørelsen, bortset fra  

 mål opgivet som halvmaske, er opfyldt, når et fladt måleredskab af en  

 tykkelse på 2 mm og med en bredde, svarende til det påbudte mindstemaskemål,  

 let kan gå igennem den i nettets længderetning diagonalt strakte maske, når  

 nettet er vådt.
 Stk. 2.  I redskaber fremstillet af andet materiale end  

 net, skal mindstemaskemålet i »masken«, målt som diameteren eller  

 diagonalen, svare til mindstemaskemålet i netmasken.
Vandløb § 4.  Vodredskaber, herunder trawl, samt sættegarn,  

 nedgarn, flydegarn, toggergarn o.lign. garnredskaber samt ruser og fiskegårde  

 må ikke anvendes i åer, bække, kanaler, grøfter o.lign. vande.
§ 5.  Det er dog tilladt i de i § 4 nævnte vande i  

 tiden 1. juni til 30. november at anvende ruser, hvis fangståbning og arme  

 vender mod strømmen, og kasteruser (dobbelte og enkelte) med mindstemaskemål  

 på 32 mm i bagrusen - efter sidste bøjle.
Maskemålet er opfyldt, hvis der i  

 bagposen - mellem sidste og andensidste bøjle - er et areal på 10 x 10 cm med  

 det nævnte maskemål.
Stk. 2.  Den forreste bøjle i de i stk. 1 nævnte ruser  

 må ikke have en diameter, der er større end 90 cm.
Den forreste bøjle i  

 kasterusen efter stk. 1 må højst have en diameter på 60 cm.
 § 6.  Bestemmelserne i §§ 4 og 5 finder anvendelse for  

 alle redskaber uanset materiale, og de finder tilsvarende anvendelse for  

 redskaber fremstillet af tremmeværk eller lignende samt i forbindelse med  

 redskaber, stående boblerad, luftslør og andet, der tjener til at lede fisken  

 ind i redskabet.
Søer § 7.  Sættegarn, nedgarn, flydegarn o.lign.  

 garnredskaber må ikke anvendes i søer i april og maj måneder.
 Stk. 2.  I alle garn, der anvendes i søer, skal  

 maskemålet overalt i redskabet være mindst 122 mm.
 § 8.  Vod- og tilsvarende redskaber, der drages eller  

 slæbes i en sø, må ikke spænde ud over en tredjedel af søens bredde.
 Ålekister o.lign.
 § 9.  Fiskeri med ålekister og andre spærrende  

 fangstindretninger, der beror på en særlig ret til fiskeri og, som ikke  

 opfylder reglerne nævnt i § 1, men lovligt er anvendt efter de inden den 1.  

 juli 1992 gældende regler, kan fortsat anvendes efter de hidtidige regler.
Stk. 2.  De i stk. 1 nævnte fangstindretninger skal  

 holdes fuldstændig åbne og alle løse spærringer skal optages hver dag fra  

 solopgang til solnedgang.
Laksegårde og ørredtener eller lignende  

 indretninger til fangst af opgangsfisk skal endvidere holdes åbne fra  

 solnedgang fredag aften til solopgang mandag morgen.
 Stk. 3.  I tiden fra 1. marts til 31. maj skal de i stk.  

 1 nævnte ålekister og andre faste spærrende fangstindretninger, når de er  

 bestemt til fangst af fisk, der trækker med strømmen, holdes åbne, og alle  

 løse spærringer i forbindelser hermed skal optages.
 Stk. 4.  Fangstindretningen må ikke ændres uden  

 Fiskeriministeriets tilladelse.
 § 10.  De i § 9, stk. 1, omtalte ålekister og andre  

 spærrende fangstindretninger skal anmeldes til Fiskeriministeriet senest den  

 1. januar 1995. Fiskeriministeriet registrerer den anmeldte fangstindretning,  

 når fangstindretningen er indrettet, så den i åbningsperioden tillader  

 passage af fisk, jf. § 9.
 Stk. 2.  Retten til at fiske med faste  

 fangstindretninger, der ikke er anmeldt som nævnt i stk. 1, bortfalder.
Forbudte fangstmetoder § 11.  Følgende redskaber og fangstmetoder må ikke  

 anvendes:
a.
Trawl og andre fiskeredskaber spilet med skovle eller lignende,  

 herunder oterfiskeri.
b.
Elektricitet, eksploderende, giftige eller bedøvende stoffer samt  

 fiskeri ved tørlægning.
c.
Stangning eller hugning ved kunstigt lys samt hel eller delvis spærring  

 med lys eller elektricitet for fiskenes frie gang.
d.
Stangeredskaber og lystre af enhver art - herunder ålekam - spyd og  

 pile, der er forsynet med kroge eller kroglignende anordninger beregnet til  

 at fastholde den spiddede fisk, samt skrabepilk og skydevåben, idet dog  

 fangstkrog til landing af fisk fanget med et andet redskab ikke er omfattet  

 af forbudet.
e.
Jagen (pulsning) af fisk i redskaber.
f.
Fiskeri med huggeredskaber (rykfiskeri).
Stoprist eller stopnet § 12.  I alle faststående redskaber, hvor der anvendes  

 ruser, herunder i ålekister, laksegårde o.lign. spærrende redskaber, skal der  

 være anbragt et stopnet eller en stoprist i rusen efter stk. 2.
 Stk. 2.  Stopnet eller stoprist skal være udformet som  

 følger:
Gudenå § 13.  Bekendtgørelsens bestemmelser gælder  

 tilsvarende for de ferske vande, der hidtil har været omfattet af lov nr. 67  

 af 23. marts 1965 om fiskeri i Randers Fjord og Gudenå m.m.
 Stk. 2.  I Gudenåen, herunder blinde løb, på strækningen  

 fra Nørreå til Frisenvold Fiskegård er al brug af faststående fiskeredskaber  

 forbudt.
Ordensregler § 14.  Udsatte fiskeredskabers forankringer, pæle og  

 afmærkninger skal være synlige og vise redskabets retning.
Når fiskeri  

 afsluttes eller afbrydes, må de benyttede pæle eller dele heraf ikke stå til  

 fare for sejladsen eller til hindring for udøvelsen af fiskeri.
Fiskeriet  

 anses ikke for afsluttet, når afbrydelsen sker i kortere tid for tørring  

 eller udbedring af et redskab.
 Stk. 2.  Afbrækkede pæle skal straks optages af vandet  

 af den, der sidst har benyttet pælene.
Stk. 3.  Ikke pælesatte redskaber skal være forsynet med  

 en rød flydekugle i hver ende.
Kuglen skal have en diameter på min. 15 cm.
Stk. 4.  Pæle, der benyttes til fiskeri, skal til enhver  

 tid have en højde over vandoverfladen på mindst 1 meter.
En af pælene skal  

 være mærket i et vandbestandigt materiale med matr. nr. for den ejendom, der  

 råder over fiskeriretten og med fiskerens navn og adresse.
Kravet om mærkning  

 gælder også for bøjer o.lign. på ikke pælesatte fiskeredskaber.
Fravigelser § 15.  Fiskeriministeren kan efter ansøgning i særlige  

 tilfælde, hvor dokumenterede, eksisterende, erhvervsmæssige eller  

 miljømæssige hensyn taler for det, dispensere fra bestemmelserne i §§ 4, 7, 8  

 og 11.
 Stk. 2.  Fiskeriministeriet kan, når hensynet til  

 ålefiskeriet gør det ønskeligt, dispensere fra § 9, stk. 2 og stk. 3, på  

 nærmere fastsatte vilkår, der skal sikre lakse- og ørredfisks nedtræk.
 Stk. 3.  Endvidere kan fiskeriministeren dispensere fra  

 bestemmelserne i bekendtgørelsen, hvor hensynet til klækkeanstalters  

 forsyning med rogn og indfangning af fisk til udsætningsformål taler for det.
 § 16.  Fiskeriministeriet kan i særlige tilfælde for  

 søer i Nordjylland, Viborg, Ringkøbing og Århus Amtskommuner samt den del af  

 Mossø, Salten Langsø og Rørbæksøerne, der ligger i Vejle Amtskommune samt for  

 de søer, der har forbindelse til Skjern Å, Omme Å, Østerbæk, Vesterbæk,  

 Engebæk, Sønderbæk og Simmelbæk, der ligger i Ribe Amtskommune, give  

 enkeltpersoner tilladelse til at anvende bundgarn eller bundgarnslignende  

 redskaber uden de i § 12 nævnte anordninger, når rusehovedet står på større  

 vanddybde end 3 m, hvor erhvervsmæssige eller miljømæssige hensyn taler for  

 det.
 Stk. 2.  For andre søer kan der gives tilsvarende  

 tilladelse uanset vanddybden, hvor rusehovedet står.
 Stk. 3.  Der kan i øvrigt gives dispensation, hvis  

 redskabet er opstillet i en sø, og er indrettet med en indretning, så der  

 altid er et øvre frit luftrum i redskabet på min. 25 cm, højde mellem  

 vandoverfladen og fangstindretningens overside.
Regulativer § 17.  Bestemmelser i bestående regulativer, der er  

 lempeligere end bekendtgørelsens bestemmelser, opretholdes uanset  

 bestemmelserne i bekendtgørelsen indtil 1. januar 1995.
Straf og ikrafttræden § 18.  Overtrædelse af §§ 1, 4-9 og 11-14 straffes med  

 bøde.
 § 19.  Bekendtgørelsens §§ 4-6, 11, 15, 17 og 18  

 træder i kraft den 1. januar 1994. Bekendtgørelsens §§ 1-3, 7-10 og 12-14, 16  

 træder i kraft den 1. april 1994, §§ 44-46 i lov nr. 66 af 23. marts 1965 om  

 ferskvandsfiskeri ophæves den 1. januar 1994, medens §§ 12, 14, 15, 17, 18,  

 25 og § 48 i nævnte lov samt § 1, stk. 1, litra b og § 7 i lov nr. 67 af 23.  

 marts 1965 om fiskeri i Randers Fjord og Gudenå m.m. og § 1 i bekendtgørelse  

 nr. 762 af 14. november 1990 om påbud om brug af stoprist el. lign. i ruser i  

 visse ferske og salte vande ophæves med virkning fra den 1. april 1994.
