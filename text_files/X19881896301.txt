Ved sammenlægning af to eller flere kassekreditter tilhørende samme  

 kunde, vil den afgiftspligtige fortsat have et lån med adgang til variabel  

 udnyttelse.
Et omlægningslåns størrelse kan alene beregnes ud fra renterne på  

 den videreførte eksisterende kassekredit.
Bankforeningen har stillet forskellige spørgsmål vedrørende  

 renteafgiftsloven.
Det ene besvares i det følgende.
 Angående spørgsmål 5.
Hvis en kassekredit er flyttet fra et pengeinstitut til et andet, således  

 at kassekreditten består i det nye pengeinstitut, kan der optages et  

 omlægningslån i det nye pengeinstitut på baggrund af renterne på kreditten  

 påløbet i det oprindelige pengeinstitut.
Dette forudsætter imidlertid, at  

 kassekreditten ikke er sammenlagt med en anden kassekredit i det nye  

 pengeinstitut, idet den overførte kassekredit i så fald vil blive betragtet  

 som indfriet.
Ved sammenlægningen af to eller flere kassekreditter tilhørende samme  

 kunde, vil den afgiftspligtige fortsat have et lån med adgang til variabel  

 udnyttelse.
Der kan derfor ydes et omlægningslån, men størrelsen af  

 omlægningslånet kan alene beregnes ud fra renterne på den videreførte  

 eksisterende kassekredit.
Hvis den afgiftspligtige har afviklet en kassekredit ultimo 1987 og  

 oprettet en ny kassekredit i maj 1988, kan der optages et omlægningslån, da  

 der foreligger et lån med adgang til variabel udnyttelse.
Omlægningslånet må  

 alene beregnes ud fra renterne på den eksisterende kassekredit.
Der vil ikke  

 være afgiftspligtige renter på den kassekredit, der er indfriet i 1987.
 Er kassekreditten først indfriet i 1988, er eventuelle påløbne renter på  

 denne kassekredit afgiftsfri efter § 3, stk. 3, nr. 5.
 Afgørelsen er offentliggjort i SKAT 1989/1, side 86.
