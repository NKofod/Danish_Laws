Landsskatteretskendelse af 28. november 2002 vedr.  

 Registreringsafgift af motorkøretøjer - mindstebeskatningspris Klagen vedrører opkrævning af afgift efter lov om  

 registreringsafgift af motorkøretøjer m.v. (RGAL) på følgende punkt:
 Opkrævet yderligere afgift af 49 køretøjer i alt 411.542 kr.
Det er oplyst, at klageren beskæftiger sig med salg af nye og  

 brugte biler, og at han i perioden 4.6.1997  31.12.2000 bl.a. har solgt  

 de  

 omhandlede 49 køretøjer, som er leveret af importøren B A/S.
Det er endvidere  

 oplyst, at importøren i alle tilfælde har anmeldt en standardpris for de  

 omhandlede køretøjer efter reglerne i RGAL § 9, og at disse standardpriser er  

 godkendt af told- og skattemyndighederne.
Ved beregningen af afgift til  

 betaling ved denne standardpris er der i alle tilfælde taget udgangspunkt i  

 en  

 salgspris med tillæg af den dagældende mindsteforhandleravance i henhold til  

 RGAL § 8, stk. 1. 2. pkt., og der er ikke i nogen af tilfældene indregnet en  

 negativ importøravance, jf.
RGAL § 8, stk. 1, 3. pkt.
I forbindelse med klagerens køb af de 49 omhandlede køretøjer  

 fra importøren er der imidlertid anvendt en salgspris mellem disse parter,  

 som  

 oversteg de priser, der var angivet ved anmeldelsen af standardprisen til  

 told-  

 og skattemyndighederne.
Imidlertid er den samlede salgspris inkl.  

 registreringsafgift  

 ved salget til brugeren ikke i nogen af tilfældene højere end den samlede  

 anmeldte standardpris inkl. registreringsafgift, idet klageren i samtlige de  

 omhandlede tilfælde har reduceret sin avance, således at denne er mindre end  

 den dagældende mindsteforhandleravance i henhold til RGAL § 8, stk. 1, 2.  

 pkt.
Det er forklaret, at der var indgået en særlig aftale vedrørende  

 introduktionen af en ny model, hvorefter et begrænset antal biler af dette  

 mærke kunne sælges til en pris inklusive registreringsafgift lige under  

 200.000  

 kr., idet importøren for så vidt angår dette begrænsede antal biler undlod at  

 beregne en importøravance ved anmeldelsen af standardprisen til told- og  

 skattemyndighederne.
Da den aftalte kvote var solgt, ville importøren ændre  

 den  

 anmeldte standardpris, således at denne inkluderede en importøravance, men på  

 foranledning af forhandlerne blev der indgået en ny aftale, hvorefter den  

 anmeldte standardpris og dermed den lave slutpris forblev uændret mod at dele  

 avancen mellem forhandlerne og importøren.
Told- og skatteregionen har opkrævet yderligere afgift af de  

 omhandlede køretøjer under henvisning til, at registreringsafgiften skal  

 beregnes af bilens faktiske indkøbspris ifølge fakturaen med tillæg af den  

 dagældende mindsteforhandleravance, jf.
RGAL § 8, stk. 1. De anmeldte  

 standardpriser for så vidt angår de i sagen omhandlede køretøjer er fastsat  

 ud  

 fra en oplyst salgspris i engrosleddet (pris mellem importør og forhandler),  

 der er lavere end de reelt anvendte priser.
Hermed er der ikke levnet plads  

 til  

 den forhandleravance, som registreringsafgiftsloven foreskriver, og som  

 standardpriserne giver udseende af, hvorved afgiften ved anvendelse af de  

 anmeldte standardpriser er afregnet på for lavt grundlag.
Forhandlerne kan  

 med  

 det nuværende system give rabat til forbrugere uden at dette indvirker på  

 registreringsafgiften.
RGAL indeholder et fiskalt beskyttende krav, således  

 at  

 der er et minimum for afgiftens størrelse.
Dette krav forhindrer ikke, at en  

 eventuel rabat fra forhandleren slår igennem krone for krone over for  

 forbrugeren.
Det er til støtte for den påklagede afgørelse yderligere bl.a.  

 anført, at en forhandleravance i sagens natur alene kan beregnes på grundlag  

 af  

 forhandlerens indkøbspris.
Lovens krav om, at den afgiftspligtige værdi ikke  

 må  

 indeholde negativ importøravance og mindstekravet til forhandleravancen  

 indebærer, at der er fastsat en nedre grænse for afgiftsbetalingen for et nyt  

 køretøj, svarende til forhandlerens indkøbspris tillagt mindsteavancen.
Når  

 lovens  

 § 8 og § 9 læses i sammenhæng må den omhandlede fremgangsmåde karakteriseres  

 som et forsøg på omgåelse af bestemmelserne om mindstebeskatningsprisen.  

 Bestemmelserne i § 9 om anmeldelse og anvendelse af standardpriser er  

 naturligvis baseret på den forudsætning, at de anmeldte priser svarer til de  

 faktiske priser, som importøren fakturerer bilerne til overfor forhandlerne.  

 Det har ikke været lovgivers intention, at en del af importøravancen skulle  

 kunne holdes uden for bilens afgiftspligtige værdi.
Den eneste fravigelse af  

 importøravancen i forhold til den anmeldte pris, som lovgiver har omtalt, er  

 særskilt nævnt i § 9, stk. 3, som vedrører udsving i valutakurser.
Denne  

 bestemmelse underbygger det synspunkt, at importøravancen må anses som en  

 integreret del af bilens pris, og at det er af denne  af  

 importørvirksomheden  

  anmeldte pris, der altid skal beregnes en minimumsavance.  

 Forhandlervirksomhederne er ikke bundet af de anmeldte standardpriser, men  

 kan  

 sælge til højere og lavere priser.
Afgiftsberigtigelse følger den opnåede  

 pris,  

 dog således at den afgiftspligtige værdi ikke kan blive mindre en  

 forhandlerens  

 indkøbspris tillagt minimumsavancen.
Forhandlervirksomheden har frihedsgrader  

 også til at sælge til en endnu lavere pris, men der er i loven fastsat en  

 bundgrænse for afgiftsbetalingen.
Importørvirksomheden har også frihedsgrader  

 i  

 relation til bestemmelserne, idet de til enhver tid kan anmelde en ny  

 standardpris for køretøjerne.
Dette gælder såvel i relation til egen avance  

 som  

 til forhandleravancen, blot minimumskravene i lovens § 8, stk. 1, er  

 overholdt.  

 Når importørvirksomheden vælger at anmelde en standardpris for et køretøj,  

 fastlåses den anmeldte importøravance, idet den indgår som en del af  

 køretøjets  

 pris til forhandleren.
Importøravancen indgår således dels i grundlaget for  

 beregning af forhandleravancen, dels i grundlaget for fastsættelse af  

 mindstebeskatningsprisen for køretøjet.
Klagerens advokat har nedlagt påstand om, at der ikke er  

 grundlag for at opkræve yderligere registreringsafgift.
Det er til støtte  

 herfor bl.a. anført, at registreringsafgiften, der i den nugældende form i  

 det  

 væsentlige har eksisteret i en lang årrække, er indført som en afgift på  

 bilens  

 værdi forstået som dens almindelige detailsalgspris.
For at muliggøre en  

 praktisk  

 afregningsform og kontrol hermed har man endvidere arbejdet med et  

 fakultativt  

 standardprissystem, således at prisen til forbrugeren anmeldes af importøren,  

 hvilket system i praksis forudsætter, at avancen lægges fast.
I 1996 ændredes  

 lovgivningen, således at den anmeldte standardpris frit kunne fraviges i  

 såvel  

 opadgående som nedadgående retning.
Begrundelsen herfor var i henhold til  

 lovbemærkningerne til lovforslag nr. 248/1995 bl.a., at den af  

 Europa-kommissionen udstedte gruppefritagelse for motorkøretøjer forudsatte,  

 at  

 importøren ikke fastlægger bindende avancer.
Ved den derpå følgende  

 lovændring  

 i 1997 indførtes imidlertid et krav om, at den afgiftspligtige værdi  

 beregningsmæssigt skulle indeholde en minimumsavance.
Forud for lovændringen  

 i  

 1997 blev der ikke stillet krav om, at salgsprisen til forbrugeren indeholdt  

 en  

 særlig fastsat avance, idet det eneste krav var, at salgsprisen indeholdt en  

 positiv avance for forhandleren.
Enhver nedsættelse af forhandlerens pris  

 inklusive moms medfører en samlet nedsættelse for køberen, som er flere gange  

 større end det tab, som forhandleren lider, eksklusiv moms.
I  

 perioden efter  

 lovændringen i 1996 kunne der, hvor køberen af en ny bil samtidig solgte sin  

 brugte bil til forhandleren, aftales en lavere pris på byttebilen, hvorved  

 forhandleren samlet set tjente på sin nedsættelse af salgsprisen på den nye  

 bil, og forbrugeren samlet set fik en besparelse.
Ikke overraskende fik denne  

 konstruktion en betydelig udbredelse.
Som følge heraf fremsatte Skatteministeren den 6.5.1997 forslag  

 om, at der ved prisfastsættelsen skulle indregnes en mindsteavance på 5 %, og  

 der blev endvidere indført en regel om at der ikke måtte anvendes negativ  

 importøravance.
Begrundelsen for lovforslaget var angiveligt, at det af  

 fiskale  

 grunde ikke ville være acceptabelt at flytte avancen fra nybilen  

 til den  

 ibyttetagne brugtbil for derved at spare afgift.
Omvendt var det fortsat ikke  

 tilsigtet at hindre forhandleren i af konkurrencemæssige grunde at reducere  

 sin  

 avance, forudsat dette skete uden afgiftsmæssige konsekvenser.
Det var  

 således  

 klart ved lovændringen i 1997, at forhandleren ikke nødvendigvis skulle have  

 en  

 avance på 5 %. Formålet med indførslen af minimumsavancen var ikke at  

 regulere  

 den faktiske avance, men at sikre at afgiften altid beregnes af et beløb, som  

 overstiger importørens kostpris med en vis procentdel.
For at sikre at bilen  

 ikke blev prissat kunstigt lavt fra importørens side, indførtes også et  

 forbud  

 mod negativ avance, dvs. tab ved salget fra importøren til forhandleren.  

 Dermed  

 skulle det samlet set være sikret, at der ikke er incitament til at fastsætte  

 kunstigt lave priser over for forbrugerne for på den måde at opnå en lav  

 afgift.
I overensstemmelse hermed stilles der i § 9, stk. 3, krav om, at  

 der skal ske fornyet anmeldelse, hvor valutakursudsving medfører, at  

 importørens kostpris bliver større end den anmeldte engrospris, og  

 beregningen  

 af den afgiftspligtige værdi derfor kommer til at indeholde negativ avance.  

 Det  

 er således lovens system, at den afgiftspligtige værdi ubetinget skal udgøre  

 8,5 % mere end importørens kostpris.
Omvendt er det implicit hjemlet i § 9,  

 stk. 2, 3.  5. pkt., der blev indført samtidig med  

 mindsteavanceprocenten, at  

 forhandleren kan have en faktisk avance, som er mindre end mindsteavancen.  

 Hvor  

 den faktiske avance nedsættes til under mindsteavanceprocenten via en  

 nedsættelse af salgsprisen over for forbrugeren, indeholder disse  

 bestemmelser  

 om, hvorledes afgiftsgrundlaget skal hæves, således at afgiften uændret  

 beregnes af en mindsteavance på 8,5 %. Dette er nødvendigt, da det er lovens  

 klare regel, at afgiften beregnes af salgsprisen til forbrugeren.
Afgiften  

 beregnes i sådanne tilfælde af den nedsatte pris, inkl. moms, men med et  

 tillæg.
Dermed opnås uændret afgiftsbetaling.
Forbrugeren vil således alene  

 opleve et fald i købesummen på nøjagtigt det beløb, som forhandleren har  

 nedsat  

 sin avance med.
Derimod indeholder loven ikke regler om, at der skal ske en  

 regulering af afgiftsgrundlaget, hvor den faktiske pris fra importør til  

 forhandler  

 forhøjes, således at forhandleren ikke har en reel avance på 8,5 %. Dette har  

 den logiske årsag, at denne nedsættelse af avancen ikke berører  

 afgiftsgrundlaget, nemlig salgsprisen til forbrugeren.
Statskassen lider i  

 disse tilfælde ikke noget provenutab ved nedsættelsen af forhandlerens avance  

   

 og følgelig er der ikke indsat en værnsregel.
Det er derfor intetsteds  

 hjemlet,  

 at der i forholdet mellem importør og forhandler skal være en faktisk avance  

 på  

 mindst 8,5 %.
Advokaten har videre bl.a. anført, at der med den anvendte  

 fremgangsmåde ubestridt er betalt afgift af den salgspris, som er opnået  

 overfor forbrugeren.
Salgsprisen i de konkrete handler er i overensstemmelse  

 med importørens listepris og er udtryk for bilens pris i fri handel.  

 Forhandleren  

 har ikke opnået dækning for sin nedsættelse af avancen overfor  

 importøren,  

 eksempelvis ved kreativ prisfastsættelse af indbytningsbil i  

 forhold til  

 forbrugeren.
Vider er ændringen af salgsprisen mellem importør og forhandler  

 ikke udtryk for en proforma-handel eller tilsvarende kunstig  

 prisfastsættelse. Ændringen er udtryk for en forhøjelse af importørens pris,  

 og  

 forhandleren kompenseres ikke på anden måde for prisforhøjelsen.
Faktum er,  

 at  

 importøren tjener mere og forhandleren mindre end den beregningsmodel, der er  

 anvendt for at nå frem til mindstebeskatningsgrundlaget.
Denne  

 fordeling af  

 avancen er ikke udtryk for omgåelse af afgiftsreglerne, men derimod en helt  

 normal forretningsmæssig disposition.
Når forhandleren vælger ikke at hæve  

 salgsprisen  

 (og dermed afgiftsgrundlaget) er dette ikke utryk for omgåelse af  

 registreringsafgiftsloven, men derimod udtryk for det faktum, at prisen er en  

 meget vigtig konkurrenceparameter på bilmarkedet.
Såfremt retten måtte nå frem til, at RGAL § 8, stk. 1, skal  

 fortolkes således, at der skal beregnes afgift af forhandlerens indkøbspris  

 tillagt mindst 9 % (den nugældende forhandleravance) har advokaten gjort  

 gældende, at der ikke er  

    

  

 hjemmel i RGAL  

 til at opkræve forskelsbeløbet i forhold til den skete afgiftsberigtigelse.
I  

 henhold til § 9, stk. 5, skal den afgiftspligtige værdi fastsættes ved  

 vurdering, såfremt der ikke er anmeldt en standardpris for køretøjet.
Hvis  

 det  

 antages, at forudsætningerne for den anmeldte standardpris ikke var til stede  

 på tidspunktet for afgiftsberigtigelsen. således at den ikke kan anvendes som  

 grundlag for beregningen af afgift, må konsekvensen være, at der skal ses  

 helt  

 bort fra standardprisen og i stedet ske fastsættelse af den afgiftspligtige  

 værdi ved vurdering.
Der er ikke hjemmel til at tvinge importøren til at  

 anmelde en ny standardpris eller til, at told- og skattemyndighederne selv  

 ændrer standardprisen.
Standardprissystemet er et tilbud til importøren, og  

 hvis standardprissystemet ikke vælges eller af andre årsager ikke kan  

 anvendes,  

 så der er kun et alternativ: Fastsættelse af den afgiftspligtige værdi ved  

 vurdering.
Dette er fastslået i § 9, stk. 4 og 5. Der er derfor i § 9, stk.  

 2,  

 fastsat regler for afgiftens beregning, hvor standardprisen fraviges.  

 Tilsvarende skal der anmeldes en ny standardpris, hvor valutakursudsving  

 medfører, at der bliver en negativ importøravance.
Dette er hjemlerne på  

 området.
Der er således ikke hjemmel til at fastlægge den afgiftspligtige  

 værdi  

 til klagerens faktisk konstaterede indkøbspris med tillæg af den § 8, stk. 1,  

 2. pkt. fastsatte forhandleravance.
Advokaten har derfor gjort gældende, at  

 sagen i givet fald må hjemvises til told- og skatteregionen til fornyet  

 behandling med henblik på afgiftsberegning ved vurdering af køretøjerne.
Den  

 trufne afgørelse, hvor den anmeldte standardpris på den ene side tilsættes,  

 og  

 på den anden side alligevel anvendes som udgangspunkt ved opgørelsen af  

 efterbetalingskravet, er åbenlyst uhjemlet.
 Landsskatteretten skal  

 udtale:
 Det bemærkes indledningsvis, at Landsskatteretten alene kan  

 påkende klager over spørgsmål om den afgiftspligtige værdi efter RGAL § 8,  

 jf.  

 § 29 a, stk. 1, nr. 4.
Ifølge § 8, stk. 1, er den afgiftspligtige værdi for et nyt  

 køretøj dets almindelige pris indbefattet merværdiafgift, men uden  

 registreringsafgift, og i den afgiftspligtige værdi skal altid indregnes en  

 mindsteforhandleravance, jf. § 8, stk. 1, 2. pkt.
Ifølge § 8, stk. 1, 3.  

 pkt.,  

 må den afgiftspligtige værdi ikke indeholde negativ importøravance, jf. dog §  

 9, stk. 3 og 4.
 Tre retsmedlemmer, herunder retsformanden, finder efter  

 formuleringen af § 8, stk. 1, at køretøjets almindelige pris må være den  

 pris,  

 som køretøjet sælges til over for brugeren af køretøjet.
 I samtlige de omhandlede tilfælde er køretøjet solgt til en  

 pris, der svarer til den anmeldte pris efter standardprissystemet i § 9, og  

 denne pris er ved anmeldelsen beregnet således, at der ikke er beregnet en  

 importøravance, men alene en forhandleravance der svarer til den dagældende  

 mindsteforhandleravance, jf. § 8, stk. 1, 2. pkt.
Disse retsmedlemmer finder således ikke grundlag for at opkræve  

 yderligere afgift af de omhandlede 49 køretøjer, idet det bemærkes, at der  

 ikke  

 i loven stilles krav om fordelingen af den lovpligtige samlede mindsteavance  

   

 bestående af den lovpligtige mindsteforhandleravance og en importøravance,  

 der  

 ikke må være negativ  mellem forhandler og importør.
Der stilles i  

 loven alene  

 krav om, at der indgår en sådan mindsteavance, der opfylder betingelserne i §  

 8, stk. 1 og 3, i den afgiftspligtige værdi.
Retsmedlemmerne voterer derfor  

 for  

 at ændre den påklagede afgørelse, således at der ikke opkræves yderligere  

 afgift i forbindelse med salget af de omhandlede 49 biler.
Ét retsmedlem finder, at det følger af ordlyden af § 8, stk. 1,  

 at afgiftsgrundlaget som minimum skal udgøre forhandlerens indkøbspris med  

 tillæg af den på salgstidspunktet gældende mindsteforhandleravance, der skal  

 beregnes af forhandlerens indkøbspris.
Dette retsmedlem finder videre, at den  

 indgåede aftale, hvorefter den anmeldte forhandleravance deles mellem  

 importøren og forhandleren, indebærer, at forhandlerens indkøbspris bliver  

 højere end forudsat ved importørens anmeldelse af standardpris efter reglerne  

 i  

 § 9. Dette medfører, at den anmeldte standardpris ikke kan anvendes som  

 grundlag for beregningen af afgift, idet den ikke indeholder en  

 forhandleravance, der opfylder betingelserne i § 8. Det er derfor med rette,  

 at  

 told- og skatteregionen har tilsidesat den foretagne afgiftsberigtigelse.
 Der træffes afgørelse efter stemmeflertallet, så den påklagede  

 afgørelse vil være at ændre, således at der ikke opkræves yderligere afgift i  

 forbindelse med salget af de omhandlede 49 biler.
