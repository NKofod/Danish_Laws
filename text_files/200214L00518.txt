Betænkning afgivet af Trafikudvalget den 15. maj 2003 Betænkning over Forslag til lov om  

 udbygning af Motorring 3 mellem Jægersborg og Holbækmotorvejen [af trafikministeren (Flemming Hansen)] 1. Udvalgsarbejdet Lovforslaget blev fremsat den 9. april 2003 og var til 1.  

 behandling den 30. april 2003. Lovforslaget blev efter 1. behandling henvist  

 til behandling i Trafikudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og trafikministeren sendte den 24. marts 2003 dette udkast til  

 udvalget, jf. alm. del  bilag 933. Den 23. april 2003 sendte  

 trafikministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Formanden for Gladsaxe Kommunes  

 trafik- og teknikudvalg, Lyngby-Taarbæk Kommune, NOAH-TRAFIK og Peter Riedel, Herlev.
 Trafikministeren har over for udvalget kommenteret de skriftlige  

 henvendelser.
 Desuden har Rådet for Bæredygtig Trafik fremsendt en skriftlig  

 henvendelse om Motorring 3 tidligere i samlingen, som trafikministeren har  

 kommenteret over for udvalget.
Deputationer Endvidere har formanden for Gladsaxe Kommunes trafik- og  

 teknikudvalg mundtligt over for udvalget redegjort for sin holdning til  

 lovforslaget.
Spørgsmål Udvalget har stillet 9 spørgsmål til trafikministeren til  

 skriftlig besvarelse, som denne har besvaret. 2 af udvalgets spørgsmål til  

 trafikministeren og dennes svar herpå er optrykt som bilag 2 til  

 betænkningen.
2. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF og RV) indstiller lovforslaget til  

  

 vedtagelse uændret  

                                                                         .
 Socialdemokratiets medlemmer af udvalget bemærker, at udvidelsen  

 af Motorring 3 fra 4 til 6 spor vil betyde en kraftig og tiltrængt forbedring  

 af trafikafviklingen rundt om København.
 Uden udbygning eller andre tiltag på Motorring 3, skønnes det,  

 at ca. 10.300 helårs- og fritidsboliger i 2010 vil være belastet med mere end  

 55 dB(A), heraf 3.800 med mere end 60 dB(A).
 Udvidelsen, og de i forbindelse hermed påregnede tiltag,  

 forventes imidlertid at betyde, at der i 2010 vil være ca. 2.200 helårs- og  

 fritidsboliger, som har et støjbidrag på over 55 dB(A) fra Motorring 3, heraf  

 150 støjbelastet med mere end 60 dB(A).
 I lovforslaget forudsættes, at helårsboliger med en  

 støjbelastning fra Motorring 3 på over 60 dB(A) vil få tilbudt tilskud til  

 facaderenovering.
 Støjen fra de øvrige veje i områderne langs Motorring 3 bidrager  

 til den samlede støjbelastning, og en reduktion af denne bør således  

 tilvejebringes gennem et samarbejde med de lokale vejmyndigheder om en øget  

 støjbekæmpelse såvel på Motorring 3 som på de skærende veje i området.
 En yderligere reduktion af støjbidraget fra Motorring 3 kan  

 bl.a. ske gennem en eller flere af følgende foranstaltninger: anvendelse af  

 støjsvag vejbelægning, reduktion af den maksimalt tilladte hastighed til  

 f.eks.  

 90 km/t og højere støjskærme.
Socialdemokratiet lægger vægt på, at der i forbindelse med  

 detailprojekteringen foretages en nærmere teknisk og økonomisk analyse af  

 støjsvage belægningstyper for på den måde eventuelt at kunne reducere  

 støjgenerne.
Også muligheden for eventuelt på visse delstrækninger at anvende  

 højere støjskærme bør inddrages i forbindelse med detailprojekteringen.
 Socialdemokratiet ønsker det beløb på ca. 10 mio. kr., der  

 tidligere var afsat til støjafskærmning langs Motorring 4, bibeholdt, således  

 at støjgener fra trafik, der i anlægsfasen søger fra Motorring 3 til  

 Motorring  

 4, reduceres.
 Socialdemokratiet indstiller lovforslaget til vedtagelse, idet  

 der ønskes en dialog med de lokale vejmyndigheder om mulighederne for en  

 samlet  

 indsats for at reducere trafikstøjen i området langs Motorring 3.
 Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Socialistisk Folkepartis medlem af udvalget er forundret over  

 investeringen i en udvidelse af Motorring 3, på trods af at det er en  

 kortsigtet løsning, som ikke giver plads til en ret stor udvidelse af  

 trafikken, før der kommer nye flaskehalsproblemer.
Samtidig vil en udvidelse  

 af  

 vejen forøge problemerne med luft- og støjforurening.
 Problemerne bliver ikke mindre af, at der slet ikke er lagt op  

 til forbedringer af den kollektive trafik i forbindelse med udvidelsen, og at  

 det er dokumenteret, at mindre end halvdelen af husstandene i  

 hovedstadsområdet  

 har bil, så de kan få glæde af udvidelsen.
I stedet peger SF på etableringen af en ringbane Lyngby-Glostrup  

 eventuelt forlænget til Ishøj, som vil være et miljømæssigt langt bedre  

 alternativ, der ville kunne transportere langt flere mennesker, og som ville  

 give mobilitet til hele områdets befolkning frem for kun til det mindretal,  

 der  

 har adgang til bil.
SF vil derfor stemme imod lovforslaget.
Enhedslistens medlem af udvalget bemærker, at udvidelsen af  

 kapaciteten på denne vejstrækning kun vil give brugerne af  

 motorvejsstrækningen, der kører i myldretiden, en reduktion i transporttiden  

 på  

 ganske få minutter.
En udvidelse vil blot tiltrække endnu mere biltrafik, og  

 i  

 løbet af få år vil man igen opleve køer på strækningen.
Ofrene for udvidelsen  

 er naboer og naturområder, der vil stå med en endnu større belastning af støj  

 og luftforurening.
Samtidig mistes værdier i form af huse og kolonihaver.
 Der burde samtidig med lovforslaget tages stilling til, hvordan  

 en yderligere vækst i den individuelle trafik på strækningen og i hele  

 hovedstadsområdet kan begrænses, fordi de mange motorvejsudvidelser ikke er  

 en  

 holdbar strategi.
 På det kollektive område er der brug for en tværbane, f.eks. på  

 strækningen DTU (Danmarks tekniske Universitet)-Lyngby-Herlev-Glostrup-Ishøj,  

 der kan kobles sammen med regionaltogsstrukturen og nye regionaltog mellem  

 København og Køge.
 Kristeligt Folkeparti, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Palle Andersen (V)  

    

 Svend Heiselberg (V)  

    

 Peter Christensen (V)  

    

 Flemming Damgaard Larsen (V)  

    

 Karsten Nonbo (V)  

    

 Poul Fischer (DF)  

    

 Peter Skaarup (DF)  

  

  nfmd.  

  

    

 Kaj Ikast (KF)  

  

  fmd.  

  

    

 Helge Adam Møller (KF)  

    

 Helge Mortensen (S)  

    

 Jytte Wittrock (S)  

    

 Niels Sindal (S)  

    

 Peder Sass (S)  

    

 Poul Andersen (S)  

    

 Margrete Auken (SF)  

    

 Martin Lidegaard (RV)  

    

 Keld Albrechtsen (EL) Kristeligt Folkeparti, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 214 Bilagsnr.
Titel 1 Tidsplan for udvalgets arbejde med lovforslaget 2 Høringssvar og høringsnotat fra trafikministeren 3 Henvendelse af 24/4-03 fra formanden for Gladsaxe  

 Kommunes trafik- og teknikudvalg 4 Spm. 1 om kommentar til henvendelse af 24/4-03 fra  

 formanden for Gladsaxe Kommunes trafik- og teknikudvalg, til trafikministeren 5 Vejdirektoratets indstillinger til projektet 6 Supplerende høringssvar fra København Kommune og  

 supplerende høringsnotat herom fra trafikministeren 7 Pressemeddelelse: Udbygning af Motorring 3 på trapperne 8 Kopi TRU, alm. del  bilag 560: Pressemeddelelse om  

 Trafikudvalgets besigtigelse af Motorring 3 9 Kopi TRU, alm. del  bilag 571: Materiale fra  

 Vejdirektoratet fra Trafikudvalgets besigtigelse af Motorring 3 10 Kopi TRU, alm. del  bilag 466: Henvendelse af 31/12-02  

 fra Rådet for Bæredygtig Trafik vedrørende Motorring 3 11 Kopi TRU, alm. del  bilag 655: Svar på spm. 192 om  

 kommentar til høringssvar fra Rådet for Bæredygtig trafik, fra  

 trafikministeren 12 Henvendelse af 30/4-03 fra NOAH-TRAFIK 13 Spm. 2 om kommentar til henvendelse af 30/4-03 fra NOAH-  

 TRAFIK, til trafikministeren 14 Kopi TRU, alm. del  bilag 1102: Svar på spørgsmål 228 om  

 yderligere kommentar til henvendelse af 31/12-02 fra Rådet for Bæredygtig  

 Trafik vedrørende Motorring 3, fra trafikministeren 15 Henvendelse af 1/5-03 fra Peter Riedel, Herlev 16 Spm. 3 om kommentar til henvendelse af 1/5-03 fra Peter  

 Riedel, Herlev, til trafikministeren 17 Spm. 4 om nedbringelse af støjgener, til trafikministeren 18 Spm. 5 om overslag over omkostningerne ved anlæg af en  

 letringbane på strækningen Lyngby-Glostrup, til trafikministeren Spm. 6 om antallet af personer, der daglig kan  

 transporteres med den omtalte letbane, til trafikministeren Spm. 7 om øget kollektiv trafikbetjening, til  

 trafikministeren Spm. 8 om, hvor stor en andel af befolkningen i de  

 pågældende områder, der ejer en bil, til trafikministeren 19 Svar på spm. 1 om kommentar til henvendelse af 24/4-03  

 fra formanden for Gladsaxe Kommunes trafik- og teknikudvalg, fra  

 trafikministeren 20 Svar på spm. 2 om kommentar til henvendelse af 30/4-03  

 fra NOAH-TRAFIK, fra trafikministeren 21 Svar på spm. 5 om overslag over omkostningerne ved anlæg  

 af en letringbane på strækningen Lyngby-Glostrup, fra trafikministeren Svar på spm. 6 om antallet af personer, der daglig kan  

 transporteres med den omtalte letbane, fra trafikministeren Svar på spm. 7 om øget kollektiv trafikbetjening, fra  

 trafikministeren Svar på spm. 8 om, hvor stor en andel af befolkningen i  

 de pågældende områder, der ejer en bil, fra trafikministeren 22 Svar på spm. 4 om nedbringelse af støjgener, fra  

 trafikministeren 23 Svar på spm. 3 om kommentar til henvendelse af 1/5-03 fra  

 Peter Riedel, Herlev, fra trafikministeren 24 Henvendelse af 12/5-03 fra Lyngby-Taarbæk Kommune 25 Spm. 9 om kommentar til henvendelse af 12/5-03 fra  

 Lyngby-Taarbæk Kommune, til trafikministeren 26 1. udkast til betænkning 27 Svar på spm. 9 om kommentar til henvendelse af 12/5-03  

 fra Lyngby-Taarbæk Kommune, fra trafikministeren Bilag 2 Nogle af udvalgets spørgsmål til trafikministeren og  

 dennes svar herpå Spørgsmålene er optrykt efter ønske fra SF og EL.
 Spørgsmål 7:
 Ministeren bedes oplyse, hvilke planer eller drøftelser mellem  

 ministeriet og HUR, der giver forventning om en øget kollektiv  

 trafikbetjening  

 langs motorring 3 efter en evt. indvielse af den udvidede motorvej.
 Svar:
 Hovedstadens Udviklingsråd har i forbindelse med  

 VVM-redegørelsen for udbygning af Motorring 3 samt høringen over lovforslaget  

 anbefalet, at der etableres stoppesteder til busdrift på Motorring 3.  

 Hovedstadens Udviklingsråd har dog samtidig udtrykt usikkerhed i forhold til  

 behovet for busbetjening på Motorring 3, såfremt der på et senere tidspunkt  

 etableres en højklasset kollektiv trafikbetjening på Ring 3.
 Under hensyntagen til merudgiften på 58 mio. kr. i forbindelse  

 med etablering af stoppesteder til busdrift på Motorring 3, er denne  

 tilvalgsløsning ikke medtaget i lovforslaget.
 Spørgsmål 8:
 Ministeren bedes oplyse, hvor stor en andel af befolkningen  

 henholdsvis husstandene i henholdsvis (a) Københavns Amt, (b) Københavns Amt  

 samt Københavns og Frederiksberg Kommuner samt (c) hele hovedstadsregionen  

 (førnævnte samt Roskilde og Frederiksborg amter), der ejer en bil.
 Svar:
 Jeg kan på baggrund af oplysninger fra Danmarks Statistik oplyse  

 følgende om bilejerskab i hovedstadsområdet:
Bilejerskab pr. 1.  

 januar 2003 opgjort som personbiler pr. 1.000 indbyggere Københavns Amt 356 Københavns Amt, Københavns og  

 Frederiksberg Kommuner 290 Hovedstadsområdet 321 Kilde: Danmarks Statistik På baggrund af interviewundersøgelsen Transportvaneundersøgelsen  

 fra 2001, der er gennemført i et samarbejde mellem Trafikministeriet,  

 Vejdirektoratet, Banestyrelsen samt Hovedstadens Udviklingsråd, kan jeg  

 oplyse  

 følgende om andelen af husstande i hovedstadsområdet, der har bil:
Andelen af  

 husstande med bil i hovedstadsområdet i 2001 Københavns Amt 62 pct.
Københavns Amt, Københavns og  

 Frederiksberg Kommuner 47 pct.
Hovedstadsområdet 55 pct.
