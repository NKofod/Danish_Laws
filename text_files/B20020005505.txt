Bekendtgørelse om indførsel af  

 stjerneanis fra tredjelande1) I medfør af § 54, stk. 2, § 56, stk. 5, § 61, stk. 1, samt § 78,  

 stk. 3, i lov nr. 471 af 1. juli 1998 om fødevarer m.m.  

 (fødevareloven), som ændret ved lov nr. 279 af 25. april 2001  

 fastsættes:
Kapitel 1 Område § 1. Bekendtgørelsen omfatter  

 indførsel fra tredjelande til Danmark af stjerneanis (Illicium sp.)  

 under KN-kode 0909 10 00, der er beregnet til anvendelse som fødevare  

 eller fødevareingrediens.
Kapitel 2 Indførsel af stjerneanis fra tredjelande § 2. Indførsel af japansk stjerneanis  

 (Illicium anisatum, også kendt som Illicium religiosum, Illicium  

 japonicum, shikimmi og skimmi) er forbudt.
 Stk. 2. Japansk stjerneanis må dog indføres  

 til anden anvendelse end fødevare eller fødevareingrediens men  

 kun efter forudgående tilladelse fra fødevareregionen i det  

 område, hvor importøren er bosat.
 § 3. Indførsel af stjerneanis, der er  

 beregnet til anvendelse som fødevare eller fødevareingrediens,  

 er kun tilladt, såfremt der er tale om Illicium verum, og såfremt  

 hvert parti ledsages af en rapport om resultaterne af officielle  

 prøver og analyser, og såfremt hvert parti ledsages af et  

 sundhedscertifikat i overensstemmelse med den i bilag 1 viste model, og  

 såfremt sundhedscertifikatet er udfyldt, underskrevet og  

 bekræftet af den kompetente myndighed i det eksporterende tredjeland,  

 som godtgør, at det pågældende parti ikke indeholder  

 japansk stjerneanis (Illicium anisatum, også kendt som Illicium  

 religiosum, Illicium japonicum, shikimmi og skimmi).
 Stk. 2. Hver forsendelse af de i § 1 anførte  

 produkter skal være forsynet med en kode, som svarer til koden på  

 rapporten om resultatet af de officielle prøver og analyser som  

 nævnt i stk. 1 og på sundhedscertifikatet, jf. stk. 1 og bilag  

 1.
 § 4. De i § 1 anførte produkter skal  

 indføres via danske havne eller lufthavne.
§ 5. Forud for indførsel af de i § 1  

 anførte produkter skal den ansvarlige for partiet anmelde  

 indførslen til fødevareregionen i det område, hvor  

 produkterne indføres til Danmark.
Anmeldelsen skal være  

 fødevareregionen i hænde senest den sidste arbejdsdag (mandag  

 til fredag) forud for indførslen.
 § 6. Fødevareregionen kontrollerer for  

 hvert parti, at partiet er ledsaget af rapport om resultaterne af officielle  

 prøver og analyser og af et sundhedscertifikat, jf. § 3, stk. 1 og  

 bilag 1, der er korrekt udfyldt og foretager systematisk  

 prøveudtagning af hvert parti af de i § 1 anførte forudanmeldte  

 produkter med henblik på analyse som godtgør, at det  

 pågældende parti ikke indeholder japansk stjerneanis (Illicium  

 anisatum, også kendt som Illicium religiosum, Illicium japonicum,  

 shikimmi og skimmi).
 Stk. 2. De i § 1 anførte produkter må ikke  

 omsættes eller tages i anvendelse før fødevareregionen  

 har meddelt tilladelse hertil.
Kapitel 3 Straffe- og ikrafttrædelsesbestemmelser m.m.
§ 7. Med bøde straffes den, der 1)	overtræder §§ 2-5 eller § 6, stk. 2, eller 2)	tilsidesætter vilkår fastsat i medfør af § 2,  

 stk. 2.
Stk. 2. Straffen kan stige til fængsel i indtil 2  

 år, hvis overtrædelsen er begået med forsæt eller  

 grov uagtsomhed, og der ved overtrædelsen er 1)	forvoldt skade på sundheden eller fremkaldt fare herfor  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder ved  

 besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 8. Bekendtgørelsen træder i kraft  

 den 9. februar 2002.
Fødevaredirektoratet, den 6. februar  

 2002 Per H.
Kristiansen /Lisbet Nielsen Bilag 1 Sundhedscertifikat  

 Indførsel til Det Europæiske Fællesskab af stjerneanis,  

 der har oprindelse i tredjelande Forsendelseskode: __________________________ Certifikatnummer:  

__________________________________ I henhold til bestemmelserne i beslutning nr. 2002/75/EF om særlige  

 betingelser for import fra tredjelande af stjerneanis (Illicium verum)  

 henhørende under KN-kode 0909 10 00 ATTESTERER  

_____________________________________________________________________________  

_ (De kompetente myndigheder i tredjeland) HERMED at stjerneanisen i dette parti med kodenummer _________________________  

 (angivelse af forsendelseskode) bestående af _____________________________________________________________________________  

______________ (beskrivelse af parti, produkt, og emballageantal  

 og -type samt brutto- og nettovægt) afsendt fra  

_____________________________________________________________________________  

_____ (afsendelsessted) af  

_____________________________________________________________________________  

____________ (speditør) destination  

_____________________________________________________________________________  

_____ (bestemmelsessted og  land) hidrørende fra virksomheden  

____________________________________________________________________ (navn og adresse på virksomheden) kun består af stjerneanis (Illicium verum) og ikke indeholder den  

 særdeles giftige japanske stjerneanis (Illicium anisatum, også  

 kendt som Illicium religiosum, Illicium japonicum, shikimmi og skimmi), som  

 ikke er egnet til konsum.
Fra dette parti er ___________ (antal udtagne prøver) prøver  

 af stjerneanis udtaget den ____________ (dato) som af laboratoriet _________________________________ (navn på  

 laboratoriet) er blevet underkastet kontrol af, at de ikke indeholder japansk  

 stjerneanis.
 Informationer om prøveudtagning, analysemetoder og samtlige  

 resultater er vedlagt.
Udfærdiget i _______________________________________, den  

_____________________________________ Stempel  

  ______________________________________________________________________ (underskrift af en  

 repræsentant for den kompetente myndighed i eksporttredjelandet) 1)   Bekendtgørelsen indeholder  

 bestemmelser, der gennemfører Kommissionens beslutning 2002/75/EF af  

 1. februar 2002 om særlige betingelser for import fra tredjelande af  

 stjerneanis (EF-Tidende 2002 L 33 s. 31).
