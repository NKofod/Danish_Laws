 Efter § 21, stk. 1, i lov om børns retsstilling, jf. lovbekendtgørelse nr.  

 634 af 15. september 1986 som ændret ved § 6 i lov nr. 396 af 13. juni 1990,  

 fastsættes:
Rejsning af faderskabssag § 1.  Ønsker en kvinde, der er besvangret uden for  

 ægteskab, at indlede en faderskabssag, indgives begæring herom til  

 kommunalbestyrelsen, amtskommunen eller statsamtet.
Begæringen indgives til  

 en af de nævnte myndigheder på det sted, hvor kvinden bor eller i mangel af  

 bopæl opholder sig, eller hvor faderskabssag i øvrigt skal anlægges, jf.  

 retsplejelovens § 456 c.
 Stk. 2.  Moderen til et barn udenfor ægteskab har pligt  

 til inden 1 måned efter fødslen over for en af de myndigheder, der er nævnt i  

 stk. 1, at opgive, hvem der er eller kan være fader til barnet.
 Stk. 3.  Ansøgningen om fritagelse for denne  

 oplysningspligt indgives til statsamtet på det sted, hvor moderen bor eller  

 opholder sig.
 § 2.  Den læge eller jordemoder, som bistår ved fødsel  

 af et barn uden for ægteskab, skal inden 14 dage indgive anmeldelse herom  

 efter moderens valg til kommunalbestyrelsen eller amtskommunen på det sted,  

 hvor moderen bor eller opholder sig.
 Stk. 2.  Anmeldelsen skal indeholde oplysning om  

 moderens navn, civilstand, stilling, personnummer og bopæl eller opholdssted,  

 tid og sted for fødslen, barnets køn samt, hvis moderen har opgivet, hvem der  

 er eller kan være fader, moderens oplysning herom og om, hvorvidt moderen  

 allerede har begæret faderskabssag rejst.
 § 3.  Er barnet ikke levende født, finder reglerne i  

 §§ 1 og 2 kun anvendelse, såfremt der rejses krav om bidrag i henhold til  

 lovens § 19.
§ 4.  Modtager kommunalbestyrelsen eller amtskommunen  

 begæring fra moderen om rejsning af faderskabssag eller anmeldelse om fødsel  

 af et barn uden for ægteskab, tilvejebringer den pågældende myndighed de  

 oplysninger om moderens forhold, der er nødvendige for faderskabssagens  

 behandling og bidragets fastsættelse.
Sagen sendes herefter til statsamtet på  

 det sted, hvor faderskabssag skal anlægges.
 Stk. 2.  Ønsker moderen ikke bistand under  

 faderskabssagen fra kommunalbestyrelsen eller amtskommunen, sendes  

 fødselsanmeldelsen snarest til statsamtet.
Faderskabssagens behandling § 5.  Statsamtet på det sted, hvor faderskabssag efter  

 reglerne i retsplejelovens § 456 c skal anlægges, drager omsorg for, at  

 faderskabet søges fastslået.
Stk. 2.  Skal der afholdes møde i en sag, hvor den  

 opgivne fader ikke har bopæl eller ophold inden for det pågældende statsamts  

 område, kan mødet med ham afholdes på det sted, hvor han bor eller opholder  

 sig.
Fremsætter den opgivne fader begæring herom, skal der gives ham adgang  

 til at give møde i et andet statsamt.
Den opgivne barnefader kan endvidere få  

 nærmere vejledning om retsvirkningerne af en anerkendelse i det statsamt, der  

 behandler sagen eller i et andet statsamt.
§ 6.  Anerkendelse af faderskabet kan ikke modtages,  

 hvis det er oplyst, at moderen i avlingstiden har haft samleje med flere  

 mænd.
Anerkendelse kan endvidere ikke modtages, hvis det i øvrigt findes  

 betænkeligt at afslutte sagen med anerkendelse.
Stk. 2.  Statsamtet kan anse faderskabet for fastslået,  

 hvis det modtager en skriftlig anerkendelse som nævnt i børnelovens § 11,  

 stk. 1. Anser statsamtet det for betænkeligt at modtage den skriftlige  

 anerkendelse, kan statsamtet indkalde den opgivne fader til møde, før der  

 tages stilling til anerkendelsen.
Under mødet gøres den opgivne fader nøje  

 bekendt med retsvirkningerne af en anerkendelse og med, at han kan kræve  

 sagen afgjort ved domstolene.
Stk. 3.  Anerkendelse efter stk. 2 sker på en blanket,  

 der er godkendt af Civilretsdirektoratet.
Statsamtet påtegner blanketten om  

 modtagelsen af anerkendelsen.
§ 7.  Er den opgivne fader umyndig, skal anerkendelsen  

 ske ved personligt møde for statsamtet.
Anerkendelsen kræver endvidere  

 værgens samtykke, hvis den opgivne fader er under 18 år.
Samtykke afgives ved  

 personligt fremmøde i statsamtet og påføres den blanket, der er nævnt i § 6,  

 stk. 3. Udøves værgemålet af forældre i forening, og udebliver den ene efter  

 tilsigelse, medens den anden møder, er dennes samtykke tilstrækkelig.
§ 8.  Afholdes der møde efter § 5, stk. 2, med henblik  

 på anerkendelse af faderskabet, skal statsamtet ved sagens tilbagesendelse  

 vedlægge oplysninger om faderens økonomiske forhold.
Det gælder dog kun, hvis  

 moderen har begæret bidrag efter børnelovens kapitel 2 eller 3, og statsamtet  

 ikke skal træffe afgørelse i bidragssagen.
Stk. 2.  Anderkendes faderskabet, sendes meddelelse  

 herom til kommunalbestyrelsen eller amtskommunen, der har modtaget begæring  

 om rejsning af faderskabssagen eller anmeldelsen fra lægen eller jordemoderen  

 om barnets fødsel.
Blanketten med faderens underskrift indsættes i et særligt  

 ringbind, hvor blanketterne har fortløbende numre.
Ringbindene opbevares på  

 statsamtet på et sikkert sted.
En kopi af blanketten udleveres til faderen.
 Stk. 3.  Stk. 2, 1. pkt., finder ikke anvendelse, hvis  

 kommunalbestyrelsen eller amtskommunen har anmodet om, at den nævnte  

 meddelelse ikke fremsendes.
§ 9.  Anerkendelse af faderskab til de børn, der er  

 omfattet af lovens §§ 2 og 3, bør kun modtages, § 10.  Opnås anerkendelse ikke efter foranstående  

 regler, sendes sagen til afgørelse ved retten.
Statsamtet underretter  

 kommunalbestyrelsen eller amtskommunen, der har modtaget moderens begæring om  

 rejsning af faderskabssagen eller anmeldelsen fra lægen eller jordemoderen om  

 barnets fødsel, om sagens oversendelse til retten.
 Stk. 2.  Henvises sagen i medfør af retsplejelovens §  

 456 c, stk. 4, til videre behandling ved en anden ret, sender retten  

 meddelelse herom til statsamtet og kommunalbestyrelsen eller amtskommunen,  

 der har modtaget moderens begæring om rejsning af faderskabssagen eller  

 anmeldelsen fra lægen eller jordemoderen om barnets fødsel.
Stk. 3.  Når sagen er sluttet, sender retten snarest  

 muligt meddelelse herom til statsamtet, ledsaget af en udskrift af dommen  

 eller forliget og det retsbogen tilførte samt sagens dokumenter, herunder  

 oplysninger om faderens personnummer og fødselsregistreringssted.
Endvidere  

 sendes en udskrift af dommen eller forliget eller - såfremt sagen er hævet -  

 meddelelse herom til kommunalbestyrelsen eller amtskommunen, der har modtaget  

 moderens begæring om rejsning af faderskabssag eller anmeldelsen fra lægen  

 eller jordermoderen om barnets fødsel.
Stk. 4.  Skal dommen forkyndes, jf. retsplejelovens §  

 456 p, sidste pkt., og § 219, stk. 3, træffer retten foranstaltning hertil.  

 Bemærkning herom gøres i den meddelelse til statsamtet, der er nævnt i stk.  

 3. Når forkyndelse har fundet sted, underrettes statsamtet.
Såfremt der, uden  

 at forkyndelse er nødvendig, bør gives en part meddelelse om sagens udfald,  

 drager retten ligeledes omsorg herfor.
 Stk. 5.  Finder statsamtet grundlag for at påanke  

 dommen, jf. retsplejelovens § 456 q, stk. 2, forelægges spørgsmålet herom for  

 Civilretsdirektoratet.
§ 11.  Når faderskabet til et barn uden for ægteskab  

 er fastslået, eller når moderen er meddelt fritagelse for at oplyse faderens  

 navn, eller når sagen henlægges som uoplyst, sender det statsamt, der er  

 nævnt i § 5, stk. 1, snarest og inden 5 dage meddelelse herom til  

 folkeregistret i den kommune, hvor barnet har bopæl.
Hvis barnet har bopæl i  

 udlandet, men har et dansk personnummer skal meddelelse gives til  

 folkeregistret på det sted, hvorfra barnet er udrejst.
Meddelelse sendes  

 endvidere til føreren af ministerialbogen (personregistret) på barnets  

 fødselsregistreringssted.
I de tilfælde, hvor faderskabet er fastslået,  

 vedlægges meddelelsen til føreren af ministerialbogen (personregistret)  

 fødsels- og dåbs(navne)attest for faderen og oplysning om hans personnummer.
 Stk. 2.  Meddelelse sendes endvidere, når det fastslås,  

 at ægtemanden ikke er fader til et barn, der i folkeregistret og  

 ministerialbogen (personregistret) er indført som ægtebarn.
 Stk. 3.  Modtager statsamtet senere underretning om, at  

 dommen i en faderskabssag er ændret under anke, sendes på tilsvarende måde  

 meddelelse herom til folkeregistret og ministerialbogføreren  

 (personregisterføreren).
Fastsættelse af bidrag § 12.  Afgørelse om bidrag i henhold til lovens kapiel  

 2 og 3 træffes af statsamtet på det sted, hvor den, der søges eller er  

 tilpligtet at svare bidrag, bor eller i mangel af bopæl opholder sig.
Er den  

 pågældende død, eller har han ikke kendt bopæl eller opholdssted her i  

 landet, træffes afgørelsen af statsamtet på det sted, hvor den, der har ret  

 til at kræve bidrag fastsat, bor eller opholder sig.
Stk. 2.  Skal afgørelse om bidrag træffes i forbindelse  

 med separation eller skilsmisse meddelt ved bevilling, træffes afgørelsen af  

 det statsamt, der har meddelt bevilllingen, hvis begæring om bidrag er  

 fremsat under vilkårsforhandlingen.
Det samme gælder, hvis begæringen  

 fremsættes inden 3 måneder efter bevillingens meddelelse, og en af  

 ægtefællerne fortsat bor inden for det pågældende statsamts område.
 Stk. 3.  Opstår der under en sag om bidrag til børn, som  

 den ene ægtefælle har forældremyndigheden over, spørgsmål om bidrag til børn,  

 som den anden ægtefælle har forældremyndigheden over, behandles dette  

 spørgsmål i forbindelse med den oprindelige ansøgning.
 Stk. 4.  Opstår der under en sag om ægtefællebidrag  

 spørgsmål om børnebidrag, behandles denne sag i forbindelse med ansøgning om  

 ægtefællebidrag.
 Stk. 5.  Opstår der spørgsmål om bidrag under en sag om  

 anerkendelse af faderskab for et statsamt, træffes afgørelse om bidrag af det  

 statsamt, der efter § 5 behandler faderskabssagen.
 Ikrafttrædelsesbestemmelser m.v.
 § 13.  Bekendtgørelsen træder i kraft den 1. oktober  

 1990.
 Stk. 2.  Kapitel 2 finder også anvendelse på  

 faderskabssager, som er rejst før den 1. oktober 1990.
 Stk. 3.  Bekendtgørelse nr. 503 af 15. september 1982 om  

 behandling af faderskabssager m.v. ophæves.
 Stk. 4.  Bekendtgørelse nr. 7 af 14. januar 1961  

 forbliver i kraft på Færøerne med de afvigelser, der er nævnt i  

 Justitsministeriets bekendtgørelse nr. 368 af 30. november 1962 for Færøerne  

 om behandling af faderskabssager.
