Bekendtgørelse om udpegning af kompetente myndigheder og supplerende bestemmelser i henhold til Europa Parlamentets og Rådets forordning (EU) nr. 1257/2013 af 20. november 2013 om ophugning af skibe og om ændring af forordning (EF) nr. 1013/2006 og direktiv 2009/16/EF samt delegation af visse af miljø- og fødevareministerens beføjelser efter lov om beskyttelse af havmiljøet til Søfartsstyrelsen I medfør af § 48, stk. 1, § 48, stk. 3, og § 58 a i lov om beskyttelse af havmiljøet, jf. lovbekendtgørelse nr. 116 af 26. januar 2017, § 89 a, stk. 1, og § 89 b i lov om miljøbeskyttelse, jf. lovbekendtgørelse nr. 1189 af 27. september 2016, og efter forhandling med beskæftigelsesministeren og erhvervsministeren fastsættes:
Kapitel 1 Udpegning af kompetente myndigheder m.v.
 § 1. Kommunalbestyrelsen er kompetent myndighed, som defineret i forordningens artikel 3, stk. 1, nr. 11, hvad angår de bestemmelser i forordningen, der vedrører miljøbeskyttelse, jf. dog stk. 2.
 Stk. 2. Hvis Miljøstyrelsen er godkendelsesmyndighed for en skibsophugningsvirksomhed, jf. kapitel 5 i lov om miljøbeskyttelse, er Miljøstyrelsen kompetent myndighed for den pågældende virksomhed, jf. stk. 1.
 § 2. Arbejdstilsynet er kompetent myndighed som defineret i forordningens artikel 3, stk. 1, nr. 11, hvad angår de bestemmelser i forordningen, der vedrører arbejdsmiljø. Arbejdstilsynet fører tilsyn efter lov om arbejdsmiljø.
 § 3. Miljøstyrelsen er administration som defineret i forordningens artikel 3, stk. 1, nr. 9.
Kapitel 2 Optagelse på den europæiske liste § 4. Skibsophugningsvirksomheder, der ønsker at blive optaget på den europæiske liste, skal sende en anmodning til den kompetente myndighed, jf. § 1.
 Stk. 2. Sammen med anmodningen skal der vedlægges en skibsophugningsanlægsplan samt dokumentation for, at virksomheden overholder de øvrige krav i forordningens artikel 13, stk. 1.
Stk. 3. Der skal endvidere vedlægges information om 1) ophugningsmetoden, 2) arten og størrelsen af de skibe, der kan ophugges, og 3) den maksimale årlige skibsophugningsmængde angivet i tons stål pr. år.
 Stk. 4. Skibsophugningsvirksomheden skal vedlægge en erklæring om at acceptere at opfylde kravene i forordningens artikel 13, stk. 2.
 § 5. Den kompetente myndighed giver Miljøstyrelsen besked om virksomheder, den har godkendt til at blive optaget på listen, jf. forordningens artikel 14, stk. 1, og giver samtidig Miljøstyrelsen følgende oplysninger om virksomheden:
 1) Ophugningsmetoden.
 2) Arten og størrelsen af de skibe, der kan ophugges.
 3) Eventuelle begrænsninger og betingelser for skibsophugningsanlæggets drift, herunder med hensyn til håndtering af farligt affald.
 4) Den maksimale årlige skibsophugningsmængde angivet i tons stål pr. år.
 5) Godkendelsens udløbsdato.
§ 6. Den kompetente myndighed giver Miljøstyrelsen besked om skibsophugningsvirksomheder, der skal tages af listen, fordi de 1) ikke længere opfylder miljøkravene i forordningens artikel 13, eller 2) ikke længere ønsker at ophugge skibe omfattet af forordningen.
§ 7. Miljøstyrelsen opretter og ajourfører en liste over danske ophugningsvirksomheder, der er godkendt i overensstemmelse med forordningens artikel 14, stk. 1, og giver Kommissionen meddelelse om listen Kapitel 3 Godkendelse af skibsspecifikke skibsophugningsplaner § 8. Den skibsspecifikke skibsophugningsplan, jf. forordningens artikel 7, sendes til den kompetente myndighed til godkendelse.
 § 9. Når den kompetente myndighed har modtaget en fuldstændig skibsspecifik skibsophugningsplan, sender den en bekræftelse for modtagelse inden for tre arbejdsdage fra modtagelsen til de i forordningens artikel 7, stk. 3, angivne modtagere.
 Stk. 2. Bekræftelsen skal indeholde oplysning om, at ophugningen ved udløbet af den i § 10 nævnte frist kan gennemføres inden for rammerne af de i den skibsspecifikke skibsophugningsplan afgivne oplysninger og virksomhedens godkendelse efter kapitel 5 i lov om miljøbeskyttelse, medmindre virksomheden forinden har modtaget en indsigelse fra den kompetente myndighed.
Stk. 3. Hvis den kompetente myndighed modtager en ufuldstændig skibsspecifik skibsophugningsplan, meddeler den virksomheden inden for den i stk. 1 nævnte frist, hvilke oplysninger der mangler, før den skibsspecifikke plan kan behandles.
Den kompetente myndighed fastsætter samtidig en frist for, hvornår de manglende oplysninger skal være modtaget.
Modtager den kompetente myndighed herefter de manglende oplysninger, behandles den skibsspecifikke skibsophugningsplan efter reglerne i stk. 1 og 2.
 § 10. Hvis den kompetente myndighed ikke har gjort indsigelse inden for to uger fra modtagelse af en fuldstændig skibsspecifik skibsophugningsplan under henvisning til manglende overensstemmelse med virksomhedens godkendelse efter miljøbeksyttelseslovens kapitel 5, kan ophugningen gennemføres i overensstemmelse med den skibsspecifikke skibsophugningsplan, jf. forordningens artikel 7, stk. 3.
Kapitel 4 Tidsfrister m.v. i forhold til forordningens afsnit II om skibe § 11. Underretning til Miljøstyrelsen, jf. forordningens artikel 6, stk. 1, litra b), skal ske samtidig med, at skibsrederen giver operatøren af skibsophugningsanlægget alle skibsrelevante oplysninger, der er nødvendige for udformningen af den skibsspecifikke skibsophugningsplan, jf. forordningens artikel 6, stk. 1, litra a).
 § 12. Miljøstyrelsen sender efter anmodning fra den relevante kompetente myndighed de oplysninger, der er angivet i forordningens artikel 7, stk. 4.
 § 13. Det periodiske syn, jf. forordningens artikel 8, stk. 5, gennemføres hvert femte år.
 § 14.  Hvis skibet er blevet lagt op, eller har været ude af drift i en længere periode på grund af en større reparation eller ændring, udgør det en særlig omstændighed, jf. forordningens artikel 9, stk. 6.
 § 15. Et fortegnelsescertifikat, jf. forordningens artikel 10, stk. 1, er gyldigt i fem år.
Kapitel 5 Delegation af miljø- og fødevareministerens beføjelse efter § 48 a i lov om beskyttelse af havmiljøet til Søfartsstyrelsen § 16. Søfartsstyrelsen bemyndiges til at autorisere klassifikationsselskaber til på miljø- og fødevareministerens vegne at udstede certifikater og foretage syn på skibe, herunder foretage undersøgelser og prøvetagninger på skibe i overensstemmelse med forordningens regler herom, jf. § 48 a, stk. 1, i lov om beskyttelse af havmiljøet.
 Stk. 2. Bemyndigelsen efter stk. 1 sker på følgende vilkår:
 1) Klassifikationsselskaberne skal som minimum have beføjelse til at:
a) kontrollere fortegnelsen over farlige materialer, jf. forordningens artikel 5, stk. 3, litra d) og artikel 5, stk. 7, b) gennemføre syn af skibe, jf. forordningens artikel 8, stk. 1, herunder kræve, at et skib som de syner, er i overensstemmelse med forordningen og gennemføre syn, hvis en medlemsstats kompetente myndighed anmoder herom, jf. artikel 8, stk. 2, c) udstede og påtegne certifikater, jf. forordningens artikel 9, stk. 1-5 og stk. 9, d) forlænge et ophugningscertifikats gyldighed, jf. forordningens artikel 10, stk. 5 og e) modtage skibsophugningsplanen, jf. forordningens artikel 13, stk. 2, litra a).
 2) Klassifikationsselskaberne skal, samtidig med at de udsteder et ophugningscertifikat til danske skibe i overensstemmelse med forordningens artikel 9, stk. 9, sende en kopi af ophugningscertifikatet til Miljøstyrelsen.
 Stk. 3. Bestemmelserne i § 48 a, stk. 2-5, i lov om beskyttelse af havmiljøet finder tillige anvendelse for Søfartsstyrelsen i forbindelse med autorisationen efter stk. 1.
Kapitel 6 Ikrafttrædelsesbestemmelser § 17. Bekendtgørelsen træder i kraft den 1. juli 2017.
 Stk. 2. Bekendtgørelse nr. 603 af 1. juni 2016 om udpegning af kompetente myndigheder og supplerende bestemmelser i henhold til Europa Parlamentets og Rådets forordning (EU) nr. 1257/2013 af 20. november 2013 om ophugning af skibe og om ændring af forordning (EF) nr. 1013/2006 og direktiv 2009/16/EF ophæves.
