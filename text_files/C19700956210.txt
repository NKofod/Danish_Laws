(Til samtlige CF-kommissioner,  

 CF-regioner og tilsynsførende ingeniører) Materiel såsom let redningsmateriel, tørklosetter, CF-telefonlygter m.v.,  

 der er nedpakket i papemballage eller tilsvarende emballage lukket med  

 papirklæbebånd, svære clips, plasticbånd eller tilsvarende, beregnet for  

 langtidsopbevaring tilses stikprøvevis som nedenfor anført, men iøvrigt efter  

 de i materielbekendtgørelse m.v. anførte bestemmelser.
 Stikprøverne tages så tilfældigt som muligt, dog skal det tilstræbes, at  

 der tages stikprøver af den del af det deponerede materiel, der har den  

 ugunstigste placering i depotlokalet f.eks. ud mod ydermur, i nærheden af  

 varmegivere m.v.
Udviser stikprøverne, at materiellets kondition er forskriftsmæssig, kan  

 eftersynet betragtes som afsluttet.
Emballagerne lukkes forsvarligt og mærkes  

 på en sådan måde, at de ikke indgår i de følgende års kontrol, før alle  

 emballager har været tilset.
 Udviser blot en enkelt stikprøve, at materiellets kondition ikke er  

 forskriftsmæssig, tages der stilling til, om samtlige emballager skal åbnes  

 og materiellet renoveres, inden det igen emballeres, idet råd og vejledning  

 herom indhentes hos den tilsynsførende ingeniør.
 P.D.V.
 E.B.
