Patienten fik foretaget MR-scanning 2 måneder senere, og denne viste  

 to store diskusprolapser svarende til mellemrummet mellem 4. og 5. og 5. og  

 6. halshvirvel.
Diskusprolapsen trykkende på rygmarven, som var  

 betydelig komprimeret.
Den efterfølgende dag kontaktede  

 afdelingslægen patienten og informerede om fundene.
Endvidere blev  

 patienten samme dag undersøgt af afdelingslægen, der fandt, at  

 symptomerne var forværret.
Patienten blev indlagt samt opereret  

 akut.
 Der blev klaget over, at afdelingslægen ikke foretog en  

 tilstrækkelig undersøgelse og behandling af patientens nakke,  

 herunder ikke ordinerede akut scanning.
Klager over utilstrækkelig  

 undersøgelse samt manglende ordination af akut scanning Nævnet fandt grundlag for at kritisere afdelingslægen og lagde  

 herved vægt på, at patienten var blevet undersøgt af  

 afdelingslægen, og at journalen fra reumatologisk afdeling var blevet  

 medsendt ved henvisningen.
Af journalen fremgik blandt andet, at patienten  

 havde haft nakkehold i over 3 måneder, sovende fornemmelser i flere  

 finger, og at han aktuelt havde snurrende fornemmelser i arme og ben samt  

 kroppen.
Endvidere havde han tiltagende protensproblemer samt vanskeligheder  

 med at styre vandladning.
Endelig var der konstaterede manglende  

 fodsålsreflekser og balanceusikkerhed.
Endvidere lagde nævnet vægt på, at afdelingslægen  

 foretog en undersøgelse, hvor han fandt, at bugvægsrefleksen var  

 bevaret, og at der ikke var en såkaldt Babinkis fodsålsrefleks.  

 Kraften i armene var nedsat, og der var variabel forbipegning ved  

 fingerplacering på næsen.
Endelig fandtes der nedsat  

 følesans i endetarmsomgivelserne og nedsat spænding i  

 endetarmens lukkemuskel.
Afdelingslægen vurderede, at der ikke var  

 grundlag for akut MR-scanning, men derimod ambulant MR-scanning.
 Nævnet fandt, at til trods for at patienten ikke ved  

 undersøgelsen havde alle de symptomer, der indikerede afklemning af  

 halsrygmarven, så var der en række forhold, som pegede på  

 en lidelse i halsrygmarven, hvorfor afdelingslægen burde have  

 foranlediget, at MR-scanning blev foretaget inden for et par dage.
