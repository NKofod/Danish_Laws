 I medfør af § 6, stk. 1 og 3, og § 24 i lov nr. 414 af 13. juni 1990 om  

 administration af Det Europæiske Økonomiske Fællesskabs forordninger om  

 markedsordninger for landbrugsvarer m.v. fastsættes følgende:
 § 1.  I denne bekendtgørelse forstås ved:
 § 2.  For hvert stk. slagtefjerkræ, som er produceret  

 i Danmark, som slagtes på et autoriseret fjerkræslagteri, og som ved  

 offentlig kontrol ubetinget godkendes til menneskeføde, skal der erlægges en  

 afgift.
 Stk. 2.  Afgiften udgør 0,5 øre pr. kg. fjerkræ i  

 opskåret (grydeklar) stand.
 § 3.  For hvert stk. slagtefjerkræ, der er produceret  

 i Danmark og som udføres levende fra landet, skal eksportøren erlægge en  

 afgift, der udgør følgende beløb:
 § 4.  Ethvert pakkeri, der er autoriseret til  

 kvalitetssortering af æg, skal erlægge en afgift af den mængde æg, som er  

 produceret i Danmark, og som er indgået til autorisationshaveren.
 Stk. 2.  Den i stk. 1 anførte afgift udgør 1 øre pr. kg.  

 indgåede æg.
 § 5.  Alle registrerede rugerier skal erlægge en  

 afgift for anvendte kyllinger, ællinger, kalkunkyllinger og gæslinger, der er  

 produceret i Danmark.
 Stk. 2.  De i stk. 1 nævnte afgifter udgør følgende  

 beløb:
 § 6.  De i §§ 2-5 nævnte afgifter indgår i  

 Fjerkræafgiftsfonden, c/o Det Danske Fjerkræråd, Vester Farimagsgade 1, 1606  

 København V.
Stk. 2.  De autoriserede slagterier skal inden den 15. i  

 hver måned tilsende Fjerkræafgiftsfonden en indberetning om virksomhedens  

 samlede slagtninger og/eller salg af afgiftspligtigt fjerkræ i den  

 forudgående måned (afgiftsperioden), og samtidig til Fjerkræafgiftsfondens  

 girokonto 2 33 04 58 indbetale den heraf skyldige afgift.
Slagterierne skal  

 endvidere ved hvert regnskabsårs afslutning til fonden indsende en af  

 slagteriets revisor bekræftet indberetning om virksomhedens samlede  

 afgiftspligtige slagtninger og/eller salg af fjerkræ det forløbne  

 regnskabsår.
Stk. 3.  Eksportøren af levende slagtefjerkræ, jf. § 3,  

 skal inden den 15. i hver måned tilsende Fjerkræafgiftsfonden en indberetning  

 om den stedfundne eksport af levende slagtefjerkræ i den forudgående måned og  

 samtidig indbetale den herefter skyldige afgift til Fjerkræafgiftsfondens  

 girokonto 2 33 04 58. Indberetningen skal bestå af kopier af de i måneden  

 udfærdigede dyrlægeattesterede sundhedscertifikater, jf. de til enhver tid  

 gældende regler herom.
Eksportøren skal endvidere ved hvert regnskabsårs  

 afslutning indsende en revisorbekræftet indberetning om virksomhedens samlede  

 eksport af levende slagtefjerkræ i det forløbne regnskabsår.
Stk. 4.  De autoriserede pakkerier og registrerede  

 rugerier skal til Fjerkræafgiftsfonden indsende en opgørelse over henholdsvis  

 indvejede afgiftspligtige æg og anvendte afgiftspligtige kyllinger m.v.
De  

 nærmere retningslinier herfor fastsættes af fonden, hvortil også indbetales  

 de skyldige beløb.
Indbetalingen sker månedsvis med en indbetalingsfrist på  

 en måned til Fjerkræafgiftsfonden, girokonto 2 33 04 58. Pakkerierne og  

 rugerierne skal endvidere ved hvert regnskabsårs afslutning til fonden  

 indsende en af pakkeriets eller rugeriets revisor bekræftet indberetning om  

 virksomhedens samlede henholdsvis indvejede afgiftspligtige æg og anvendte  

 afgiftspligtige kyllinger m.v. det forløbne regnskabsår.
 § 7.  Såfremt det fremgår af indberetningen til  

 Fjerkræafgiftsfonden, jf. § 6, at det samlede afgiftsbeløb er på 50 kr. eller  

 derunder, opkræves afgiften ikke.
 § 8.  Beløb, der ikke betales rettidigt, tillægges en  

 rente på 1,3 pct. månedligt for hver påbegyndt måned fra forfaldsdagen at  

 regne.
 § 9.  Der er udpantningsret for forfaldne beløb,  

 herunder for de i § 8 nævnte rentebeløb.
 § 10.  Den der overtræder eller forsøger at overtræde  

 § 6 og § 8, straffes med bøde, medmindre højere straf er forskyldt i medfør  

 af § 25 i lov om administration af Det Europæiske Økonomiske Fællesskabs  

 forordninger om markedsordninger for landbrugsvarer m.v.
 Stk. 2.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der efter § 27, stk. 1,  

 i lov om administration af Det Europæiske Fællesskabs forordninger om  

 markedsordninger for landbrugsvarer m.v. pålægges selskabet som sådant  

 bødeansvar.
 § 11.  Denne bekendtgørelse træder i kraft den 3.  

 januar 1994.
 Stk. 2.  Samtidig ophæves bekendtgørelse nr. 78 af 18.  

 februar 1993 om produktionsafgifter på æg og ved slagtning og eksport af  

 fjerkræ.
