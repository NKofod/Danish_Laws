I medfør af § 4 i lov nr. 461 af 30. juni 1993 om midlertidig refusion af kommunernes merudgifter på børnepasnings- og ældreområdet, fastsættes:
 § 1.  Revisionen omfatter kommunens opgørelse af  

 lønudgifter i regnskab 1995 i henhold til bekendtgørelse nr. 482 af 15. juni  

 1995 om midlertidig refusion af kommunernes merudgifter på børnepasnings- og  

 ældreområdet.
 § 2.  Revisionen udføres af vedkommende kommunes  

 revision.
 § 3.  Ved revisionen efterprøves, om kommunens  

 opgørelse er rigtig, herunder om de lønudgifter, der er omfattet af  

 opgørelsen, indgår i den i § 1 nævnte bekendtgørelses refusionsordning.
 § 4.  Revisionen må tilrettelægges så den sikrer en  

 betryggende revision.
§ 5.  Kommunen skal give revisor de oplysninger, som  

 må anses af betydning for bedømmelsen af kommunens opgørelse.
Kommunen skal  

 give revisor adgang til at foretage de undersøgelser, denne finder  

 nødvendige, og skal sørge for, at revisor får de oplysninger og den bistand,  

 som revisor anser for nødvendig for udførelsen af sit hverv.
 § 6.  Kommunens opgørelse af de refusionsberettigede  

 lønudgifter skal af revisionen forsynes med en påtegning om, at opgørelsen er  

 revideret, og at revisionen er udført i overensstemmelse med denne  

 bekendtgørelse.
Stk. 2.  Eventuelle forbehold og korrektioner til  

 opgørelsen skal fremgå direkte af påtegningen.
Såfremt revisor under sin  

 revision ikke har modtaget alle de oplysninger, der er anmodet om, jf. § 5,  

 skal dette endvidere fremgå af påtegningen.
 § 7.  Kommunens revision skal give kommunalbestyrelsen  

 oplysninger om, hvorvidt der er afgivet revisionsbemærkninger til kommunens  

 regnskab, som har betydning for opgørelsen af kommunens refusionsbeløb efter  

 den i § 1 nævnte bekendtgørelses refusionsordning.
Stk. 2.  Er der afgivet revisionsbemærkninger til  

 kommunens regnskab, jf. stk. 1, skal revisionen påse, at kommunalbestyrelsen  

 giver Indenrigsministeriet særskilt meddelelse herom.
I modsat fald er det  

 revisors pligt at orientere Indenrigsministeriet.
Revisors bemærkninger  

 indsendes sammen med meddelelsen.
 Stk. 3.  Har kommunen, jf. stk. 1, fået udbetalt mere i  

 refusion end den er berettiget til efter refusionsordningen, skal revisionen  

 påse, at kommunalbestyrelsen anviser beløbet til Indenrigsministeriet.
 § 8.  Rigsrevisionen kan i overenstemmelse med  

 rigsrevisorlovens § 5 foranstalte en videregående revisionsmæssig  

 undersøgelse af den del af de kommunale regnskaber, som vedrører  

 refusionsordningen, for hvilken der skal ske afregning over for staten.
 Stk. 2.  Rigsrevisionen kan i henhold til  

 rigsrevisorlovens §§ 12 og 13 endvidere forlange sig meddelt alle sådanne  

 oplysninger, som efter Rigsrevisionens skøn er af betydning for  

 Rigsrevisionens arbejde, og kan foretage revision og regnskabsmæssig  

 gennemgang på de steder,hvor regnskaberne føres, eller hvor det nødvendige  

 materiale i øvrigt findes.
 § 9.  Bekendtgørelsen træder i kraft den 1. juni 1996  

 med virkning for opgørelsen for året 1995.
