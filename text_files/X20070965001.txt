Momsfritagelse ved salg af genbrugsvarer Spørgsmål Kan organisation  

 NN´s genbrugsbutikker sælge de nedenfor i sagsfremstillingen angivne effekter  

 som genbrugsvarer indenfor den i momslovens § 13, stk. 1, nr. 19, meddelte  

 momsfritagelse? Svar Ja, se sagsfremstilling  

 og begrundelse.
Beskrivelse af de faktiske forhold Organisation NN  

 er en almenvelgørende/sygdomsbekæmpende forening, der driver en række  

 genbrugsbutikker.
 I forbindelse  

 med driften af vores butikker får vi jævnligt tilbud fra virksomheder om at  

 modtage  

 effekter, der har mistet deres oprindelige handelsværdi eller aldrig har  

 været  

 produceret med videresalg for øje.
 Eksempler herpå  

 kan være:
Varerne er  

 således ikke "genbrug", forstået som varer, der har været solgt i  

 en  

 forretning til en privat kunde, der har brugt den, og efterfølgende givet den  

 til en almenvelgørende forenings genbrugsbutik.
Men det er varer, der har  

 været  

 solgt, eller er produceret til/af en virksomhed, som efter brug vælger at  

 donere den til et almennyttigt formål frem for blot at kassere den.
Det er  

 altså varer, som har været "forbrugt" og dermed har mistet deres  

 væsentlige handelsværdi.
 Vi vil gerne  

 hermed bede om et bindende forhåndstilsagn, om disse varer umiddelbart kan  

 betegnes  

 som genbrugsvarer og dermed sælges indenfor momsfritagelsens rammer, eller om  

 det fx forudsætter, at der ved overdragelsen fra virksomheden til  

 genbrugsbutikken skal foreligge et overdragelsesdokument/brev. som  

 tilkendegiver at varen er kasseret af virksomheden, og har mistet sin  

 væsentlige  

 handelsværdi.
SKATs indstilling og begrundelse Genbrugsbutikkers  

 hjemmel til momsfritagelse findes i momslovens § 13, stk. 1, hvor det  

 fremgår:
 "§ 13, stk.  

 1: Følgende varer og ydelser er fritaget for moms:
19) Varer  

 leveret fra genbrugsbutikker, hvis overskud anvendes fuldt ud til velgørende  

 eller på anden måde almennyttige formål.
Det er en forudsætning, at butikken  

 kun sælger brugte varer, der er modtaget vederlagsfrit, og at butikken kun  

 beskæftiger ulønnet, frivillig arbejdskraft." Det er ikke i  

 forarbejderne til momsloven nærmere præciseret, hvad der skal forstås ved  

 "brugte" varer, men det opfattes normalt som varer, der er taget i  

 brug.
Det er imidlertid SKATs opfattelse, at begrebet "brugte  

 varer"  

 omfatter varer, der er overgået til endeligt forbrug.
Begrebet skal derved  

 momsmæssigt forstås således, at der er tale om brugte varer, når der er  

 beregnet moms ved varernes overgang til forbrug.
Da varerne i  

 tidligere omsætningsled er indkøbt eller fremstillet med henblik på enten  

 videresalg  

 eller anvendelse i virksomheden, har købsmomsen været fradragsberettiget, jf.  

 momslovens § 37, stk. 1. Når virksomheden efterfølgende donerer varerne til  

 en  

 genbrugsbutik med velgørende formål, anses donationen for en gave, for  

 hvilken  

 der ikke er fradragsret, jf. § 42, stk. 1, nr. 5. Donationen anses således  

 som  

 en leverance mod vederlag, jf. § 5, stk. 2, hvorefter virksomheden skal  

 betale  

 såkaldt udtagningsmoms.
Grundlaget for beregningen af udtagningsmomsen er  

 indkøbsprisen.
Da de  

 virksomheder, der donerer varer til organisation NN, på denne måde  

 momsmæssigt  

 behandler varerne som overgået til forbrug, er der efter SKATs opfattelse  

 tale  

 om brugte varer.
Organisation NN's genbrugsbutikker kan derfor sælge disse  

 kollektionsprøver, rester, forsikringsvarer, brugt inventar og  

 overskudsproduktion momsfrit i sine genbrugsbutikker.
 Det er en  

 forudsætning for SKAT's besvarelse, at genbrugsbutikkerne opfylder de øvrige  

 betingelser for momsfritagelsen, herunder at varerne er modtaget helt  

 vederlagsfrit, og at butikken kun beskæftiger ulønnet, frivillig  

 arbejdskraft.
 SKAT indstiller,  

 at spørgsmålet besvares med et ja.
Skatterådets afgørelse og begrundelse Skatterådet har  

 på mødet den 22. maj 2007 tiltrådt SKATs indstilling.
