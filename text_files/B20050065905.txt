Bekendtgørelse  

 om beregning af det årlige abonnement i  

  

 henhold til § 14, stk. 3, i lov om visse betalingsmidler I medfør af § 14, stk. 3, i lov om visse  

 betalingsmidler, jf. lovbekendtgørelse nr. 1501 af 20. december 2004, som  

 ændret ved lov nr. 603 af 24. juni 2005, fastsættes:
Kapitel 1 Anvendelsesområde § 1.  

  

 Bekendtgørelsen fastsætter de nærmere regler for, hvorledes det årlige  

 abonnement som nævnt i § 14, stk. 2, i lov om visse betalingsmidler  

 skal beregnes.
 Stk. 2.  

  

 Bekendtgørelsen omfatter betalingstransaktioner i den fysiske handel, når  

 betalingstransaktionen afvikles med et betalingskort forsynet med chip  

 samtidig  

 med at brugeren anvender underskrift eller personlig, hemmelig kode eller  

 tilsvarende sikker identifikation.
Kapitel 2 Summen af abonnementsbetalingerne § 2.  

  

 Betalingsmodtager betaler et årligt abonnement til dækning af omkostningerne  

 ved driften af et betalingssystem.
 § 3.  

  

 For  

 2005 må den samlede sum af abonnementsbetalinger højest udgøre 10/12 af 125  

 mio. kr.
§ 4.  

  

 For  

 hvert af årene 2006-2009 må den samlede sum af abonnementsbetalinger højest  

 udgøre 125 mio. kr. multipliceret med vækstforholdet for transaktionsantallet  

 for det pågældende kalenderår.
Vækstforholdet for transaktionsantallet for et  

 kalenderår er defineret som antallet af transaktioner i den fysiske handel i  

 kalenderåret divideret med antallet af transaktioner i den fysiske handel i  

 2005.
Kapitel 3 Beregning af abonnementssatser § 5.  

  

 Udgangspunktet for fastsættelse af abonnementssatsen for den enkelte  

 betalingsmodtager er, at betalingen er opdelt i tre intervaller afhængigt af,  

 hvor mange transaktioner betalingsmodtager har i et kalenderår:
 1)  

 	  

 Betalingsmodtagere  

 med fra 1 til og med 4.999 årlige fysiske transaktioner betaler 500 kr. i  

 årligt abonnement.
 2)  

 	  

 Betalingsmodtagere  

 med fra 5.000 til og med 19.999 årlige fysiske transaktioner betaler 2.700  

 kr.  

 i årligt abonnement.
 3)  

 	  

 Betalingsmodtagere  

 med 20.000 årlige fysiske transaktioner eller derover betaler 10.000 kr. i  

 årligt abonnement.
 § 6.  

  

 De  

 endelige abonnementssatser i et kalenderår kan afvige fra § 5, hvis  

 summen  

 af de faktiske abonnementsbetalinger er mindre eller større end det, der er  

 forudsat i § 3 og § 4.
Stk. 2.  

  

 Hvis den  

 faktiske abonnementsbetaling i et kalenderår er mindre end forudsat i  

 § 3  

 eller § 4, kan indløser forhøje abonnementssatserne for det pågældende  

 eller det følgende kalenderår, så abonnementsbetalingen for det pågældende  

 kalenderår svarer til det forudsatte.
Alle tre abonnementssatser skal  

 forholdsmæssigt forhøjes lige meget.
Stk. 3.  

  

 Hvis den  

 faktiske abonnementsbetaling i et kalenderår er større end forudsat i  

 § 3  

 eller § 4, skal indløser nedsætte abonnementssatserne for det pågældende  

 eller det følgende kalenderår, så abonnementsbetalingen for det pågældende  

 kalenderår svarer til det forudsatte.
Alle tre abonnentssatser skal  

 forholdsmæssigt nedsættes lige meget.
Kapitel 4 Regler for opkrævning § 7.  

  

 Indløser kan  

 opdele abonnementsbetalingen for et kalenderår  

 i en eller flere a conto opkrævninger og en endelig afregning.  

 Indløser kan  

 foretage efterregulering for ét kalenderår  

 samtidig med opkrævning af a conto betaling for det følgende kalenderår.
§ 8.  

  

 Senest samtidig med opkrævning af a conto betaling for ét kalenderår skal  

 indløser offentliggøre de nye abonnementssatser og den forventede samlede  

 abonnementsbetaling for kalenderåret.
I forbindelse med foretagelse af  

 efterregulering af abonnementsbetalingen for et kalenderår skal indløser  

 offentliggøre antallet af transaktioner i kalenderåret, antallet af  

 transaktioner i 2005, samt den samlede faktiske abonnementsbetaling for det  

 pågældende kalenderår.
 § 9.  

  

 Indløsers  

 vilkår for abonnementsbetaling må ikke diskriminere mellem  

 betalingsmodtagere.
 Stk. 2.  

  

 Indløsers  

 vilkår for abonnementsbetaling bør så vidt muligt være standardiserede og  

 skal  

 offentliggøres.
Kapitel 5 Konkurrencestyrelsens beføjelser § 10.  

  

 Konkurrencestyrelsen fører tilsyn med, at  

 indløser overholder  

 bestemmelserne i § 3 til § 9.
 Stk. 2.  

  

 Konkurrencestyrelsen kan ændre abonnementssatserne, hvis de ikke er i  

 overensstemmelse med betalingsmiddelloven.
 Stk. 3.  

  

 Konkurrencestyrelsen kan kræve indløsers vilkår, herunder standardvilkår,  

 ændret.
Kapitel 6 Ikrafttræden og ophævelse § 11.  

  

 Bekendtgørelsen gælder frem til 31. december 2009.
 § 12.  

  

 Bekendtgørelsen træder i kraft den 1. juli 2005.
