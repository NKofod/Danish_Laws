Tillægsbetænkning afgivet af Det  

 Energipolitiske Udvalg den 15. december 1999 Tillægsbetænkning over Forslag til lov om ændring af lov om  

 elforsyning (Kraftværkernes økonomiske forhold m.v.) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder stillet 3 spørgsmål til miljø- og  

 energiministeren, som denne har besvaret skriftligt.
 Endvidere har udvalget modtaget skriftlige henvendelser  

 fra:
Danske Fjernvarmeværkers Forening, Kommunernes Landsforening, Reno-Sam og Vindmølleindustrien.
 Herefter indstiller et flertal (udvalget med  

 undtagelse af Dansk Folkepartis og Enhedslistens medlemmer) lovforslaget til  

vedtagelse uændret.
Et mindretal inden for flertallet (Venstres medlemmer af  

 udvalget) vil gerne udtrykke tilfredshed med tillægsaftalen af 17.  

 november 1999, hvor Venstre har medvirket til at give den danske elsektor en  

 meget god start forud for liberaliseringen.
I alt 8 mia. kr. har sektoren at  

 trække på i op til 4 år.
 Venstre ønsker at understrege, at disse muligheder  

 og den fordeling, der er i lovforslaget, afspejler det beregnede behov.  

 Samtidig signaleres, at Venstre har holdt, hvad Venstre lovede i  

 elreformaftalen, og at Venstre bortset fra aktiv medvirken i elsektorens  

 skatte- og regnskabsmæssige åbning ikke lover mere.
 Venstre holder regeringen ansvarlig for, at  

 elreformaftalen inklusive tillægsaftalen af 17. november 1999 er  

 korrekt gennemført i lovforslaget.
Et andet mindretal inden for flertallet (Socialistisk  

 Folkepartis medlem af udvalget) vil gerne udtrykke generel tilfredshed med  

 tillægsaftalen af 17. november 1999, hvor SF har medvirket til at skabe  

 større sikkerhed for kraftværkernes økonomi og dermed  

 også for forbrugernes værdier.
Tillægsaftalen ligger helt i  

 forlængelse af elreformaftalen af 3. marts 1999 og ændrer ikke  

 ved de principper, der blev aftalt den 3. marts 1999. Endvidere er  

 varmeforbrugerne sikret på præcis samme måde, som de er i  

 elreformaftalen af 3. marts 1999, og kraftvarmegarantien er fortsat  

 gældende.
 SF har endelig medvirket til at sikre, at der sker en  

 solidarisk betaling, og at de fastsatte miljømål med 20 pct.  

 vedvarende energi i 2003 fastholdes, så kraftværkerne  

 gennemfører de pålæg om biomasseanlæg og  

 havvindmølleudbygning, som de har fået.
 Derudover sker der en hurtigere afvikling af kulkraften.  

 Og meromkostningerne for udbygningen med vedvarende energi fordeles  

 forholdsmæssigt mellem Øst- og Vestdanmark gennem en  

 udligning.
 Et mindretal (Dansk Folkepartis medlem af udvalget)  

 vil ved 3. behandling stemme hverken for eller imod lovforslaget.
Dansk Folkeparti finder det stærkt kritisabelt, at  

 dette lovforslag, som er en del af elreformen, bliver fremsat den 7. december  

 og færdigbehandlet 10 dage efter.
Det er lovsjusk, som udelukker en  

 seriøs politisk sagsbehandling i lighed med lovbehandlingen af selve  

 elreformen i maj 1999.
Dansk Folkeparti er derfor enig i Kommunernes  

 Landsforenings høringssvar af 13. december 1999, hvor det blandt andet  

 hedder: »Indledningsvis skal den  

 korte høringsfrist bemærkes.
Landsforeningen har i dag   mandag  

 den 13. december   modtaget meddelelse fra Energistyrelsen om, at  

 høringsfristen er fremskudt til i dag! I forvejen havde forslaget en  

 kort høringsfrist (15. december), og udsendes i høring samtidig  

 med fremsættelsen i Folketinget.
Det er derfor aldeles uacceptabelt, at  

 Energistyrelsen ændrer fristen med så kort varsel, at de  

 høringsberettigede organisationer kun får få timers  

 varsel.
Processen vidner ikke om, at Energistyrelsen udviser nogen respekt  

 for de implicerede parters holdninger til lovforslaget.« Dansk Folkeparti er enig i, at de danske kraftværker  

 ikke må gå konkurs, og at det er fornuftigt, at ejerselskaberne  

 kan optage lån og overføre kapital til kraftværkerne, samt  

 at fusionskravet er blevet realiseret.
 Dansk Folkeparti havde ønsket, at den betydelige  

 byrde, som elreformens CO2-kvote indebærer, var blevet  

 fjernet, således at kraftværkerne også fremover havde  

 mulighed for at eksportere elektricitet og dermed forbedre  

 økonomien.
Dansk Folkeparti finder det uacceptabelt, at  

 distributionsselskaberne stilles over for et nyt rationaliseringskrav ud over  

 det, der allerede er aftalt, og som allerede nu har medført  

 panikfyringer af et stort antal gode medarbejdere.
Ligeledes finder Dansk  

 Folkeparti, at der skal ske en kabellægning af de små net,  

 således at elforsyningen sikres også under ekstreme  

 vejrsituationer.
Der indføres over en 4-års-periode  

 særlige pristillæg til VE-elektricitet produceret på  

 elværksejede anlæg.
Dette indebærer en meromkostning  

 på ca. 600 mio. kr. om året og dermed en højere  

 forbrugerpris.
Tillige vil andelen af »grøn el«,  

 der skal tvangsaftages, stige.
Tillægsaftalen af 17. november 1999 indebærer  

 endvidere, at biomasseaftalen og udbygningen med havvindmøller skal  

 gennemføres, hvoraf specielt biomasseplanerne har meget store  

 økonomiske konsekvenser.
Disse elementer i lovforslaget tager Dansk  

 Folkeparti afstand fra.
 I øvrigt finder Dansk Folkeparti, at miljø-  

 og energiministeren får meget frie hænder til at udmønte  

 dette lovforslag.
 Et andet mindretal (Enhedslistens medlem af  

 udvalget) indstiller lovforslaget til forkastelse.
Martin Glerup (S) fmd.  

Helge Mortensen (S)
Henning Gjellerod (S) Lis Greibe (S)
Erik Mortensen (S) Anni Svanholt (SF)
Ebbe Kalnæs (CD)
Dorit Myltoft (RV)
Søren Kolstrup (EL)
Peter Hansen-Nord (V)
Harald Kjøller (V) Helga Moos (V)  

 Kim Andersen (V)
Gitte Seeberg (KF)
Henriette Kjær (KF)
Aase D.
Madsen (DF) nfmd.  

Kim Behnke (FRI) Kristeligt Folkeparti havde ikke medlemmer i udvalget.
