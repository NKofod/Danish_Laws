(Til samtlige kommunalbestyrelser og de  

 kommunale vurderingsmænd, der behandler sager om forgiftningsskade på  

 bier) For hver kommune skal der i henhold til §§ 21 og 22 i lov nr. 107 af 31.  

 marts 1953 om mark- og vejfred beskikkes vurderingsmænd for perioder, der  

 falder sammen med valgperioderne for kommunalbestyrelserne.
Til disse  

 vurderingsmænd er endvidere henlagt behandlingen af vurderingsforretninger  

 efter den som bilag 1 optrykte lovbekendtgørelse af 22. januar 1960 om  

 beskyttelse af bier.
 I lovbekendtgørelsens kapitel I er der givet nærmere regler for, hvornår  

 den, der anvender midler, der er farlige for bier, på arealer med blomstrende  

 planter, er pligtig at erstatte biavlerens tab.
Erstatningsbestemmelserne finder ikke anvendelse ved brug af giftmidler  

 over blomstrende bederoefrømarker og over arealer med frugttræer, når træerne  

 ikke er i blomst, for så vidt arealet i det væsentlige er frit for andre  

 blomstrende planter, der søges af bier, jfr. lovbekendtgørelsens § 3.  

 Endvidere indeholder § 4 en undtagelsesbestemmelse for de tilfælde, hvor brug  

 af giftmidler over åben blomst af en planteavlskonsulent er fundet nødvendig  

 til imødegåelse af pludselige, uforudsete og omfattende angreb af skadedyr  

 (dog ikke glimmerbøsser, skulpesnudebiller og kålgalmyg) eller  

 plantesygdomme, der truer en værdifuld plantekultur i blomst eller en  

 værdifuld markafgrøde med blomstrende ukrudt.
Ved værdifuld plantekultur  

 forstås afgrøder, der som stamfrø eller lignende er af betydning ikke blot  

 for avleren, men også for erhvervet.
For anvendelse af denne undtagelsesregel  

 gælder særlige forskrifter i § 4 a-c.
 Begæring om foretagelse af vurderingsforretning skal indsendes til  

 vurderingsformanden (kommunekontoret) i den kommune, hvor de skaderamte  

 bistader hentår.
 Når vurderingsformanden i henhold til lovbekendtgørelsens § 5 modtager en  

 begæring om erstatning for giftskader på bier, bedes denne nøje gennemgået  

 for at påse, at den indeholder alle de i nævnte paragraf angivne oplysninger.  

 Såfremt begæringen er ufuldstændig bedes der ydet vedkommende biavler  

 fornøden vejledning, idet det i praksis har vist sig, at erstatningssager  

 ikke har kunnet gennemføres, herunder ved sagens senere anke efter lovens §  

 14, når der har været fejl ved begæringen eller ved sagens behandling hos  

 vurderingsmændene.
De hidtidige erfaringer har vist, at det er af afgørende betydning, at  

 vurderingsforretningen så hurtigt som muligt efter klagens modtagelse  

 påbegyndes med en besigtigelse af den eller de skadede bigårde, idet skaden  

 jævnlig er vanskelig at fastslå, når der er forløbet 8-14 dage efter dens  

 indtræden.
Man skal derfor anmode om, at behandlingen af modtagne begæringer  

 fremmes uden ophold.
 Vurderingsforretningen skal, som angivet i lovens afsnit II, foretages af  

 formanden og af 2 vurderingsmænd, hvoraf den ene skal være biavlskyndig, jfr.  

 § 6.
 Hvis klageren forlanger det eller vurderingsformanden ønsker det, skal en  

 bisygdomsinspektør eller en autoriseret tilsynsmand tilkaldes som sagkyndig.
Oplysning om sagkyndige kan fås hos Statens biavlsforsøg, Virumvej 35, Virum (01) 85 17 00 eller Nr.
Herlev pr. brødeskov (03) 26 49 40 eller hos Danmarks Biavlerforening, Sønder Voldgade 1, Fredericia, telefon (059) 22277.
 Hvis den eller de indklagede eller vurderingsformanden ønsker det, skal  

 endvidere en af de havebrugs- eller landøkonomiske foreningers konsulenter  

 for planteavl (frø- og frugtavl) tilkaldes til vurderingsforretningen.
 Ingen må deltage som vurderingsmand i en vurderingsforretning, når han er  

 part i sagen eller personlig interesseret i dens udfald, er beslægtet eller  

 besvogret med nogen af parterne så nær som søskendebørn, jfr. de nærmere  

 regler herom i §§ 24 og 25 i loven om mark- og vejfred.
Til vurderingsforretningen skal foruden skadelidte såvidt muligt ejeren  

 (brugeren) af det areal, eventuelt ejerne (brugerne) af de arealer, hvis  

 behandling med giftmidler må antages at have forvoldt skaden, samt den  

 person, der oplyses at have udført giftspredningen, indkaldes ved anbefalet  

 brev.
Det må af vurderingsformanden påses, at alle sagens parter så vidt  

 muligt indkaldes til forretningen og forligsforhandlingen samt det eventuelle  

 efterfølgende møde til afsigelse af kendelse.
Vurderingsmændene skal under forretningen danne sig et skøn over klagens  

 berettigelse.
Når giftanvendelsen bevisligt har fundet sted over blomstrende  

 planter, og der ikke foreligger de særlige forhold, som omhandles i lovens §  

 3 og 4, må klagen anses for berettiget, medmindre biavleren selv findes at  

 have en del af skylden for skadens opståen.
I det sidste tilfælde afgør  

 vurderingsmændene efter et skøn over betydningen af de to parters forhold,  

 som har forårsaget skaden, om erstatningen skal bortfalde helt eller delvis.  

 Det er efter loven overladt til vurderingsmændene frit at skønne over  

 betydningen af de af klageren tilvejebragte oplysninger og af indklagedes  

 indsigelser herimod.
 Ved vurderingsforretningen skal så vidt muligt sikres bevis for den  

 biavleren påførte skade og bemærkning herom optages i  

 forhandlingsprotokollen, ligesom protokollen skal indeholde fyldestgørende  

 oplysninger om omfanget af den skete skade samt de bevisligheder, der måtte  

 være fremført for skadevolderens erstatningsansvar.
 Der kan efter disse sagers særlige natur ikke stilles vidtgående krav om  

 bevis for, at den indtrufne skade er forårsaget af indklagedes  

 giftanvendelse, men vurderingsmændene må skønne over, om der er tilvejebragt  

 tilstrækkelig sandsynlighed for årsagsforholdet, f.eks. ved en tidsmæssig  

 sammenhæng mellem giftanvendelsen og de konstaterede skader.
 For at vurdering af skade på bifamilier kan ske efter ensartede  

 retningslinier, er det i lovens § 16 foreskrevet, at vurderingsmændenes  

 fastsættelse af erstatningens størrelse skal foretages efter en af  

 landbrugsministeren fastsat normaltakst.
Denne normaltakst er for tiden fastsat i landbrugsministeriets cirkulære af 4. maj 1965 til følgende beløb:
Erstatning for tabt honningudbytte fastsættes som hidtil efter den af  

 Danmarks Biavlerforening fastsatte vejledende engrospris. honningtabets  

 størrelse opgøres efter gennemsnitsudbyttet for omegnens uskadte familier  

 sammenlignet med den eller de skadelidte biavleres gennemsnitsudbytte i de  

 sidste 3 år.
Såfremt sådan dokumentation ikke foreligger, fastsættes  

 erstatningen efter et gennemsnit for hele landet på 12 kilo årligt.
Når skaden er vurderet, og det anses for godtgjort, hvem der må anses som  

 erstatningspligtig, søges forlig opnået.
Opmærksomheden henledes på, at de  

 fornødne blanketter til forlig og udskrifter heraf (nr. 2162) kan købes hos  

 Olaf O.
Barfod A/S Forlag, Gyldenløvesgade 10, København K.
Endvidere  

 indføres opnåede forlig i den af kommunen autoriserede protokol, som skal  

 underskrives såvel af vurderingsmændene som af parterne.
Kan forlig ikke opnås, er det i lovbekendtgørelsens § 12 foreskrevet, at  

 vurderingsmændene, eventuelt med de sagkyndiges bistand, skal affatte en  

 beskrivelse af skadens art og omfang omfattende alle forhold, der skønnes at  

 være af betydning for ansvarsspørgsmålets afgørelse og erstatningens  

 fastsættelse.
Særlige blanketter hertil kan købes hos Olaf O.
Barfod A/S  

 Forlag, Gyldenløvesgade 10, København K (Bestillingsnummer 2163).
 Beskrivelsen - og hvis det forlanges - tillige prøver af bier og  

 tavlemateriale med yngel og med det senest indbårne foderforråd (jfr. § 13),  

 skal indsendes til Statens Biavlsforsøg.
Når svar fra Statens Biavlsforsøg foreligger, afsiges kendelse, der  

 behørigt indføres i protokollen.
Ved kendelsen skal der på grundlag af de  

 foreliggende oplysninger tilkendes den biavler, som har dokumenteret at have  

 lidt forgiftningsskade på sine bifamilier, erstatning herfor.
Blanketter til  

 affattelse af kendelser og til udskrifter heraf kan købes hos Olaf O.
Barfod  

 A/S Forlag (bestillingsnummer 2164). Kendelsen indføres tillige i den af  

 kommunalbestyrelsen autoriserede protokol, der underskrives af  

 vurderingsmændene og opbevares af vurderingsmændene og opbevares af  

 vurderingsformanden.
De af vurderingsmændene ved kendelse trufne afgørelser kan efter  

 lovbekendtgørelsens § 14 indankes for civildommeren i den pågældende  

 retskreds inden 15 dage fra datoen for vurderingsmændenes kendelse.
Formanden  

 skal gøre parterne bekendt hermed, og oplysning om denne vejledning tiføres  

 protokollen og udskrifter af kendelsen.
For afholdelse af vurderingsforretning til kommer der hver af de i  

 forretningen deltagende vurderingsmænd et vederlag af 8 kr. med  

 reguleringstillæg, der fastsættes efter de til enhver tid i statstjenesten  

 gældende regler, og som for tiden udgør 178,4 pct.
Der tillægges endvidere  

 formanden for vurderingsmændene et vederlag på 10 kr. for ledelse af møder,  

 affattelse af kendelser m. v.
 Som bilag 1 til nærværende cirkulære er optrykt landbrugsministeriets  

 bekendtgørelse af 22. januar 1960 om beskyttelse af bier og som bilag 2 de  

 bestemmelser i mark- og vejfredsloven, der finder anvendelse i de  

 heromhandlede sager.
Chr.
Thomsen /J.
Graff Nielsen Bilag 1.
 Landbrugsministeriet, den 20. maj 1966.
Landbrugsministeriets lovbekendtgørelse  

 nr. 17 af 22. januar 1960 om beskyttelse af bier.
(Udelades her.) Bilag 2.
 Bestemmelser i mark- og vejfredsloven, der finder anvendelse i henhold til  

 loven om biernes beskyttelse.
(Udelades her.) (* 1) BKG i MT afdl.
A nr.
V 1966 nr. 100-133.
