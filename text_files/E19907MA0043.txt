 Der har været rejst spørgsmål, om pantebreve, som en kreditor  

 køber/overtager fra en skyldner, skal medregnes til markedsværdien eller den  

 nominelle værdi, når det konstaterede tab opgøres, jf momslovens § 13, stk 6.
Der var i det konkrete tilfælde tale om et selskab, der i forbindelse med  

 fyldestgørelsen af selskabets tilgodehavende i et konkursbo købte  

 sælgerpantebreve i boets ejendom.
Pantebrevene var udstedt af tredjemand som  

 led i dennes køb af skyldnerens faste ejendom.
Selskabet købte pantebrevene  

 til kurs 73,25, som banken havde vurderet dem til.
 Skatteministeriet har truffet afgørelse om, at pantebrevene skal medregnes  

 med markedsværdien ved beregningen af tab på fordringen efter momslovens §  

 13, stk 6.
Der blev ved afgørelsen lagt vægt på, at der ikke er tale om pantebreve,  

 som er udstedt i forbindelse med betaling af selskabets fordringer.
Derimod  

 er der tale om pantebreve, der er udstedt af en huskøber til delvis betaling  

 for den købte ejendom, og som efterfølgende sælges til selskabet til  

 markedsværdien.
 Pantebreve, der udstedes af skyldner til nedbringelse af fordringen,  

 herunder også bestemmelserne om et skønnet eller beregnet kurstab, skal  

 fortsat medregnes med pålydende værdi (nominel værdi) ved opgørelse af tabet.
 Se også Dep.957.
