En uddannelsesaftale, der ikke var registreret hos  

 arbejdsformidlingen, gav grundlag for at rejse erstatningskrav, idet  

 virksomheden ikke var godkendt som uddannelsessted.
Eleven havde ikke i  

 forbindelse med uddannelsen været på 2. dels skoleophold I nævnet til behandling af tvistigheder mellem efg-elever og  

 praktikvirksomheder er den 28. juni 1982 i sag nr. 10/1981 efg-elev A mod B  

 under konkurs afsagt sålydende KENDELSE: Den 1. september 1979 blev klageren A ansat i Boutique C, der  

 ejedes af indklagede B.
 Ved ansættelsen blev der indgået en kontrakt, hvorefter klageren blev  

 antaget som elev i en 2-årig periode fra 1. september 1979. I følge  

 kontrakten skulle løn og øvrige vilkår udgøre de for efg-elever værende  

 tariffer.
Der er ikke til kontrakten anvendt den anordnede blanket, kontrakten er  

 ikke godkendt af Arbejdsformidlingen og tilmelding til skole har ikke fundet  

 sted.
Klageren har således ikke modtaget efg's 2. dels-undervisning på skole.  

 Firmaet er efter det oplyste ikke godkendt som oplæringssted.
Den 5. marts 1980 tilskrev Handels- og Kontorfunktionærforeningen i X-by B  

 og forespurgte, hvorfor der ikke var indgået lærekontrakt.
Samtidig krævedes  

 lønnen til klageren reguleret.
Efter de nævnte foreliggende oplysninger er  

 henvendelsen af 5. marts 1980 ikke fulgt op med senere henvendelser fra  

 forbundet, idet klageren ikke ønskede dette.
Ved skrivelse af 30. maj 1981 fra autoriseret fagkyndig tillidsmand D blev  

 klageren opsagt til fratræden med udgangen af august måned 1981, idet  

 virksomheden havde standset sine betalinger.
Firmaet er senere erklæret  

 konkurs og kurator, landsretssagfører E X-by, har i skrivelse af 27. maj 1982  

 meddelt, at der efter det foreliggende kun vil være dækning til massekrav, og  

 at konkursboet derfor ikke på nuværende tidspunkt ønsker at indtræde i sagen.
I skrivelse af 6. okotober 1981 til nævnet har klageren påstået indklagede  

 tilpligtet at udrede et beløb af ialt 59.350,50 kr.
Beløbet udgør forskellen  

 mellem fagets mindsteløn og den af klageren oppebårne løn i ansættelsestiden  

 1. september 1979 til 31. august 1981, 58.668 kr. samt tillæg for forskudt  

 tid, 682,50 kr.
Kravet er efter det oplyste anmeldt i konkursboet og til  

 Lønmodtagernes Garantifond.
B, der er underrettet om sagens behandling, har ikke givet møde for nævnet  

 eller i øvrigt ytret sig over for nævnet.
Lønmodtagernes Garantifond har  

 under sagens behandling været repræsenteret ved sekretær F.
Efter § 7, stk. 3, i Undervisningsministeriets bekendtgørelse nr. 380 af  

 31. juli 1978 om optagelse og om uddannelsesaftaler m.v. for elever i de  

 erhvervsfaglige grunduddannelser jfr. nu § 1, nr. 4, i bekendtgørelse nr. 107  

 af 25. marts 1982 påhviler det praktikvirksomheden at indsende  

 uddannelsesaftalen til arbejdsformidlingskontoret.
Det er således i første  

 række virksomheden, der er ansvarlig for, at aftalen indgåes, og for at  

 virksomheden er godkendt som oplæringssted.
Da indklagede har undladt at  

 drage omsorg herfor og endvidere ikke har tilmeldt klageren til  

 skoleundervisning i praktiktiden, findes klageren at have krav på erstatning  

 for for lidt udbetalt løn i praktiktiden.
Det bemærkes herved, at det efter  

 det foreliggende ikke kan antages, at klagerens beskæftigelse hos indklagede  

 vil kunne godkendes som grundlag for afkortning af praktikophold under en  

 eventuel senere uddannelse i butiksfaget.
Under hensyn til at klageren -  

 udover henvendelsen af 5. marts 1980 fra Handels- og Kontorfunktionærernes  

 Forening i X-by - selv intet har foretaget sig for at søge forholdet  

 berigtiget, findes kravet skønsmæssigt at kunne fastsættes til 30.000 kr.
 THI BESTEMMMES:
 Indklagede B under konkurs betaler til klageren A 30.000 kr.
 Beløbet udredes inden 14 dage, efter at denne afgørelse er meddelt  

 klageren.
 Ingen af parterne betaler sagsomkostninger til den anden part.
