 Spørgsmålet om arbejdslegat fra Statens Kunstfond kan medregnes som  

 arbejde eller død periode i henhold til arbejdskravet.
 Endvidere spørgsmål om legatet skal medføre fradrag i dagpengene.
 Direktoratet finder, at perioden skal betragtes som ledighed, og at  

 der skal ske fradrag i dagpengene.
 Vedrørende X, cpr.nr. 110143-.
 Ved skrivelse af 26. juli 1988 har DMF på vegne af ovennævnte medlem  

 klaget over Tjenernes Musikernes og Artisternes Arbejdsløshedskasses  

 afgørelse af 1. juli 1988.
 DMF klager over, at den aktivitet, som medlemmet udøver i en periode, som  

 et af medlemmet modtaget arbejdsstipendium dækker, ikke kan betragtes som  

 lønarbejde i arbejdsløshedsforsikringslovens forstand og dermed ej heller kan  

 medregnes som arbejdstimer ved beregningen af arbejdskravet i henhold til  

 arbejdsløshedsforsikringslovens § 55, (26-ugers reglen).
 DMF oplyser herudover, at det ikke klart fremgår  

 af Tjenernes Musikernes og Artisternes Arbejdsløshedskasses afgørelse,  

 hvorvidt den periode, som ovennævnte arbejdsstipendium dækker, kan betragtes  

 som død periode i relation til arbejdsløshedsforsikringslovens § 55.
 Til brug for sagens behandling i direktoratet har foreligget kopi af  

 medlemmets skrivelse af 1. juli 1988 til kassen, kassens afgørelse af 1. juli  

 1988, lov om Statens Kunstfond, Bekendtgørelse om Statens Kunstfond, Statens  

 Kunstfonds opslag vedrørende stipendier, kopi af medlemmets ansøgning af 7.  

 februar 1988 til Statens Kunstfond og direktoratets samtalerapport af 27.  

 januar 1989.
 Det fremgår af dette materiale, at medlemmet den 1. april 1988 af Statens  

 Kunstfond fik tildelt et arbejdsstipendium på 150.000 kr. pr. år i en  

 tre-årig periode til fortsat kunstnerisk arbejde.
 Stipendiet blev tildelt medlemmet på baggrund af ovennævnte ansøgning af  

 7. februar 1988, hvori medlemmet redegør for, hvad han hidtil har lavet, og  

 hvilke opgaver han i løbet af de næste tre år vil arbejde med.
 Medlemmet har i ansøgningen bl.a. anført følgende:
»De kommende år vil linien i mit arbejde ikke forandres væsentligt.  

 Blot håber jeg at kunne komme længere ind mod kernen af det univers, som jeg  

 befinder mig i, og som jeg er ved at lære at kende.
Det betyder mere ro og  

 mere tid til at tænke i større sammenhænge.
Det forudsætter også et lidt  

 mindre praktisk forhold mellem at tænke i musik og udøvelse.
Her kommer jo så  

 økonomien ind.
 Af egentlige opgaver i de næste år ser jeg følgende:
 Filmmusik til en film af Irene Stage (godkendt til 1989).
 Orkesterkoncert til saxofon.
Duo-musik til tekster af F.
P.
Jac (saxofon - percussion). Skole-turne.
8 sange i »evergreen«-karakteren.
Til kvartetten.
Musikteaterforestilling i samarbejde med F.
P.
Jac.Men først og fremmest  

 vil jeg benytte et evt. tre-årigt stipendium til at styrke troen på, at der  

 er grund til at tænke musikalsk i de baner, jeg gør, og til at søge længere  

 ind i både musik og mig selv.' Det fremgår endvidere, at medlemmet ved skrivelse af 1. juni 1988 selv  

 gjorde kassen opmærksom på, at der kunne være visse problemer forbundet med  

 modtagelsen af stipendiet, og medlemmet stillede i den forbindelse en række  

 spørgsmål vedrørende stipendiets betydning for hans ret til dagpenge mv.
 Kassen traf herefter den 1. juli 1988 afgørelse om, at stipendiet efter  

 omregning skulle medføre fradrag i dagpengene, og at de timer, som dermed  

 ville blive fradraget ikke kunne indgå i beregningen af arbejdskravet.
 DMF anfører i sin klage, at forbundet finder dette paradoksalt.
 DMF henviser til, at stipendiet er skattepligtigt som B-indkomst, og at  

 stipendiet søges og tildeles på baggrund af medlemmets beskrivelse af en  

 række konkrete opgaver , som medlemmet i tre-års perioden har til hensigt at  

 løse.
 Endvidere henviser forbundet til, at arbejdsløshedsforsikringsloven ifølge  

 vejledningen til bekendtgørelse nr. 451 af 11. oktober 1985 vedrørende  

 arbejdsløshedsforsikringslovens § 55 (vejledning af 18. december 1987) ikke  

 angiver retningslinier for, hvad der skal forstås ved »lønarbejde«,  

 men at der alene angives en række kendetegn, der kan være vejledende og altså  

 ikke nødvendigvis skal være afgørende og begrænsende for, hvorvidt en udført  

 aktivitet, hvortil knyttes et vederlag i form af et tildelt  

 arbejdsstipendium, kan betragtes som lønarbejde og dermed tælle med til  

 arbejdskravet i arbejdsløshedsforsikringslovens § 55.
 Endelig anfører forbundet, at det at modtage et arbejdsstipendium ikke bør  

 betragtes som en passiv forsørgelsesydelse på lignende måde som  

 arbejdsløshedsdagpenge eller bistandshjælp bliver betragtet, men derimod som  

 en aktiv indsats og aflønning under udførelse af konkrete arbejdsopgaver.
 Ved telefonsamtale med Statens Kunstfond den 27. januar 1989 er det over  

 for direktoratet oplyst, at Statens Kunstfonds tre-årige arbejdsstipendier  

 gives til fortsat kunstnerisk virksomhed, herunder til færdiggørelse af  

 projekter, som den pågældende kunstner allerede er i gang med.
 Statens Kunstfond oplyser endvidere, at man ikke stiller krav om, at  

 modtageren af et tre-årigt stipendium udfører bestemte opgaver, og at fondet  

 ikke fører kontrol med, om de arbejdsopgaver, modtageren har nævnt i sin  

 ansøgning, bliver færdiggjort.
 Statens Kunstfond understreger, at der ingen arbejdsbetingelse er knyttet  

 til modtagelsen af stipendiet.
AFGØRELSE Ifølge arbejdsløshedsforsikringslovens § 55 er ret til dagpenge betinget  

 af, at medlemmet forud for hver udbetaling af dagpenge har haft arbejde som  

 lønmodtager i en tid, som sammenlagt svarer til arbejde i fagets fulde,  

 sædvanlige arbejdstid i mindst 26 uger inden for de sidste tre år eller i  

 tilsvarende omfang har udøvet selvstændig virksomhed.
 Arbejdsløshedsforsikringsloven angiver ingen retningslinier for, hvad der  

 skal forstås ved lønarbejde, og spørgsmålet må derfor i tvivlstilfælde  

 afgøres konkret ud fra en undersøgelse af de kendetegn, der traditionelt er  

 knyttet til det typiske lønmodtagerforhold.
For at en aktivitet skal kunne betragtes som lønarbejde, vil det dog altid  

 være en betingelse, at der udbetales et vederlag, og at dette vederlag er  

 skattepligtigt.
Ved vederlag forstås i denne forbindelse den betaling, som en  

 person modtager for en arbejdsydelse.
 Er disse betingelser opfyldt, vil de retningslinier, som er opstillet i  

 direktoratets vejledning af 18. december 1987 til bekendtgørelse nr. 451 af  

 11. oktober 1985 (§ 55-bekendtgørelsen) endvidere kunne anvendes ved  

 afgørelsen af, om en aktivitet vil kunne betragtes som lønarbejde.
 Ifølge denne vejledning vil det bl.a. have betydning, om den pågældende er  

 undergivet en arbejdsgivers tilsyn med og instrukser for arbejdets udførelse.
 Efter direktoratets opfattelse kan et arbejdsstipendium, som ikke er  

 forbundet med en egentlig arbejdsbetingelse, ikke betragtes som et vederlag i  

 ovennævnte forstand, men nærmere som en sikring af et eksistensgrundlag i den  

 periode stipendiet dækker, der kommer til udbetaling uanset, om der udføres  

 en aktivitet eller ej.
 Når henses hertil og til, at de retningslinier, som i øvrigt er opstillet  

 i ovennævnte vejledning, vanskeligt vil kunne opfyldes af  

 stipendiemodtageren, finder direktoratet, at den aktivitet, som er forbundet  

 med modtagelsen af stipendiet, ikke vil kunne henføres under begrebet  

 lønarbejde.
 Direktoratet er således enig  

 med Tjenernes Musikernes og Artisternes Arbejdsløshedskasse i, at den med  

 stipendiet forbundne aktivitet ikke kan medregnes til opfyldelse af  

 arbejdskravet i arbejdsløshedsforsikringslovens § 55.
 For så vidt angår spørgsmålet om, hvorvidt den periode, som  

 arbejdsstipendiet dækker, i stedet kan betragtes som »død periode«,  

 skal direktoratet bemærke, at arbejdsløshedsforsikringslovens § 3, stk. 1, i  

 direktoratets bekendtgørelse nr. 633 af 17 september 1987 vedrørende  

 ændringer af § 55-bekendtgørelsen er en udtømmende opregning af de forhold,  

 der kan betragtes som døde perioder.
 Da perioder som den foreliggende, det vil sige perioder, som økonomisk  

 dækkes af et stipendie eller lignende, ikke indgår i denne opregning, finder  

 direktoratet ikke, at perioden kan indgå i beregningen af arbejdskravet i  

 henhold til arbejdsløshedsforsikringslovens § 55 som »død periode«.  

 Den periode, som dækkes af stipendiet, vil således blive betragtet som  

 ledighed.
 Endelig skal direktoratet vedrørende spørgsmålet om fradrag i dagpengene  

 bemærke, at arbejdsløshedsforsikringens formål er at yde kompensation for det  

 tab af arbejdsindkomst, som et medlem af arbejdsløshedskassen vil få i  

 tilfælde af ledighed.
Hvis det pågældende medlem på anden måde end gennem  

 arbejdsløshedsforsikringen helt eller delvis sikres et eksistensgrundlag, vil  

 den pågældende ikke være berettiget til samtidig at oppebære dagpenge.
Dette  

 skal ses på baggrund af, at det pågældende medlem i givet fald ville få  

 dobbelt kompensation, hvilket ville stride mod principperne i  

 forsikringssystemet.
 Da et arbejdsstipendium som ovenfor nævnt må betragtes som en sikring af  

 et eksistensgrundlag, finder direktoratet, i lighed  

 med Tjenernes Musikernes og Artisternes Arbejdsløshedskasse, at et beløb, som  

 medlemmet har modtaget i stipendie, skal medføre fradrag i dagpengene, jf.  

 arbejdsløshedsforsikringslovens § 58 samt direktoratets bekendtgørelse nr. 57  

 af 1. marts 1982 vedrørende arbejde og indtægters betydning for  

 arbejdsløshedsdagpengenes størrelse.
 Direktoratet tiltræder således i det  

 hele Tjenernes Musikernes og Artisternes Arbejdsløshedskasses afgørelse af 1.  

 juli 1988.
./. Tjenernes Musikernes og Artisternes Arbejdsløshedskasse er dags dato  

 orienteret om direktoratets afgørelse.
Kopi til medlemmet vedlægges.
 Direktoratets afgørelse kan inden fire uger efter afgørelsens modtagelse  

 indbringes for Ankenævnet for Arbejdsløshedsforsikringen, jf. § 99, stk. 2, i  

 lov om arbejdsformidling og arbejdsløshedsforsikring mv.
 Klagen skal sendes til Direktoratet for Arbejdsløshedsforsikringen,  

 Finsensvej 78, 2000 Frederiksberg, der snarest videresender klagen til  

 ankenævnet sammen med sagens akter og direktoratets eventuelle bemærkninger.
 P.D.V.
 E.B.
