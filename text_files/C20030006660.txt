Vejledning om ændring af vejledning til bekendtgørelse om  

  

 standardvedtægt for anerkendte a-kasser I bekendtgørelse nr. nr. 501 af 21. juni 2002 som ændret  

 ved bekendtgørelse nr. 517 af 17. juni 2003 er der fastsat regler om  

 standardvedtægt for anerkendte a-kasser.
 I vejledning nr. 60 af 21. juni 2002 til  

 bekendtgørelse  

 om standardvedtægt for anerkendte a-kasser foretages følgende ændringer:
 Efter vejledningen til § 2 indsættes:
»Til § 2 a A-kassen kan beslutte, at den vil deltage som anden  

 aktør i beskæftigelsesindsatsen efter lov om en aktiv beskæftigelsesindsats,  

 jf. lov om ansvaret for og styringen af den aktive beskæftigelsesindsats, og  

 de  

 administrative forskrifter udstedt i medfør af denne lov.
 Varetagelsen af opgaver som anden aktør kan alene ske på den  

 samlede a-kasses ansvar.
 En a-kasses afdeling kan ikke selvstændigt udføre opgaver som  

 anden aktør.
En a-kasses opgaver som anden aktør kan varetages i samarbejde med  

 andre aktører.
A-kassen kan imidlertid ikke løse opgaven i selskabsform.
 Ved udførelsen af opgaver som anden aktør skal a-kassen følge  

 reglerne herom i lov om en aktiv beskæftigelsesindsats og regler udstedt i  

 medfør af denne lov.
