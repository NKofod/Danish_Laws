Nr LSF 130 Forslag til Lov om ændring af lov om tipning Fremsat af ministeren for skatter afgifter (Foighel) den 10. december 1986 § 1 I lov om tipning, jf. lovbekendtgørelse nr. 66 af 25. februar 1977, som ændret senest ved lov nr. 613 af 19. december 1984, foretages følgende ændringer:
 1. I § 1, STK. 1, indsættes som nyt 2. PKT.:
 »Afgiften til staten udgør dog i tiden fra 1. juli 1986 til 31.
december 1986 14,5 pct. af indskudssummen, medens den i tiden fra 1. januar 1987 til 31. december 1988 udgør 13,5 pct. af indskudssummen.« 2. I § 7, STK. 3, ændres »indenrigsministeren« til:  

 »ministeren for kulturelle anliggender«.
§ 2 Loven har virkning fra 1. juli 1986.
Oprindeligt fremsat lovforslag Blad nr 311 § 1 I lov om tipning, jfr. lovbekendtgørelse nr. 66 af 25. februar 1977 som ændret senest ved lov nr. 613 af 19. december 1984 foretages følgende ændring:
 I § 1, STK. 1, indsættes som nyt 2. pkt.:
 »Afgiften til staten udgør dog i 1987 14 pct. af  

 indskudssummen.«.
§ 2 Loven har virkning fra 1. januar 1987.
BEMÆRKNINGER TIL LOVFORSLAGET 1. Lovforslaget har til hensigt at forøge de tilskud, der ydes til idræts-, ungdoms- og kulturformål (tipsmidlerne), ved en midlertidig nedsættelse af statsafgiften på tipning med 3 pct.
 point.
2. Tipsloven er senest ændret ved lov nr. 613 af 19. december 1984, jfr.
Folketingstidende 1984-85 spalte 69, 309, 3907 og 4079, tillæg A spalte 399, tillæg B spalte 331 og tillæg C spalte 99.
3. Ifølge § 1 i lov om tipning betales der til staten en afgift af den samlede indskudssum i tips-spillet.
Afgiften blev ved lov nr.
613 af 19. december 1986 nedsat fra 19 til 16 pct. af indskudssummen.
Ved samme lov blev det bestemt, at der skal ydes et tilskud til eleiteidrætten svarende til denne nedsættelse.
Nedsættelsen sker gradvis over en årrække, og i årene 1987 og 1988 er afgiften 17 pct.
Tipsselskabets overskud opgøres efter betaling af statsafgift, tilskud til eliteidrætten, gevinster til spillerne samt selskabets driftsudgifter m.v. og udbytte.
Dette overskud (tipsmidlerne) uddeles til idrætsformål (71 pct.) og forskellige kultur- og ungdomsformål m.v. (29 pct.) efter nærmere regler fastsat i lovens § 7.
4. I de senere år er der sket en vis stagnation i tipsomsætningen, og dermed i det overskud, der kan fordeles til de nævnte formål.
Samtidig har idrætsorganisationerne m.v. oplevet et stigende behov for tilskud, dels som følge af den almindelige prisudvikling, dels som følge af en øget medlemstilgang.
Det er regeringens hensigt at nedsætte et udvalg, som skal undersøge, hvorledes der kan ske en forøgelse af tipsmidlerne, f.eks. ved introduktion af nye spilleformer i tipstjenestens regi.
Disse overvejelser og den praktiske gennemførelse af eventuelle nye spil vil imidlertid tage nogen tid, og det foreslås derfor, at der i 1987 sker en midlertidig nedsættelse af statsafgiften på tipning fra 17 til 14 pct.
5. Tipsomsætningen var i regnskabsåret 1985-86 ca. 1,3 mia. kr., og den foreslåede nedsættelse af statsafgiften vil under forudsætning af en uændret omsætning medføre et PROVENUTAB På CA. 40 MILL.
KR.
Overskuddet (tipsmidlerne) vil blive forøget med et tilsvarende beløb fra ca. 258 mill. kr. til knap 300 mill. kr.
 Forslaget vil ikke have administrative konsekvenser.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget I § 1, STK. 1, indsættes som nyt 2. pkt.:
 »Afgiften til staten udgør dog i 1987 14 pct. af  

 indskudssummen.«.
--/ § 1. Ministeren for skatter og afgifter bemyndiges til at meddele  

 bevilling til foranstaltning af væddemål, såkaldet »tipning« i  

 forbindelse med idræts- og væddekamp, heste- og cyklevæddeløb dog undtaget,  

 mod erlæggelse af en afgift til staten på 16 pct. af indskudssummen.
/-- Lov nr. 613 af 19. december 1984, hvis § 1 har ændret § 1 i lov om tipning, indeholder i § 3, stk. 2, følgende bestemmelse:
--/ § 3, STK. 2. Uanset § 1, nr. 1 og 2, udgør afgiften til staten efter lov  

 om tipning § 1, stk. 1, 18 pct. i 1985 og 1986 og 17 pct. i 1987 og 1988 af  

 indskudssummen, og det beløb, der skal overføres efter samme lovs § 6 A, som  

 affattet ved denne lovs § 1, nr. 2, udgør 1 pct. i 1985 og 1986 og 2 pct. i  

 1987 og 1988 af indskudssummen.
