Resumé Ombudsmanden undersøgte af egen drift hjemlen for  

 Patentdirektoratets opkrævning af et særligt gebyr for hastebehandling af  

 patentansøgninger mv.
Ombudsmanden undersøgte endvidere et spørgsmål om  

 myndighedsinhabilitet i relation til Patentdirektoratets Erhvervsservice som  

 mod betaling yder rådgivning inden for direktoratets sagsområder.
Ombudsmanden udtalte at det er tvivlsomt om hastebehandling af en  

 ansøgning mod betaling er i overensstemmelse med det almindelige  

 forvaltningsretlige princip om ligelig behandling.
Da der ikke forelå  

 fornøden  

 hjemmel for hastebehandlingsgebyret, henstillede ombudsmanden at  

 Erhvervsministeriet tog initiativ til at tilvejebringe en lovgivningsmæssig  

 stillingtagen til spørgsmålet.
Om direktoratets erhvervsservice udtalte ombudsmanden at hvis en  

 myndighed på samme måde som en sædvanlig partsrepræsentant yder en part  

 rådgivning i en konkret sag, og denne sag senere skal behandles og afgøres af  

 samme myndighed, må myndigheden efter omstændighederne anses for inhabil.
Det  

 gælder dog kun hvis vejledningen rækker ud over almindelig generel  

 vejledning.  

 Risikoen for myndighedsinhabilitet er navnlig aktuel når rådgivningen ydes  

 mod  

 betaling.
En myndigheds almindelige vejledningsforpligtelse er begrænset af  

 den  

 almindelige retsgrundsætning om myndighedsinhabilitet.
De almindelige retsgrundsætninger om myndighedsinhabilitet viger  

 dog i det omfang andet følger af særskilt lov.
På grundlag af særlige  

 bestemmelser i patentlovgivningen fandt ombudsmanden ikke at kunne kritisere  

 direktoratets erhvervsservice. (J.nr. 1994-2818-309).
Patentdirektoratets opkrævning af særligt gebyr for  

 hastebehandling.
Patentdirektoratets Erhvervsservice I Advokatrådets  

 retssikkerhedsprogram der udkom på Jurist- og Økonomforbundets Forlag i 1994,  

 beskrives en praksis som Patentdirektoratet følger.
Følgende fremgik af  

 Advokatrådets retssikkerhedsprogram, s. 54f:
 "...
Retssikkerhedsmæssige risici ved privatisering af offentlig forvaltning VII.5. De senere års  

 bestræbelser på at iværksætte såkaldt  

  

 indtægtsdækket  

 virksomhed  

  

 kan medføre retssikkerhedsmæssige problemer.
Dette gælder i  

 særlig grad, såfremt en offentlig myndighed både optræder som kontrollant og  

 som udbyder af tjenesteydelser.
Et  

  

 eksempel  

  

 herpå er Patentdirektoratets tilbud om omfattende  

 serviceydelser vedrørende varemærker og patenter.
I direktoratets  

 brochuremateriale  

 anføres det, at man ved at betale for direktoratets bistand inden for fjorten  

 dage vil kunne få svar på undersøgelser, hvor svaret ellers først vil  

 foreligge  

 efter en ganske lang ventetid, for såkaldte 'nyhedsundersøgelsers'  

 vedkommende ca. 3-4 måneder eller længere.
Direktoratet anvender således  

 hurtigheden i forhold til sin egen normale lange sagsbehandlingstid som et  

 markedsføringsparameter.  

 Kunder, der har råd, kan med andre ord købe sig til en fortrinsbehandling.
Mere alvorligt er det, at  

 Patentdirektoratet i forbindelse med ansøgningssager, der verserer for det  

 samme direktorat, tilbyder, at man mod betaling kan få direktoratets hjælp  

 til  

 en såkaldt juridisk vurdering, som blandt andet skal klarlægge, om man bør  

 undlade/ophøre med at bruge et varemærke, eller om man omvendt skal søge at  

 få stoppet modpartens brug, eventuelt ved retsskridt.
Der er således risiko  

 for myndighedsinhabilitet, idet det samme direktorat, som har udstedt en  

 given rettighed, senere kan rådgive den, der måtte være interesseret i enten  

 at omgå eller anfægte rettigheden.
Man kan derfor stille  

 spørgsmålstegn ved, om Patentdirektoratet lever op til de krav om habilitet  

 og  

 uafhængighed i sagsbehandlingen, som borgerne har krav på.
Det kan næppe  

 udelukkes, at der vil kunne opstå speciel inhabilitet hos enkeltpersoner i  

 direktoratet, hvis man f.eks. inden for et snævert teknisk område ikke råder  

 over flere eksperter.
Endelig består der en betydelig risiko for, at  

 velstillede kunder kan købe sig til en bedre retsstilling.
..." På baggrund af denne  

 fremstilling bad jeg under henvisning til ombudsmandslovens § 6, stk. 5, om  

 underretning om hvorvidt beskrivelsen af Patentdirektoratets praksis var  

 korrekt, og i bekræftende fald med hvilken hjemmel direktoratet fulgte denne  

 praksis.
Jeg bad om at Patentdirektoratets svar blev returneret hertil via  

 Erhvervsministeriet med henblik på at ministeriet kunne fremkomme med sine  

 eventuelle  

 bemærkninger.
Jeg modtog den 20. januar  

 1995 Patentdirektoratets redegørelse af 3. januar 1995. Erhvervsministeriet  

 henholdt sig hertil.
I redegørelsen skrev Patentdirektoratet følgende (først  

 gengives direktoratets forklaring på anvendte forkortelser):
 "Indledningsvist skal  

 direktoratet for overskuelighedens skyld oplyse, at love og bekendtgørelser  

 vil  

 blive omtalt med følgende forkortelser.
 Patentloven, PL,  

 lovbekendtgørelse nr. 587 af 2. juli 1993.
 Bekendtgørelse om patenter og  

 supplerende beskyttelsescertifikater, PBK, bekendtgørelse nr. 1193 af 23.  

 december 1992.
 Lov om brugsmodeller mv.,  

 BML, lov nr. 130 af 26. februar 1992.
 Bekendtgørelse om  

 brugsmodelansøgningers og registrerede brugsmodellers behandling, BBK,  

 bekendtgørelse nr. 517 af 18. juni 1992, jvf. bekendtgørelse nr. 1193 af 23.  

 december 1992.
 Varemærkelov, VML, lov nr.  

 341 af 6. juni 1991.
 Fællesmærkelov, FML, lov nr.  

 342 fra 1991.
 Bekendtgørelse om ansøgning  

 og registrering af varemærker og fællesmærker, VBK, bekendtgørelse nr. 799 af  

 6. december 1991, jvf. bekendtgørelse nr. 1196 af 23. december 1992.
 Mønsterloven, ML,  

 lovbekendtgørelse nr. 251 af 17. april 1989.
 Bekendtgørelse om ansøgning  

 og registrering af mønstre, MBK, bekendtgørelse nr. 1192 af 23. december  

 1992.
Bekendtgørelse om  

 Patentdirektoratets gebyrer, GBK, bekendtgørelse nr. 774 af 20. september  

 1993,  

 jvf. bekendtgørelse nr. 826 af 20. september 1994." "  

  

 Redegørelse for Patentdirektoratets hjemmel for at tilbyde særlig  

 hurtig sagsbehandling og særlige serviceydelser mod særskilt betaling.
 Ved henvendelse af 2.  

 december 1994 har Folketingets Ombudsmand anmodet Patentdirektoratet om at  

 fremkomme med en redegørelse for direktoratets hjemmel for at tilbyde særlig  

 hurtig sagsbehandling og særlige serviceydelser mod særskilt betaling.  

 Henvendelsen er fremsendt med baggrund i Advokatrådets retssikkerhedsprogram  

 fra 1994.
 I denne anledning skal  

 Patentdirektoratet hermed redegøre for de omtalte spørgsmål(...).
Generelt Beskrivelsen i Advokatrådets  

 retssikkerhedsprogram af dele af direktoratets virksomhed er efter vor mening  

 uklar, da der sammenblandes flere forhold, og konklusionerne er blandt andet  

 derfor noget misvisende.
Vi vil derfor beskrive vores  

 praksis på de områder, der her er på tale samt de snævert tilgrænsende  

 områder,  

 så det forhåbentligt giver et klarere billede af forholdene.
Endvidere vil vi  

 henvise til vort hjemmelsgrundlag på disse områder.
 Patentdirektoratets  

 arbejdsopgaver er for det første myndighedsvirksomhed, der består i  

 rettighedsbehandling, og for det andet servicevirksomhed, der består i  

 rådgivning og salg af serviceydelser til private og virksomheder.
 Besvarelsen er i  

 overensstemmelse hermed opdelt i en gennemgang af direktoratets praksis og  

 hjemmel, dels med hensyn til opkrævning af hastegebyrer i forbindelse med  

 rettighedsbehandlingen, og dels med hensyn til udøvelsen af direktoratets  

 servicevirksomhed.
A.
Patentdirektoratets hjemmel for hastebehandling.
 Hastebehandling af  

 ansøgninger om patent-, varemærke-, fællesmærke og mønsterrettigheder blev  

 indført  

 pr. 1. januar 1993.
 Hastebehandling af prøvninger  

 af brugsmodelregistreringer blev ligeledes indført pr. 1. januar 1993.
Mulighederne for  

 hastebehandling er, for de enkelte områder, nærmere reguleret på  

 bekendtgørelsesform.
Bekendtgørelsernes bestemmelser om hastebehandling og -  

 gebyrer, herunder deres betaling og deres størrelse, er fastsat i henhold til  

 bemyndigelsesbestemmelserne i PL § 68 stk. 1 og § 69 stk. 1, VML § 48, FML §  

 4  

 stk. 3, ML § 48 stk. 3 og § 47, samt BML § 46 stk. 2 og § 7 stk. 4.
 I forbindelse med disse  

 bemyndigelsesbestemmelser skal det bemærkes, at bestemmelserne om  

 fastsættelsen  

 af gebyrer generelt er formuleret således, at bemyndigelsen gives til, at der  

 kan fastsættes bestemmelser, der regulerer ansøgningers behandling, herunder  

 også gebyrerne for indlevering og behandling af ansøgninger, for  

 ekspeditioner  

 og udskrifter mv..
 I forarbejderne til de  

 pågældende bestemmelser er det anført, at bestemmelserne har til formål at  

 bemyndige fastsættelsen af gebyrer, der til enhver tid skal sikre, at der  

 opnås  

 dækning for de omkostninger, der er forbundet med direktoratets  

 myndighedsvirksomhed.
 1. Materiel hjemmel for opkrævning af gebyrer for hastebehandling.
 Den materielle hjemmel for  

 opkrævning af disse gebyrer fremgår af nedennævnte bestemmelser.
 For patentansøgningers  

 vedkommende er der tale om tre forskellige gebyrer.
Hastebehandling kan for det  

 første begæres for behandling af danske patentansøgninger i henhold til PL §  

 8  

 stk. 5. Hjemmelen til opkrævning af hastegebyr findes her i PBK § 4 stk. 2,  

 jvf.
PL § 8 stk. 5, og gebyrets størrelse er fastsat i GBK § 1 stk. 1, nr.  

 1),  

 litra c).
For det andet kan  

 hastebehandling begæres for konverterede europæiske patentansøgninger i  

 henhold til PL § 88 stk. 1 nr. 3). Hjemmelen til opkrævning af hastegebyr  

 findes i PBK § 4 stk. 2, jvf.
PL § 88 stk. 1 nr. 3), og gebyrets størrelse er  

 fastsat i GBK § 1 stk. 1, nr. 2), litra c).
For det tredje kan  

 hastebehandling begæres for videreførte internationale patentansøgninger i  

 henhold til PL § 8 stk. 5, jvf. §§ 31 og 38. Hjemmelen til opkrævning af  

 hastegebyr findes i PBK § 4 stk. 2, jvf.
PL § 8 stk. 5, og gebyrets størrelse  

 er fastsat i GBK § 1 stk. 1, nr. 4), litra c).
For ansøgninger om  

 registrering af varemærker og fællesmærker kan der begæres hastebehandling  

 for  

 ansøgninger i henhold til VML § 12 stk. 2 og FML § 2, jvf.
VML § 12 stk. 2.  

 Hjemmelen til opkrævning af hastegebyr findes i VBK § 2 stk. 5, jvf.
VML § 12  

 stk. 2 og FML § 2 stk. 5, og gebyrets størrelse er fastsat i GBK § 7 nr. 4).
For ansøgninger om  

 registrering af mønstre kan hastebehandling begæres for ansøgninger i henhold  

 til ML § 10 stk. 4. Hjemmelen til opkrævning af hastegebyr findes i MBK § 2  

 stk. 6, jvf.
ML § 10 stk. 4, og gebyrets størrelse er fastsat i GBK § 9, nr.  

 2), litra e).
Endvidere findes der mulighed  

 for at begære hastebehandling ved prøvning af brugsmodelregistreringer i  

 henhold til BML § 34 stk. 3. Hjemmelen til opkrævning af hastegebyr findes i  

 BBK § 54 stk. 5, jvf.
BML § 34 stk. 3, og gebyrets størrelse er fastsat i GBK  

 §  

 12 stk. 1, nr. 4), litra b).
 Ved fastsættelsen af  

 gebyrernes størrelse har direktoratet herefter taget udgangspunkt i de  

 omkostninger, der er forbundet med hver gebyrbelagt ekspeditions udførelse,  

 herunder har direktoratet dels indregnet udgifter, der direkte kunne henføres  

 til den enkelte ekspedition, men også udgifter af mere generel art, som efter  

 et rimeligt skøn medgår til administrationen af det pågældende  

 forvaltningsområde,  

 herunder udgifter til hjælpefunktioner og intern administration.
Direktoratets gebyrpolitik  

 kan herefter generelt sammenfattes således, at der skal være balance mellem  

 indtægter og udgifter i forbindelse med administrationen af hvert enkelt  

 rettighedsområde, som direktoratet har ansvaret for.
Samtidigt bliver hvert  

 gebyr fastlagt således, at det i videst mulig udstrækning dækker den  

 ekspedition, der betales for.
Det skal bemærkes, at der ved  

 fastlæggelsen af gebyrerne for de enkelte rettighedsområder også tages visse  

 erhvervspolitiske hensyn og andre regulerende hensyn.
For eksempel dækker  

 betalingen for visse ekspeditioner og sagsbehandlingsskridt i ansøgningsfasen  

 ikke isoleret betragtet omkostningerne forbundet hermed.
Eksempelvis dækker  

 ansøgningsgebyrerne ikke udgifterne i forbindelse med behandlingen af  

 patentansøgninger.
Ansøgningsgebyrerne er på dette område holdt  

 forholdsmæssigt  

 lave udfra et erhvervspolitisk ønske om at fremme patenteringsaktiviteten.  

 Istedet opvejes det opståede tab ved at opkræve årsgebyrer og  

 fornyelsesgebyrer  

 med et stigende beløb i rettighedernes levetid i takt med, at det beskyttede  

 produkt bliver stadig mere kommercielt rentabelt.
Denne fremgangsmåde er fulgt  

 ved fastlæggelsen af alle gebyrer, herunder også gebyrerne i forbindelse med  

 hastebehandling.
Fremgangsmåden er iøvrigt i overensstemmelse med de  

 almindelige regler om gebyrberegning, som fastlagt ved Finansministeriets  

 cirkulære af 16. marts 1988 om statslige myndigheders fastsættelse af gebyr  

 for  

 særlige ekspeditioner og regulering af bestående gebyrer mv..
 I overensstemmelse med deres  

 karakter af omkostningsbestemte beløb, er gebyrerne reguleret ved forskrifter  

 på bekendtgørelsesniveau.
 2. Finansiel hjemmel for opkrævning af gebyrer for hastebehandling.
Den finansielle hjemmel  

 findes i de årlige finanslove.
Bevillingen fremgår af Erhvervsministeriets  

 bevillingskonto under § 26.21.41 - Patentdirektoratet.
Indtægternes art og  

 størrelse er specificerede i Anmærkningerne til finansloven for 1994 under §  

 26.21.41.10 - Driftsbudget, under afsnittet: 'Oversigt over gebyrer og  

 formålsbestemte afgifter'.
 Patentdirektoratet har  

 således informeret den bevilgende myndighed om gebyrernes art og størrelse.
 3. Forholdet til den øvrige sagsbehandling.
 Direktoratet har som  

 offentlig myndighed en pligt til at behandle indkomne sager, herunder såvel  

 ansøgninger som begæringer om prøvning, så hurtigt og så effektivt som  

 muligt.  

 Da vi årligt modtager ca. 1500 patentansøgninger, 9000 varemærkeansøgninger  

 og  

 1300 mønsteransøgninger (1993-tal), fordrer dette en i vidt omfang  

 standardiseret sagsbehandling med nøje tilrettelagte arbejdsrutiner.
Ved indførelse af muligheden  

 for hastebehandling var det derfor en klar forudsætning, at denne nye  

 mulighed  

 ikke måtte påvirke den øvrige sagsbehandling således, at denne blev gjort  

 langsommere.
I forbindelse med begæringer om hastebehandlinger er det derfor  

 tilrettelagt således, at disse efterkommes ved ekstraordinær indsats af  

 ressourcer og efter en særlig procedure, hvor sagen så at sige håndbæres og  

 behandles ved siden af det standardiserede system, og at meromkostningerne  

 herved  

 dækkes af det særlige hastebehandlingsgebyr.
 Direktoratet har herved  

 sikret, at den særlige hastebehandlingsprocedure ikke påvirker den normale  

 sagsekspedition i ressourcemæssig henseende.
Til belysning af ovennævnte  

 forhold kan nævnes, at Patentdirektoratet i midten af firserne havde en  

 'sagspukkel' på ca. 40.000 patentansøgninger.
Ved forskellige  

 effektiviseringstiltag af både bevillingsmæssig og organisatorisk art er det  

 i  

 løbet af de sidste 8 til 9 år lykkedes direktoratet at nedbringe denne  

 sagspukkel  

 til ca 13.000 sager.
Endvidere skal man sammenholde dette resultat med at  

 behandlingstiden for det samlede antal verserende patentansøgninger i den  

 samme  

 periode er faldet fra gennemsnitligt 7 år til gns. 3 år og 8 måneder, altså  

 en  

 reduktion på ca. 40% (skal formentlig være 48%, min bemærkning), og at  

 nyindkomne ansøgninger i dag behandles endnu hurtigere.
Det er også vigtigt  

 at  

 bemærke, at det afgørende for ansøgere er, hvornår de får direktoratets  

 første  

 foreløbige vurdering af ansøgningen.
Denne vurdering fremsendes i langt de  

 fleste tilfælde inden 10 måneder fra ansøgningens indlevering, og i mange  

 tilfælde fremsendes den hurtigere.
 Tilsvarende kan det for  

 varemærkers vedkommende oplyses, at 'sagspuklen' siden slutningen af firserne  

 er reduceret fra ca. 20.000 til ca. 6500, og at sagsbehandlingstiden er  

 reduceret fra gns. 2 ½ år til gns. 11 måneder, altså en reduktion på ca 60 %.  

 Mange ansøgninger færdigbehandles dog i løbet af 1 - 2 måneder mod før 4 - 6  

 måneder.
De ovenfor beskrevne effektiviseringstiltag  

 har således vist sig at være virksomme, og direktoratet må derfor afvise  

 påstanden om, at hastebehandlingen er indført med det formål at lukrere på en  

 selvskabt lang behandlingstid for ansøgninger generelt.
Derimod har  

 direktoratet aktivt virket for at forbedre vores betjening af alle brugere.
Hertil kommer, at der med  

 baggrund i de lovmæssige krav der stilles til direktoratets omfattende  

 undersøgelser af ansøgningerne, er visse minimumsgrænser for hvor hurtigt  

 direktoratet kan behandle hver enkelt ansøgning.
For at opnå optimal  

 sikkerhed  

 for rettighedens gyldighed, indgår der for eksempel i undersøgelsen af en  

 dansk patentansøgning også udenlandsk materiale, som først bliver  

 tilgængeligt  

 18 måneder efter ansøgningens indlevering.
Endvidere bør det også tages i  

 betragtning, at en sagsbehandling medfører en eller flere brevvekslinger med  

 ansøger, der hver gang får 3 - 6 måneders frist til besvarelse af  

 direktoratets  

 brev.
 Minimumsgrænserne kan ikke  

 fastlægges entydigt for alle ansøgninger generelt, men det må antages, at der  

 fremover kun kan opnås forbedringer af mindre betydning i denne sammenhæng.
 Muligheden for  

 hastebehandling skal derfor ses som et ekstraordinært tiltag beregnet for  

 brugere, der af markedsmæssige årsager får brug for en behandling, der kan  

 afkorte behandlingstiden indenfor de faste lovbundne rammer, der er opstillet  

 for sagsbehandlingen, og som er indstillet på at løbe den øgede risiko en  

 sådan  

 afkortet behandling kan medføre.
Direktoratet skal endvidere  

 gøre opmærksom på, at alle brugere uden vederlag har mulighed for at få  

 fremskyndet sagsbehandlingen for ansøgninger i særlige tilfælde ved at rette  

 en  

 begrundet henvendelse herom til direktoratet.
En henvendelse om fremskyndet  

 behandling efterkommes i størst mulig udstrækning, hvor dette kan lade sig  

 gøre  

 under hensyntagen til de ressourcer, der er til rådighed.
 Direktoratet kan således ikke  

 tiltræde de synspunkter, der fremføres i Advokatrådets retssikkerhedsprogram,  

 hvorefter man ikke behandler alle ansøgere lige, idet man uretmæssigt giver  

 visse ansøgere en fortrinsstilling.
Endelig skal vi bemærke, at  

 de almindelige krav til hurtig sagsbehandlingstid på immaterialretsområdet  

 skal ses i lyset af de særlige kendetegn for immaterielle rettigheder.
Især  

 skal det i denne sammenhæng pointeres, at ansøger efter udstedelsen af en  

 eneret kan gøre sin ret gældende med tilbagevirkende kraft, regnet fra datoen  

 for indleveringen af ansøgningen.
Retsvirkningen indtræder altså fra og med  

 den  

 dag en formel ansøgning indleveres, forudsat at ansøgningen senere godkendes.  

 Dette står i modsætning til en række andre forvaltningsområder, hvor  

 retsvirkningerne af en forvaltningsakt først indtræder på dagen for  

 afgørelsens  

 meddelelse.
Ved at få sin sag fremskyndet og evt. hastebehandlet får man sit  

 rettighedsbevis i hånden hurtigere, men den udstedte rets indhold er  

 upåvirket  

 heraf.
B.
Patentdirektoratets tilbud om særlige serviceydelser.
For så vidt angår  

 Patentdirektoratets servicevirksomhed skal indledningsvist bemærkes, at denne  

 er indført som et erhvervspolitisk tiltag for i videst muligt omfang at  

 nyttiggøre den viden og de ressourcer, der findes i Patentdirektoratet, bedst  

 muligt til gavn for dansk erhvervslivs udviklings- og konkurrencemuligheder.  

 Det er herunder afgørende, at erhvervslivet så hurtigt og så enkelt som  

 muligt  

 kan skaffe sig viden om, hvad der allerede forefindes af teknologiske  

 opfindelser i udstedte patenter eller offentliggjorte patentansøgninger,  

 således at virksomhederne kan undgå at bruge ressourcer på at forske i  

 allerede  

 kendt teknologi, men i stedet kan starte deres teknologiske udvikling på et  

 højere videnniveau.
Tilsvarende kan erhvervslivet ofte opnå væsentlige  

 økonomiske besparelser til udarbejdelse af ansøgninger - nationalt og  

 internationalt - ved forinden at få Patentdirektoratet til at udtale sig om  

 opfindelsens nyhedsværdi i forhold til kendt teknologi.
 Patentdirektoratets  

 servicevirksomhed har, som det fremgår nedenfor, hjemmel i lovgivningen.  

 Skiftende regeringer har, specielt i de sidste 10 år, stærkt støttet ønsket  

 om  

 en yderligere udvidelse af Patentdirektoratets servicevirksomhed til gavn for  

 dansk erhvervsliv, herunder ikke mindst de mindre og mellemstore  

 virksomheder.
Dette er bl.a. kommet til  

 udtryk i forbindelse med Patentdirektoratets omdannelse til statsvirksomhed i  

 1987. Herunder er formålet med, og baggrunden for, direktoratets  

 servicevirksomhed blevet oplyst overfor regering og folketing i det  

 aktstykke,  

 der lå til grund for omdannelsen.
Ligeledes er disse oplysninger givet i  

 forbindelse med indgåelsen af direktoratets resultatkontrakt med  

 Industriministeriet i december 1991, hvor kontrakten var en del af  

 finanslovsforliget for 1991. De relevante dele af resultatkontrakten samt  

 aktstykket medsendes denne redegørelse som bilag.
 I denne forbindelse er det  

 endvidere relevant at nævne, at de nedenfor beskrevne hjemmelsbestemmelser  

 for  

 direktoratets servicevirksomhed er udformet med et dynamisk sigte.
Dette kan dels konstateres  

 ved at betragte den udvikling, der er sket i de forskellige bestemmelsers  

 udformning og lovforslagenes bemærkninger hertil i den takt de blev indføjet  

 i  

 lovgivningen.
Der kan i den periode der er forløbet siden den første  

 bestemmelse om servicevirksomhed blev indføjet i 1974 (på patentområdet),  

 spores en udvikling, der gradvist har udvidet direktoratets eksplicitte  

 muligheder for, at udføre servicevirksomhed på de enkelte områder.
Dette kan  

 bl.a. illustreres ved at betragte den nyeste bestemmelse om  

 servicevirksomhed,  

 som blev indføjet i 1992 (på brugsmodelområdet), hvor bemærkningerne til  

 lovforslaget klart nævner et meget omfattende område for direktoratets  

 virksomhed.
 Endvidere er også de enkelte  

 bestemmelser udformet med en indbygget dynamik, der til en vis grad åbner  

 mulighed for inddragelsen af nye og udvidede opgaver, i takt med at den  

 samfundsmæssige og teknologiske udvikling gør dette ønskeligt.
I første afsnit i eksemplet  

 side 54 i Advokatrådets retssikkerhedsprogram, beskrives udførelsen af de  

 såkaldte nyhedsundersøgelser.
Dertil har vi følgende bemærkninger:
Det er korrekt, at  

 Patentdirektoratet tilbyder serviceydelser vedrørende varemærker og patenter.  

 Det er også korrekt, at direktoratet i brochurer anfører, at man mod betaling  

 kan få svar på undersøgelser, fx nyhedsundersøgelser, indenfor fjorten dage  

 eller endnu kortere tidsrum.
Patentdirektoratet udfører denne type  

 undersøgelser,  

 og har gjort det i voksende omfang på patentområdet siden 1974, med hjemmel i  

 PL (§71 i nugældende lov), og på varemærke- og fællesmærkeområdet siden  

 slutningen af firserne, nu med hjemmel i VML § 47, samt på brugsmodelområdet  

 siden 1992 med hjemmel i BML § 45. Endvidere udfører direktoratet  

 serviceopgaver på mønsterområdet i form af udskrifter fra direktoratets  

 registre med hjemmel i ML § 47 og § 48 stk. 3, samt, i begrænset omfang,  

 serviceopgaver af anden art på ulovbestemt grundlag, idet visse  

 serviceopgaver  

 på mønsterområdet udføres efter den praksis, som findes på de øvrige  

 rettighedsområder.
Disse serviceydelser udføres  

 typisk for kunder i tidsrummet, hvor kunden overvejer at indgive en  

 rettighedsansøgning, fx en patentansøgning, og sker ofte på basis af en  

 uformel beskrivelse af projektet.
Undersøgelsens resultat udgør en del af  

 virksomhedens beslutningsgrundlag i forundersøgelsen af et udviklingsprojekt,  

 hvor en kunde - typisk en virksomhed - indhenter oplysninger om hvorvidt  

 projektet reelt er nyt, eller om det - efter virksomhedens afgørelse - ligger  

 så tæt på andres rettigheder, at projektet skal droppes.
Disse undersøgelser består i  

 indsamling, sortering og evt. specialistvurdering af objektiv, offentlig  

 tilgængelig viden, og der er ikke tale om myndighedsarbejde i  

 forvaltningsretlig forstand.
Undersøgelserne har ingen rettighedsværdi og er  

 formelt adskilt fra rettighedssager og rettighedssagsbehandling.
Kunderne  

 opnår  

 viden og indsigt, men køber sig ikke til nogensomhelst fortrinsstilling på  

 rettighedsområdet.
Rettighedsansøgninger, fx  

 patentansøgninger og varemærkeansøgninger, behandles derimod på baggrund af  

 en  

 formel ansøgning i henhold til de respektive love, og i denne  

 myndighedssagsbehandling tages kun hensyn til tidligere udførte  

 serviceopgaver,  

 i det omfang disse indeholder materiale, som i forvejen var offentligt  

 tilgængeligt.
Iøvrigt behandles serviceopgaver som fortrolige.
Materiale, der  

 ikke er offentligt tilgængeligt, indgår således ikke i det  

 undersøgelsesmateriale, der gennemgås i forbindelse med behandlingen af en  

 rettighedssag.
Der opnås således ikke en hurtigere sagsbehandling af  

 rettighedssagen eller andre fortrinsstillinger, selv om der skulle foreligge  

 en  

 udført serviceopgave.
I andet afsnit i eksemplet  

 side 54 i Advokatrådets retssikkerhedsprogram, beskrives en såkaldt juridisk  

 vurdering i forbindelse med en ansøgningssag.
Dertil har vi følgende  

 bemærkninger:
Det er korrekt, at man som  

 kunde kan få foretaget en juridisk vurdering af et varemærke, fx om det efter  

 vores vurdering - på baggrund af dansk praksis -  

  

 ville kollidere  

  

 med andre varemærker, hvis det blev taget i brug  

 eller skulle registreres (efter ansøgning). Disse vurderinger foretages med  

 samme  

 hjemmel, som ovenfor anført vedrørende nyhedsundersøgelser.
Som ovenfor  

 beskrevet indgår vores undersøgelse og vurdering som en del af kundens  

 beslutningsgrundlag.
Vi oplyser om de forskellige løsninger og om mulige  

 konsekvenser, men vi træffer naturligvis ingen afgørelse på baggrund af  

 vurderingen, fx om kunden skal ophøre med brug eller skal søge andres mærker  

 stoppet; dette er alene kundens beslutning.
 Også denne serviceydelse sker  

 uafhængigt af rettighedssagsbehandlingen og omvendt, som ovenfor forklaret,  

 så  

 heller ikke her kan der mod betaling opnås nogen fortrinsstilling i  

 retsstillingen, uanset om der verserer en ansøgning, eller om det drejer sig  

 om  

 et allerede registreret varemærke.
Som offentlig myndighed  

 udsteder vi rettigheder på baggrund af ansøgninger, men såvel under  

 ansøgningsbehandlingen, som ved senere forespørgsler har vi en hensyntagen  

 til  

 trediemand og en oplysnings- og vejledningspligt overfor trediemand.
Både  

 myndighedsarbejdet og servicearbejdet udføres på et objektivt grundlag, idet  

 vi  

 ikke tager part eller parti i sagerne, ikke udvikler nye opfindelser eller  

 formulerer patentkrav for kunder samt ikke udfører serviceopgaver for en af  

 parterne i en retssag.
Løsning af serviceopgaver sker desuden på et særligt  

 brevpapir ('PD ErhvervsService' (kopi vedlagt)) i modsætning til vores  

 generelle myndighedsbrevpapir ('Patentdirektoratet').
 Vi skal i forbindelse med  

 vores serviceopgaver påpege, at disse som nævnt ikke kan opfattes som værende  

 afgørelser, og de fremstår derfor hverken indadtil eller udadtil som  

 afgørelser, idet direktoratets serviceafdeling i hver enkelt opgave  

 udtrykkelig gør opmærksom på, at der alene er tale om en vurdering af  

 rådgivende art, foretaget på grundlag af det fremdragne materiale.
Der er således ikke tale om,  

 at direktoratet eller den enkelte sagsbehandler ved udarbejdelsen af en  

 serviceopgave binder sig til en bestemt opfattelse, og herved under en senere  

 behandling af en eventuel ansøgning vedrørende det samme produkt eller fra  

 samme bruger bringes i en situation, hvor der opstår risiko for, at  

 uvedkommende hensyn skal få indflydelse på direktoratets afgørelse.
Der er  

 således ikke belæg for, at udarbejdelsen af serviceopgaver skaber særlige  

 forhold til en eller flere parter, som er egnede til at medføre inhabilitet.
Afslutningsvist skal vi  

 bemærke, at den enkelte medarbejder naturligvis er instrueret i de  

 forholdsregler, der skal iagttages, skulle en situation opstå hvor  

 habilitetsmæssige problemer bliver aktuelle.
Herunder har direktoratet  

 sikret,  

 at enhver medarbejder kan udføre sagsbehandlingen i samarbejde med en  

 kompetent  

 kollega.
Bl.a. herved har direktoratet sikret, at sagsbehandlingen i  

 forbindelse med direktoratets myndighedsvirksomhed sker uafhængigt af  

 servicevirksomheden.
Patentdirektoratet lever derfor  

 op til kravene om habilitet og uafhængighed i sagsbehandlingen, således som  

 borgerne med rette kan forvente." Den 13. december 1995 sendte  

 Erhvervsministeriet mig en ny redegørelse om Patentdirektoratets  

 Erhvervsservice.
Erhvervsministeriet oplyste - i overensstemmelse med hvad  

 jeg  

 var blevet orienteret om telefonisk - at Erhvervsministeriet og  

 Patentdirektoratet i det forløbne år havde lavet et større udredningsarbejde  

 i  

 dialog med Dansk Industri, Håndværksrådet, Dansk Forening for Industriel  

 Retsbeskyttelse,  

 De Danske Patentagenters Forening og Advokatrådet.
Arbejdet havde resulteret  

 i  

 at Patentdirektoratets Erhvervsservice fra 1. januar 1996 ville arbejde efter  

 de retningslinier som var nedfældet i et notat af 7. december 1995 fra  

 Patentdirektoratet.
Erhvervsorganisationerne havde erklæret sig indforstået  

 hermed.
Organisationernes seneste høringssvar var medsendt  

 Erhvervsministeriets  

 brev til mig.
Erhvervsministeriet oplyste  

 at den centrale ændring for Patentdirektoratets Erhvervsservice blev at man i  

 fremtiden ikke ville afgive vurderinger og konklusioner, men at dette på  

 baggrund af det fremlagte relevante materiale blev overladt til  

 erhvervsservicekunden.
Erhvervsministeriet udtalte samtidig at ved de nye  

 retningslinier skulle de spørgsmål der havde været rejst om karakteren af  

 Patentdirektoratets servicevirksomhed, have fundet en for alle parter  

 acceptabel afgrænsning.
 Patentdirektoratet havde i  

 Notat af 7. december 1995 om Patentdirektoratet's aktiviteter, herunder især  

 erhvervsserviceaktiviteterne, skrevet følgende:
 "  

  

 Notat om Patentdirektoratet's aktiviteter, herunder især  

 erhvervsserviceaktiviteterne.
 Patentdirektoratets (PD's)  

 opgave er at fremme den teknologiske udvikling og styrke erhvervslivets  

 grundlag for produktion og salg på det nationale og det internationale  

 marked.  

 Det gør PD ved at beskytte industriel ejendomsret, ved at vejlede og formidle  

 viden i tilknytning hertil, samt ved at yde erhvervsservice inden for PD's  

 kompetencer.
 PD opfylder disse opgaver  

 gennem følgende to  

  

 overordnede mål:
 Beskyttelse af industriel ejendomsret  

  

 gennem udstedelse af  

 patenter, registrering af varemærker, design og brugsmodeller, og generel  

 vejledning og videnformidling i tilknytning hertil, samt  

  

 erhvervsservice  

  

 i form af salg af individuel opgaveløsning,  

 kopiservice, kursusvirksomhed og systemeksport.
 For så vidt angår det første  

 overordnede mål, inden for hvilket der  

  

 udstedes  

 rettigheder  

  

 og  

  

 udøves generel  

 vejledning og videnformidling,  

  

 udgør disse aktiviteter i dag ca. 90% af  

 direktoratets samlede omsætning.
Dette mål omfatter  

 indtægtsdækkede myndighedsaktiviteter.
Det er dels sagsbehandling vedrørende  

 patenter, varemærker, design og brugsmodeller, og dels de hermed forbundne  

 generelle videnformidlingsopgaver, der varetages af erhvervs- og  

 samfundsmæssige  

 hensyn og stilles gratis til rådighed (f.eks.
PD's bibliotek, rådgivning og  

 vejledning samt information om rettighedssystemerne).
 PD's andet overordnede mål,  

  

 erhvervsservice  

  

 omfatter alle ydelser  

 (bortset fra udstedelse af rettigheder), der mod betaling tilbydes kunder.  

 Disse ydelser er af typen undersøgelser, databaseopslag, kurser, kopiservice  

 m.v.
 Den rejste usikkerhed om PD's  

 opgaver angår kun det andet af de to overordnede mål, nemlig  

  

 erhvervsservice  

  

 , der p.t. udgør ca. 10%  

 af PD's samlede omsætning.
 Problemområderne er på den  

 ene side de enkelte ydelser og på den anden side offentlig/privat konkurrence  

 -  

 lige vilkår, habilitet og hjemmelsspørgsmål.
Fremtidigt arbejdsgrundlag De enkelte ydelser Ved en gennemført høring er  

 der fra erhvervsorganisationernes side (Dansk Industri, Håndværksrådet,  

 Handelskammeret og Landbrugsrådet) generelt udtrykt stor tilfredshed med PD's  

 aktiviteter på rettighedsområdet (incl. generel vejledning og  

 videnformidling). Det samme udtales fra de 3 foreninger (De Danske  

 Patentagenters  

 Forening, Advokatrådet og Dansk Forening for Industriel Retsbeskyttelse), der  

 dog har påpeget enkelte afgrænsningsproblemer.
Der er også generelt stor  

 opbakning til den del af erhvervsservicevirksomheden, der omfatter de  

  

 objektive  

  

 ydelser.
De rejste problemer  

 koncentrerer sig om de erhvervsserviceydelser, hvor  

  

 vurderinger  

  

 (konklusioner) fra PD's side indgår som en væsentlig  

 del af opgaveløsningen.
I forbindelse med høringen har Dansk Industri fremsat  

 et forslag til, hvorledes PD med fordel kan ændre sin opgaveløsning inden for  

 erhvervsservice.
PD's rapporter indenfor erhvervsservicevirksomheden vil i  

 fremtiden blive bygget op i overensstemmelse med dette forslag.
 PD vil herefter:
* Afstå fra endelig  

 konklusion med hensyn til muligheden for opnåelse af en eneret.
Til  

 illustration vedlægges bilag 1 og 4 * Når PD bliver anmodet om at  

 undersøge (og vurdere) holdbarheden af rettigheder, så vil PD alene tilbyde  

 at  

 gennemføre objektive undersøgelser d.v.s. undersøgelser analoge med  

 nyhedsundersøgelser (patentområdet) eller forundersøgelser (varemærkeområdet)  

 og objektivt beskrivende analyser uden konklusion.
Til illustration vedlægges  

 bilag 2.
* Når PD bliver anmodet om at  

 undersøge krænkelsesaspekter for eller i forhold til danske eller andre  

 rettigheder,  

 så vil PD alene tilbyde at gennemføre objektive undersøgelser, d.v.s.  

 undersøgelser analoge med nyhedsundersøgelser (patentområdet) eller  

 forundersøgelser (varemærkeområdet), og objektivt beskrivende analyser uden  

 konklusion.
Til illustration vedlægges bilag 3.
 Hertil kommer, at PD i de to  

 sidstnævnte tilfælde - forinden opgaven påbegyndes - vil henlede kundens  

 opmærksomhed på muligheden for administrativ omprøvning, hvor dette er  

 muligt.
 Offentlig/privat konkurrence - lige vilkår, habilitet og hjemmelsspørgsmål.
 PD vil efterleve de af  

 Konkurrencerådet påpegede krav til regnskabsførelse.
Spørgsmålene om habilitet og  

 hjemmel er spørgsmål, som Ombudsmanden for tiden ser på.
PD's praksis på  

 disse  

 områder må om nødvendigt blive tilpasset efter Ombudsmandens eventuelle  

 kommende udtalelse." Ombudsmandens udtalelse "Sagen angår følgende to  

 spørgsmål:
Hastebehandling af ansøgninger om patent-, varemærke-,  

 fællesmærke- og mønsterrettigheder mod særskilt betaling og Patentdirektoratets Erhvervsservice Hastebehandling Det spørgsmål som har været  

 temaet for min behandling, er om den hastebehandling som Patentdirektoratet  

 tilbyder mod særskilt betaling, har tilstrækkelig hjemmel, dvs. om der er  

 lovmæssig hjemmel for gebyrerne, herunder om der i almindelige  

 retsgrundsætninger  

 er hjemmel til gebyr for hastebehandling.
Jeg har derfor undersøgt om kravene  

 til lovmæssig forvaltning, herunder saglig forvaltning, er opfyldt.
Som det fremgår af  

 Patentdirektoratets udtalelse af 3. januar 1995, findes hjemmelen for  

 hastebehandling i bekendtgørelser der er udstedt med hjemmel i  

 bemyndigelsesbestemmelserne i henholdsvis patentloven, varemærkeloven,  

 fællesmærkeloven og lov om mønsterrettigheder.
Patentlovens § 68, stk. 1, og  

 §  

 69, stk. 1, har denne ordlyd:
 '  

  

 § 68.
 Stk. 1.  

  

 Industriministeren fastsætter størrelsen mv. af de i loven  

 omhandlede gebyrer samt gebyrer for ekspeditioner mv.
 Stk. 2....
 § 69.
Stk. 1.  

  

 Industriministeren fastsætter nærmere regler om patentansøgninger  

 og deres behandling, om behandling af indsigelser, om administrativ  

 omprøvning, om patentregistrets indretning og førelse, om Patenttidendes udgivelse og  

 indhold samt om direktoratets forretningsgang. ...
Stk. 2....' Som den materielle hjemmel  

 for at opkræve gebyrer for hastebehandling har Patentdirektoratet henvist til  

 følgende bestemmelser i patentloven: 1) § 8, stk. 5, for danske  

 patentansøgninger,  

 2) § 88, stk. 1, nr. 3) for konverterede europæiske patentansøgninger og 3)  

 § 8, stk. 5, jf. §§ 31 og 38, for videreførte internationale  

 patentansøgninger.  

 For alle disse bestemmelsers vedkommende henviser Patentdirektoratet for så  

 vidt angår hastebehandlingen, til § 4, stk. 2, i bek. nr. 1193 af 23.  

 december  

 1992 om patenter og supplerende beskyttelsescertifikater.
De nævnte bestemmelser i  

 patentloven giver hjemmel til at opkræve gebyr hos ansøgeren.
Ingen af  

 patentlovens bestemmelser nævner muligheden for hastebehandling.
Denne  

 mulighed fremgår af patentbekendtgørelsens § 4, stk. 2, der har denne ordlyd:
'En ansøgning kan  

 hastebehandles, hvis ansøger skriftlig begærer dette og betaler det fastsatte  

 gebyr herfor.' En ansøgning efter de ovenfor  

 nævnte bestemmelser i patentloven koster 3.000 kr., og det koster et  

 tillægsgebyr på yderligere 3.000 kr. for hastebehandling.
Dette fremgår af  

 bek.  

 nr. 752 af 15. september 1995 om Patentdirektoratets gebyrer.
Der er således ikke  

 udtrykkelig hjemmel i patentloven for opkrævning af hastegebyrerne og den  

 ydelse der følger dette gebyr.
Men hastegebyrerne og deres størrelse er - som  

 anført af Patentdirektoratet - blevet præsenteret for Folketinget ved at de  

 er  

 nævnt i anmærkningerne til forslag til finanslov for finansåret 1994 og  

 følgende finansår på følgende måde: I anmærkningerne til finanslovsforslag  

 for  

 1994 er på s. 1661 en samlet oversigt over gebyrer og formålsbestemte  

 afgifter  

 på Patentdirektoratets område.
Heri er alle hastegebyrerne nævnt, for så vidt  

 angår patenter som 'Tillægsgebyr for hastebeh. 3.000 (kr.)'. Der er ikke i  

 finanslovsforslagene i øvrigt nogen bemærkninger der særskilt tager sigte på  

 gebyret for hastebehandling. (Hastegebyrerne er ikke omtalt i forslaget til  

 finanslov for finansåret 1993).
 Spørgsmålet er om en  

 myndighed, i dette tilfælde Patentdirektoratet, kan give ansøgere adgang til  

 at  

 få hastebehandlet ansøgninger mod særskilt betaling for hastebehandlingen  

 uden  

 at dette udtrykkeligt fremgår af lovgivningen.
Jeg har tidligere udtalt mig  

 om en myndigheds prioritering af arbejdsopgaverne.
Jeg har bl.a. udtalt at  

 det  

 påhviler enhver forvaltningsmyndighed inden for de givne rammer at foretage  

 en  

 prioritering af de opgaver myndigheden skal varetage.
Den nærmere udformning  

 af  

 en sådan prioritering må imidlertid opfylde visse betingelser for at kunne  

 betragtes som forsvarlig og lovlig.
Bl.a. skal prioriteringen ske ud fra  

 korrekte og saglige kriterier.
Prioriteringen må således ikke medføre en  

 usaglig forskelsbehandling.
Se nærmere min udtalelse optrykt i Folketingets  

 Ombudsmands beretning for året 1988, s. 100ff, særligt s. 106.
 I Folketingets Ombudsmands  

 beretning for året 1990 er refereret en sag om prioritering af arbejdsopgaver  

 i  

 Erhvervs- og Selskabsstyrelsen, hvor registreringen af 'egentlige selskaber'  

 blev prioriteret forud for 'skuffeselskaber'. Denne prioritering fandt jeg  

 lovlig.
Endvidere har jeg i 1994  

 behandlet en sag (j.nr. 1992-1244-616) om betaling af gebyr for at få  

 hasteudstedt pas i en periode hvor gebyr for pasudstedelse var midlertidigt  

 suspenderet.
Uden at der forelå et særligt retsgrundlag, havde en  

 politimester  

 anvendt betaling af gebyr som kriterium for om en ansøgning skulle  

 opprioriteres i forhold til andre ansøgninger.
Justitsministeriet udtalte at  

 ministeriet fandt det betænkeligt at man i den konkrete situation havde  

 anvendt gebyrindbetalingen som kriterium for opprioriteringen.
Jeg udtalte at  

 der  

 efter min opfattelse ikke lovligt kunne lægges vægt på om ansøgeren  

 'frivilligt' betalte gebyr i forbindelse med afgørelsen af om der - i den  

 periode hvor gebyropkrævningen var suspenderet - skulle ske udstedelse af pas  

 til bestemte ansøgere forud for pasudstedelse til andre ansøgere der havde  

 indgivet ansøgning på et tidligere tidspunkt.
Ved afgørelsen af om der i et  

 konkret tilfælde skulle udstedes pas til en ansøger forud for andre ansøgere,  

 måtte der derimod lægges vægt på ansøgerens behov for at få passet udstedt  

 hurtigt af hensyn til dettes brug.
 Sædvanligvis vil en saglig  

 prioritering af myndighedsopgaver ske på grundlag af en vurdering af det  

 offentliges og borgerens behov for at få truffet afgørelse i de enkelte sager  

 sammenholdt med det behov der er for at få truffet afgørelse i myndighedens  

 andre sager.
Patentdirektoratet har i sin  

 udtalelse af 3. januar 1995 gennemgået de generelle principper der gælder for  

 direktoratets fastsættelse af gebyrernes størrelse.
Disse principper giver  

 mig  

 ikke umiddelbart anledning til bemærkninger.
 Særligt om  

 hastesagsbehandlingen i forhold til den øvrige sagsbehandling har  

 direktoratet  

 skrevet følgende:
'Ved indførelse af muligheden  

 for hastebehandling var det derfor en klar forudsætning, at denne nye  

 mulighed  

 ikke måtte påvirke den øvrige sagsbehandling således, at denne blev gjort  

 langsommere.
I forbindelse med begæringer om hastebehandlinger er det derfor  

 tilrettelagt således, at disse efterkommes ved ekstraordinær indsats af  

 ressourcer og efter en særlig procedure, hvor sagen så at sige håndbæres og  

 behandles ved siden af det standardiserede system, og at meromkostningerne  

 herved dækkes af det særlige hastebehandlingsgebyr.
 Direktoratet har herved  

 sikret, at den særlige hastebehandlingsprocedure ikke påvirker den normale  

 sagsekspedition i ressourcemæssig henseende.
 ...
 Muligheden for  

 hastebehandling skal ... ses som et ekstraordinært tiltag beregnet for  

 brugere,  

 der af markedsmæssige årsager får brug for en behandling, der kan afkorte  

 behandlingstiden indenfor de faste lovbundne rammer, der er opstillet for  

 sagsbehandlingen, og som er indstillet på at løbe den øgede risiko en sådan  

 afkortet behandling kan medføre.
Direktoratet skal endvidere  

 gøre opmærksom på, at alle brugere uden vederlag har mulighed for at få  

 fremskyndet sagsbehandlingen for ansøgninger i særlige tilfælde ved at rette  

 en  

 begrundet henvendelse herom til direktoratet.
En henvendelse om fremskyndet  

 behandling efterkommes i størst mulig udstrækning, hvor dette kan lade sig  

 gøre  

 under hensyntagen til de ressourcer, der er til rådighed.' I øvrigt har direktoratet  

 afvist at hastebehandlingen er indført med det formål at lukrere på en  

 selvskabt lang behandlingstid for ansøgninger generelt.
 Den fremgangsmåde som  

 direktoratet har beskrevet i henseende til hvorledes direktoratet uden  

 vederlag generelt prioriterer sine ressourcer, herunder ved at fremskynde  

 sagsbehandlingen for ansøgninger i særlige tilfælde, falder efter min  

 opfattelse ikke uden for rammerne af hvad der kan karakteriseres som sagligt  

 og  

 korrekt.
Som jeg forstår direktoratets  

 beskrivelse af hastebehandlingen, sættes der ekstraordinære ressourcer ind  

 for  

 at løse hastebehandlingsopgaverne.
Dette medfører ekstraomkostninger som  

 dækkes  

 af det særlige hastebehandlingsgebyr.
Direktoratet mener herved at have  

 sikret  

 at den særlige hastebehandlingsprocedure ikke påvirker den normale  

 sagsekspedition i ressourcemæssig henseende.
Det er ikke i direktoratets  

 udtalelse konkret beskrevet hvorledes direktoratet sørger for at den normale  

 sagsekspedition ikke bliver påvirket.
Jeg går ud fra at det er de samme  

 medarbejdere  

 der behandler hastebehandlingssagerne, som også behandler de almindelige  

 rettighedssager.
Om hastebehandlingen honoreres som overarbejde, eller om den  

 på anden mere formaliseret måde holdes adskilt fra den almindelige  

 sagsportefølje således at der skabes sikkerhed for at de almindelige sagers  

 behandling ikke påvirkes, fremgår ikke.
Men uanset om sådanne  

 formaliserede sagsbehandlingsrutiner der adskiller de hastebehandlede sager  

 fra  

 de øvrige, bliver eller er etableret, mener jeg at det er tvivlsomt om  

 direktoratet har fornøden lovhjemmel til at lade betaling af et større gebyr  

 være afgørende for hvor hurtigt en sag behandles.
Jeg bygger denne opfattelse  

 på følgende:
Som det fremgår af det jeg har anført ovenfor,  

 indeholder patentloven ikke særskilt hjemmel til at fastsætte gebyr for  

 hastebehandling.
Patentloven indeholder hjemmel til at fastsætte gebyr for en  

 række ansøgninger mv., men indeholder ikke regler der beskriver muligheden  

 for  

 hastebehandling mod forhøjet betaling.
I finanslovsforslaget for finansåret 1994 og senere  

 finanslovsforslag er hastegebyrerne nævnt.
Spørgsmålet er om dette er  

 fornøden  

 hjemmel for opkrævningen af hastegebyrerne.
Højesteret har i  

 'Gebyr-sagen' der er refereret i Ugeskrift for Retsvæsen 1993, s. 757ff,  

 taget  

 stilling til om justitsministeren havde haft fornøden hjemmel til at opkræve  

 gebyrer for pas, nummerplader og duplikatkørekort der oversteg udgifterne ved  

 udstedelse og administration 'i snæver forstand' af de nævnte dokumenter og  

 plader.
Højesteret frifandt Justitsministeriet og lagde bl.a. vægt på at  

 Justitsministeriet stedse havde gjort Folketinget og finansudvalget bekendt  

 med størrelsen af og beregningsgrundlaget for de gebyrer som sagen vedrørte,  

 uden at dette havde givet tinget eller udvalget anledning til indskriden.
Den  

 underretning som Justitsministeriet havde givet Folketinget, var en  

 udtrykkelig beskrivelse af de kriterier der indgik i beregningerne for  

 udgifterne.
 Den oplysning som på  

 Patentdirektoratets område fremgår af anmærkningerne til  

 finanslovsforslagene,  

 består alene i en ganske kort angivelse i en omfattende tabel; ingen form for  

 bemærkninger er knyttet til gebyrerne for hastebehandling.
 Som følge af disse væsentlige  

 forskelle imellem det foreliggende spørgsmål og den situation der dannede  

 grundlag for Højesterets afgørelse, mener jeg ikke at der i finansloven er  

 fornøden hjemmel til at opkræve gebyr for hastebehandling.
Endvidere mener jeg at det er tvivlsomt om et  

 kriterium om hurtigere sagsbehandling ved øget betaling er i overensstemmelse  

 med det almindelige forvaltningsretlige princip om ligelig behandling.
Jeg  

 mener det er betænkeligt at en myndighed fastsætter øget betaling som  

 kriterium for hurtig sagsbehandling.
I denne vurdering indgår nemlig ikke den  

 sædvanlige vurdering af borgerens eller det offentliges behov for at få en  

 hurtig afgørelse.
Der indgår således ikke en afvejning af hensynet til den  

 ene  

 ansøger over for hensynet til den anden ansøger. Øget betaling er  

 ensbetydende  

 med hurtig sagsbehandling.
 I min vurdering af dette  

 spørgsmål indgår også at det er vanskeligt at fastholde og vanskeligt at  

 kontrollere overholdelsen af princippet om at hastebehandlingen af nogle  

 sager  

 ikke skal påvirke behandlingen af de øvrige sager, når organisationen fortsat  

 er en og samme myndighed.
 Efter min opfattelse ville  

 det være bedst stemmende med lighedsgrundsætningen hvis en sådan prioritering  

 på grundlag af øget betaling kun fastsættes på baggrund af udtrykkelig  

 lovhjemmel.
 Ved min gennemgang af  

 lovgrundlaget har jeg ikke fundet et sådant udtrykkeligt lovmæssigt grundlag  

 for hastebehandlingen.
Jeg henstiller derfor til  

 Erhvervsministeriet at tage initiativ til at der tilvejebringes en  

 lovgivningsmæssig  

 stillingtagen til hastebehandlingsproceduren.
Jeg beder om underretning om  

 hvad ministeriet foretager sig i sagen.
 Jeg har underrettet  

 Folketingets Retsudvalg om min opfattelse.
Patentdirektoratets Erhvervsservice Patentdirektoratet er den  

 myndighed der træffer afgørelse i sager om patenter, varemærker,  

 brugsmodeller  

 og design.
Patentdirektoratet har samtidig mod betaling tilbudt  

 erhvervsservice  

 på de samme områder.
Spørgsmålet er om denne erhvervsservice er forenelig med  

 de almindelige retsgrundsætninger om myndighedsinhabilitet.
 Forvaltningslovens § 3  

 omfatter kun personers habilitet, og regulerer således ikke udtrykkeligt  

 spørgsmålet om hvorvidt en myndighed som sådan kan anses for inhabil.
Det er dog fast antaget at  

 der gælder en almindelig ulovbestemt retsgrundsætning om inhabilitet som  

 bl.a.  

 omfatter myndigheders inhabilitet, jf.
Niels Eilschou-Holm, Juristen (1986),  

 s.  

 238ff, samt Hans Gammeltoft-Hansen m.fl., Forvaltningsret, (1994), s. 198ff,  

 med henvisning til praksis.
 Eilschou-Holm anfører som de  

 bærende synspunkter bag grundsætningen om myndighedsinhabilitet følgende:
'De eksempler på anvendelsen  

 af almindelige forvaltningsretlige habilitetssynspunkter, der er fremdraget i  

 det foregående, illustrerer i hvert fald meget klart den betydning,  

 ombudsmanden igennem alle årene har tillagt det, at forvaltningens virksomhed  

 tilrettelægges på en sådan måde, at det modvirkes, at der på dette grundlag  

 skabes mistillid til den offentlige forvaltning.
Hvis man herudover skal pege  

 på et gennemgående element, må det blive en principiel betænkelighed over for  

 at acceptere, at forskellige funktioner forenes hos samme person eller  

 myndighed på en sådan måde, at de ordinære kontrolmekanismer formelt eller  

 reelt udhules.' Indholdet af grundsætningen  

 er således nært beslægtet med reglerne i forvaltningslovens § 3 om personlig  

 inhabilitet.
I den offentliggjorte praksis har det forhold som har fremkaldt  

 myndighedsinhabilitet, ofte været af tilsvarende art som det der er omhandlet  

 i § 3, stk. 1, nr. 1, dvs. en sagligt uvedkommende interesse som følge af  

 myndighedens stilling som (privat) part i sagen.
Også de øvrige i § 3  

 omhandlede forhold vil imidlertid efter omstændighederne kunne føre til at en  

 myndighed som sådan erklæres inhabil.
Jeg henviser til Folketingets  

 Ombudsmands  

 beretning om Nørrebro-sagen (1996), s. 354.
 Endvidere henviser jeg til  

 den sag der er omtalt i Folketingets Ombudsmands beretning for året 1987, s.  

 211, hvor Undervisningsministeriet som myndighed blev anset for inhabil ved  

 både at være køber af en ejendom og fondsmyndighed i forhold til den fond der  

 var sælger af ejendommen.
Som nævnt er en person efter  

 forvaltningslovens § 3, stk. 1, nr. 1, inhabil hvis vedkommende i en sag er  

 eller har været repræsentant for nogen der har en særlig personlig eller  

 økonomisk interesse i sagens udfald.
Tilsvarende principper må efter min  

 opfattelse gælde for bedømmelse af spørgsmål om myndighedsinhabilitet.
Hvis  

 f.eks. en myndighed på samme måde som en sædvanlig partsrepræsentant yder en  

 part rådgivning i en konkret sag og denne sag senere skal behandles og  

 afgøres  

 af samme myndighed, må myndigheden efter omstændighederne anses for inhabil.  

 Dette gælder dog kun såfremt myndighedens rådgivning går ud over generel  

 vejledning (se herom i det følgende afsnit) om den del af retstilstanden og  

 myndighedens egen praksis som måtte være relevant i en given sammenhæng.
Ved  

 den nærmere vurdering af spørgsmålet må der lægges vægt på i hvilket omfang  

 myndighedsinteresserne ved henholdsvis rådgivningen og afgørelsen af sagen  

 ikke er fuldstændig sammenfaldende.
Særligt hvor en myndighed mod betaling  

 yder en klient professionel rådgivning i en konkret sag på samme måde som en  

 advokat eller andre private rådgivningsvirksomheder, er der efter min mening  

 en generel risiko for at myndigheden under myndighedsbehandlingen af samme  

 sag  

 vil kunne identificere sig med klientens særlige interesser i en sådan grad  

 at  

 myndigheden ved afgørelsen ikke i tilstrækkeligt omfang tilgodeser andre  

 private eller offentlige interesser.
Det forhold at mangelfuld eller  

 fejlagtig rådgivning kan være forbundet med erstatningsansvar, understreger  

 denne risiko.
I sådanne tilfælde foreligger der normalt  

 myndighedsinhabilitet.
Forvaltningsmyndigheder er i  

 vidt omfang berettiget - og efter omstændighederne forpligtet - til at yde  

 vejledning om spørgsmål inden for myndighedens sagsområde, jf.  

 forvaltningslovens  

 § 7, stk. 1, og Claus Haagen Jensen og Orla Friis Jensen, Forhåndsbesked i  

 forvaltningen, Juristen & Økonomen (1976), s. 49ff.  

 Forvaltningsmyndighedernes  

 almindelige ret og pligt til at yde vejledning må dog efter min opfattelse  

 være  

 begrænset af de almindelige retsgrundsætninger om myndighedsinhabilitet.
En  

 myndighed kan således ikke i en konkret sag yde vejledning på en sådan måde  

 at  

 myndigheden som følge af myndighedsinhabilitet er afskåret fra at træffe  

 afgørelse i samme sag.
De almindelige  

 retsgrundsætninger om myndighedsinhabilitet viger imidlertid i det omfang  

 andet  

 følger af særskilt lov.
Spørgsmålet i den foreliggende sag er derfor om  

 Patentdirektoratets  

 servicevirksomhed er særskilt hjemlet i lovgivningen.
Den lovgivningsmæssige  

 hjemmel for Patentdirektoratets servicevirksomhed som direktoratet har  

 henvist  

 til, er § 71 i den nugældende patentlov, § 47 i den nugældende varemærkelov  

 og  

 § 45 i den nugældende brugsmodellov.
Bestemmelsen blev indført i 1974 på  

 patentområdet og i 1991 og 1992 på varemærke-, fællesmærke- og  

 brugsmodelområdet.
Direktoratet yder også serviceopgaver på mønsterområdet i  

 form af udskrifter fra sine registre med hjemmel i mønsterlovens §§ 47 og 48,  

 stk. 3, og i begrænset omfang serviceopgaver af anden art på ulovbestemt  

 grundlag.  

 Disse serviceopgaver udføres på mønsterområdet efter den praksis som findes  

 på de øvrige rettighedsområder.
 Ved lov nr. 221 af 24. april  

 1974 om ændring af patentloven (Teknologisk service) indførtes § 71 i  

 patentloven med dette indhold:
 'Direktoratet for patent- og  

 varemærkevæsenet kan efter anmodning påtage sig at løse særlige opgaver, der  

 har karakter af teknologisk service.
Stk. 2.  

  

 Handelsministeren fastsætter regler om denne service og om  

 betalingen herfor.' Af bemærkningerne til  

 lovforslaget (Folketingstidende 1973-74, tillæg A, sp. 89ff) fremgår:
 'Efter patentloven er det  

 patentdirektoratets opgave at træffe afgørelser vedrørende patentansøgninger.
 Lovforslaget har til formål  

 at tilvejebringe hjemmel for at inddrage patentdirektoratets ekspertise i de  

 bistandsordninger for erhvervslivet, som er etableret i de senere år med det  

 formål at øge erhvervslivets effektivitet og konkurrenceevne.
 Forslagets hovedindhold er,  

 at der skabes hjemmel for, at patentdirektoratet efter anmodning fra  

 industrivirksomheder, videncentre etc. kan løse informations- og  

 dokumentationsopgaver samt udøve andre servicefunktioner ved udførelse af  

 arbejde af lignende karakter og med udnyttelse af materiale og personale, som  

 direktoratet i forvejen benytter under sin behandling af patentansøgninger.
Opbygning af en sådan  

 servicevirksomhed for erhvervslivet vil som nævnt falde naturligt i tråd med  

 den almindelige tendens, som har præget erhvervslovgivningen i de seneste år,  

 hvorved der er lagt vægt på i stigende grad at gøre danske industri- og  

 serviceerhverv teknologibaserede.
Særligt skal nævnes loven om fondet til  

 fremme af teknisk og industriel udvikling (lov nr. 104 af 20. marts 1970) og  

 loven om teknologisk service (lov nr. 142 af 21. marts 1973).  

 Udviklingsfondet  

 arbejder allerede i nær kontakt med patentdirektoratet, og det samme gælder  

 det i 1972 oprettede opfinderkontor under Teknologisk Institut.
Loven om teknologisk service  

 omfatter bl. a. former for servicevirksomhed, som er omfattet af nærværende  

 lovforslag, jfr. lovens § 4, nr. 1: 'Rådgivning og konsulentbistand' og nr.  

 2:  

 'Informations- og dokumentationsvirksomhed'. Det vil derfor være naturligt og  

 i  

 overensstemmelse med lovens hensigt, at de nye servicefunktioner bliver  

 udøvet  

 i snæver kontakt med det ved loven oprettede Teknologiråd, selv om det som  

 nedenfor anført er tanken, at disse funktioner økonomisk skal hvile i sig  

 selv  

 og altså ikke finansieres af Teknologirådet.
Rådet vil over for erhvervsliv,  

 myndigheder og teknologiske serviceinstitutioner mv. kunne bidrage til, at  

 patentdirektoratets nye muligheder udnyttes bedst muligt, og rådet vil også  

 kunne medvirke til, at direktoratets servicevirksomhed indpasses på  

 hensigtsmæssig måde i den samlede danske servicestruktur på det teknologiske  

 område.
Teknologirådet må derfor holdes løbende orienteret om opbygningen af  

 direktoratets nye virksomhed og have lejlighed til at udtale sig herom.
 Erhvervslivet er interesseret  

 i, at de omhandlede nye aktiviteter tages op af patentdirektoratet, idet der  

 -  

 især inden for industrien - eksisterer et behov, som man hidtil ikke har ment  

 at kunne dække, fordi hensynet til direktoratets behandling af  

 patentansøgninger måtte gå forud.
 Spørgsmålet har imidlertid  

 været taget op til drøftelse i handelsministeriets rådgivende udvalg  

 vedrørende internationale patent- og varemærkespørgsmål, hvor repræsentanter  

 for Industrirådet, De danske Patentagenters Forening og Dansk Forening for  

 Industriens Patentingeniører, ligesom udvalgets øvrige medlemmer meget stærkt  

 er gået ind for, at det omhandlede servicearbejde iværksættes, og at det sker  

 så hurtigt som muligt.
 Erhvervslivets interesser går  

 især i to retninger: Der er et stadigt stigende behov for oplysning om den  

 tekniske udvikling og om patenteringsaktiviteten på konkurrerende markeder,  

 hvilket særlig gør sig gældende efter Danmarks tilslutning til  

 fællesmarkedet.
Men desuden er forholdet det,  

 at patentskrifterne indeholder den nyeste tilgængelige viden på alle tekniske  

 områder.
Patentdirektoratet råder over 12-13 millioner patentskrifter fra  

 verdens vigtigste industrilande og over en stab af ingeniører med en  

 omfattende  

 uddannelse og erfaring i at søge frem gennem dette store  

 informationsmateriale.  

 Udnyttelse af disse ressourcer i dansk erhvervsliv vil kunne være af  

 overordentlig stor værdi i bestræbelserne på at få adgang til viden, som er  

 skabt af andre her i landet eller i udlandet og således undgå unødige  

 investeringer i forskning og udvikling.
 Det bemærkes, at danske  

 erhvervsvirksomheder hidtil i et vist omfang har gjort brug af en tilsvarende  

 service udført af Det internationale Patentinstitut i Haag, men  

 omkostningerne  

 herved er så store, at de ofte afholder virksomhederne fra en undersøgelse,  

 de  

 i øvrigt er interesseret i.
I øvrigt kan man ikke se bort  

 fra den mulighed, at instituttet indstiller sin servicevirksomhed i løbet af  

 få  

 år i forbindelse med etableringen af et europæisk patentsystem, hvis centrale  

 område bliver de 9 fællesmarkedslande.
Danmark vil blive deltager heri, og  

 det  

 må forventes, at en del af patenteringsarbejdet her i landet overgår til en  

 ny  

 europæisk patentinstitution.
 Om patentdirektoratets  

 forudsætninger for at påtage sig særlige opgaver af servicemæssig karakter  

 bemærkes følgende:
 Direktoratets væsentligste  

 opgaver består i dag i at varetage administrationen af patentloven,  

 varemærkeloven og lov om mønstre.
Udgifterne ved direktoratets  

 behandling af bl. a. patentansøgninger dækkes af de afgifter, som ansøgerne  

 betaler.
Direktoratet modtog i 1972 ca. 6.500 ansøgninger om patent.
For at  

 der  

 skal kunne meddeles patent på en opfindelse kræves bl. a., at opfindelsen kan  

 udnyttes industrielt, at den repræsenterer noget nyt, og at der er tale om et  

 væsentligt fremskridt i forhold til det hidtil kendte.
Ved behandlingen af  

 patentansøgningerne må der derfor foretages en grundig undersøgelse af, hvad  

 der er kendt teknik - den såkaldte nyhedsundersøgelse - og en bedømmelse af  

 den  

 aktuelle opfindelse i forhold hertil.
Det danske patentvæsen har, siden det  

 blev grundlagt i slutningen af forrige århundrede, arbejdet med en sådan  

 egentlig forbehandling af ansøgningerne, og en lignende grundig prøvning  

 foretages af patentmyndighederne i en række af de mest udviklede  

 industrilande.
 Den nævnte dybtgående  

 forbehandling af ansøgningerne danner baggrunden for, at der i direktoratet  

 findes det ovenfor omtalte informationsmateriale og et personale med en  

 særlig  

 ekspertise.
Danske erhvervsvirksomheder  

 søger i vidt omfang patent i udlandet.
Retsvirkningen af en i udlandet  

 indleveret ansøgning kan i et vist omfang regnes tilbage til ansøgningens  

 indlevering i Danmark, såfremt der ansøges i udlandet inden for en frist af  

 12  

 måneder.
Resultatet af nyhedsundersøgelsen i patentdirektoratet er derfor i  

 vidt omfang basis for virksomhedens afgørelse af, om man ønsker at videreføre  

 ansøgningen i udlandet, og påtage sig de dermed forbundne udgifter.
 Serviceordningen skal  

 økonomisk hvile i sig selv, idet de erhvervsvirksomheder, der benytter sig af  

 den, må betale for hver enkelt ydelse, således som det på grund af  

 afgiftssystemet er tilfældet med direktoratets arbejde med bl. a.  

 patentansøgninger.
 Gebyrerne skal kunne dække  

 udgifterne i forbindelse med det rekvirerede arbejde, d.v.s. ikke blot de  

 direkte udgifter, men også en del af direktoratets generelle omkostninger.  

 Ordningen vil således i det hele ikke betyde anlægs- eller driftsudgifter for  

 det offentlige, udover, hvad der vil blive dækket ved gebyrer fra brugerne.
 Der vil blive budgetteret med  

 såvel udgifter som indtægter på de årlige finanslove.
Det er hensigten, at  

 handelsministeriet vil fastsætte nærmere regler om karakteren af de enkelte  

 ydelser og om betalingen herfor.
For enkelte undersøgelser vil der kunne  

 fastsættes ensartede gebyrer, medens andre vil være af en så individuel  

 karakter, at betalingen må fastsættes i det enkelte tilfælde:
 Det er tanken, at der skal  

 betales et fast gebyr for de nyhedsundersøgelser, som er nævnt nedenfor under  

 litra a) og b).
For de øvrige opgaver må  

 prisen formentlig fastsættes konkret under hensyn til karakteren og omfanget  

 af  

 det arbejde, der kræves til opgavens løsning.
Gebyret tænkes i disse tilfælde  

 beregnet efter en pris pr. time for den tid, som er anvendt til udførelse af  

 det rekvirerede arbejde.
Det vil antagelig i de fleste tilfælde være muligt  

 ved  

 modtagelsen af opgaven at give et overslag over prisen på den pågældende  

 serviceydelse.
 Handelsministeriet har på et  

 i begyndelsen af december 1973 afholdt møde givet de berørte erhverv og  

 offentlige institutioner lejlighed til at fremkomme med forslag om den  

 nærmere  

 udformning af ordningen, herunder om betalingen.
 Også i fremtiden vil der,  

 hvis brugerne ønsker det, kunne foregå en løbende udveksling af erfaringer og  

 ønsker mellem disse og patentdirektoratet om serviceordningens praktiske  

 funktion.
Serviceordningen vil kunne  

 etableres med ret kort varsel.
Da ordningen vil repræsentere en nydannelse  

 her  

 i landet, er det ikke muligt at forudsige, hvilket omfang arbejdet vil få.  

 Nogen tid vil gå med ordningens indarbejdelse, og interessen vil formentlig  

 være stigende i forbindelse med de generelle bestræbelser på at overføre øget  

 teknologisk viden til danske virksomheder.
Ordningen vil, som det fremgår af  

 bemærkningerne nedenfor, have en vis betydning for danske virksomheders  

 patenteringsaktivitet i udlandet, og behovet vil antagelig stige ganske  

 særligt  

 efter indførelsen af det europæiske patentsystem.
Inddragelse af personale i  

 patentdirektoratet til udførelse af en servicevirksomhed som den omhandlede  

 vil  

 ikke medføre en væsentlig forhaling af patentsagernes behandling.  

 Nyhedsundersøgelsen vil blive foretaget inden for de hidtidige frister, men  

 det  

 vil være muligt i nogen grad at udstrække sagsbehandlingen for så vidt angår  

 patenterbarhedsprøvningen.
Da behandlingen af patentsager i almindelighed i  

 forvejen er langvarig, uden at dette kolliderer med erhvervslivets  

 interesser,  

 og da den patentsøgte opfindelse nyder retsbeskyttelse fra  

 indleveringsdatoen,  

 er der ingen betænkeligheder forbundet med at etablere ordningen på den  

 nævnte  

 måde.
I øvrigt vil der efter igangsætningen om få år af den europæiske  

 patentordning gradvist blive frigjort arbejdskraft i patentdirektoratet.
 ...
 Det bemærkes endelig, at  

 etablering af en virksomhed som den beskrevne ikke vil gribe ind i  

 tilsvarende  

 af private erhvervsdrivende udøvet virksomhed, jfr. det ovenfor bemærkede om  

 tilslutning til forslaget fra De danske Patentagenters Forening.
 De opgaver, som vil være  

 omfattet af forslaget, og som direktoratet kan tilbyde at løse for dansk  

 erhvervsliv, er navnlig følgende:
 Nyhedsundersøgelse uden indlevering af patentansøgning,  

 men på basis af en forenklet beskrivelse af opfindelsen for at konstatere, om  

 der ved efterfølgende indlevering af en patentansøgning - her eller i  

 udlandet  

 - er udsigt til at opnå patent.
 Nyhedsundersøgelse med henblik på en bedømmelse af, om  

 der er grundlag for at nedlægge indsigelse over for en her - eller i udlandet  

 -  

 fremlagt patentansøgning, eller for f.eks. under en retssag at anfægte et  

 meddelt patents gyldighed.
 Nyheds- eller emneundersøgelse for at undgå at krænke  

 andres patenter, det vil sige, konstatere om et produkt, hvis fremstilling en  

 virksomhed ønsker at påbegynde, allerede er patentbeskyttet inden for  

 firmaets  

 marked.
Undersøgelser for et firma, der ønsker at udvikle et  

 produkt med henblik på at finde den nyeste kendte teknik, der kan benyttes  

 som  

 arbejdsgrundlag.
Eventuelt vil det pågældende produkt allerede vise sig  

 kendt,  

 således at eventuelt udviklingsarbejde kan spares.
 Forøget brug af den teknisk kyndige bistand i  

 patentdirektoratet i forbindelse med anvendelsen af direktoratets bibliotek.
 Direktoratet vil kunne  

 samarbejde med andre institutioner, f. eks. ved at disse påtager sig at  

 udbrede  

 kendskabet til og søger at forøge interessen for serviceordningen, eller ved  

 at  

 de lader patentdirektoratet supplere deres undersøgelser over tekniske emner.  

 Direktoratet kan herunder yde bistand ved at fremskaffe det nyeste materiale,  

 f. eks. sådant, der kun kan findes frem gennem undersøgelse af analog teknik  

 og andre områder.
 De nævnte opgaver må  

 betragtes som eksempler på, hvilke ydelser der kan blive tale om, men andre  

 opgaver af servicelignende karakter kan tages op, hvis der skulle vise sig  

 behov herfor.
Patentdirektoratets  

 serviceundersøgelser bør være så pålidelige som muligt, men ifølge sagens  

 natur  

 må de udføres uden ansvar for direktoratet.
Dette gælder ikke mindst med  

 hensyn  

 til undersøgelser i henhold til litra a)-c), idet direktoratet ikke kan  

 påtage  

 sig mere end at fremdrage materiale, der skønnes at være af relevans for den  

 stillede opgave, medens vurderingen af det fremdragne materiales betydning må  

 foretages af virksomheden selv eller af dennes sagkyndige rådgivere her i  

 landet eller i udlandet." I varemærkeloven, lov nr. 341  

 af 6. juni 1991, er i § 47 en tilsvarende bestemmelse med dette indhold:
 'Patentdirektoratet kan efter  

 anmodning påtage sig at løse særlige opgaver, der vedrører varemærker og  

 varemærkeret.
Stk. 2.  

  

 Industriministeren fastsætter regler om betalingen herfor.' § 45 i lov nr. 130 af 26.  

 februar 1992 om brugsmodeller indeholder en tilsvarende bestemmelse der dog  

 tilføjer at ministeren ud over regler for betaling også kan fastsætte regler  

 om  

 servicevirksomheden.
Ifølge bemærkningerne til lovforslagene giver  

 bestemmelserne hjemmel for direktoratet til at påtage sig diverse  

 serviceopgaver.
Bestemmelserne er parallelle med patentlovens § 71.
Patentdirektoratet angiver i  

 sin udtalelse af 3. januar 1995 at bemærkningerne til lovforslaget på  

 brugsmodelområdet klart nævner et meget omfattende område for direktoratets  

 virksomhed.
Lovbemærkningerne findes i Folketingstidende 1991-92, tillæg A,  

 sp.  

 2497ff.
Det fremgår ikke af Patentdirektoratets udtalelse hvilke dele af  

 bemærkningerne direktoratet sigter til.
Imidlertid står der i de generelle  

 bemærkninger om forslagets indhold (sp. 2516) at 'ansøgeren kan inden  

 registreringen anmode Patentdirektoratet om en egentlig undersøgelse af  

 frembringelsen med hensyn til nyhed og registrerbarhed.' Endvidere har  

 bemærkningerne til lovforslagets § 45 denne ordlyd:
'Bestemmelsen giver  

 Patentdirektoratet hjemmel til at påtage sig diverse serviceopgaver på  

 brugsmodelområdet, f.eks. nyhedsundersøgelse, krænkelsesvurdering m.v. ...  

 Dette er i overensstemmelse med Patentdirektoratets praksis vedrørende  

 patenter, mønstre og varemærker.
Industriministeren bemyndiges til at  

 fastsætte de nærmere regler herom.
Bestemmelsen er parallel med patentlovens  

 §  

 71.' Patentdirektoratet udfører  

 endvidere serviceopgaver på mønsterområdet i form af udskrifter fra  

 direktoratets registre med hjemmel i mønsterlovens § 47 og § 48, stk. 3. I  

 begrænset omfang udfører direktoratet serviceopgaver af anden art på  

 ulovbestemt grundlag idet visse serviceopgaver på mønsterområdet udføres  

 efter  

 den praksis som findes på de øvrige rettighedsområder.
I udtalelsen af 3. januar  

 1995 har Patentdirektoratet anført at direktoratet er en statsvirksomhed.  

 Dette fremgår af akt nr. 168 af 23. marts 1987, som i øvrigt angår  

 direktoratets  

 flytning fra lokaler i København til nye lokaler i Høje Taastrup.
Af den del  

 af  

 aktstykket som jeg fra Patentdirektoratet har modtaget kopi af, fremgår  

 følgende om servicefunktionen:
'Industriministeriet er ...  

 nu af den opfattelse, at en ændring af direktoratets status til  

 statsvirksomhed  

 og en udflytning vil kunne fremskynde nedbringelsen af sagspuklen og  

 ekspeditionstiden til de over for Folketinget fastsatte mål.
Samtidig vil  

 muligheden for at stille den betragtelige fond af teknologisk viden, som  

 direktoratet  

 ligger inde med, til rådighed for dansk erhvervsliv, kunne forbedres  

 betydeligt.
Denne del af direktoratets virksomhed er en integreret del af  

 regeringens produktivitets-, erhvervsfremme- og eksportfremmeprogrammer.
 ...
 Om direktoratets overgang til  

 status som statsvirksomhed bemærkes:
 Direktoratet udsteder  

 patenter, registrerer varemærker, fællesmærker, kommunevåben og mønstre og  

 formidler den betydelige fond af viden, som findes i direktoratet, ud til  

 dansk  

 erhvervsliv.
 Direktoratet er undergivet  

 udefra kommende aktivitetsændringer både på rettigheds-, bevis- og  

 serviceområdet og har derfor behov for at kunne regulere sine rammer i takt  

 hermed.
Direktoratet oppebærer  

 indtægter ved behandling af ansøgninger om og udstedelse af patenter, ved  

 registrering  

 af varemærker, fællesmærker og mønstre og ved teknologiske serviceydelser.' Aktstykket blev tiltrådt af  

 finansudvalget den 8. april 1987.
Endvidere indgik  

 Patentdirektoratet i 1991 med Industriministeriet en fristyrelseskontrakt for  

 Patentdirektoratet for perioden 1992-95. Af forordet hertil, som er  

 underskrevet af den daværende industriminister, fremgår at Patentdirektoratet  

 var udvalgt til at deltage i dette fristyrelsesforsøg bl.a. fordi  

 direktoratets  

 virksomhed på såvel det rettighedsmæssige som på det service- og  

 videnformidlingsmæssige område er af væsentlig betydning for dansk  

 erhvervslivs  

 udviklings- og konkurrencemuligheder, og fordi Patentdirektoratet gennem  

 deltagelsen i dette fristyrelsesforsøg fik forbedret sine muligheder for  

 løbende  

 at tilpasse sine ydelser og sit aktivitetsomfang til markedets faktiske  

 efterspørgsel.
Det fremgår af selve fristyrelseskontrakten at forsøget bl.a.  

 skulle forbedre rammerne og mulighederne for at Patentdirektoratet kunne øge  

 aktiviteterne på service- og videnformidlingsområdet på almindelige  

 markedsmæssige præmisser og i fri og lige konkurrence/samarbejde med  

 eventuelle andre udbydere.
Om formål og målsætninger for forsøget fremgår  

 bl.a. følgende:
 'Patentdirektoratets basis er  

 den immaterialretslige samfundskontrakt, hvor samfundet udsteder rettigheder,  

 imod at viden om disse rettigheder aktivt udbredes i samfundet.
 Direktoratets idégrundlag,  

 som er at fremme den teknologiske udvikling og styrke erhvervslivets grundlag  

 for produktion og salg, er derfor udmøntet i to faglige hovedmål, ..., det  

 ene  

 vedrørende beskyttelse af industriel ejendomsret, det andet vedrørende  

 videnformidling, herunder bibliotek.
 Alle internationale trends  

 peger på, at begge aktivitetsområder vil få stærkt øget omfang og betydning i  

 de kommende år, såvel nationalt som på virksomhedsplan.
Dette vil for  

 Patentdirektoratet især slå igennem med fuld styrke på rådgivnings- og  

 videnformidlingsområdet.
Udviklingen inden for dette område vil være  

 markedsstyret, dvs. på den ene side stærkt konjunkturfølsomt, men på den  

 anden  

 side påvirkeligt gennem en oplysnings- og markedsføringsindsats.
Det øgede aktivitetsniveau på  

 området for beskyttelse af industriel ejendomsret vil samtidig kun slå  

 igennem  

 i Patentdirektoratet f.s.v.a. danske ansøgninger.
Dette hænger sammen med, at  

 rettighedsudstedelsen i voksende omfang - foreløbig for patenter - varetages  

 af internationale organer.
 Patentdirektoratets  

 overordnede strategiske satsning går derfor ud på at dreje væsentlige dele af  

 organisationen og aktiviteterne over mod service, rådgivning og  

 videnformidling.
 Den primære målgruppe er  

 dansk erhvervsliv, men såvel systemeksport som serviceopgaver for udenlandske  

 virksomheder, organisationer og myndigheder vil også være relevante.
Dette strategiske satsningsområde  

 skal økonomisk set hvile i sig selv, og prisfastsættelsen skal foretages i  

 overensstemmelse med statens almindelige kalkulationsregler, ...' Af Finansministeriets  

 Budgetvejledning 1996, s. 40, fremgår at begrebet statsvirksomhed anvendes  

 hvor der ønskes mulighed for en mere fleksibel tilpasning af aktiviteten end  

 det er muligt under en almindelig driftsbevilling, f.eks. hvor virksomheden  

 har  

 et forretningsmæssigt præg, og hvor der som følge heraf ønskes givet  

 virksomhedens ledelse en øget frihed til at tilpasse aktiviteten til  

 markedsmæssige forhold.
Den beskrivelse af  

 servicevirksomheden som fremgår af aktstykket, kan efter min opfattelse ikke  

 antages at medføre at det hjemmelsmæssige grundlag for direktoratets  

 virksomhed  

 ændres.
Det afgørende er indholdet af de gældende lovbestemmelser med  

 tilhørende forarbejder.
Det samme må selvsagt gælde i forhold til  

 fristyrelseskontrakten.
Det fremgår af forarbejderne  

 til ændringen af patentloven i 1974 at man ved beskrivelsen af grænserne for  

 direktoratets servicevirksomhed har fremhævet at 'direktoratet ikke kan  

 påtage sig mere end at fremdrage materiale, der skønnes at være af relevans  

 for  

 den stillede opgave, medens vurderingen af det fremdragne materiales  

 betydning  

 må foretages af virksomheden selv eller af dennes sagkyndige rådgivere her i  

 landet eller i udlandet.' De vurderinger som i øvrigt er omtalt i  

 forarbejderne  

 under beskrivelsen af de enkelte opgavetyper (jf. ovenfor, s. 27, ad a)-c))  

 må  

 således antages at sigte til vurderinger som alene skal foretages af  

 virksomheden selv - og ikke af Patentdirektoratet.
Efter forarbejderne ligger  

 'vurderinger i forbindelse med udvælgelsen af det materiale der skønnes  

 relevant for den stillede opgave' inden for rammerne. 'Vurderingen af det  

 fremdragnes  

 materiales betydning' ligger uden for.
Det fremgår af  

 Patentdirektoratets redegørelse af 3. januar 1995 at direktoratet i en  

 periode  

 indtil 1. januar 1996 faktisk ydede egentlige vurderinger som led i  

 servicevirksomheden (jf. s. 10). Jeg er mest tilbøjelig til at mene at denne  

 del af servicevirksomheden er gået ud over de rammer der er afstukket i  

 lovgrundlaget og i forarbejderne hertil (jf. de i det foregående afsnit  

 citerede bemærkninger), og at servicevirksomheden derfor ikke har haft  

 fornøden  

 lovhjemmel.
Spørgsmålet kan dog give anledning til nogen tvivl.
Jeg har ikke  

 fundet grundlag for at søge spørgsmålet endeligt afklaret da  

 Patentdirektoratet  

 har ændret sin praksis som omtalt nedenfor.
Endvidere har jeg ikke haft  

 konkrete eksempler på udtalelser fra Patentdirektoratets Erhvervsservice som  

 har kunnet danne grundlag for min stillingtagen.
Patentdirektoratet har på  

 baggrund af drøftelser med erhvervsorganisationer mv. besluttet fra 1996 at  

 indskrænke sin virksomhed således at Patentdirektoratet afstår fra endelig konklusion med hensyn til muligheden  

 for opnåelse af en eneret, alene tilbyder at gennemføre objektive undersøgelser,  

 dvs. undersøgelser analoge med nyhedsundersøgelser (patentområdet) eller  

 forundersøgelser (varemærkeområdet) og objektivt beskrivende analyser uden  

 konklusion, når Patentdirektoratet bliver bedt om at undersøge (og vurdere)  

 holdbarheden af rettigheder, og alene tilbyder at gennemføre objektive undersøgelser,  

 dvs. undersøgelser analoge med nyhedsundersøgelser (patentområdet) eller  

 forundersøgelser (varemærkeområdet) og objektivt beskrivende analyser uden  

 konklusion, når Patentdirektoratet bliver bedt om at undersøge  

 krænkelsesaspekter for eller i forhold til danske eller andre rettigheder.
 Efter at have sammenholdt  

 denne praksis, som er blevet anvendt af Patentdirektoratet fra den 1. januar  

 1996, med lovforslagsbemærkningerne til lov nr. 221 af 24. april 1974 om  

 ændring af patentloven mener jeg ikke at jeg på grundlag af patentloven kan  

 kritisere den.
 Tilsvarende kan jeg ikke  

 kritisere denne praksis på varemærke-, fællesmærke- og brugsmodelområdet.
For så vidt angår  

 mønsterområdet, fremgår det af Patentdirektoratets redegørelse at  

 serviceydelserne i et vist omfang er ulovbestemte.
Jeg beder i den anledning  

 om  

 Erhvervsministeriets udtalelse om hvorvidt ministeriet ved først givne  

 lejlighed vil tage lovgivningsmæssigt intiativ til at få dette spørgsmål  

 afklaret.
Jeg har herved lagt til grund at serviceydelserne finder sted inden  

 for områder der i almindelighed kræver lovhjemmel.
Jeg har ikke på baggrund af  

 de udtalelser jeg har modtaget fra Patentdirektoratet, fundet grundlag for at  

 tage stilling til de konkurrenceretlige aspekter som direktoratets  

 serviceydelser indeholder.
Dette har - med henvisning til indholdet af  

 Advokatrådets retssikkerhedsprogram - heller ikke været det umiddelbare sigte  

 med den undersøgelse jeg iværksatte.
 Imidlertid er jeg ved min  

 gennemgang af sagen blevet opmærksom på at Patentdirektoratets  

 Erhvervsservice  

 kan indeholde nogle konkurrenceretlige aspekter set i relation til EU-retten.  

 Jeg henviser til vedlagte kopi af s. 47 og  

 50f  

 (med noter) i 'Introduktion til fællesskabsrettens påvirkning af dansk  

 forvaltningsret', Niels Fenger (1996).
 På den baggrund beder jeg om  

 Erhvervsministeriets og Patentdirektoratets udtalelser vedrørende de  

 EU-retlige  

 spørgsmål som denne fremstilling rejser i forhold til offentlige  

 virksomheder,  

 særligt med sigte på Patentdirektoratets servicevirksomhed.
NOTER (*) Jf.
FOB 1988, s.  

 100 ff; FOB 1987, s. 211 og Folketingets Ombudsmands beretning om  

 Nørrebro-sagen (1996), s. 354.
