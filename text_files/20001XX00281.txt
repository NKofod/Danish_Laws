Skriftlig fremsættelse (31. januar  

 2001) Socialministeren (Henrik Dam Kristensen) :
 Herved tillader jeg mig for Folketinget at  

 fremsætte:
Forslag til lov om sociale klausuler på  

 offentlige tilskudsområder (Lovforslag nr.
L 149).
 Forslaget er et led i finanslovsaftalen for 2000, hvori  

 der indgik aftalepunkter om anvendelsen af sociale klausuler i delaftalen om  

 det rummelige arbejdsmarked og førtidspensionsreformen.
 Baggrunden for forslaget er, at den offentlige sektor,  

 herunder navnlig staten, i højere grad skal bidrage til yderligere at  

 udbrede det rummelige arbejdsmarked gennem sin opgaveløsning, bl.a.  

 med henblik på at skabe grundlag for gennemførelsen af en reform  

 af førtidspensionssystemet.
 Der stilles forslag om, at der indføres en generel  

 adgang for statslige og kommunale tilskudsydere til   som betingelse for at  

 yde økonomisk tilskud   at fastsætte sociale klausuler,  

 medmindre reglerne vedrørende den enkelte tilskudsordning er til  

 hinder herfor.
 Hensigten med lovforslaget er ikke, at statslige  

 myndigheder og (amts)kommuner skal anvende sociale klausuler, men at  

 gøre det nemmere for dem at anvende sociale klausuler ved at  

 tilvejebringe den nødvendige hjemmel.
 Formålet med lovforslaget er, at det skal medvirke  

 til at skabe større rummelighed på arbejdsmarkedet.
Lovforslaget skønnes at ville medføre  

 positive økonomiske konsekvenser for det offentlige, afhængigt  

 af omfanget af afvendelsen af sociale klausuler, typen af sociale klausuler  

 samt brugen af de enkelte jobtyper.
Der skønnes at være  

 begrænsede administrative merudgifter for det offentlige.
 Lovforslaget skønnes endvidere at medføre  

 økonomiske/administrative konsekvenser for erhvervslivet i  

 begrænset omfang afhængig af den valgte klausul.
 De økonomiske og administrative konsekvenser skal  

 forhandles med de kommunale parter.
 Med disse bemærkninger skal jeg indstille  

 lovforslaget til Folketingets velvillige behandling.
