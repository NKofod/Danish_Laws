 I medfør af kapitel 1 og kapitel 3 i lov nr. 2 af 2. januar 1981 om  

 statstilskud til udnyttelse af vedvarende energikilder mv., som senest ændret  

 ved lov nr. 302 af 16. maj 1990, samt i medfør af bekendtgørelse nr. 118 af  

 28. februar 1991 om Energistyrelsens opgaver, fastsættes:
Tilskudsberettigede anlæg § 1.  Tilskud kan ydes til følgende nye anlæg:
Stk. 2.  Anlæggene skal installeres med henblik på  

 bygningers opvarmning og forsyning med varmt vand eller med henblik på  

 produktion af elektricitet.
Tilskud kan opnås til installering af anlæg i  

 forbindelse med eksisterende bygninger samt ved nybyggeri.
 Stk. 3.  Der kan kun ydes eet tilskud pr. anlæg.
Stk. 4.  Tilskud kan ikke ydes til varmepumpeanlæg i  

 forbindelse med varmegenvindingsanlæg eller varmepumpeanlæg, der benyttes til  

 køling eller i forbindelse med køleanlæg.
Tilskud ydes ikke til biogasanlæg i  

 forbindelse med spildevandsrensning.
Stk. 5.  Tilskud kan ikke ydes til brugte eller  

 renoverede anlæg.
Tilskud ydes ikke til separate anlægskomponenter eller til  

 anlægskomponenter, som ikke indgår i en helhed.
Tilskudsberettigede § 2.  Tilskud til anlæg vedrørende bygninger, der  

 benyttes erhvervsmæssigt, kan ydes til bygningens ejer, lejer eller  

 forpagter.
Søger såvel ejer som lejer eller forpagter tilskud, og er der  

 uenighed om tilskuddets fordeling mellem parterne, afgøres spørgsmålet af  

 Energistyrelsen.
 Stk. 2.  Tilskud til anlæg vedrørende bygninger, der  

 ikke benyttes erhvervsmæssigt, kan kun ydes til bygningens ejer.
Stk. 3.  Søger flere om tilskud til samme anlæg, skal  

 der søges samlet på eet skema.
En af ansøgerne skal som befuldmægtiget  

 underskrive skemaet, der skal indeholde en liste over øvrige ansøgere,  

 redegøre for størrelse af de enkelte ejeres andele samt bilægges eventuel  

 aftale mellem parterne.
Sker der, inden tilskuddet udbetales, mindre  

 ændringer i ejerfordelingen samt i aftalen mellem parterne, skal ændringerne  

 meddeles Energistyrelsen.
Større ændringer nødvendiggør en ny ansøgning.
Stk. 4.  Søges om tilskud til et anlæg, såvel i henhold  

 til stk. 1 som stk. 2, ydes tilskud på grundlag af fordeling af udgiften  

 efter bygningernes eller bygningsdelens bruttoareal.
Såfremt denne  

 fremgangsmåde ikke er mulig, afgøres fordelingen af Energistyrelsen.
 Stk. 5.  Tilskud kan ydes til installering af såvel  

 privat ejede anlæg som til offentligt ejede anlæg.
 § 3.  Tilskud kan normalt ikke ydes til anlæg, hvortil  

 der ydes tilskud efter anden statslig støtteordning.
Betingelser for meddelelse af tilsagn om  

 tilskud § 4.  Tilsagn om tilskud kan kun meddeles, såfremt  

 anlægget er systemgodkendt, og de i godkendelsen indeholdte betingelser er  

 opfyldt.
§ 5.  Tilsagn om tilskud til varmepumpeanlæg og til  

 solvarmeanlæg kan kun meddeles, såfremt der foreligger skriftlig aftale  

 mellem ansøger og leverandør om levering af anlægget.
Aftalen kan være  

 betinget af, at et tilsagn om tilskud opnås fra Energistyrelsen.
Stk. 2.  Tilsagn om tilskud til biogasanlæg kan kun  

 meddeles, såfremt der foreligger skriftligt overslag eller tilbud om levering  

 af anlægget.
Overslaget eller tilbuddet skal for elproducerende anlæg angive  

 investeringsbidraget, såfremt der søges om tilskud hertil.
 Stk. 3.  Tilsagn om tilskud kan kun meddeles, såfremt  

 der foreligger en endelig byggetilladelse, hvor en sådan kræves af kommunen.
§ 6.  Arbejdet må ikke påbegyndes inden skriftligt  

 tilsagn om tilskud er modtaget.
For solvarmeanlæg gælder dog, at der ydes  

 tilskud til hele anlægget herunder også varmtvandsbeholderen, uanset at denne  

 er installeret forinden skriftligt tilsagn om tilskud er meddelt.
Det er dog  

 en forudsætning, at varmtvandsbeholderen er omfattet af systemgodkendelsen,  

 samt at ansøgning om tilskud er Energistyrelsen i hænde senest 12 måneder  

 efter installering af varmtvandsbeholderen.
Stk. 2.  Arbejdet anses for påbegyndt ved den fysiske  

 iværksættelse på ejendommen.
I tvivlstilfælde afgør Energistyrelsen, hvornår  

 et arbejde anses for påbegyndt.
 § 7.  Tilskud kan kun ydes, såfremt anlægget leveres  

 af en momsregistreret virksomhed, der driver bygge- og anlægsvirksomhed.
 Stk. 2.  Tilskud kan ikke ydes til anlæg, der  

 installeres af en virksomhed eller virksomhedsindehaver i forbindelse med  

 virksomhedens eller virksomhedsindehaverens egen ejendom.
Godkendelse af anlægstyper § 8.  Prøvestationerne forestår en  

 godkendelsesordning, der omfatter en afprøvning og godkendelse af de enkelte  

 anlægstyper i både kvalitets- og sikkerhedsmæssig henseende samt udarbejdelse  

 af forskrifter for anlæggenes installation.
 Stk. 2.  Energistyrelsen fastsætter de nærmere regler  

 for anlæggenes godkendelse.
§ 9.  Det påhviler anlæggets fabrikant eller  

 leverandør at fremskaffe den i § 8 nævnte godkendelse.
Ansøgning herom  

 indsendes til den pågældende prøvestation.
Stk. 2.  Energistyrelsen fastsætter gebyret for  

 godkendelse.
Gebyret betales af anlæggets fabrikant/leverandør.
 § 10.  Prøvestationerne orienterer løbende fabrikanter  

 og leverandører om ændringer af godkendelsesprocedure og formidler tekniske  

 informationer vedrørende afprøvningerne.
 § 11.  Systemgodkendelse af tilskudsberettigede  

 anlægstyper meddeles på en særlig blanket.
 Stk. 2.  Af systemgodkendelsen fremgår dennes  

 gyldighedsperiode og de vilkår, hvis opfyldelse er en betingelse for at få  

 tilskud.
 Stk. 3.  Systemgodkendelse meddeles af følgende:
Prøvestationen for Solenergi, Dansk Teknologisk Institut, Postbox 141, 2630 Tåstrup Energistyrelsen Landemærket 11 1119 København K.
Prøvestationen for Varmepumpeanlæg Dansk Teknologisk Institut Postbox 141 2630 Tåstrup.
Ansøgning om tilsagn om tilskud § 12.  Når det ansøgte tilskud er reserveret af  

 Energistyrelsen, meddeles tilsagn om tilskud og adgang til påbegyndelse af  

 arbejdet.
 § 13.  Ansøgning om tilskud indsendes til  

 Energistyrelsen.
Stk. 2.  Ansøgninger skal udfærdiges på et særligt  

 skema, der rekvireres hos Informationssekretariatet for Vedvarende Energi,  

 Dansk Teknologisk Institut, Postbox 141, 2630 Tåstrup.
Tlf.: 42 99 60 65.
Stk. 3.  Med ansøgningen om tilskud til varmepumper og  

 til solvarmeanlæg skal sendes kopi af skriftlig aftale om levering, jf. § 5,  

 stk. 1. Med ansøgning om tilskud til biogasanlæg skal sendes overslag eller  

 tilbud om levering af anlægget, samt endelig byggetilladelse, hvor en sådan  

 kræves af kommunen.
Ved kombinerede anlæg skal ansøgning udfærdiges særskilt  

 for hver anlægstype.
 Stk. 4.  Energistyrelsen skønner, hvorvidt de anslåede  

 udgifter er rimelige.
Stk. 5.  Energistyrelsen kan på grundlag af ansøgningen  

 meddele skriftligt tilsagn om tilskud.
Det meddelte tilsagnsbeløb kan ikke  

 forhøjes.
 Stk. 6.  Meddelt tilsagn om tilskud bortfalder, såfremt  

 der installeres et andet anlæg end anført i ansøgningen.
 Stk. 7.  Meddelt tilsagn om tilskud kan ikke overføres  

 til anden ansøger eller placering, medmindre den ændrede placering kan ske på  

 baggrund af den ved tilsagnet foreliggende byggetilladelse.
Ansøgning om udbetaling af tilskud § 14.  Ansøgning om udbetaling af tilskud indsendes  

 til Energistyrelsen.
Stk. 2.  Ansøgning skal udfærdiges på et særligt skema,  

 der fremsendes til ansøgeren sammen med meddelelsen om tilsagn om tilskud.  

 Med ansøgningen skal sendes fakturaer for udført arbejde påført de leverende  

 firmaers momsnumre.
Af fakturaerne skal det klart fremgå, hvilket arbejde der  

 er udført, samt en nøjagtig angivelse af arbejdsperioden.
Endvidere sendes  

 ibrugtagningstilladelse, hvor en sådan kræves af kommunen.
 § 15.  Tilskuddet kan kun udbetales, hvis hele  

 arbejdet er afsluttet, og ansøgningen om udbetaling er indsendt inden 4  

 måneder efter tilsagnets dato.
 Stk. 2.  Energistyrelsen kan meddele fristforlængelse,  

 såfremt der foreligger ganske særlige grunde, og begrundet ansøgning om  

 fristforlængelse er indsendt inden fristens udløb.
 Stk. 3.  Fristforlængelse til ud over 31. oktober i året  

 efter tilsagnsåret meddeles ikke.
§ 16.  Tilskud kan kun udbetales til  

 tilsagnsmodtagere.
Dog kan, på tilsagnsmodtagers begæring, meddelt tilsagn om  

 tilskud overføres til pengeinstitut eller realkreditinstitut i forbindelse  

 med låntagning med henblik på finansiering af anlægget.
 § 17.  For anlæg, som helt eller delvist er  

 varmeproducerende, herunder anlæg til opvarmning af brugsvand, er det en  

 forudsætning for tilskud, at anlægget indberettes til Bolig- og  

 Bygningsregisteret.
Beregning af tilskud § 18.  For solvarmeanlæg fastsættes tilskuddet som et  

 standardbeløb under hensyntagen til de enkelte anlægstypers energiindvinding,  

 dog således at tilskuddet ikke kan overstige 30% af de godkendte udgifter.
 Stk. 2.  For varmepumpeanlæg fastsættes tilskuddet som  

 et standardbeløb, jf. stk. 1, dog således at tilskuddet ikke kan overstige  

 10% af de godkendte udgifter.
 Stk. 3.  For biogasanlæg udgør tilskuddet 30% af de  

 godkendte udgifter.
 Stk. 4.  Tilskud til anlæg i forbindelse med bygninger,  

 der benyttes erhvervsmæssigt, og tilskud til anlæg, der anvendes i  

 erhvervsmæssig sammenhæng eller registreres som afgiftspligtige i henhold til  

 lov om almindelig omsætningsafgift, beregnes på grundlag af udgifterne  

 ekslusive moms.
 Stk. 5.  Tilskud til anlæg i forbindelse med andre  

 bygninger beregnes på grundlag af udgifterne inklusive moms.
§ 19.  Tilskuddet kan højst udgøre 1 mill. kr. pr.  

 anlæg.
Tilskud på mindre end 2.000 kr. pr. anlæg udbetales ikke.
 § 20.  Som tilskudsberettigede udgifter kan godkendes  

 udgifter til indkøb og til installering af anlæg, og de i den forbindelse  

 nødvendige materialer samt udgifter, der følger af arbejdets gennemførelse,  

 herunder udgifter til teknisk rådgivning og bistand.
 Stk. 2.  Som tilskudsberettigede udgifter kan kun  

 godkendes udgifter til selve det energiproducerende anlæg og til  

 investeringsbidraget for elproducerende anlæg, men ikke udgifter til  

 fordelingssystemet herudover.
 Stk. 3.  Tilskud til investeringsbidraget for  

 elproducerende anlæg beregnes inden for samme maksimumsats, som til enhver  

 tid anvendes af elforsyningen.
Stk. 4.  Til anlæg, der forsyner flere ejendomme, kan  

 der kun ydes tilskud til selve anlægget samt til tilslutning til eksisterende  

 forsyningsanlæg i umiddelbar nærhed af det nye anlæg.
Der kan ikke ydes  

 tilskud til distributionsnet, stikledninger og installationer i den enkelte  

 ejendom.
 Stk. 5.  Til kombinerede anlæg kan der kun ydes tilskud  

 til udgifterne til de dele af anlægget, der er systemgodkendt.
 Stk. 6.  Finansieringsudgifter er ikke  

 tilskudsberettigede.
 Stk. 7.  Særligt luksusprægede materialer eller  

 installationer er ikke tilskudsberettigede.
 § 21.  Tilskud kan kun udbetales, såfremt nødvendige  

 tilladelser til projektet, herunder ibrugtagningstilladelser, foreligger.
Anke § 22.  Afgørelser truffet af Energistyrelsen i henhold  

 til denne bekendtgørelse kan ikke indbringes for højere administrativ  

 myndighed.
Tilbagebetaling af tilskud § 23.  Energistyrelsen kan kræve et udbetalt tilskud  

 tilbagebetalt, såfremt anlægget ikke er opført i overensstemmelse med den af  

 prøvestationen/Energistyrelsen udstedte godkendelse, eller såfremt anlægget  

 nedtages eller afhændes særskilt helt eller delvis inden for 2 år regnet fra  

 arbejdets afslutning.
 Stk. 2.  Tilskud kan dog ikke kræves tilbagebetalt ved  

 afhændelse, som nævnt i stk. 1, såfremt anlægget ejes af flere i fællesskab  

 og afhændelsen kun angår en mindre ejerandel i anlægget.
Straffebestemmelser § 24.  Den, der afgiver urigtige oplysninger i  

 forbindelse med ansøgning om tilsagn om tilskud eller om udbetaling af  

 tilskud, straffes med bøde eller hæfte, medmindre højere straf er forskyldt  

 efter anden lovgivning.
Stk. 2.  Er overtrædelsen begået af et aktieselskab, et  

 andelsselskab eller lignende, kan der pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, der er omfattet af § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.
Ikrafttræden § 25.  Bekendtgørelsen træder i kraft den 13. juli  

 1992.
Stk. 2.  Samtidig ophæves bekendtgørelse nr. 112 af 26.  

 februar 1991 om statstilskud til anlæg der udnytter vedvarende energikilder  

 mv.
Nævnte bekendtgørelse finder dog fortsat anvendelse på tilsagn om  

 tilskud, der er meddelt inden den 13. juli 1992, samt på ansøgninger der er  

 modtaget før denne dato, og som opfylder tilskudsbetingelserne i  

 bekendtgørelse nr. 112 af 26. februar 1991.
Energistyrelsen, den 26. juni 1992 P.M.V.
 E.B.
