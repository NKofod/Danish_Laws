 Bekendtgørelse af konvention af 19. maj 1956 om fragtaftaler ved  

 international godsbefordring ad landevej.
Ved kgl. resolution af 9. juni 1965 har Danmark tiltrådt den i Geneve den  

 19. maj 1956 undertegnede konvention om fragtaftaler ved international  

 godsbefordring ad landevej.
Konventionen har følgende ordlyd: Oversættelse.
KONVENTION OM FRAGTAFTALER VED INTERNATIONAL GODSBEFORDRING AD LANDEVEJ  

 (CMR) Indledning De kontraherende parter, der anerkender ønskeligheden af ensartede regler  

 om vilkårene i aftaler om international godsbefordring ad landevej, særlig  

 med hensyn til de dokumenter, som benyttes ved sådan befordring, og  

 fragtførerens ansvar, er blevet enige om følgende:
Området for anvendelsen Artikel 1 1. Denne konvention finder de uden hensyn til  

 parternes bopæl og nationalitet anvendelse på enhver aftale om udførelse mod  

 vederlag af befordring af gods med køretøj ad landevej, når stedet for  

 godsets overtagelse og bestemmelsesstedet, således som disse steder er  

 angivet i aftalen, er beliggende i to forskellige lande, af hvilke i det  

 mindste det ene er et kontraherende land.
 2. Ved "køretøjer" forstås i denne  

 konvention motorkøretøjer, leddelte køretøjer, påhængsvogne og sættevogne som  

 defineret i artikel 4 i færdselskonventionen af 19. september 1949.
 3. Denne konvention finder også anvendelse, når  

 befordringer, der falder inden for området for dens anvendelse, udføres af  

 stater eller statsinstitutioner eller statslige organisationer.
4. Denne konvention finder ikke anvendelse 5. De kontraherende parter forpligter sig til ikke ved  

 særskilt overenskomst mellem to eller flere parter at træffe aftale om nogen  

 ændring i denne konvention, medmindre det sker for at undtage deres  

 grænsetrafik fra konventionen eller for at tillade anvendelsen af fragtbreve,  

 som bærer retten til godset, ved befordringer, der udelukkende berører deres  

 territorium.
Artikel 2 1. Befordres et køretøj med pålæsset gods under en del  

 af rejsen til søs, med jernbane. ad indre vandveje eller gennem luften, uden  

 at godset - bortset fra tilfælde, hvor bestemmelserne i artikel 14 finder  

 anvendelse - aflæsses fra køretøjet, finder denne konvention alligevel  

 anvendelse på befordringen i dens helhed.
I det omfang, hvori det godtgøres,  

 at tab beskadigelse eller forsinkelse af godsets aflevering, som er sket  

 under befordringen på anden måde end ad landevej, ikke skyldes  

 landevejsfragtførerens handling eller undladelse, men en begivenhed, som kun  

 kunne indtræffe under og på grund af befordringen på anden måde end ad  

 landevej, afgøres landevejsfragtførerens ansvar ikke efter denne konvention,  

 men på den måde, hvorpå den anden fragtførers ansvar skulle afgøres, hvis  

 aftale om befordring alene af godset var blevet indgået mellem afsenderen og  

 sidstnævnte fragtfører, i overensstemmelse med de for befordring af godset på  

 denne måde gældende tvingende lovbestemmelser.
Findes der ikke sådanne  

 bestemmelser, afgøres landevejsfragtførerens ansvar derimod efter denne  

 konvention.
 2. Er landevejsfragtføreren tillige fragtfører under  

 befordringen på anden måde end ad landevej, afgøres hans ansvar ligeledes  

 efter reglerne i stk. 1, som om hans virksomhed som landevejsfragtfører og  

 hans virksomhed som fragtfører på den anden måde blev udøvet af to  

 forskellige personer.
Personer, for hvem fragtføreren er  

 ansvarlig Artikel 3 Ved anvendelsen af denne konvention er fragtføreren ansvarlig for  

 handlinger og undladelser af personer, der er ansat hos ham, og af alle andre  

 personer, af hvis bistand han gør brug ved udførelsen af befordringen, når  

 disse handler inden for området af deres tjeneste, på samme måde som for sine  

 egne handlinger og undladelser.
Fragtaftalens indgåelse og opfyldelse Artikel 4 Fragtaftalen skal bekræftes ved oprettelse af fragtbrev.
Er fragtbrev ikke  

 oprettet, eller har det ikke det foreskrevne indhold, eller er det  

 bortkommet, er dette uden betydning for spørgsmålet om, hvorvidt en  

 fragtaftale er kommet i stand, og for aftalens gyldighed, og aftalen er  

 alligevel underkastet bestemmelserne i denne konvention.
Artikel 5 1. Fragtbrevet skal oprettes i tre originale  

 eksemplarer underskrevet af afsenderen og af fragtføreren.
Disse  

 underskrifter kan trykkes eller erstattes af afsenderens og fragtførerens  

 stempler, hvis loven i det land, i hvilket fragtbrevet oprettes, tillader  

 dette.
Det første eksemplar overgives til afsenderen, det andet følger med  

 godset, og det tredje beholder fragtføreren.
 2. Skal godset læsses på flere køretøjer, eller drejer  

 det sig om forskellige slags gods eller om adskilte partier, kan afsenderen  

 eller fragtføreren fordre lige så mange fragtbreve oprettet som antallet af  

 køretøjer, der benyttes, eller som der er forskellige slags eller partier af  

 gods.
Artikel 6 1. Fragtbrevet skal indeholde følgende oplysninger:
2. Fragtbrevet skal i påkommende tilfælde tillige  

 indeholde følgende oplysninger; 3. Parterne kan i fragtbrevet indføre andre  

 oplysninger, som de anser for påkrævede.
Artikel 7 1. Afsenderen er ansvarlig for alle omkostninger og al  

 skade, der påføres fragtføreren som følge af urigtigheden eller  

 ufuldstændigheden af a) oplysninger nævnt i artikel 6, stk. 1 b), d), e), f),  

 g), h) og j); 2. Indfører fragtføreren på afsenderens begæring i  

 fragtbrevet oplysninger eller anvisninger som nævnt i denne artikels stk. 1,  

 anses han, indtil andet godtgøres, for at have handlet på afsenderens vegne.
 3. Indeholder fragtbrevet ikke den i artikel 6, stk. 1  

 k), nævnte erklæring, er fragtføreren ansvarlig for alle omkostninger og al  

 skade, som ved denne undladelse påføres den, der er berettiget til godset.
Artikel 8 1. Ved overtagelsen af godset skal fragtføreren  

 forvisse sig om 2. Kan fragtføreren ikke med rimelige midler forvisse  

 sig om rigtigheden af de i denne artikels stk. 1 a) nævnte oplysninger, skal  

 han tage forbehold og anføre grunden hertil i fragtbrevet.
Han skal ligeledes  

 begrunde de forbehold, som han tager med hensyn til godsets og dets  

 indpaknings synlige tilstand.
Sådanne forbehold er ikke bindende for  

 afsenderen, medmindre denne udtrykkeligt har godkendt dem i fragtbrevet.
3. Afsenderen kan fordre, at fragtføreren forvisser  

 sig om godsets bruttovægt eller dets på anden måde udtrykte mængde.
Han kan  

 også fordre, at fragtføreren forvisser sig om kollienes indhold.
Fragtføreren  

 kan kræve omkostningerne ved undersøgelsen betalt.
Resultatet af  

 undersøgelsen indføres i fragtbrevet.
Artikel 9 1. Fragtbrevet gælder, indtil andet godtgøres, som  

 bevis for de aftalte vilkår og for fragtførerens modtagelse af godset.
 2. Har fragtføreren ikke taget begrundet forbehold i  

 fragtbrevet, antages godset og dets indpakning at være fremtrådt i god  

 tilstand, da fragtføreren overtog det, og antallet af kolli og deres mærker  

 og numre at have været i overensstemmelse med oplysningerne i fragtbrevet.
Artikel 10 Afsenderen er ansvarlig over for fragtføreren for skade på person,  

 materiel eller andet gods og for omkostninger, der skyldes godsets  

 mangelfulde indpakning, medmindre mangelen var synlig eller kendt af  

 fragtføreren på det tidspunkt, da han overtog godset, og han ikke tog  

 forbehold herom.
Artikel 11 1. Med henblik på toldbehandling og andre  

 formaliteter, som skal iagttages inden godsets aflevering til modtageren,  

 skal afsenderen vedlægge fragtbrevet eller stille de nødvendige dokumenter  

 til fragtforerens rådighed og meddele ham alle oplysninger, som fordres.
2. Fragtføreren har ikke pligt til at undersøge, om  

 disse dokumenter og oplysninger er rigtige eller fuldstændige.
Afsenderen er  

 ansvarlig over for fragtføreren for skade, som måtte følge af, at disse  

 dokumenter og oplysninger mangler eller er ufuldstændige eller urigtige,  

 medmindre der foreligger fejl fra fragtførerens side.
 3. Fragtføreren er på samme måde som en kommissionær  

 ansvarlig for følgerne af, at de dokumenter, som er nævnt i fragtbrevet, og  

 som følger med dette, eller som gives ham i forvaring, går tabt eller  

 misbruges; den erstatning, som fragtføreren skal betale. kan dog ikke  

 overstige det beløb. som skulle have været betalt, hvis godset var gået tabt.
Artikel 12 1. Afsenderen har ret til at råde over godset, særlig  

 ved at anmode fragtføreren om at standse godset undervejs, at ændre  

 bestemmelsesstedet eller at aflevere godset til en anden modtager end den i  

 fragtbrevet angivne.
 2. Denne ret ophører, når det andet eksemplar af  

 fragtbrevet afleveres til modtageren, eller denne gør brug af sin ret efter  

 artikel 13, stk. 1; fra dette tidspunkt skal fragtføreren rette sig efter  

 modtagerens forskrifter.
 3. Retten til at råde over godset tilkommer dog  

 modtageren fra tidspunktet for fragtbrevets oprettelse, hvis afsenderen har  

 anført dette i fragtbrevet.
 1. Påbyder modtageren under udøvelsen af sin ret til  

 at råde over godset dette afleveret til en anden person, kan denne ikke  

 anvise andre modtagere.
5. Udøvelsen af retten til at råde over godset er  

 betinget af, 6. Kan fragtføreren på grund af bestemmelserne i denne  

 artikels stk. 5 b) ikke efterkomme de modtagne anvisninger, skal han straks  

 underrette den person, som har givet ham anvisningerne.
 7. Har fragtføreren undladt at efterkomme anvisninger,  

 som opfylder betingelserne i denne artikel, eller har han rettet sig efter  

 sådanne anvisninger uden at fordre det første eksemplar af fragtbrevet  

 forevist, er han ansvarlig over for den berettigede for skade, som forvoldes  

 herved.
Artikel 13 1. Efter godsets fremkomst til bestemmelsesstedet har  

 modtageren ret til hos fragtføreren mod kvittering at fordre det andet  

 eksemplar af fragtbrevet og godset afleveret.
Fastslås det, at godset er gået  

 tabt, eller er godset ikke kommet frem ved udløbet af den i artikel 19 nævnte  

 frist, kan modtageren i eget navn gøre sine af fragtaftalen følgende  

 rettigheder gældende over for fragtføreren.
2. Den modtager, som gør brug af sine rettigheder  

 efter denne artikels stk. 1, skal betale det beløb, som skyldes efter  

 fragtbrevet.
Opstår der strid herom, er fragtføreren ikke forpligtet til at  

 aflevere godset, medmindre der stilles sikkerhed af modtageren.
Artikel 14 1. Er eller bliver det af en eller anden grund umuligt  

 at opfylde aftalen i overensstemmelse med fragtbrevets bestemmelser før  

 godsets fremkomst til bestemmelsesstedet, skal fragtføreren indhente  

 anvisninger fra den, som efter artikel 12 har ret til at råde over godset.
 2. Tillader omstændighederne, at befordringen udføres  

 på andre vilkår end fastsat i fragtbrevet, og har fragtføreren ikke inden  

 rimelig tid kunnet få anvisninger fra den, som efter artikel 12 har ret til  

 at råde over godset, skal han dog træffe de foranstaltninger, som efter hans  

 skøn stemmer bedst med dennes interesser.
Artikel 15 1. Foreligger der efter godsets fremkomst til  

 bestemmelsesstedet hindringer for dets aflevering, skal fragtføreren indhente  

 anvisninger fra afsenderen.
Afviser modtageren godset, har afsenderen ret til  

 at råde over det uden at forevise det første eksemplar af fragtbrevet.
 2. Selv om modtageren har afvist godset, kan han dog  

 fordre det afleveret, så længe fragtføreren ikke har modtaget andre  

 anvisninger fra afsenderen.
 3. Opstår der hindringer for afleveringen, efter at  

 modtageren under udøvelsen af sin ret efter artikel 12, stk. 3. har påbudt  

 godset afleveret til en anden person, skal ved anvendelsen af denne artikels  

 stk. 1 og 2 modtageren anses som afsender og den anden person som modtager.
Artikel 16 1. Fragtføreren kan kræve omkostningerne ved at  

 indhente anvisninger og ved at udføre disse dækket, medmindre omkostningerne  

 skyldes fejl fra hans side.
2. I de i artikel 14, stk. 1, og artikel 15 omhandlede  

 tilfælde kan fragtføreren straks aflæsse godset for den berettigedes regning;  

 efter denne aflæsning anses befordringen for afsluttet.
Fragtføreren skal  

 derefter forvare godset på den berettigedes vegne.
Han kan dog betro godset  

 til en tredjemand og er i så fald kun ansvarlig for, at salget af denne sker  

 med tilbørlig omhu.
Godset hæfter stadig for de beløb, som skyldes efter  

 fragtbrevet, om for alle andre omkostninger.
3. Fragtføreren kan sælge godset uden at afvente  

 anvisninger fra den berettigede hvis godset er udsat for hurtig ødelæggelse,  

 eller dets tilstand giver anledning dertil, eller omkostningerne ved  

 opbevaring ikke står i rimeligt forhold til dets værdi.
Endvidere kan han  

 sælge godset, hvis han ikke inden rimelig tid fra den berettigede har  

 modtaget andre anvisninger, som han med rimelighed må anses for forpligtet  

 til at efterkomme.
4. Er godset blevet solgt i overensstemmelse med  

 reglerne i denne artikel, skal salgssummen efter fradrag af de på godset  

 hvilende omkostninger stilles til rådighed for den berettigede.
Overstiger  

 omkostningerne salgssummen, har fragtføreren ret til det manglende beløb.
 5. Fremgangsmåden ved salg afgøres efter lov eller  

 sædvane på det sted, hvor godset befinder sig.
Fragtførerens ansvar Artikel 17 1. Fragtføreren er ansvarlig for helt eller delvist  

 tab af godset og for beskadigelse af dette, som indtræffer i tidsrummet fra  

 godsets overtagelse indtil afleveringen, og for forsinket aflevering.
 2. Fragtføreren er fri for dette ansvar, hvis tabet,  

 beskadigelsen eller forsinkelsen skyldes en fejl fra den berettigedes side,  

 en ordre fra denne, der ikke er foranlediget af en fejl fra fragtførerens  

 side, godsets egen mangelfuldhed eller forhold, som fragtføreren ikke kunne  

 undgå, og hvis følger han ikke kunne afværge.
 3. Fragtføreren kan ikke befri sig for dette ansvar  

 ved at påberåbe sig mangler ved det køretøj, som han benytter til at udføre  

 befordringen, eller fejl af den person, af hvem han måtte have lejet  

 køretøjet, eller dennes ansatte.
4. Under hensyn til artikel 18, stk. 2-5, er  

 fragtføreren fri for ansvar, når tabet eller beskadigelsen er en følge af de  

 særlige farer, der er forbundet med et eller flere af følgende forhold; 5. Er fragtføreren efter denne artikel ansvarsfri for  

 nogle af de forhold, som har forårsaget skaden, er han kun ansvarlig i det  

 omfang, hvori forhold, for hvilke han efter Bek. af 21. september 1965.
 denne artikel bærer ansvaret, har medvirket til skaden.
Artikel 18 1. Bevisbyrden for, at tab, beskadigelse eller  

 forsinkelse skyldes et af de i artikel 17, stk. 2. nævnte forhold, påhviler  

 fragtføreren.
2. Godtgør fragtføreren, at tabet eller beskadigelsen  

 under de foreliggende omstændigheder har kunnet være en følge af en eller  

 flere af de i artikel 17, stk. 4. nævnte særlige farer, antages skaden at  

 være en følge heraf.
Den berettigede har dog adgang til at føre bevis for, at  

 skaden ikke helt eller delvis skyldes en af disse farer.
 3. Denne formodning gælder ikke i det i artikel 17,  

 stk. 4 a), nævnte tilfælde, hvis der foreligger manko af unormalt omfang  

 eller tab af kolli.
 4. Sker befordringen i køretøjer med særligt udstyr  

 til at beskytte godset mod virkninger af varme, kulde, temperatursvingninger  

 eller luftens fugtighed, kan fragtføreren ikke kræve ansvarsfrihed efter  

 artikel 17, stk. 4 d). medmindre han godtgør, at alle forholdsregler, som det  

 under de foreliggende omstændigheder påhvilede ham at træffe med hensyn til  

 valget, vedligeholdelsen og brugen af udstyret, er blevet truffet, og at han  

 har rettet sig efter de særlige anvisninger, som måtte være meddelt ham.
 5. Fragtføreren kan ikke kræve ansvarsfrihed efter  

 artikel 17, stk. 4 f), medmindre han godtgør, at alle forholdsregler, som det  

 under de foreliggende omstændigheder normalt påhvilede ham at træffe, er  

 blevet truffet, og at han har rettet sig efter de særlige anvisninger, som  

 måtte være meddelt ham.
Artikel 19 Forsinket aflevering foreligger, når godset ikke er blevet afleveret inden  

 den aftalte frist eller, hvor ingen afleveringsfrist er aftalt, når den  

 faktiske befordringstid overskrider den tid, som under de foreliggende  

 omstændigheder og i tilfælde af dellast særlig under hensyn til den tid, som  

 udkræves for under sædvanlige forhold at samle fuld last, med rimelighed kan  

 indrømmes en omhyggelig fragtfører.
Artikel 20 1. Den berettigede kan uden at måtte skaffe andet  

 bevis betragte godset som tabt, hvis det ikke er blevet afleveret inden  

 tredive dage efter udløbet af den aftalte afleveringsfrist, eller, hvor ingen  

 afleveringsfrist er aftalt, inden tres dage efter, at fragtføreren overtog  

 godset.
 2. Ved modtagelsen af erstatning for tabt gods kan den  

 berettigede skriftligt fordre straks at blive underrettet, hvis godset  

 genfindes i løbet af det år, som følger efter erstatningens udbetaling.  

 Fremsættelsen af dette krav skal anerkendes skriftligt.
3. Den berettigede kan inden tredive dage efter  

 modtagelsen af sådan underretning fordre, at godset afleveres til ham mod  

 betaling af det beløb, som skyldes efter fragtbrevet, og mod tilbagebetaling  

 af den ham ydede erstatning med fradrag af de deri indbefattede omkostninger;  

 han bevarer retten til erstatning for forsinkelse efter artikel 23 og  

 eventuelt artikel 26 4. Hvis det i stk. 2 nævnte krav ikke er fremsat,  

 eller hvis anvisninger ikke er givet inden udløbet af den i stk. 3 nævnte  

 tredive dages frist, eller hvis godset først genfindes efter forløbet af mere  

 end et år efter erstatningens udbetaling, kan fragtføreren råde over godset i  

 overenstemmelse med loven på det sted, hvor godset befindfinder sig.
Artikel 21 Er godset blevet afleveret til modtageren uden opkrævning af  

 efterkravsbeløb, som fragtføreren efter bestemmelserne i fragtaftalen skulle  

 opkræve. skal fragtføreren erstatte afsenderen hans tab indtil  

 efterkravsbeløbet og med ret til at afkræve modtageren det betalte beløb.
Artikel 22 1. Overgiver afsenderen fragtføreren farligt gods,  

 skal han give fragtføreren oplysning om farens nøjagtige beskaffenhed og om  

 fornødent angive de forsigtighedsregler, som skal iagttages.
Er sådan  

 oplysning ikke indført i fragt brevet, påhviler det afsenderen eller  

 modtageren ved andre midler at godtgøre, at fragtføreren havde kendskab til  

 den nøjagtige beskaffenhed af den fare, som befordringen af godset medførte.
 2. Gods, om hvis farlige beskaffenhed fragtføreren  

 ikke er blevet underrettet som anført i denne artikels stk. 1. kan når som  

 helst og hvor som helst aflæsses, ødelægges eller uskadeliggøres af  

 fragtføreren uden pligt til at svare erstatning; afsenderen er endvidere  

 ansvarlig for alle omkostninger og al skade som følge af godsets overgivelse  

 til befordring eller af dets befordring.
Artikel 23 1. Skal fragtføreren i henhold til bestemmelserne i  

 denne konvention yde erstatning for helt eller delvist tab af godset,  

 beregnes denne erstatning efter godsets værdi på stedet og tidspunktet for  

 overtagelsen.
 2. Godsets værdi bestemmes efter børsprisen eller i  

 mangel heraf efter markedsprisen, eller, hvor ingen af disse findes, efter  

 den sædvanlige værdi af gods af samme art og godhed.
3. Erstatningen kan dog ikke overstige 25 francs for  

 hvert kilogram manglende bruttovægt.
Ved fracs forstås guldfranc med en vægt  

 af 10/31 gram og 0.900 finholdighed.
 4. Herudover skal fragt, toldafgifter og andre  

 omkostninger, der er påløbet i anledning af godsets befordring,  

 tilbagebetales med hele beløbet ved fuldstændigt tab af godset og med et  

 forholdsmæssigt beløb ved delvist tab; iøvrigt skal der ikke betales  

 erstatning.
 5. Ved forsinkelse skal fragtføreren, hvis den  

 berettigede godtgør, at der er opstået skade som følge heraf, erstatte  

 skaden, dog ikke ud over fragtbeløbet.
 6. Højere erstatning kan kun fordres når godsets værdi  

 eller en særlig interesse i dets aflevering er angivet i overensstemmelse med  

 artiklerne 24 og 26.
Artikel 24 Afsenderen kan i fragtbrevet mod at betale en tillægsgodtgørelse, hvorom  

 der er enighed, angive en værdi af godset, som overstiger den i artikel 23,  

 stk. 3, fastsatte begrænsning; i så fald træder det angivne beløb i stedet  

 for denne begrænsning.
Artikel 25 1. I tilfælde af beskadigelse skal fragtføreren  

 erstatte værdiforringelsen beregnet i overensstemmelse med den i artikel 23,  

 stk. 1, 2 og 4, fastsatte værdi af godset.
 2. Erstatningen kan dog ikke overstige:
Artikel 26 1. Afsenderen kan ved at indføre dette i fragtbrevet  

 og mod at betale en tillægsgodtgørelse, hvorom der er enighed, fastsætte et  

 beløb. som angiver, hvad en særlig interesse i afleveringen udgør i tilfælde  

 af tab eller beskadigelse eller overskridelse af den aftalte  

 afleveringsfrist.
 2. Er der angivet en særlig interesse i afleveringen,  

 kan der uafhængigt af den i artiklerne 23, 24 og 25 omhandlede erstatning  

 kræves erstatning for yderligere skade, som godtgøres at være sket, indtil  

 beløbet af den angivne interesse.
Artikel 27 1. Den berettigede kan kræve rente af  

 erstatningsbeløbet.
Denne rente, der beregnes med fem procent årlig, løber  

 fra den dag, da skriftligt krav afsendes til fragtføreren, eller, hvis sådant  

 krav ikke er fremsat, fra den dag, da retsforfølgning påbegyndes.
 2. Når de beløb, på grundlag af hvilke erstatningen  

 beregnes, ikke er udtrykt i det lands mønt, hvor betaling kræves, omregnes de  

 efter kursen på den dag og det sted, hvor betaling af erstatning sker.
Artikel 28 1. Når tab, beskadigelse eller forsinkelse indtruffet  

 under en befordring, som er omfattet af denne konvention, efter den lov, der  

 finder anvendelse, giver anledning til krav på andet grundlag end aftale, kan  

 fragtføreren påberåbe sig de bestemmelser i denne konvention, som udelukker  

 hans ansvar, eller som angiver eller begrænser erstatningens størrelse.
 2. Når der gøres ansvar gældende for tab, beskadigelse  

 eller forsinkelse på andet grundlag end aftale mod en, person, for hvem  

 fragtføreren efter artikel 3 er ansvarlig, kan også denne person påberåbe sig  

 de bestemmelser i denne konvention, som udelukker fragtførerens ansvar, eller  

 som angiver eller begrænser erstatningens størrelse.
Artikel 29 1. Har fragtføreren forvoldt skaden med fortsæt eller  

 ved sådan uagtsomhed, som efter loven i det land, hvor søgsmål er anlagt,  

 anses ligestillet med forsæt, kan han ikke påberåbe sig de bestemmelser i  

 dette kapitel,som udelukker eller begrænser hans ansvar, eller som ændrer  

 bevisbyrden.
2. Det samme gælder, hvis forsættet eller uagtsomheden  

 er udvist af personer, der er ansat hos fragtføreren, eller af alle andre  

 personer, af hvis bistand han gør brug ved udførelsen af befordringen, når  

 disse handler inden for området af deres tjeneste.
I så fald kan disse  

 personer ej heller med hensyn til deres personlige ansvar påberåbe sig de i  

 stk. 1 nævnte bestemmelser i dette kapitel.
Indsigelser og søgsmål Artikel 30 1. Har modtageren modtaget godset uden i forening med  

 fragtføreren at have fastslået dets tilstand eller uden senest ved  

 afleveringen, når det drejer sig om synlige tab eller beskadigelser, og inden  

 syv dage efter afleveringen, søn- og helligdage ikke medregnede, når det  

 drejer sig om ikke synlige tab eller beskadigelser, at gøre indsigelse over  

 for fragtføreren med angivelse af tabets eller beskadigelsens almindelige  

 beskaffenhed, antages han, indtil andet godtgøres, at have modtaget godset i  

 den i fragtbrevet angivne tilstand.
Indsigelsen skal ske skriftligt, hvis  

 tabet eller beskadigelsen ikke var synlig.
 2. Har modtageren og fragtføreren i forening fastslået  

 godsets tilstand, kan bevis mod resultatet heraf kun føres hvis tabet eller  

 beskadigelse ikke var synlig, og hvis mod tageren skriftligt har gjort  

 indsigelse over for fragtføreren inden syv dage efter undersøgelsen, søn- og  

 helligdage ikke medregnede.
 3. Erstatning for forsinket aflevering skal kun  

 betales, hvis skriftlig indsigelse er gjort inden enogtyve dage efter, at  

 godset blev stillet til modtagerens rådighed.
 4. Afleveringsdagen eller - hvor fristen regnes fra  

 disse dage - den dag, da godset blev undersøgt, eller da godset blev stillet  

 til modtagerens rådighed, medregnes ikke i de denne artikel nævnte frister.
 5. Fragtføreren og modtageren skal give hinanden al  

 rimelig bistand til at foretage nødvendige undersøgelser og konstateringer.
Artikel 31 1. Søgsmål vedrørende tvistigheder om befordringer,  

 som er omfattet af denne konvention, kan foruden ved en domstol i et  

 kontraherende land, hvorom parterne er enige, anlægges ved domstolene i et  

 land, på hvis område og kan ikke anlægges ved nogen anden domstol.
 2. Er søgsmål vedrørende tvistigheder af den i denne  

 artikels stk. 1 nævnte art anlagt ved en efter dette stykke kompetent  

 domstol, eller er dom afsagt i en sådan sag af en sådan domstol kan nyt  

 søgsmål på samme grundlag mellem de samme parter ikke anlægges, medmindre  

 afgørelsen af den domstol, ved hvilken det første søgsmål blev anlagt, ikke  

 kan fuldbyrdes i det land, i hvilket det nye søgsmål anlægges.
 3. Når en dom afsagt af en domstol i et kontraherende  

 land vedrørende en i denne artikels stk. 1 omhandlet tvist kan fuldbyrdes i  

 dette land, kan den også fuldbyrdes i hvert af de andre kontraherende lande,  

 så snart de i vedkommende land gældende formforskrifter er blevet opfyldt.  

 Disse formforskrifter må ikke omfatte muligheden for fornyet prøvelse af  

 sagen.
 4. Bestemmelserne i stk. 3 i denne artikel finder  

 anvendelse på domme efter domsforhandling, udeblivelsesdomme og retsforlig,  

 med ikke på domme, som kun har foreløbig eksekutionskraft, eller på  

 afgørelser, hvorved det pålægges en sagsøger, som helt eller delvis taber  

 sagen, af denne grund at udrede erstatning ud over sagsomkostningerne.
 5. Sikkerhedsstillelse for sagsomkostninger i  

 retssager angående befordringer, som er omfattet af denne konvention, kan  

 ikke affordres den, der er statsborger i et af de kontraherende lande, og som  

 har sin bopæl eller sit forretningssted i et af disse lande.
Artikel 32 1. Søgsmål vedrørende befordringer, som er omfattet af  

 denne konvention, skal anlægges inden et år.
Fristen er dog tre år, hvis der  

 er udvist forsæt eller sådan uagtsomhed, som efter loven i det land, hvor  

 søgsmål anlægges, anses ligestillet med forsæt.
Forældelsesfristen løber Den dag, fra hvilken forældelsesfristen løber, medregnes ikke i fristen.
2. Skriftligt krav standser forældelsens løb indtil  

 den dag, da fragtføreren skriftligt afviser kravet og tilbagesender de  

 dokumenter, som fulgte med dette.
Anerkendes kravet delvis, begynder  

 forældelsesfristen kun igen at løbe, for så vidt angår den del af kravet,  

 hvorom der stadig er strid.
Bevisbyrden for modtagelsen af kravet eller  

 svaret herpå og for dokumenternes tilbagesendelse påhviler den, som påberåber  

 sig disse forhold.
Yderligere krav vedrørende samme sag standser ikke  

 forældelsens løb.
3. Såfremt ikke andet følger af bestemmelserne i stk.  

 2 gælder om standsning af forældelsen loven i det land, hvor søgsmål  

 anlægges.
Det samme gælder afbrydelse af forældelsen.
 4. Et krav, som er forældet. man ej heller fremsættes  

 som modkrav eller indsigelse under rettergang.
Artikel 33 Fragtaftalen kan indeholde bestemmelse om, at tvistigheder skal afgøres  

 ved voldgift, når det samtidig bestemmes, at voldgiftsretten skal anvende  

 denne konvention.
Bestemmelser om befordring som udføres af  

 flere fragtførere efter Artikel 34 Udføres en befordring af flere landevejsfragtførere efter hinanden med en  

 og samme aftale som grundlag, er hver af fragtførerne ansvarlige for  

 udførelsen af befordringen i dens helhed, idet den anden fragtfører og enhver  

 af de følgende ved deres modtagelse af godset og fragtbrevet bliver part i  

 fragtaftalen på fragtbrevets vilkår.
Artikel 35 1. Den fragtfører, som modtager godset fra en  

 foregående fragtfører, skal give denne en dateret og underskrevet kvittering.  

 Han skal anføre sit navn og sin adresse på det andet eksemplar af  

 fragtbrevet.
Om fornødent skal han på dette eksemplar og på kvitteringen tage  

 forbehold af den i artikel 8, stk. 2, nævnte art.
 Bestemmelserne i artikel 9 finder anvendelse på forholdet mellem  

 fragtførerere, der følger efter hinanden.
Artikel 36 Bortset fra modkrav eller indsigelser fremsat under rettergang om krav med  

 grundlag i samme fragtaftale kan søgsmål om ansvar for tab, beskadigelse  

 eller forsinkelse kun anlægges mod den første fragtfører, den sidste  

 fragtfører eller den fragtfører, som udførte den del af befordringen,  

 hvorunder den begivenhed, som har forårsaget tabet, beskadigelsen eller  

 forsinkelsen, indtraf; søgsmål kan anlægges mod flere af disse fragtførere på  

 een gang.
Artikel 37 En fragtfører, som har betalt erstatning i henhold til bestemmelserne i  

 denne konvention, kan rejse regreskrav for erstatningen med renter og  

 omkostninger mod de andre fragtførere, der har deltaget i udførelsen af  

 fragtaftalen, efter følgende regler:
Artikel 38 Er en af fragtførerne insolvent, fordeles den på ham faldende, ikke  

 betalte andel på de øvrige fragtførere i forhold til deres andele i fragten.
Artikel 39 1. En fragtfører, mod hvem der rejses regreskrav i  

 henhold til artiklerne 37 og 38, kan ikke bestride retmæssigheden af betaling  

 erlagt af den fragtfører, der rejser regreskravet, når erstatningen er  

 fastsat af en domstol, og han er blevet behørigt underrettet om søgsmålet og  

 har haft lejlighed til at indtræde i dette.
2. Den fragtfører, som vil rejse regreskrav, kan  

 anlægge søgsmål herom ved den kompetente domstol i et land, i hvilket en af  

 de fragtførere, som sagen vedrører, har sin sædvanlige bopæl, sit  

 hovedforretningssted eller den filial eller det agentur, hvorigennem  

 fragtaftalen blev indgået.
Alle de fragtførere, som sagen vedrører, kan  

 sagsøges under samme retssag.
 3. Bestemmelserne i artikel 31, stk. 3 og 4, finder  

 anvendelse på domme afsagt i de i artiklerne 37 og 38 nævnte søgsmål.
4. Bestemmelserne i artikel 32 finder anvendelse på  

 regreskrav mellem fragtførere.
Forældelsesfristen løber dog enten fra dagen  

 for en endelig retslig afgørelse, hvorved den erstatning, der efter denne  

 konvention skal betales, er fastsat, eller, hvor en sådan afgørelse ikke  

 foreligger, fra den dag, da erstatning faktisk blev betalt.
Artikel 40 Fragtførere kan ved indbyrdes aftale fravige bestemmelserne i artiklerne  

 37 og 38.
Ugyldighed af vilkår, der strider imod  

 konventionen Artikel 41 1. Vilkår, som direkte eller indirekte afviger fra  

 bestemmelserne i denne konvention, er ugyldige bortset fra, hvad der følger  

 af artikel 40. Ugyldigheden af sådanne vilkår medfører ikke ugyldighed af  

 fragtaftalens øvrige bestemmelser.
 2. Særlig er alle vedtagelser, ved hvilke retten til  

 forsikringsbeløb for godset overlades fragtføreren, eller alle lignende  

 vedtagelser og alle vedtagelser om ændring af bevisbyrden ugyldige.
Slutbestemmelser Artikel 42 1. Denne konvention er åben for undertegnelse eller  

 tiltrædelse af lande, der er medlemmer af Den økonomiske Kommission for  

 Europa, og af lande, som efter stk. 8 i kommissionens direktiver kan deltage  

 i kommissionens arbejde som rådgivende.
 2. Lande, som efter stk. 11 i kommissionens direktiver  

 kan deltage i visse af kommissionens arbejder, kan blive kontraherende parter  

 i denne konvention ved at tiltræde den efter dens ikrafttræden.
 3. Konventionen er åben for undertegnelse indtil den  

 31. august 1956. Derefter er den åben for tiltrædelse.
 4. Denne konvention skal ratificeres.
 5. Ratifikation eller tiltrædelse sker ved at deponere  

 et instrument hos De forenede Nationers generalsekretær.
Artikel 43 1. Denne konvention træder i kraft på den  

 halvfemsindstyvende dag efter, at fem af de i artikel 42, stk. 1, nævnte  

 lande har deponeret deres ratifikations- eller tiltrædelsesinstrumenter.
 2. For lande, som ratificerer eller tiltræder  

 konventionen, efter at fem lande har deponeret deres ratifikations- eller  

 tiltrædelsesinstrumenter, træder konventionen i kraft på den  

 halvfemsindstyvende dag efter, at landet har deponeret sit ratifikations-  

 eller tiltrædelsesinstrument.
Artikel 44 1. En kontraherende part kan opsige denne konvention  

 ved notifikation til De forenede Nationers generalsekretær.
 2. Opsigelsen får virkning tolv måneder efter den dag,  

 da generalsekretæren modtager notifikation herom.
Artikel 45 Hvis antallet af kontraherende parter efter denne konventions ikrafttræden  

 som følge af opsigelser falder til mindre end fem, træder konventionen ud af  

 kraft fra den dag, da den sidste af disse opsigelser får virkning.
Artikel 46 1. Et land kan ved deponeringen af sit ratifikations-  

 eller tiltrædelsesinstrument eller på et hvilket som helst senere tidspunkt  

 ved notifikation til De forenede Nationers generalsekretær erklære, at  

 konventionen skal finde anvendelse i alle eller en del af de områder, som  

 landet repræsenterer i det mellemfolkelige samkvem.
Konventionen finder  

 anvendelse i det eller de i notifikationen nævnte områder fra den  

 halvfemsindstyvende dag efter generalsekretærens modtagelse af notifikationen  

 eller, hvis konventionen da endnu ikke er trådt i kraft, fra dagen for dens  

 ikrafttræden.
 2. Et land, som i overensstemmelse med stk. 1 har  

 afgivet en erklæring, hvorved konventionen udvides til et område, som landet  

 repræsenterer i det mellemfolkelige samkvem, kan opsige konventionen for  

 dette områdes vedkommende i overensstemmelse med artikel 44.
Artikel 47 Uenigheder mellem to eller flere kontraherende parter om denne konventions  

 fortolkning eller anvendelse, som parterne ikke har kunnet bilægge ved  

 forhandling eller på anden måde, kan efter anmodning af en af de pågældende  

 kontraherende parter henvises til afgørelse af Den mellemfolkelige Domstol.
Artikel 48 1. En kontraherende part kan ved undertegnelsen eller  

 ratifikationen eller tiltrædelsen af denne konvention erklære, at den ikke  

 anser sig for bundet af artikel 47 i konventionen.
De andre kontraherende  

 parter er ikke bundet af artikel 47 over for en kontraherende part, som har  

 taget et sådant forbehold.
 2. En kontraherende part, der har taget forbehold som  

 nævnt i stk. 1, kan til enhver tid tilbagekalde dette forbehold ved  

 notifikation til De forenede Nationers generalsekretær.
 3. Ingen andre forbehold over for denne konvention er  

 tilladt.
Artikel 49 1. Når denne konvention har været i kraft i tre år,  

 kan enhver kontraherende part ved notifikation til De forenede Nationers  

 generalsekretær anmode om, at der må blive indkaldt en konference til  

 revision af konventionen.
Generalsekretæren underretter alle kontraherende  

 parter om anmodningen og indkalder en konference til revision af  

 konventionen, hvis mindst en fjerdedel af de kontraherende parter inden fire  

 måneder efter dagen for notifikationen fra ham har meddelt, at de tiltræder  

 anmodningen.
2. Når der i overensstemmelse med stk. 1 indkaldes en  

 konference, underretter generalsekretæren alle kontraherende parter derom og  

 opfordrer dem til inden tre måneder at fremkomme med de forslag, som de  

 ønsker, at konferencen skal overveje.
Generalsekretæren tilsender mindst tre  

 måneder før dagen for konferencens åbning de kontraherende parter den  

 foreløbige dagsorden for konferencen og teksten til de fremkomne forslag.
 3. Generalsekretæren indbyder til enhver konference,  

 som indkaldes i overensstemmelse med denne artikel, alle de i artikel 42,  

 stk. 1, nævnte lande såvel som lande, som er blevet kontraherende parter i  

 henhold til artikel 42, stk. 2.
Artikel 50 De forenede Nationers generalsekretær giver foruden de i artikel 49 nævnte  

 underretninger de i artikel 42, stk. 1, nævnte lande og lande, som er blevet  

 kontraherende parter i henhold til artikel 42, stk. 2, underretning om:
Artikel 51 Efter den 31. august 1956 skal denne konventions original deponeres hos De  

 forenede Nationers generalsekretær, som oversender bekræftede afskrifter  

 deraf til hvert af de i artikel 42, stk. 1 og 2, nævnte lande.
 Til bekræftelse heraf har undertegnede, dertil behørigt befuldmægtigede,  

 underskrevet denne konvention.
 Udfærdiget i Geneve, den nittende maj nitten hundrede og seksoghalvtreds,  

 i det engelske og franske sprog, idet begge tekster er lige autentiske.
For Albanien For Amerikas forenede Stater For Belgien Leroy For Den bjelorussiske socialistiske Sovjetrepublik For Bulgarien For Danmark For Finland For Frankrig de Curton For Grækenland For Irland For Island For Italien For Jugoslavien Ljubisa Veselinovic For Luxembourg R.
Logelin For Nederlandene H.
Scheffer (for kongeriget i Europa) For Norge For Polen (med forbehold om, at Polen ikke betragter sig som bundet af artikel 47) Jerzy Koszyk For Portugal For Rumænien For Schweiz Tapernouz For De socialistiske Sovjetrepublikkers Union For Spanien For Det forenede Kongerige Storbritannien og Nordirland For Sverige G. de Sydow For Tjekkoslovakiet For Tyrkiet For Forbundsrepublikken Tyskland Arthur Pukall Rudolf Steg For Den ukrainske socialistiske Sovjetrepublik For Ungarn For Østrig Albert Buzzi-Quattrini Signaturprotokol Ved undertegnelsen af konventionen om fragtaftaler ved international  

 godsbefordring ad landevej er undertegnede, dertil behørigt befuldmægtigede,  

 blevet enige om følgende erklæring og præcision:
 1. Konventionen finder ikke anvendelse på befordringer  

 mellem Det forenede Kongerige Storbritannien og Nordirland og Republikken  

 Irland.
2. Ad artikel 1, stk. 4 Undertegnede påtager sig at optage forhandlinger om aftaler om  

 flyttetransporter og om sammensatte befordringer.
 Til bekræftelse heraf har undertegnede, dertil behørigt befuldmægtigede,  

 underskrevet denne protokol.
 Udfærdiget i Geneeve, den nittende maj nitten hundrede og seksoghalvtreds,  

 i det engelske og franske sprog, idet begge tekster er lige autentiske.
(samme underskrifter som for konventionens vedkommende) Konventionen trådte i kraft den 2. juli 1961. Danmarks  

 tiltrædelsesinstrument deponeredes hos De forenede Nationers generalsekretær  

 den 28. juni 1965, hvorefter konventionen i henhold til artikel 43, stk. 2,  

 træder i kraft for Danmarks vedkommende den 26. september 1965.
 Konventionen er ratificeret eller tiltrådt af følgende lande på de  

 vedføjede datoer:
Forbundsrepublikken Tyskland (inkl.
Land Berlin) ........ 7. november 1961 Østrig ....................... 18. juli 1960.
 Udenrigsministeriet, den 21. september  

 1965.
