Betænkning afgivet af Udvalget for Fødevarer, Landbrug og  

 Fiskeri den 26. maj 2004 Betænkning over Forslag til lov om  

 dyrkning m.v. af genetisk modificerede afgrøder  

  

 (sameksistensloven) [af  

 fødevareministeren (Mariann Fischer Boel)] 1. Ændringsforslag Fødevareministeren har stillet 9 ændringsforslag til  

 lovforslaget.
2. Udvalgsarbejdet Lovforslaget blev fremsat den 19. februar 2004 og var til 1.  

 behandling den 12. marts 2004. Lovforslaget blev efter 1. behandling henvist  

 til behandling i Fødevareudvalget.
Møder Udvalget har behandlet lovforslaget i 9 møder.
Høring Et udkast til lovforslaget har inden fremsættelsen været sendt i  

 høring, og fødevareministeren sendte den 10. december 2003 dette udkast til  

 udvalget, jf. alm. del  bilag 310. Den 27. februar 2004 sendte  

 fødevareministeren de indkomne høringssvar samt et notat herom til udvalget.
 Udvalget afholdt endvidere den 11. maj 2004 en offentlig høring  

 om erfaringer med sameksistens mellem genetisk modificerede afgrøder og  

 konventionelle og økologiske afgrøder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Danmarks Biavlerforening, Forbrugerrådet, Organisationen mod Gensplejsede  

 Fødevarer, og Økologisk Landsforening.
 Fødevareministeren har over for udvalget kommenteret de  

 skriftlige henvendelser til udvalget.
Deputationer Endvidere har Forbrugerrådet mundtligt over for udvalget  

 redegjort for sin holdning til lovforslaget.
Spørgsmål Udvalget har stillet 57 spørgsmål til fødevareministeren til skriftlig  

 besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (S, V, KF, SF og RV) indstiller lovforslaget til  

  

 vedtagelse  

  

 med de stillede ændringsforslag.
 S, Vs, KFs, SFs og RVs medlemmer af udvalget  

 støtter  

 lovforslaget med de stillede ændringsforslag under henvisning til aftalen af  

 25. maj 2004 mellem Socialdemokratiet, Socialistisk Folkeparti, Det Radikale  

 Venstre og regeringen (Venstre og Det Konservative Folkeparti) vedrørende lov  

 om dyrkning m.v. af genetisk modificerede afgrøder, der lyder som følger:
»Aftale vedrørende lov om dyrkning m.v. af genetisk  

 modificerede afgrøder Forbrugernes og landmændenes valgfrihed skal sikres.
Det skal  

 ske gennem regler for sameksistens mellem genetisk modificerede,  

 konventionelle  

 og økologiske afgrøder.
 Med aftalen og loven udformer og implementerer Danmark som det  

 første europæiske land en model for sameksistens.
 Den danske model bygger, med udgangspunkt i  

 forsigtighedsprincippet, på følgende elementer:
   

    

 Brugeren af genetisk  

 modificerede afgrøder har ansvaret for at undgå spredning.
   

    

 Regulering sker på et  

 fagligt grundlag.
Forligspartierne er opmærksomme på, at der er tale om et område,  

 som ikke er reguleret i dag.
Forligspartierne drøfter derfor udstedelsen af  

 regler i medfør af loven.
Forligspartierne lægger endvidere vægt på, at den  

 danske model fremtidssikres gennem en løbende tilpasning til de faktiske  

 behov.  

 Forligspartierne er enige om, at en evaluering af den danske model finder  

 sted  

 første gang to år efter ikrafttræden af lov om dyrkning m.v. af genetisk  

 modificerede afgrøder.
Sameksistens mellem genetisk modificerede, konventionelle og  

 økologiske afgrøder har stigende aktualitet i EU.
Dan  

 mark vil med udgangspunkt i den danske model fortsat arbejde for fælles  

 EU-regler for sameksistens.
Lov om dyrkning m.v. af genetisk modificerede  

 afgrøder Dyrkningsbidrag Der indføres et dyrkningsbidrag på 100 kr. pr. hektar årligt.  

 Dyrkningsbidraget pålægges dyrkeren af genetisk modificerede afgrøder og vil  

 blive anvendt til dækning af de med kompensationsordningen forbundne  

 omkostninger.
Dyrkningsbidraget fritager ikke dyrkere af genetisk  

 modificerede  

 afgrøder for erstatningsansvar.
Kompensation Der indføres en kompensationsordning for økonomiske tab som  

 følge af utilsigtet forekomst af gmoer.
 Kompensationsordningen omfatter tab, der må antages at være en  

 følge af dyrkning af genetisk modificerede afgrøder.
Økologer, der uforskyldt oplever økonomiske tab forårsaget af  

 gmo-forurenet såsæd, kan gøre krav på kompensation, uanset om der er dyrket  

 genetisk modificerede afgrøder i nærheden.
Endvidere dækkes tab i forbindelse  

 med krav om genomlægning.
Kompensation udbetales uden bagatelgrænse.
Udgifter til  

 prøvetagning og analyse udlægges af ansøger.
Såfremt kompensationskravet  

 imødekommes, dækkes disse udgifter.
 Plantedirektoratet vil altid søge at inddrive udbetalte  

 kompensationsbeløb hos skadevolderne.
Kompensationsordningen dækker tabstyper, som kan forudses på  

 nuværende tidspunkt på baggrund af den eksisterende viden på området.
Det  

 anerkendes i den forbindelse, at dyrkning af genetisk modificerede afgrøder  

 vil  

 kunne medføre effekter for konventionelle og økologiske produktionsformer,  

 som  

 ikke er kendt på tidspunktet for lovforslagets vedtagelse.
Udformningen af  

 kompensationsordningen  

 vil på den baggrund blive taget op til revision i forbindelse med evaluering  

 af  

 den danske model for sameksistens.
Finansiering af kompensationsordningen,  

 herunder anvendelsen af promilleafgiftsfondene, vil indgå i evalueringen,  

 idet  

 der ikke på nuværende tidspunkt vil blive anvendt midler fra  

 promilleafgiftsfondene  

 til kompensation.
 Forligspartierne er enige om, at den aftalte  

 kompensationsordning på sigt bør afløses af forsikringsordninger.
Særlige foranstaltninger i forbindelse med  

 genetisk modificeret raps, græsser og kløver Udredningsgruppens analyser viser, at der på nuværende tidspunkt  

 ikke kan fastsættes virkemidler for genetisk modificeret raps, som kan sikre  

 sameksistens i forhold til produktion af hybridraps.
For andre rapstyper har  

 udredningsgruppen anvist virkemidler, som kan sikre sameksistens.
 På nuværende tidspunkt finder markedsføring af genetisk  

 modificeret raps, græsser eller kløver til dyrkning ikke sted i Danmark.  

 Forligspartierne drøfter virkemidler med henblik på at sikre sameksistens,  

 når  

 markedsføring af enten genetisk modificeret raps, græsser eller kløver til  

 dyrkning bliver aktuel.
 Indtil markedsføring er aktuel, vil genetisk modificeret raps,  

 græsser og kløver være undtaget fra den dyrkningsgodkendelse, som udstedes.
Uddannelse Uddannelseskravet omfatter ud over driftsherren/ejeren ansatte  

 på bedriften, der håndterer genetisk modificerede afgrøder.
I forbindelse med transport af genetisk modificerede afgrøder  

 vil der blive stillet en række krav, herunder om adskillelse og rengøring  

 samt  

 overdækning af transportudstyr.
Der vil herudover være behov for at  

 efteruddanne ansatte i transportfirmaer, der håndterer genetisk modificerede  

 afgrøder.
 Håndtering af genetisk modificerede afgrøder i senere handelsled  

 reguleres af forordningerne om sporbarhed og mærkning samt genetisk  

 modificerede fødevarer og foderstoffer.
Kontrol Monitering af den faktiske udvikling sikres gennem indberetning  

 og fysisk kontrol af alle bedrifter mindst en gang om året.
Det fremtidige  

 kontrolbehov vil indgå i evalueringen.
Kontrollen tilrettelægges, så den finder sted før høst.  

 Endvidere foretages uanmeldte stikprøvekontroller.
Kontrollen er  

 brugerfinansieret og foretages af Plantedirektoratet.
Straffebestemmelser Overtrædelser kan i overensstemmelse med gældende praksis  

 straffes med bøde.
Frakendelse af godkendelsen til dyrkning ved særlig grove  

 overtrædelser kan ske i 1-5 år eller indtil videre.
Frakendelsen sker ved  

 dom.  

 Loven bemyndiger fødevareministeren til at suspendere  

    

 godkendelser i overensstemmelse med de  

 gældende regler.
Offentliggørelse Forligspartierne lægger vægt på, at dyrkningen af genetisk  

 modificerede afgrøder i Danmark finder sted i fuld åbenhed.
Oplysninger om dyrkning og kontrolresultater offentliggøres med  

 fokus på brugervenlighed og tilgængelighed.
Offentliggørelsen finder sted på  

 internettet via Plantedirektoratets hjemmeside.
Øvrige elementer Informationsaktiviteter Forligspartierne er enige om at styrke forbrugerinformationen  

 vedrørende mærkningsreglerne for genetisk modificerede fødevarer og  

 foderstoffer.
Der afsættes 1 mio. kr. til indsatsen, som tænkes gennemført i  

 samarbejde med Forbrugerrådet.
Forligspartierne noterer sig, at der planlægges en  

 økologikampagne vedrørende det europæiske økologilogo.
Et af temaerne vil  

 være,  

 at der ikke anvendes gmoer i økologisk produktion.
Økologisk forædlingsindsats Forligspartierne lægger vægt på at styrke grundlaget for  

 økologisk forædling for at sikre tilgængeligheden af økologisk såsæd og frø  

 og  

 udnytte eksportmuligheder på området.
Forædlingsindsatsen udmøntes inden for rammerne af det kommende  

 FØJO III.
Man vil i den forbindelse arbejde for, at den danske indsats danner  

 udgangspunkt for en forskningsindsats på europæisk plan.  

 « Et  

  

 mindretal  

  

 i  

 udvalget (DF, EL og KD) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod de  

 stillede ændringsforslag.
DFs, ELs og KDs medlemmer af udvalget påpeger, at  

 lovforslaget ikke vil kunne sikre, at spredning af gmo-afgrøder undgås.
Med  

 de  

 foreslåede regler vil det kun være et spørgsmål om tid, før spredning er sket  

 i  

 et omfang, som vil vanskeliggøre og måske endda umuliggøre økologisk dyrkning  

 i  

 Danmark, og som vil påføre alle mulige andre end gmo-producenterne urimelige  

 omkostninger.  

 I den forbindelse skal det erindres, at der ikke eksisterer de nødvendige  

 internationale erstatningsregler, at EU-Kommissionen har nægtet at fremsætte  

 forslag til sådanne regler, og at EUs markedsregler samtidig  

 forhindrer, at de  

 enkelte lande selv kan fastsætte effektive regler.
Efter partiernes  

 opfattelse  

 bør Danmark ligesom Østrig give regionerne adgang til at fungere som gmo-frie  

 zoner, og Danmark bør desuden indføre et gmo-moratorium.
En vedtagelse af lovforslaget vil ikke alene være et svigt over for  

 forbrugere og landmænd i Danmark, men vil samtidig sætte en uhyre lav  

 international standard.
Med de urealistisk små beskyttelseszoner, de elendige  

 erstatningsregler og den ringe kontrol, som er konsekvensen af lovforslaget,  

 lægger den danske regering op til en international standard, som kun de store  

 gmo-producenter vil glæde sig over, mens alt tyder på, at et flertal af  

 befolkningen vil være modstandere af en sådan lemfældighed.
Med de tidsfrister, som udvalget har været nødt til at  

 fastsætte, har det ikke været muligt at stille de mange spørgsmål, som vil  

 være  

 nødvendige for at sikre en forsvarlig udredning af det store antal dunkle  

 punkter og uklare konsekvenser, som er indeholdt i lovforslaget.
Lovforslaget  

 bygger i høj grad på bemyndigelser, og med en eventuel vedtagelse i  

 indeværende  

 folketingssamling vil ingen kunne forudse, hvad der vil ske.
Det kan dog  

 siges  

 med rimelig sikkerhed, at det kun vil være et spørgsmål om tid, før der vil  

 opleves alvorlige problemer med spredning eller skader på miljø og sundhed.
 Partierne er tilfredse med, at udvalget afholdt en høring på et  

 højt fagligt niveau, men det er så meget mere beklageligt, at der ikke  

 efterfølgende er tid til at få afklaret de mange spørgsmål, som høringen  

 rejste.
Regeringen har forsømt i tide at fremme denne sag, herunder at  

 indbyde partierne til de nødvendige drøftelser, og har forsømt i tide at  

 indkalde forslag til ændringer i lovforslaget.
Regeringen bærer således det  

 fulde ansvar for, at der ikke er tid til den nødvendige behandling af dette  

 overordentlig komplicerede lovforslag.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

    

  

 fødevareministeren,  

  

 tiltrådt af et  

  

 flertal  

  

 (S, V, KF, SF, og RV):
Til titlen 1)  

  

 I titlen udgår  

 »(sameksistensloven)  

 «.
[Lovteknisk ændring af titlen] Ny paragraf 2)  

  

 Efter § 3 indsættes som ny paragraf:
»§ 01.  

  

 Ministeren for fødevarer, landbrug og fiskeri kan fastsætte bestemmelser om,  

 at  

 godkendelse til dyrkning kan begrænses, og ministeren kan herunder undtage  

 bestemte typer af afgrøder fra godkendelsen.« [Undtagelse af bestemte afgrøder] Ny paragraf 3)  

  

 Efter § 5 indsættes som ny paragraf:
»§ 02.  

  

 Ministeren for fødevarer, landbrug og fiskeri kan fastsætte regler om  

 offentliggørelse med navns nævnelse af resultater samt art og omfang af  

 sanktioner på grundlag af tilsyn og kontrol, som gennemføres i henhold til  

 loven eller regler udstedt i medfør af loven eller af Det Europæiske  

 Fællesskabs forordninger.
Ministeren kan  

 herunder fastsætte regler om, at klage ikke har opsættende virkning.  

 Ministeren  

 kan endvidere fastsætte regler om, på hvilken måde og i hvilken form  

 kontrolresultaterne  

 kan gøres tilgængelige for offentligheden på kontrolstedet.
 Stk. 2.  

  

 Ministeren  

 kan fastsætte regler om formen for og omfanget af offentliggørelsen, herunder  

 at offentliggørelse kan ske elektronisk.
Stk. 3.  

  

 Ministeren  

 kan træffe bestemmelse om, at offentliggørelse skal ske på grundlag af et af  

 ministeren  

 oprettet elektronisk informationssystem vedrørende kontrolresultater.
Til  

 brug  

 for offentliggørelse kan ministeren på ethvert tidspunkt, herunder periodisk,  

 videregive såvel enkeltstående oplysninger som masseoplysninger fra  

 informationssystemet til en ubestemt kreds af modtagere.
Enhver har adgang  

 til  

 fra informationssystemet at få meddelt oplysninger, som enten har været  

 offentliggjort,  

 eller som skal offentliggøres.
Adgangen omfatter såvel enkeltstående  

 oplysninger som masseoplysninger.
Stk. 4.  

  

 Ministeren kan  

 bestemme, at offentliggørelse af oplysninger om marker dyrket med genetisk  

 modificerede afgrøder kan ske på internettet på grundlag af et af ministeren  

 oprettet it-informationssystem vedrørende oplysninger om dyrkning.
Enhver har  

 adgang til fra informationssystemet at få meddelt oplysninger, som enten har  

 været offentliggjort, eller som skal offentliggøres.
Adgangen omfatter såvel  

 enkeltstående oplysninger som masseoplysninger.« [Offentliggørelsesordning] Til § 7 4)  


  

 S  

  

 tk. 3  


  

 affattes således:
»Stk. 3.  

  

 Det  

 kompensationsberettigede tab, jf. stk. 1, kan højst udgøre 1)  

    

 reduktionen i  

 afgrødens salgspris, som forekomsten af genetisk modificeret materiale har  

 medført, 2)  

    

 omkostninger til  

 prøvetagning og analyse og 3)  

    

 tab som følge af krav  

 om genomlægning af økologiske arealer eller dyr på grund af forekomst af  

 genetisk modificeret materiale.« [Udvidelse af  

 kompensationsordningen til tab i forbindelse med krav om genomlægning og  

 bortfald af bagatelgrænsen] 5)  


  

 S  

  

 tk. 4  


  

 affattes således:
»Stk. 4.  

  

 Uanset  

 bestemmelserne i stk. 1, nr. 1 og 2, udbetaler ministeren kompensation,  

 såfremt  

 en autoriseret økologisk jordbruger lider et tab på grund af forekomst af  

 genetisk modificerede frø i sin såsæd.
Det kompensationsberettigede tab  

 opgøres  

 i henhold til bestemmelserne i stk. 3.« [Udvidelse af kompensationsordningen i forbindelse med forekomst  

 af genetisk modificerede frø i såsæd] Til § 10 6)  

  

 I  

  

 s  

  

 tk. 1  


  

 ændres beløbet  

 »60 kr.« til: »100 kr.« [Forhøjelse af dyrkningsbidraget] Til § 12 7)  

  

 I  

  

 stk. 1, 2. pkt.,  

  

 ændres  

 »Bestemmelsen«  

 til: »Bestemmelserne«, og  

 efter  

 »straffelovens  

 § 79, stk.«  

 indsættes ordene:  

 »3 og«.
[Forhøjelse af frakendelsestiden] 8)  


  

 Stk.  

 2  

  

 affattes således:
»Stk. 2.  

  

 Skønner  

 ministeren for fødevarer, landbrug og fiskeri, at betingelserne for  

 frakendelse  

 efter stk. 1, 1. pkt., er opfyldt, kan ministeren, såfremt der er nærliggende  

 fare for misbrug, midlertidigt inddrage en godkendelse udstedt efter regler  

 udstedt i medfør af § 3. Den, hvis godkendelse er inddraget, kan forlange  

 inddragelsen indbragt for domstolene.
Begæring herom skal fremsættes inden 4  

 uger efter, at afgørelsen, der skal indeholde oplysning om adgangen til at  

 kræve domstolsprøvelse og om fristen herfor, er meddelt den pågældende.  

 Ministeren anlægger sag mod den pågældende i den borgerlige retsplejes  

 former.« [Midlertidig tilbagekaldelse af godkendelse] 9)  

  

 Efter stk. 2 indsættes som nyt  

 stykke:
»Stk. 3.  

  

 Begæring om  

 sagsanlæg har opsættende virkning, men retten kan ved kendelse bestemme, at  

 den  

 pågældende under sagens behandling ikke må udøve vedkommende rettighed.  

 Såfremt  

 ministerens afgørelse findes lovlig ved dommen, kan det i denne bestemmes, at  

 anke ikke har opsættende virkning.« [Virkninger af sagsanlæg] Stk. 3 bliver herefter stk. 4.
Bemærkninger Til nr. 1 Ændringsforslaget er af  

 lovteknisk karakter.
Til nr. 2 Bemyndigelsen tænkes anvendt således, at ministeren undtager  

 genetisk modificeret raps, genetisk modificeret kløver samt genetisk  

 modificerede græsser fra godkendelse til dyrkning efter loven, ind- til der  

 er  

 udstedt bekendtgørelser, der fastsætter virkemidler for de pågældende  

 afgrøder.  

 De pågældende afgrøder vil således ikke kunne dyrkes, indtil der er fastsat  

 virkemidler.
 Baggrunden er, at udredningsgruppen for nuværende ikke kan  

 anvise virkemidler for følgende tilfælde:
   

    

 Frøavl  

 af hybridraps.
   

    

 Økologisk  

 græsfrøavl ved omfattende dyrkning af genetisk modificerede græsser.
   

    

 Økologisk  

 hvidkløverfrøproduktion.
   

    

 Konventionelle  

 og økologisk kløverafgræsningsmarker.
Der foreligger ikke  

 markedsføringsgodkendelser til dyrkning af genetisk modificeret raps,  

 genetisk  

 modificeret kløver og genetisk modificerede græsser.
Når sådanne godkendelser  

 bliver aktuelle, vil der blive udstedt de fornødne bekendtgørelser med  

 angivelse af virkemidler.
Bekendtgørelser udstedt i medfør af bestemmelsen  

 indeholdende undtagelser for  

 genetisk modificeret raps, genetisk modificeret  

 kløver samt genetisk modificerede græsser  

 vil  

 herefter blive ophævet.
Udredningsgruppens analyser viser, at der på nuværende tidspunkt  

 ikke kan fastsættes virkemidler for genmodificeret raps, som kan sikre  

 sameksistens i forhold til hybridraps.
For andre rapstyper har  

 udredningsgruppen anvist virkemidler, som kan sikre sameksistens.
Til nr. 3 Bestemmelsen findes tilsvarende i anden lovgivning inden for  

 Fødevareministeriets område.
 Med lov nr. 481 af 12. juni 1996 om offentliggørelse af  

 kontrolresultater og om ændring af visse love under Landbrugs- og  

 Fiskeriministeriet blev der etableret hjemmel til at offentliggøre  

 kontrolresultater.
 Lovens principper blev fortsat i fødevareloven af 1998.  

 Imidlertid blev der fra forskellig side fremsat kritik mod den dagældende  

 ordning, og ved lov nr. 279 af 25. april 2001 blev ordningen revideret på en  

 række punkter.
Fødevarelovens offentliggørelsesordning er udformet med henblik  

 på de produktionsvirksomheder og handelsvirksomheder, som fødevareloven  

 omfatter.
Ordningen er forbrugerorienteret.
Det område, som lovforslaget om  

 dyrkning m.v. af genetisk modificerede afgrøder omfatter, vil i mindre grad  

 være forbrugerrelateret.
Det kan dog ikke udelukkes, at der vil blive behov for, at der  

 også på det område, som lovforslaget dækker, skal finde en offentliggørelse  

 sted af kontrolresultater eller andet dokumentationsmateriale.
Der foreslås  

 således indsat en bestemmelse, der svarer til fødevarelovens  

 offentliggørelseshjemmel, jf. fødevarelovens § 68.
Det er hensigten i medfør af bestemmelsen i stk. 4 at etablere  

 en alment tilgængelig web-baseret tjeneste, hvorigennem det bliver muligt at  

 fremsøge oplysning om beliggenhed, størrelse og afgrødetype på arealer dyrket  

 med genetisk modificerede afgrøder.
Oplysningerne er af særlig interesse for  

 bl.a. jordbrugere og andre, der eksempelvis ønsker at lade placeringen af de  

 genetisk modificerede afgrøder have indflydelse på deres planlægning og eller  

 placering af en given produktion.
Det er umiddelbart  

 hensigten at basere systemet på eksisterende digitale kortprodukter, som  

 anvendes  

 inden for Fødevareministeriets område.
Der vil ved valget af system blive  

 taget  

 hensyn til, at systemet er nemt tilgængeligt og har en høj topografisk  

 genkendelighed, således at det kan anvendes af brugere uden særlige  

 geografiske  

 eller kartografiske forudsætninger.
 Muligheden for at indhente masseoplysninger medtages i  

 bestemmelsen ud fra hensynet til dem, der har brug for at danne sig et  

 overblik  

 over placering i landet af marker med genetisk modificerede afgrøder.
Til nr. 4 Det vil i enkelte sager behandlet efter reglerne i økologiloven  

 kunne være nødvendigt at kræve genomlægning af et økologisk dyrket areal,  

 hvor  

 der konstateres forekomst af genetisk modificeret materiale.
Såfremt der  

 stilles krav om genomlægning, betyder det, at arealet skal gennemgå  

 omlægningstiden  

 igen og dyrkes økologisk i 2 år, før produkterne kan sælges som økologiske.
I  

 særlig alvorlige tilfælde kan det blive aktuelt at forlænge  

 genomlægningstiden  

 for arealet.
 Efter ændringsforslaget kan der ydes kompensation for  

 dokumenterede tab som følge af krav om genomlægning af økologiske arealer og  

 dyr, hvis kravet er begrundet i forekomst af genetisk modificeret materiale.
 I sådanne tilfælde, hvor krav om genomlægning stilles på baggrund  

 af utilsigtet forekomst af genetisk modificeret materiale og betingelserne  

 for  

 ydelse af kompensation i øvrigt er opfyldt, vil der blive ydet kompensation  

 for  

 det dokumenterede tab, den økologiske jordbruger lider som følge heraf,  

 herunder tab som følge af krav om genomlægning af dyr, fodret med den  

 pågældende afgrøde samt tab i forbindelse med bortfald af eller krav om  

 tilbagebetaling af tilskud.
 Den foreslåede bestemmelse erstatter endvidere bestemmelsen om,  

 at ministeren kan fastsætte en bagatelgrænse for kompensationsberettigede  

 tab.  

 Der gælder herefter ikke en nedre grænse for kompensationsberettigede tab.
Til nr. 5 Ændringsforslaget medfører, at en autoriseret økologisk  

 jordbruger, der lider et tab som følge af forekomst af genetisk modificeret  

 materiale  

 i sin såsæd, vil være berettiget til kompensation efter loven, uanset om  

 vedkommende ligger inden for eller uden for kompensationszonen, jf. stk. 1 og  

 2, og uanset hvilken art de genetisk modificerede frø, der forefindes i  

 såsæden, stammer fra.
Det kompensationsberettigede tab skal opgøres i henhold  

 til den foreslåede stk. 3, hvorefter der kan kompenseres for forskellen i  

 afregningsprisen, udgifter til prøveudtagning og analyse samt tab i  

 forbindelse  

 med et eventuelt krav om genomlægning.
 De øvrige betingelser for at få kompensation efter loven og om  

 nedsættelse og bortfald ved egen skyld, overstigelse af en af ministeren  

 fastsat tærskelværdi, krav til anmeldelse, ministerens indtræden i  

 skadelidtes  

 erstatningskrav samt skadelidtes ret til over for skadevolder at gøre krav  

 gældende for tab ud over den udbetalte kompensation, gælder for kompensation  

 efter denne bestemmelse.
Til nr. 6 Efter ændringsforslaget forhøjes det bidrag, en dyrker årligt  

 skal betale pr. hektar dyrket med en genetisk modificeret afgrøde, fra 60 kr.  

 til 100 kr.
Til nr. 7 Efter lovforslagets § 12, stk. 2, kan frakendelse ved dom af en  

 godkendelse til dyrkning m.v. af genetisk modificerede afgrøder ikke  

 overstige  

 5 år. Ændringsforslaget medfører, at straffelovens § 79, stk. 3, i stedet  

 finder anvendelse.
Det betyder, at frakendelsen sker på tid fra 1 til 5 år  

 regnet fra endelig dom eller indtil videre.
I sidstnævnte tilfælde kan  

 spørgsmålet om fortsat udelukkelse fra dyrkning af genetisk modificerede  

 afgrøder som hovedregel tidligst indbringes for retten efter 5 års forløb.  

 Bestemmelsen svarer til reglen i miljøbeskyttelseslovens § 110 b, stk. 3.
Til nr. 8 og 9 Med ændringsforslagene gives mulighed for, at fødevareministeren  

 midlertidigt kan inddrage godkendelse til dyrkning m.v., såfremt der er  

 nærliggende fare for misbrug af godkendelsen.
Det er hensigten at anvende  

 bestemmelsen i tilfælde, hvor ministeren finder, at der er sket grov eller  

 gentagen  

 overtrædelse af bestemmelser i loven eller regler udstedt i medfør af loven  

 og  

 i den forbindelse enten har indgivet politianmeldelse eller har til hensigt  

 at  

 gøre det.
I sådanne tilfælde kan godkendelsen midlertidigt inddrages, indtil  

 det er besluttet ikke at rejse sag efter stk. 1, eller indtil sag er rejst  

 efter nævnte bestemmelse.
I sidstnævnte tilfælde finder bestemmelsen i  

 straffelovens § 79, stk. 4, som nævnt i § 12, stk. 1, tilsvarende anvendelse.
 Den i § 12, stk. 2, nævnte sag anlægges af ministeren og  

 behandles som et civilt anerkendelsessøgsmål.
Jens Kirk (V)  

  

  nfmd.  

  

    

 Jens Christian Larsen (V)  

    

 Inger Støjberg (V)  

    

 Henrik Vestergaard (V)  

    

 Christian H.
Hansen (DF)  

  

  fmd.  

  

    

 Jørn Dohrmann (DF)  

    

 Else Theill Sørensen (KF)  

    

 Carina Christensen (KF)  

    

 Mogens Nørgård Pedersen (KD)  

    

 Erik Mortensen (S)  

    

 Henrik Dam Kristensen (S)  

    

 Nicolai Wammen (S)  

    

 Ole Vagn Christensen (S)  

    

 Ritt Bjerregaard (S)  

    

 Kristen Touborg (SF)  

    

 Martin Lidegaard (RV)  

    

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 169 Bilagsnr.
