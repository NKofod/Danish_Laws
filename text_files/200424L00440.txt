Betænkning afgivet af Trafikudvalget den 7. juni 2005 Betænkning over Forslag til lov om Sund og Bælt Holding A/S [af  

 transport‑ og energiministeren (Flemming Hansen)] 1. Ændringsforslag Der er stillet 8 ændringsforslag til lovforslaget.
Transport- og  

 energiministeren har stillet ændringsforslag nr. 2, 3, 5 og 8. Enhedslistens  

 medlem af udvalget har stillet ændringsforslag nr. 1, 4, 6 og 7.
2. Udvalgsarbejdet Lovforslaget blev fremsat den 27. april 2005 og var til 1.  

 behandling den 19. maj 2005. Lovfor-slaget blev efter 1. behandling henvist  

 til  

 behandling i Trafikudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og transport- og energiministeren sendte den 5. april 2005 dette  

 udkast  

 til udvalget, jf. alm. del  

   

 bilag  

 79. Den 12. maj 2005 sendte transport- og energiministeren de indkomne  

 høringssvar samt et notat herom til udvalget.
Spørgsmål Udvalget har stillet 14 spørgsmål til transport- og  

 energiministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i  

 udvalget (V, S, DF og KF) indstiller lovforslaget til  

  

 vedtagelse  

  

 med de  

 af transport- og energiministeren stillede ændringsforslag.
Flertallet  

 stemmer  

 imod de af Enhedslisten stillede ændringsforslag.
 Dansk Folkepartis  

 medlemmer af udvalget bemærker:
Med hensyn til  

 færgegarantien Opretholdelsen af  

 garantien for fortsat færgedrift på Kattegat og Spodsbjerg-Tårs er af  

 afgørende  

 betydning.
Dansk Folkeparti har noteret sig, at aftalepartierne V, S, og KF  

 har  

 udtrykt, at det efter deres bedømmelse fortsat vil være muligt at opretholde  

 en  

 velfungerende færgefart.
 Dansk Folkeparti minder  

 om, at den såkaldte færgegaranti går ud på, at der til enhver tid skal  

 opretholdes  

 mindst én færgerute over Kattegat samt en rute over Spodsbjerg-Tårs.
Dansk Folkeparti har  

 ligeledes noteret sig, at aftalen mellem de tre partier fastslår, at aftalen  

 om  

 en færgegaranti gælder uændret, og at »dette har høj prioritet«.
I aftalen  

 slås  

 det endvidere fast, at forligspartierne vil »drøfte situationen« bl.a. »i  

 lyset  

 af EU-retten«, »såfremt det skulle vise sig, at de pågældende færgeruter ikke  

 kan opretholdes på normale kommercielle vilkår, eller der sker væsentlige  

 indskrænkninger i sejladsen«.
 Dansk Folkeparti havde  

 gerne set en mere uforbeholden erklæring om opretholdelsen af færgegarantien.  

 Ordvalget i aftalen om, at der gives garantien »høj prioritet«, og at  

 partierne  

 vil »drøfte situationen«, »i lyset af EU-retten«, hvis færgetrafikken ikke  

 kan  

 opretholdes, virker, som om man allerede er i gang med at afsvække garantien.  

 Dansk Folkeparti finder, at det ikke stærkt nok kan understreges, at regering  

 og Folketing til enhver tid står inde for opretholdelsen af færgetrafikken,  

 både af hensyn til infrastrukturen og af hensyn til sikkerheden for  

 alternative  

 forbindelser mellem Jylland og Sjælland, hvis trafikken over Storebæltsbroen  

 i  

 kortere eller længere perioder måtte blive afbrudt som følge af påsejling,  

 reparationer eller af andre årsager.
 En garanti er et ubetinget  

 tilsagn og ikke blot noget, der skal »drøftes«, hvis den bliver aktuel.  

 Hensynet til EU-retten bør aldrig kunne føre til tvivl om, hvorvidt Danmark  

 med  

 sin særlige geografi kan opretholde effektive trafikforbindelser mellem  

 landsdelene,  

 og Dansk Folkeparti opfordrer derfor aftalepartierne til at konkretisere  

 deres  

 tilsagn mest muligt, så enhver tvivl om garantiens rækkevidde kan afvises.
Dansk Folkeparti har  

 noteret sig, at regeringen har fundet det hensigtsmæssigt, at  

 Storebæltsforbindelsen  

 A/S kan erhverve havneanlæg, der i dag ejes af Mols-Linien A/S, og at en  

 sådan  

 erhvervelse søges gennemført på vilkår, der ikke indeholder statsstøtte.  

 Dansk  

 Folkeparti gør opmærksom på, at et eventuelt køb af havne, når købet sker til  

 markedspris, ikke i sig selv styrker Mols-Linien A/S reelle egenkapital  

 og  

 derfor heller ikke i sig selv forbedrer Mols-Linien A/S' muligheder for i sin  

 prispolitik på lang sigt at kunne matche de nedsættelser af brotaksterne, der  

 finder sted.
Sandsynligheden for, at færgegarantien kommer til indfrielse  

 inden  

 for en årrække, bliver ikke mindre som følge af eventuelle havnekøb.
Med hensyn til  

 færgeforbindelserne til de mindre øer Dansk Folkeparti gør  

 opmærksom på, at det i forbindelse med ændringer af de økonomiske  

 forudsætninger  

 for bro- og færgeforbindelserne vil være naturligt at undersøge, hvilke  

 tiltag  

 der skal gennemføres for at sikre, at erhvervslivet på de mindre og  

 mellemstore  

 øer Ærø, Samsø og Læsø ikke udsættes for vanskeligere konkurrenceforhold som  

 følge  

 af ændringerne.
Dansk Folkeparti opfordrer derfor regeringen til at  

 undersøge,  

 om tiden nu er inde til at forberede en snarlig ændring af  

 prissætningsprincipperne for færgefarten til og fra Ærø, Samsø og Læsø. I den  

 forbindelse henvises til amtsvejsprincippet (det vil sige, at det koster det  

 samme at sejle en kilometer som at køre en kilometer på amtsvejene), der er  

 beskrevet nærmere i  

  

 »Læsø, Samsø og Ærø  udvikling og muligheder«  

  

 af  

 Anne Kaag Andersen m.fl. (AKF Forlaget, november 2003). De primære erhverv  

 fylder meget på øerne, mens der ikke er mange arbejdspladser i industrien.  

 Udviklingen i beskæftigelsen er ikke gunstig.
Der er også højere  

 arbejdsløshed  

 på øerne.
For at komme til en af de tre øer er det nødvendigt at rejse med  

 færge (eller flyve). Færgerne er organiseret på forskellig vis på de tre øer,  

 men prisniveauet for færgeturene er sammenlignelige og generelt meget højere  

 end amtsvejspriserne.
Dansk Folkeparti opfordrer regeringen til så snart som  

 muligt at redegøre for, hvor langt regeringen er nået i sine overvejelser  

 herom  

 på baggrund af rapporten fra AKF.
Med hensyn til en  

 Femern Bælt-forbindelse Dansk Folkeparti har ikke  

 med sin tilslutning til lovforslaget taget stilling til, om der bør  

 gennemføres  

 et Femern Bælt-projekt.
Dansk Folkeparti gør opmærksom på de betydelige  

 ricisi,  

 der kan være for bl.a. at undervurdere anlægsudgifterne, at skønne en for lav  

 realrente eller at overvurdere trafikudviklingen i projektet.
Hertil kommer,  

 at  

 der kan være en risiko for, at der allerede i analysefasen ikke sker  

 tilstrækkelig stram økonomisk styring og udgiftskontrol, ikke mindst, når  

 Folketingets og Finansudvalgets bevillingspraksis og bevillingskontrol  

 erstattes af intern kontrol inden for Sund og Bælt Holding A/S.
Dansk  

 Folkeparti opfordrer derfor regeringen til at sikre, at der med hjemmel i  

 lovforslagets § 6, stk. 2 sker et tilstrækkelig effektivt og løbende  

 økonomisk  

 tilsyn med disse aktiviteter.
Dansk Folkeparti opfordrer  set i lyset  

 af de  

 betydelige udgifter, der forventes afholdt  til, at regeringen nøje  

 overvejer,  

 hvordan udgiftskontrollen mest effektivt kan lægges til rette, herunder om  

 Transport- og Energiministeriet selv er i stand til at udøve denne kontrol,  

 eller om Finansministeriet bør inddrages.
Med hensyn til  

 forholdet mellem afgifter for tog- og biltrafik Dansk Folkeparti bemærker,  

 at det af transport- og energiministerens svar på Trafikudvalgets spørgsmål 9  

 fremgår, at der er sikret jernbaneoperatørerne en nedsættelse af  

 Storebæltstakster m.v. på 20 pct. vedrørende betalingen for brug af  

 Storebæltsbroens jernbanedel.
Af den politiske aftale mellem V, K og S  

 fremgår  

 det, at prisnedsættelsen for personbiler m.fl. vil blive på ca. 20 pct. i  

 forhold  

 til det gældende takstniveau, men ca. 5 pct. for lastbiler og ca. 10 pct. for  

 busser.
Det er ikke af transport- og energiministeren oplyst, hvilken  

 konkurrencemæssig virkning  eventuelt svækkelse  dette vil få for  

 lastbiltrafikken, og Dansk Folkeparti må derfor opfordre ministeren til  

  før  

 prisændringerne i praksis sættes i værk  at sandsynliggøre, at der ikke  

 vil  

 ske en uhensigtsmæssig konkurrencemæssig svækkelse af lastbilskørslen.
Et  

  

 mindretal  

  

 i  

 udvalget (RV) indstiller lovforslaget til  

  

 vedtagelse  

 uændret.  

  

 Mindretallet stemmer hverken for eller imod de af transport- og  

 energiministeren stillede ændringsforslag.
Mindretallet stemmer imod de af  

 Enhedslisten stillede ændringsforslag.
Det Radikale Venstre  

 finder beslutningen om at sammenlægge de to selskaber fornuftig, ligesom  

 partiet med glæde konstaterer, at lovforslaget indirekte betyder flere  

 midler til den stærkt påkrævede opgave med at forbedre vedligeholdelsen af  

 skinnerne.
Partiet kan også acceptere, at der afsættes en vis  

 sum til forundersøgelser af Femern, uden at partiet derved ønsker at tage  

 stilling til broen som sådan, før der foreligger et endeligt  

 beslutningsgrundlag.
Til gengæld er partiet imod de planlagte  

 prisnedsættelser over Storebæltsbroen, hvor RV ville have  

 foretrukket  

 kun at tilgodese gods på skinner og evt. passagertrafikken med tog.
Ved at  

 nedsætte priserne på Storebælt risikerer man på sigt at underminere de  

 færgeruter, som alle har været enige om at beskytte, og som er vigtige  

 for  

 udviklingen i både Nordjylland, Nordvestsjælland og Sydsjælland.
Derfor er  

 partiet også imod, at det nye selskab nu skal til at opkøbe havneanlæg for  

 penge, som passagererne over Storebælt i sidste ende kommer til at betale.  

 Hvis  

 man vil nedsætte taksterne på Storebælt og derfor nødvendigvis også må  

 forsøge  

 at kompensere f.eks.
Mols-Linien på den ene eller den anden måde,  

 havde RV foretrukket,  

 at man i stedet havde investeret i at forbedre infrastrukturen til og fra  

 færgerne (f.eks.
Skovvejen ved Kalundborg) og dermed forbedret færgernes  

 konkurrenceevne uden at skulle til at foretage en indirekte nationalisering  

 af  

 de danske havne.
Da der imidlertid i sidste ende skal findes en løsning  

 på  

 problemet, agter partiet på denne baggrund at stemme hverken for eller  

 imod regeringens ændringsforslag til lovforslaget og for lovforslaget  

 ved  

 3. behandling.
Et  

  

 andet  

 mindretal  

  

 i udvalget (SF) vil ved  

 3. behandling af lovforslaget stemme hverken for eller imod lovforslaget.  

 Mindretallet stemmer for de af transport- og energiministeren under nr. 2, 5  

 og  

 8 stillede ændringsforslag.
Mindretallet stemmer for de af Enhedslisten under  

 nr. 1, 4, 6 og 7 stillede ændringsforslag.
Mindretallet stemmer imod det af  

 transport- og energiministeren under nr. 3 stillede ændringsforslag.
SF finder det fornuftigt at samle de to anlægslove i én.
SF  

 ønsker dog ikke, at en eventuel Femern Bælt-forbindelse blandes ind i denne  

 lov.
Omkring storebæltstaksterne er SFs holdning, at person- og  

 godstrafik på skinner er det område, som skal fremmes via lavere takster.
En  

 sådan prioritering vil også langt bedre sikre de alternative færgeruter, end  

 dette lovforslag gør.
Et  

  

 tredje mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet stemmer for de under nr. 1, 4, 6 og 7  

 stillede  

 ændringsforslag.
Mindretallet stemmer imod de under nr. 3 og 5 stillede  

 ændringsforslag.
Mindretallet stemmer hverken for eller imod de under nr. 2  

 og  

 8 stillede ændringsforslag.
Enhedslisten kan ikke støtte lovforslaget om Sund og Bælt  

 Holding A/S.
At oprette et selskab, der skal være driftsselskab for  

 broforbindelserne, er der for så vidt ikke noget i vejen med, men  

 lovforslaget  

 er blevet til en sammenblanding af en række politiske aftaler om takster og  

 dertil hørende omgåelse af EU's statsstøtteordninger gennem havneopkøb, en  

 kommende Femern Bælt-forbindelse, et usikkert grundlag for et brobizzselskab,  

 og ikke mindst en tåget beslutning om overførsel af midler fra Banedanmark  

 til  

 Sund og Bælt-koncernen.
At man ønsker, at broselskabet skal stå for reinvesteringer og  

 vedligeholdelse af togforbindelserne i bro og tunnel kan være udmærket, hvis  

 der vel at mærke knytter sig nogle meget præcise aftaler til, hvordan dette  

 skal gøres.
Banedanmark har ikke fået midler til reinvesteringer, og m.h.t.  

 vedligeholdelse  

 står det klart, at Banedanmark skal godtgøre Sund og Bælt for  

 vedligeholdelsen  

 på et tidspunkt, hvor det er almen viden, at Banedanmark faktisk ikke har  

 økonomien til det.
Banedanmark kører med underskud, og står med en  

 vedligeholdelsesopgave, der er meget stor.
Man kunne mistænke regeringen for  

 simpelthen ikke at stole på, at Banedanmark vil være i stand til at løfte  

 opgaven  

 med forsvarlig vedligeholdelse af Storebæltsforbindelsen, og derfor vil sikre  

 opgaven ved at lægge den under Sund og Bælt.
Enhedslisten har stillet en række ændringsforslag, der sikrer,  

 at dette lovforslag ikke sammenblandes med regeringens ønske om en kommende  

 Femernforbindelse.
Der er på nuværende tidspunkt ikke en politisk aftale i  

 Danmark om en kommende forbindelse, ligesom det er meget uklart, på hvilke  

 betingelser den tyske regering vil deltage i et broprojekt.
Det står klart ud  

 fra de besvarede spørgsmål, at indtægter fra Storebæltsforbindelsen meget vel  

 kan komme til at finansiere en stor del af forarbejdet til Femernforbindelsen  

 (først nævnedes 50 mio. kr.  

   

 nu  

 nævnes 100 mio. kr.), og det mener Enhedslisten ikke står tilstrækkelig klart  

 for befolkningen.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 et mindretal  

  

 (EL), tiltrådt af et  

  

 mindretal  

  

 (SF):
Til § 1 1)  

  

 I  

  

 stk. 1  

  

 udgår ordene »§ 6 og«.
[Konsekvensrettelse] Af  

 	  

  

 transport- og energiministeren,  

  

 tiltrådt af et  

  

 flertal  

  

 (udvalget med undtagelse af RV og EL):
Til § 2 2)  

  

 Efter »om en fast forbindelse over  

 Øresund« indsættes: »med senere ændringer«.
[Ændring af regeringsaftalen mellem Danmark og Sverige om den  

 faste forbindelse over Øresund] Af  

 	  

  

 transport- og energiministeren,  

  

 tiltrådt af et  

  

 flertal  

  

 (V, S, DF og KF):
Til § 3 3)  

  

 Efter stk. 1 indsættes som nyt  

 stykke:
»  

 Stk. 2.  

  

 A/S  

 Storebæltsforbindelsen kan i forbindelse med den i stk. 1 nævnte virksomhed  

 erhverve relevante havneanlæg efter transport- og energiministerens nærmere  

 bestemmelse.« [Erhvervelse af havneanlæg] Stk. 2 bliver herefter til stk. 3.
 Af  

 	  

  

 et mindretal  

  

 (EL) tiltrådt af et  

  

 mindretal  

  

 (SF):
Til § 6 4)  

  

 Paragraffen udgår.
[Mulighed for stiftelse af aktieselskab vedrørende  

 forberedelsen af en Femern Bælt-forbindelse udgår] Af  

 	  

  

 transport- og energiministeren,  

  

 tiltrådt af et  

  

 flertal  

  

 (udvalget med undtagelse af RV og EL):
Til § 7 5)  

  

 I  

  

 stk. 1  

  

 ændres ordene »på  

 Storebæltsforbindelsen« til: »af A/S Storebæltsforbindelsen«, og  

 »Øresundsforbindelsen«  

 ændres til: »Øresundsbro Konsortiet I/S«.  


  

[Redaktionel ændring af bestemmelsens ordlyd] Af  

 	  

 et  

  

 mindretal  

  

 (EL), tiltrådt af et  

  

 mindretal  

  

 (SF):
Til § 10 6)  


  

 Stk.  

 3  

  

 udgår.
 Stk. 4-6 bliver herefter stk. 3-5.
[Konsekvensrettelse] 7)  

  

 I  

  

 stk. 6  

  

 ændres ordene »de i § 6 og § 7 nævnte selskaber« til: »det i  

 § 7 nævnte selskab«.
[Konsekvensrettelse] Af  

 	  

  

 transport- og energiministeren,  

  

 tiltrådt af et  

  

 flertal  

  

 (udvalget med undtagelse af RV og EL):
Til § 15 8)  


  

 Stk. 2  

  

 affattes således:
»Stk. 2.  


  

 Banedanmark og det svenske Banverket betaler til Øresundsbro  

 Konsortiet I/S med halvdelen hver for alle jernbanevirksomheders brug af  

 jernbaneforbindelsen over Øresund i henhold til den i § 2 nævnte aftale  

 mellem  

 Danmark og Sverige om en fast forbindelse over Øresund.« [Præcisering vedrørende betaling til Øresundsbro Konsortiet  

 I/S] Bemærkninger Til nr. 1, 6 og 7 Der er tale om konsekvensrettelser som følge af ændringsforslag  

 nr. 4.
Til nr. 2 I henhold til aftale af 23. marts 1991 mellem Danmark og Sverige  

 om en fast forbindelse over Øresund er det Øresundsbro Konsortiet I/S, der  

 fastsætter trafikantafgifterne.
I lyset af EU-retlige bestemmelser på området  

 kan der blive behov for en ændring af den dansk-svenske aftale, der  

 præciserer,  

 at fastsættelsen af trafikantafgifter skal ske under hensyntagen til  

 EU-retten.  

 Ændringsforslaget sikrer, at en eventuel ændring af regeringsaftalen  

 automatisk  

 bliver en del af dansk ret.
Til nr. 3 I henhold til det politiske forlig fra 1986 vedrørende  

 etablering af den faste forbindelse over Storebælt skal der opretholdes  

 mindst  

 én færgeforbindelse mellem Sjælland og Jylland over Kattegat og en færgerute  

 mellem Spodsbjerg og Tårs.
Hvis det ikke er muligt at opretholde denne  

 sejlads  

 på kommercielle vilkår, kan transport- og energiministeren pålægge A/S  

 Storebæltsforbindelsen at opretholde en samfundsbegrundet sejlads ved hjælp  

 af  

 tilskud.
Baggrunden for den foreslåede bestemmelse er, at det på baggrund  

 af aftalen af 26. maj 2005 mellem partierne bag Storebæltsforliget vedrørende  

 takstnedsættelser på Storebæltsforbindelsen m.v. er hensigtsmæssigt at være  

 forberedt på en situation, hvor der skal ske udbud af besejlingen mellem  

 Sjællands Odde og Ebeltoft.
Disse havne ejes i dag af Mols-Linien A/S, og der  

 er i dag ikke modtagepligt i disse for andre rederiers skibe.
 Et køb skal ske til en markedsmæssig pris, og før en endelig  

 aftale om køb af havnene indgås, skal den accepteres af Europa-Kommissionens  

 relevante tjenestegrene, således at det sikres, at der ikke i købsprisen  

 indgår  

 nogen form for statsstøtte.
 Et statsligt ejerskab (via A/S Storebæltsforbindelsen) af  

 havneanlæggene i Sjællands Odde og Ebeltoft vil samtidig være et bidrag til  

 at  

 øge forsyningssikkerheden i øst-vest-trafikken i Danmark i en situation, hvor  

 Storebæltsforbindelsen måtte blive afbrudt.
Til nr. 4 Efter forslagsstillernes opfattelse bør der ikke etableres et  

 selskab, der økonomisk og på anden vis involverer sig i etableringen af en  

 fast  

 Femern Bælt-forbindelse, før en sådan forbindelse er vedtaget og aftalt  

 mellem  

 Danmark og Tyskland.
Til nr. 5 Med ændringerne præciseres, hvilke virksomheder der kan indgå  

 aftale med det nyoprettede datterselskab under Sund og Bælt Holding A/S  

 vedrørende udstedelse af brobizzer og fakturering i forbindelse med disses  

 anvendelse.
Til nr. 8 Med den foreslåede affattelse af bestemmelsen præciseres, at  

 Banedanmark og det svenske Banverket betaler til Øresundsbro Konsortiet I/S  

 med  

 halvdelen hver for alle jernbanevirksomheders benyttelse af den faste  

 forbindelse over Øresund.
Kim Andersen (V)   

 Gitte Lillelund Bech (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Jens Christian Lund (S)   

 Jytte Wittrock (S)   

 Klaus Hækkerup (S)   

 Magnus Heunicke (S)   

 Poul Andersen (S)   

 Martin Lidegaard (RV)   

 Poul Henrik Hedeboe (SF)   

 Rune Lund (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 159 Bilagsnr.
Titel 1 Forslag til tidsplan for udvalgets behandling af  

 lovforslaget 2 Høringssvar og høringsnotat, fra transport- og energiministeren 3 1. udkast til betænkning 4 Ændringsforslag, fra transport- og energiministeren 5 2. udkast til betænkning 6 Politisk aftale af 26/5-05 om Storebæltstakster m.v.
7 3. udkast til betænkning Oversigt over spørgsmål og svar vedrørende L 159 Spm.nr.
