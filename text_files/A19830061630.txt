 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Valg, valgret, valgbarhed § 1.  Medlemmer af menighedsråd vælges for 4 år,  

 regnet fra et kirkeårs begyndelse.
Mandaterne bortfalder dog i intet  

 tilfælde, før nyvalg har fundet sted.
Stk. 2.  Ordinære valg foregår i første halvdel af  

 november måned.
Kirkeministeren fastsætter, hvornår valgene finder sted.
 Stk. 3.  Oprettes nye menighedsråd i løbet af en  

 valgperiode, gælder valget kun for resten af denne.
 § 2.  Valgret til menighedsråd har ethvert medlem af  

 folkekirken, der er fyldt 18 år, medmindre den pågældende stiller sig i  

 afgjort modsætning til folkekirken ved åbenlyst at fornægte kristentroen.
 Stk. 2.  Medlemmer af folkekirken, som ikke har dansk  

 indfødsret, har dog kun valgret, hvis de har haft bopæl her i riget uafbrudt  

 i et år forud for valget.
 Stk. 3.  Valgmenighedsmedlemmer har ikke valgret til  

 menighedsråd.
 Stk. 4.  Personer, der er umyndiggjort med retsvirkning  

 her i landet, har ikke valgret.
§ 3.  Valgbar til menighedsråd er enhver, som opfylder  

 betingelserne i § 2 for valgret, medmindre vedkommende er straffet for en  

 handling, der i almindeligt omdømme gør ham uværdig til at være medlem af et  

 menighedsråd.
Spørgsmålet om fortabelse af valgbarhed på grund af straf  

 afgøres af det nyvalgte menighedsråd.
Afgørelsen kan indbringes for  

 kirkeministeren.
 Stk. 2.  Præster ansat i folkekirken er ikke valgbare.
 § 4.  Ingen kan udøve valgret uden at være optaget på  

 en valgliste, jfr. kapitel 3.
 Stk. 2.  De, der er optaget på valglisten, men ikke  

 længere har bopæl i menighedsrådskredsen eller ikke er medlem af folkekirken,  

 har ikke ret til at afgive stemme.
§ 5.  Sognebåndsløsere og personer, der i henhold til  

 særlig bestemmelse er henvist til en bestemt menighed, kan vælge, om de vil  

 udøve valgretten i den menighedsrådskreds, hvor de har bopæl, eller i den  

 anden menighedsrådskreds.
De er kun valgbare i den menighedsrådskreds, hvor  

 de har valgt at udøve valgret.
Stk. 2.  Præster har kun valgret i den  

 menighedsrådskreds, hvor de er ansat.
Præster, der er ansat i flere  

 menighedsrådskredse, kan vælge, i hvilken kreds de vil udøve deres valgret.
Stk. 3.  Anmodning om optagelse på valglisten i en  

 menighedsrådskreds, hvor vælgeren ikke har bopæl, skal fremsættes skriftligt  

 senest 8 uger før hvert valg over for formanden for valgbestyrelsen i den  

 pågældende menighedsrådskreds.
Kirkeministeren fastsætter regler om, hvilke  

 oplysninger der skal følge med anmodningen.
Tager valgbestyrelsen anmodningen  

 til følge, skal den sende meddelelse til valgbestyrelsen i den  

 menighedsrådskreds, hvor vælgeren har bopæl.
Vælgeren slettes herefter af  

 valglisten i sidstnævnte menighedsrådskreds.
Valgbestyrelser § 6.  Valget forberedes og ledes i hver  

 menighedsrådskreds af en valgbestyrelse.
Stk. 2.  Valgbestyrelsen består af 3 medlemmer, der  

 vælges blandt menighedsrådets medlemmer.
Valgbestyrelsen vælger selv sin  

 formand.
Ved deling af en menighedsrådskreds vælger det hidtidige  

 menighedsråd valgbestyrelsen for den nyoprettede kreds blandt dennes  

 valgberettigede beboere.
Stk. 3.  Valgbestyrelsens formand indkalder  

 valgbestyrelsen til møder.
I tilfælde af stemmelighed er formandens stemme  

 afgørende.
I spørgsmål, som ikke giver anledning til tvivl, kan formanden  

 træffe afgørelse alene.
Valglister § 7.  Forud for hvert valg udarbejder valgbestyrelsen  

 en valgliste over vælgerne i menighedsrådskredsen.
Har flere sogne eller  

 kirkedistrikter fælles menighedsråd, udarbejdes særskilt valgliste for hvert  

 af de pågældende sogne eller distrikter.
 Stk. 2.  Valgliste udarbejdes ikke, såfremt afstemning  

 bortfalder efter § 16.
 § 8.  Vælgerne optages på valglisten i den  

 menighedsrådskreds eller det sogn eller kirkedistrikt, hvor de har fast  

 bopæl.
 Stk. 2.  På valglisten optages vælgere, hvis tilflytning  

 til menighedsrådskredsen er anmeldt til folkeregistret senest 18. dagen før  

 valget.
 Stk. 3.  Vælgere, der senest 18. dagen før valget har  

 anmeldt flytning inden for menighedsrådskredsen, skal optages på valglisten  

 under den nye bopæl.
 Stk. 4.  Valglisterne udarbejdes på grundlag af  

 oplysningerne i det centrale personregister (CPR).
 Stk. 5.  Kirkeministeren fastsætter nærmere regler om  

 udarbejdelse af valglisterne samt disses indretning.
§ 9.  Når valglisterne er udarbejdet, udsendes der på  

 valgbestyrelsens foranstaltning valgkort til de vælgere, der er opført på  

 valglisterne.
Valgkortet skal indeholde oplysning om vælgernes navn og  

 adresse, nummer på valglisten samt angivelse af afstemningsstedets  

 beliggenhed og dato og tid for afstemningen.
 Stk. 2.  Kirkeministeren fastsætter regler for, hvornår  

 valgkort skal udsendes.
§ 10.  Senest 10 dage før valget bekendtgør  

 valgbestyrelsen i de stedlige dagblade eller lokalaviser, at der vil blive  

 udsendt valgkort til vælgerne.
Bekendtgørelsen skal indeholde en opfordring  

 til personer, der mener sig berettiget til at afgive stemme, men som ikke  

 modtager valgkort, samt personer, som fejlagtigt modtager valgkort eller  

 valgkort med fejlagtigt indhold, om at gøre indsigelse til valgbestyrelsen.
§ 11.  Valgbestyrelsen behandler indsigelser efter §  

 10 hurtigst muligt.
Såfremt indsigelsen tages til følge, foretages rettelse i  

 valglisten, og der udsendes om nødvendigt nyt valgkort.
Rettelser i  

 valglisten kan foretages til og med valgdagen.
 Kandidatlister m.v.
 § 12.  Afstemningen sker i henhold til kandidatlister,  

 på hvilke bestemte personer bringes i forslag til valg i en angivet  

 rækkefølge.
 Stk. 2.  Listerne skal være indleveret til formanden for  

 valgbestyrelsen senest kl. 19 seks uger før valgdagen og kan tidligst  

 indleveres kl. 19 syv uger før valgdagen.
Stk. 3.  Kandidatlisterne skal indeholde oplysning om  

 kandidaternes navn, bopæl og fødselsdato.
En kandidatliste kan indeholde  

 færre navne end det antal medlemmer, der skal vælges.
Antallet af navne på en  

 liste må ikke overstige det antal personer, der skal vælges, med mere end 6.  

 Intet navn må opføres på en kandidatliste uden vedkommendes samtykke, der  

 skal foreligge skriftligt for valgbestyrelsen.
Ingen kan opstilles på mere  

 end een liste.
Valgbestyrelsen kan ikke slette nogen af listen, fordi  

 vedkommende er straffet.
Stk. 4.  Kandidatlisterne skal være underskrevet af  

 mindst 5 og højst 15 vælgere som stillere.
Ingen kan være stiller for mere  

 end een kandidatliste eller for en liste, hvorpå den pågældende selv er  

 opført.
Anmeldelsen af kandidatlisten skal indeholde oplysning om hver enkelt  

 stillers navn, bopæl og fødselsdato og om, hvem valgbestyrelsen kan rette  

 henvendelse til vedrørende listen.
 Stk. 5.  Den, der indleverer kandidatlisten, har ret til  

 på en medbragt genpart af listen at få kvittering af valgbestyrelsens formand  

 for, at listen er indleveret, og hvornår dette er sket.
§ 13.  Valgbestyrelsen giver senest 5 uger før  

 valgdagen meddelelse om eventuelle mangler ved listen.
Disse mangler kan  

 herefter afhjælpes indtil kl. 19 fire uger før valgdagen.
§ 14.  Kandidatlister kan anmeldes at ville støtte  

 hinanden (listeforbund). Anmeldelse herom skal ske skriftligt senest kl. 19  

 fire uger før valgdagen og være tiltrådt ved underskrift af samtlige  

 kandidater, som er opført på de kandidatlister, imellem hvilke listeforbund  

 indgås.
Anmeldelsen skal endvidere være tiltrådt ved underskrift af de samme  

 stillere, som har underskrevet de pågældende kandidatlister.
Stillere og  

 kandidater kan dog give skriftlig fuldmagt til en eller flere stillere til at  

 anmelde listeforbund.
Fuldmagten vedlægges anmeldelsen.
 § 15.  Kandidatlisterne samt oplysning om anmeldte  

 listeforbund bekendtgøres af valgbestyrelsen senest 3 uger før valgdagen.
§ 16.  Foreligger der kl. 19 fire uger før valgdagen  

 kun 1 gyldig kandidatliste, aflyser valgbestyrelsen afstemningen, og der  

 gives stillerne adgang til senest 2 uger efter valgdagen at indlevere en  

 særlig liste over de personer, der ønskes som stedfortrædere.
I dette  

 tilfælde kan stedfortræderne anføres som personlige.
 § 17.  Valgbestyrelsen udarbejder stemmesedler på  

 grundlag af de indgivne kandidatlister.
 § 18.  Kirkeministeren fastsætter nærmere regler om  

 kandidatlisters og stemmesedlers udarbejdelse og indretning.
Afstemning og opgørelse af valget § 19.  Valgret udøves ved personligt møde på  

 valgstedet, jfr. dog kapitel 6 om brevstemmeafgivning.
Stemmeafgivningen er  

 skriftlig og hemmelig.
 Stk. 2.  Der kan afgives stemme enten på en liste som  

 sådan eller på en af de personer, der er opført på listen.
 § 20.  Valget opgøres som et forholdstalsvalg.
Stk. 2.  De kandidater, der ikke erklæres for valgte,  

 betragtes som stedfortrædere for de valgte på samme liste.
Rækkefølgen blandt  

 stedfortræderne bestemmes af det antal personlige stemmer og listestemmer,  

 den enkelte stedfortræder har fået.
Er der ikke afgivet personlige stemmer,  

 er placeringen på listen afgørende.
§ 21.  Har flere sogne eller kirkedistrikter fælles  

 menighedsråd, foretages valget selvstændigt og med særlige kandidatlister for  

 hvert af sognene eller distrikterne under ledelse af den fælles  

 valgbestyrelse.
Opgørelsen af valget foretages i hvert sogn eller  

 kirkedistrikt for sig.
§ 22.  En kort beretning om valget indføres i  

 menighedsrådets forhandlingsbog og underskrives af valgbestyrelsen.
En  

 udskrift af forhandlingsbogen sendes snarest af valgbestyrelsens formand  

 gennem provsten til biskoppen.
 Stk. 2.  Valgbestyrelsen underretter kandidaterne om  

 valgets udfald og giver de valgte oplysning om det medlemsnummer, som  

 vedkommende er valgt med.
Stk. 3.  Alt valgmateriale, herunder ugyldige, ombyttede  

 og ikke udleverede stemmesedler, afleveres af valgbestyrelsen til  

 menighedsrådet i en indpakning, der er forseglet og forsynet med påskrift om  

 indholdet.
Straks efter klagefristens udløb, eller når endelig afgørelse af  

 klage over valget foreligger, afleverer menighedsrådet valglister og valgkort  

 til folkeregistret og tilintetgør den øvrige del af materialet.
 § 23.  Fører valget ikke til dannelse af et  

 fuldtalligt menighedsråd, udskrives valg med henblik på at gøre rådet  

 fuldtalligt (udfyldningsvalg). Vælges der heller ikke ved dette valg et  

 fuldtalligt menighedsråd, dannes rådet af de medlemmer, der er valgt, sammen  

 med præsten eller præsterne.
Stk. 2.  Afholdes der ikke valg i en menighedsrådskreds,  

 udskrives der nyt valg.
Vælges der ingen medlemmer, mister menigheden sin  

 indstillingsret ved præstevalg.
Menighedsrådets øvrige hverv overtages af  

 præsten eller præsterne, der kan antage lønnet medhjælp til hvervets  

 udførelse.
 § 24.  Kirkeministeren fastsætter nærmere regler for  

 valgets foretagelse og opgørelse.
Brevstemmeafgivning § 25.  Vælgere, der er forhindret i at møde frem på  

 afstemningsstedet i det tidsrum, afstemningen finder sted, kan afgive  

 brevstemme efter reglerne i §§ 26-29.
 § 26.  Vælgere, der opholder sig her i landet, kan  

 afgive brevstemme på et hvilket som helst folkeregister.
 Stk. 2.  Vælgere, der er indlagt på offentlige eller  

 private sygehuse, kan afgive brevstemme på sygehuset efter regler, der  

 fastsættes af kirkeministeren.
 Stk. 3.  Brevstemmeafgivning kan endvidere finde sted  

 på:
 Stk. 4.  Afstemningen efter stk. 3 foranstaltes af det  

 stedlige folkeregister efter regler, der fastsættes af kirkeministeren.  

 Kirkeministeren kan fastsætte regler om, at lederne af de institutioner, der  

 er nævnt under nr. 1, og de boliger, der drives af en kommune eller  

 amtskommune, jfr. nr. 3, kan foranstalte afstemningens gennemførelse på  

 institutionen.
 Stk. 5.  Vælgere, der er indsat i en af  

 kriminalforsorgens anstalter eller arresthuse, kan afgive brevstemme efter  

 regler, der fastsættes af kirkeministeren.
 Stk. 6.  Vælgere, der har bopæl på afsides beliggende  

 øer, der ikke udgør et selvstændigt afstemningsområde, kan afgive brevstemme  

 hos en valgberettiget person, der er udpeget af menighedsrådet.
 Stk. 7.  Søfolk på danske skibe i udenrigsfart og  

 personer ansat ved farvandsvæsenet kan endvidere stemme på vedkommende skib  

 eller på vedkommende fyr.
 Stk. 8.  Kirkeministeren fastsætter nærmere regler for  

 stemmeafgivningen i henhold til stk. 1-7.
 § 27.  Vælgere, der opholder sig her i landet, og som  

 på grund af sygdom eller manglende førlighed ikke vil kunne møde frem på  

 afstemningsstedet på valgdagen, kan afgive brevstemme i hjemmet efter regler,  

 der fastsættes af kirkeministeren.
 § 28.  Vælgere, der afgiver brevstemme efter § 26  

 eller § 27, kan stemme de sidste 3 uger før valgdagen, dog senest 3. sidste  

 hverdag før valgdagen.
 § 29.  Materiale til afgivelse af brevstemme  

 tilvejebringes af kirkeministeriet for statens regning og udleveres af  

 folkeregistrene.
Valgklager § 30.  Klager over valget skal indgives skriftligt til  

 provsten senest ugedagen efter valget.
Provsten sender sagen til biskoppens  

 afgørelse efter at have indhentet valgbestyrelsens udtalelse.
Biskoppens  

 afgørelse kan både af valgbestyrelsen og klageren indbringes for  

 kirkeministeren.
§ 31.  Hvis valget erklæres ugyldigt, skal der snarest  

 muligt afholdes omvalg.
Ved omvalg kan kun de personer, der var opført på  

 valglisten og var valgberettigede på valgdagen, afgive stemme.
Ved omvalget  

 finder bestemmelsen i § 33 anvendelse.
Stk. 2.  Forkastes et medlems valg, indtræder  

 stedfortræderen i den pågældendes sted.
Kan besættelse af pladsen ikke ske  

 herved, eller kan mandatet ikke overføres til en kandidatliste, som den  

 pågældende liste har anmeldt listeforbund med, skal der snarest muligt  

 afholdes udfyldningsvalg.
Forskellige bestemmelser § 32.  Valgbestyrelsen skal foranledige, at reglerne  

 for opstilling og indgivelse af kandidatliste bekendtgøres ved alle  

 regelmæssige gudstjenester i menighedsrådskredsen de to første søndage i  

 september samt i de stedlige dagblade eller lokalaviser.
 § 33.  Ved ekstraordinære valg til menighedsråd  

 fastsætter biskoppen tidspunktet for valgets foretagelse og bekendtgørelse  

 samt frister for indgivelse af klager og indberetning om valget.
 § 34.  Kommunalbestyrelsen skal på begæring af  

 valgbestyrelsen bistå denne i forbindelse med valget.
Ikrafttrædelsesbestemmelser § 35.  Loven finder første gang anvendelse ved de  

 ordinære valg til menighedsråd i november 1984.
 § 36.  I lov om menighedsråd, jfr. lovbekendtgørelse  

 nr. 136 af 15. april 1980, ophæves med virkning fra det tidspunkt, der er  

 nævnt i § 35, følgende bestemmelser: § 3, § 4, stk. 1-3, stk. 4, 1. pkt.,  

 stk. 5-6, stk. 7, 1., 2. og 4. pkt., og stk. 8, §§ 6-10, § 14, stk. 1, sidste  

 pkt., og stk. 4, § 17 og §§ 44 - 48.
 § 37.  Loven gælder ikke for Færøerne og Grønland.  

 Loven kan ved kgl. anordning sættes i kraft på Færøerne med de afvigelser,  

 som de særlige færøske forhold tilsiger.
Givet på Amalienborg, den 21. december  

 1983 Under Vor Kongelige Hånd og Segl MARGRETHE R.
