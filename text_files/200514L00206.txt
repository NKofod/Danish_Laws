Betænkning afgivet af Skatteudvalget den 7. december 2005 Betænkning over Forslag til lov om den skattemæssige behandling  

 af gevinst og tab ved afståelse af aktier m.v. (aktieavancebeskatningsloven) [af skatteministeren (Kristian Jensen)] 1. Ændringsforslag Skatteministeren har stillet 10 ændringsforslag til  

 lovforslaget.
2. Udvalgsarbejdet Lovforslaget blev fremsat den 16. november 2005 og var til 1.  

 behandling den 25. november 2005. Lovforslaget blev efter 1. behandling  

 henvist  

 til behandling i Skatteudvalget.
Møder Udvalget har behandlet lovforslaget i 2 møder.
Høring Lovforslaget blev sendt i høring samtidig med fremsættelsen.
Den  

 24. november 2005 sendte skatteministeren de indkomne høringssvar og et notat  

 herom til udvalget.
Den 6. december 2005 sendte skatteministeren yderligere  

 høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Finansrådet og Den Danske Børsmæglerforening, InvesteringsForeningsRådet og SkatteInform.
 Skatteministeren har over for udvalget kommenteret de skriftlige  

 henvendelser.
Spørgsmål Udvalget har stillet 31 spørgsmål til skatteministeren til  

 skriftlig besvarelse, som denne har besvaret.
Nogle af udvalgets spørgsmål og  

 ministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse  

  

 med de stillede ændringsforslag.
 Et  

  

 mindretal  

  

 i  

 udvalget (S) indstiller lovforslaget til  

  

 forkastelse  

  

 ved 3. behandling, men vil stemme for de stillede ændringsforslag.
Socialdemokratiets medlemmer af udvalget er meget enige i  

 behovet for et enklere og mere forståeligt regelsæt for beskatning af  

 aktieavancer.
Et regelsæt, der også kan kontrolleres af myndighederne.
S har  

 i  

 flere år arbejdet for nye og enklere regler.
 S har i forhandlingerne bl.a. været optaget af, om de foreslåede  

 regler er tilstrækkeligt gennemskuelige for borgerne og myndighederne, bl.a.  

 når det gælder indberetningsordningen for aktier og den såkaldte  

 mærkningsordning for de aktier, som permanent fritages for beskatning efter  

 den  

 1. januar 2006. S er i forløbet ikke blevet overbevist om, at de nye regler  

 lever op til ønsket om større gennemskuelighed og enkelhed.
Regeringen bryder endnu engang med skattestoppet med dette  

 lovforslag, samtidig med at skattestoppet nødvendiggør en bureaukratisk  

 overgangsordning.
Det finder S ikke hensigtsmæssigt.
Derudover er forslaget blevet en del af finansloven for 2006,  

 hvilket også gør det nødvendigt for S at se på forslaget i den sammenhæng.  

 Med  

 dette forslag gives skattelettelser til de rigeste i Danmark på flere  

 hundrede  

 millioner kroner de kommende år, samtidig med at der skæres i børnepengene,  

 boligstøtten osv.
Det kan S ikke forsvare.
 Det er derfor med udgangspunkt i så vel den konkrete  

 lovudformning som i sammenhæng med den øvrige finanslov, at S ikke kan støtte  

 det foreliggende forslag.
Et  

  

 andet mindretal  

  

 i  

 udvalget (SF) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod de under nr. 2 og 4 stillede  

 ændringsforslag og vil stemme hverken for eller imod de under nr. 1, 3 og  

 5-10  

 stillede ændringsforslag.
 Socialistisk Folkepartis medlem af udvalget finder det foreliggende  

 lovforslag om en reform af aktieavancebeskatningen både socialt uretfærdigt,  

 unødigt kompliceret og forbundet med stor risiko for skattespekulation.  

 Derfor  

 er SF klar modstander af forslaget.
Med forslaget gives en  

 skattelettelse på næsten 100 mio. kr., der stort set udelukkende går til de  

 mest velstillede aktionærer  blandt landets allerrigeste  mens de  

 fleste  

 småsparere samtidig vil opleve stramninger.
Det er penge, der ellers kunne  

 have  

 været brugt til lettelser og forbedringer for samfundets dårligst stillede.  

 Dermed er lovforslaget klart med til at øge den i forvejen voksende ulighed i  

 samfundet.
Det billede bliver kun mere tydeligt af, at regeringen sideløbende  

 med dette lovforslag har fremsat forslag, der skal spare lignende beløb på de  

 fattigste børnefamilier.
 Grundet skattestoppets  

 meget firkantede regler, betyder det foreliggende lovforslag ikke nogen reel  

 forenkling af de meget komplicerede regler for aktieavancebeskatning.  

 Tværtimod  

 bliver der nu to sæt regler at skulle administrere, samtidig med at  

 overgangsordningerne principielt vil kunne løbe i op mod 100 år.
De foreslåede  

 overgangsregler er dels meget besværlige, dels medfører de urimeligt store  

 fordele for visse skatteydere.
Den i Skatteministeriets betænkning nr. 1392  

 foreslåede overgangsordning medførte dels en meget lettere forståelig og  

 administrerbar overgangsordning, dels en ordning, der kun giver skattefrihed  

 til de skatteydere, der ved lovforslagets fremsættelse har aktier under den  

 skattefri grænse og kun skattefrihed for hidtil opnået avance.
 Skatteministerens besvarelser af udvalgets spørgsmål nr. 7, 18,  

 19, 20, 21 og 22 viser bl.a. følgende urimeligheder:
 Skatteydere med en  

 beholdning af børsnoterede aktier under 100.000-kroners-grænsen, vil kunne  

 opnå  

 store skattefriheder i fremtiden.
 Skatteydere, der ved  

 lovforslagets fremsættelse var over 100.000-kroners-grænsen, vil kunne bringe  

 sig under grænsen i perioden 16.11.2005  31.12.2005.
 Skatteydere, der ikke havde  

 børsnoterede aktier ved lovforslagets fremsættelse den 16. november 2005, kan  

 anskaffe sig aktier inden 31.12.2005, så disse aktier bliver omfattet af  

 overgangsreglen og derved kan skabe skattefri aktieavance i fremtiden.
 At der, samtidig med at  

 fremtidige avancer er skattefri, alligevel gives fradrag for eventuelle tab  

 de  

 næste 3 år.
SF har i årevis efterlyst  

 reelle forenklinger af aktieavancebeskatningen og har da også fremlagt sit  

 eget  

 forslag, der både er uhyre enkelt og socialt retfærdigt.
Efter SFs  

 model bør  

 alle aktieavancer beskattes med 28 pct. og medregnes i topskattegrundlaget,  

 så  

 der for topskatteydere bliver tale om en beskatning på 43 pct.
Derved  

 beskattes  

 kun de skatteydere, der har en betydelig indkomst med 43 pct. af aktieavance  

 (og udbytte). Herunder beskattes hovedaktionærer, der i stedet for løn  

 udtager  

 et udbytte til 28 pct. beskatning.
Skatteministerens besvarelse af udvalgets  

 spørgsmål nr. 8 viser, at mange skatteydere, der betaler 43 pct. i skat af  

 aktieindkomst, ikke betaler topskat.
Til gengæld er der mange skatteydere,  

 der  

 betaler topskat, som kun betaler 28 pct. skat af aktieindkomst (udbytte og  

 avance).
 SFs model vil både give  

 et meget enkelt system, der er robust over for spekulation, og sikre en  

 balance, hvor de dårligst stillede aktieejere vil få mærkbare lettelser, mens  

 de rigeste aktionærer vil få skærpet beskatningen  så velfærdssamfundet  

 også  

 kan få del i de arbejdsfri milliardformuer, der de seneste år er skabt på  

 aktiemarkederne.
 Et  

  

 tredje  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling og vil stemme hverken for eller imod de stillede  

 ændringsforslag.
Enhedslistens medlem af  

 udvalget er imod dette forslag, der giver dem, der har en formue i form  

 af  

 aktier, en skattelettelse på 100 mio. kr. og åbner for nye former for  

 skattespekulation.
EL ønsker at gå den modsatte vej: Arbejdsfri indkomster  

 fra  

 formueafkast skal, som minimum, beskattes mindst  

 lige så hårdt som arbejdsindkomst.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 skatteministeren,  

  

 tiltrådt af et  

  

 flertal  

  

 (udvalget med undtagelse af SF og EL):
Til titlen 1)  

  

 Som  

  

 fodnote  

  

 til lovens titel indsættes:
»Loven indeholder bestemmelser, der gennemfører dele af Rådets  

 direktiv 90/434/EØF af 23. juli 1990 om en fælles beskatningsordning ved  

 fusion, spaltning, tilførsel af aktiver og ombytning af aktier vedrørende  

 selskaber i forskellige medlemsstater (EF-Tidende 1990 nr.
L 225, s. 1), som  

 ændret  

 ved Rådets direktiv 2005/19/EF af 17. februar 2005 (EU-Tidende 2005 nr.
L  

 58.,  

 s. 19).« [Konsekvensændring som følge af vedtagelsen af lovforslag nr.
L  

 19] Til § 14 2)  

  

 I  

  

 stk. 1  

  

 indsættes efter »§  

 12«: »og udbytter, der vedrører aktier omfattet af § 44«.
[Adgang til at modregne tab konstateret før den 1. januar 2006  

 i udbytter af skattefri aktier efter overgangsreglen for små  

 aktiebeholdninger] Til § 19 3)  

  

 I  

  

 stk. 1  

  

 udgår »omfattet af  

 selskabsskattelovens § 3, stk. 1, nr. 19,«.
[Udenlandske investeringsselskaber, redaktionel ændring] 4)  


  

 Stk. 4  

  

 udgår.
 Stk. 5 og 6 bliver herefter stk. 4 og 5.
[Ophævelse af 25 pct. investorgrænse] Til § 36 5)  

  

 I  

  

 stk. 1  

  

 indsættes som  

  

 5. pkt.:
»1.-4. pkt. finder ikke anvendelse, når det erhvervede eller det  

 erhvervende selskab ved beskatningen her i landet anses for at være en  

 transparent enhed.« [Konsekvensrettelse som følge af vedtagelsen af lovforslag nr.
L  

 19] 6)  

  

 I  

  

 stk. 2, 1. pkt.,  

  

 indsættes  

 efter »stemmerne i dette selskab,«: »eller hvis det allerede har et sådant  

 flertal, erhverver en yderligere andel,«.
[Konsekvensrettelse som følge af vedtagelsen af lovforslag nr.
L  

 19] Til § 46 7)  

  

 I  

  

 stk. 1  

  

 indsættes efter 1.  

 pkt.:
»For skatteydere med forskudt indkomstår kan kursværdien pr. 31.  

 december 2005 anvendes som særlig indgangsværdi for de børsnoterede aktier,  

 som  

 den skattepligtige har erhvervet 3 år eller mere forud for den 31. december  

 2005, hvis skatteyderen ikke har fået fastsat særlig indgangsværdi for  

 aktierne  

 efter § 7, stk. 1, i lovbekendtgørelse nr. 835 af 29. august 2005.« [Fastsættelse af måletidspunkt for opgørelse af syntetiske  

 indgangsværdier pr. 31. december 2005 for skatteydere med forskudt  

 indkomstår] 8)  


  

 Stk. 1, 4. pkt.,  

  

 der bliver  

 5. pkt., affattes således:
»Et fradragsberettiget eller et modregningsberettiget tab kan dog  

 ikke overstige forskellen mellem afståelsessummen og den særligt tildelte  

 indgangsværdi efter § 7, stk. 1, i lovbekendtgørelse nr. 835 af 29. august  

 2005  

 eller den særligt tildelte indgangsværdi efter 2. pkt.« [Konsekvens af ændringsforslag nr. 7] 9)  


  

 Stk. 3, 1. pkt.,  

  

 affattes således:
»Tab på unoterede aktier omfattet af § 12, der er konstateret før  

 den 1. januar 2006, og som kunne fradrages i gevinster konstateret den 1.  

 januar 2006 eller senere efter reglerne i § 2, stk. 2, i lovbekendtgørelse  

 nr.  

 835 af 29. august 2005, kan fradrages i udbytter, gevinster og  

 afståelsessummer  

 efter ligningslovens § 16 B konstateret den 1. januar 2006 eller senere.« [Redaktionel ændring] 10)  

  

 I  

  

 stk. 13  

  

 ændres »19-22«  

 til: »20-22«.
[Redaktionel ændring] Bemærkninger Til nr. 1 Der er tale om en konsekvensrettelse som følge af vedtagelsen af  

 lovforslag nr.
L 19 forslag til lov om ændring af forskellige skattelove.  

 (Udvidelse af definitionen af aktieombytning, skattemæssigt transparente  

 enheder, SE- og SCE-selskabers flytning af hjemsted).
Til nr. 2 Efter bestemmelsen i § 14 kan tab modregnes i udbytter,  

 gevinster og afståelsessummer, som er aktieindkomst og vedrører aktier, hvor  

 gevinster beskattes efter bestemmelsen i § 12. Med denne afgrænsning er der  

 ikke mulighed for at modregne tab i aktieindkomst fra udbytter af aktier, som  

 er omfattet af overgangsbestemmelsen i § 44 om skattefrihed for små  

 beholdninger af børsnoterede aktier.
 Med henblik på at få den mest enkle ordning, således at der ikke  

 skal sondres mellem aktieudbytter for aktier i samme selskab, hvor nogle  

 aktier  

 er under overgangsreglen og andre købt efter den 1. januar 2006, foreslås  

 det,  

 at tab også skal kunne modregnes i udbytte af aktier, som kan sælges  

 skattefrit  

 efter overgangsbestemmelsen i § 44 om små beholdninger af børsnoterede  

 aktier.
 Udvidelsen omfatter dels tab konstateret den 1. januar 2006 eller  

 senere, dels tab konstateret før den 1. januar 2006. Efter overgangsreglen i  

 §  

 46 er der mulighed for at overføre tab konstateret før den 1. januar 2006 til  

 modregning i udbytter, gevinster og anskaffelsessummer efter reglerne i den  

 foreslåede aktieavancebeskatningslov.
Til nr. 3 § 19 i forslaget afløser §  

 2 a, stk. 1, 1. pkt., og stk. 7-10, i den  

 gældende aktieavancebeskatningslov. (Resten af §  

 2 a  

 er i hovedsagen overført til  

 forslagets § 23, stk. 5-7). §  

 2 a  

 blev vedtaget ved lov nr. 407 af 31. juni 2005, der omhandlede beskatningen  

 af  

 investeringsselskaber og hedgeforeninger m.v.
Reglerne i §  

 2 a  

 gælder så vel danske som udenlandske  

 investeringsselskaber. Ændringsforslaget sikrer, at det samme kommer til at  

 gælde for den foreslåede § 19, og at den ikke kun kommer til omfatte danske  

 selskaber. § 19 i forslaget bringes herved i overensstemmelse med  

 bemærkningerne  

 til § 19.
Til nr. 4 Dette ændringsforslag og ændringsforslagene nr. 1, 4, 6, 7 og  

 9-11 til lovforslag nr.
L 79 vedrører alle den såkaldte  

 25-procents-investorgrænse  

 i den gældende aktieavancebeskatningslovs §  

 2  

 a, stk. 9, der er videreført i forslagets § 19, stk. 4.  

 Den gældende §  

 2 a  

 blev indført ved lov nr. 407 af 1. juni 2005 om investeringsselskaber og  

 hedgeforeninger.
Grænsen foreslås fjernet. Ændringen her under nr. 4 vedrører  

 kun grænsen i § 19, stk. 4. Denne bestemmelse gælder fra 2006. Der skal  

 imidlertid også tages stilling til 2005, som er første år, som lov nr. 407  

 gælder for.
Det sker i de nævnte ændringsforslag til L 79.
 Om alle disse ændringsforslag under et kan der generelt anføres  

 følgende:
Sammenfatning Lov nr. 407 af 1. juni 2005 om investeringsselskaber og  

 hedgeforeninger bygger på den grundtanke, at finansielle selskaber er  

 skattefrie, når blot aktionærerne samtidig beskattes af de løbende  

 værdistigninger  

 som kapitalindkomst.
Aktieindkomstskat derimod forudsætter, at selskabet  

 betaler selskabsskat.
 Loven har regler om selskabsskattefrihed og  

 kapitalindkomstbeskatning for aktionærerne ved selskaber, hvor ingen aktionær  

 ejer over 25 pct.
Reglerne gælder ikke, når en enkelt aktionær i selskabet ejer  

 over 25 pct.
I disse tilfælde nøjes de øvrige aktionærer, der ejer mindre end  

 25 pct., således med at betale aktieindkomstskat (efter 3 års ejerskab). Den  

 opgøres, når aktien sælges.
Aktieindkomstskat gælder, uanset om selskabet er et dansk  

 selskab, der i disse tilfælde betaler selskabsskat, eller om der f.eks. er  

 tale  

 om et skattefrit udenlandsk selskab.
Det betyder, at en aktionær, der  

 investerer under 25 pct. i et udenlandsk selskab, hvori andre ejer over 25  

 pct., kan undgå kapitalindkomstbeskatningen.
Samtidig gælder, at  

 investeringsforeningerne  

 har svært ved at holde øje med, om 25-procents-grænsen overskrides.
Det foreslås derfor, at 25-procents-grænsen ophæves.
Det  

 betyder, at selskabet i Danmark bliver skattefrit, og at alle aktionærer,  

 hvad  

 enten nogen ejer over eller under 25 pct., til gengæld beskattes af de  

 løbende  

 indkomster som kapitalindkomst.
Gældende regler og baggrund Loven indførte et nyt begreb i skattelovgivningen, der hedder  

 investeringsselskaber.
Hvis der foreligger et investeringsselskab, gælder der  

 andre regler end de sædvanlige for 1) selskabsbeskatningen og 2)  

 aktionærbeskatningen.
Investeringsselskaber kan både være investeringsforeninger og  

 aktieselskaber.
I det følgende omtales alene investeringsforeninger.
Det  

 anførte gælder dog også aktieselskaber.
 Ved gennemgangen af reglerne sondres imellem, at intet medlem  

 har bestemmende indflydelse, og at et eller flere medlemmer har bestemmende  

 indflydelse.
 Et medlem har bestemmende indflydelse i en investeringsforening,  

 når den pågældende enten ejer mere end 25 pct. af medlemsbeviserne i  

 foreningen  

 eller bestemmer for mere end 50 pct. af stemmerne.
I.
Intet medlem har bestemmende indflydelse I. a.
Foreningen Der foreligger et investeringsselskab.
Det er skattefrit.
I. b.
Medlemmet Derimod beskattes medlemmet løbende efter lagermetoden.  

 Beskatningen sker som kapitalindkomst.
Den sker ikke som aktieindkomst.  

 Beskatningen hænger sammen med, at selskabet er skattefrit.
II. Ét medlem har bestemmende indflydelse II. a.
Foreningen Hvis bare ét medlem har bestemmende indflydelse, beskattes  

 investeringsforeningen.
Det sker efter samme regler som almindelige  

 aktieselskaber.
Der foreligger ikke længere et investeringsselskab.
Selskabsskatten har ikke kun betydning for den, der besidder  

 mere end 25 pct.
Som følge af, at den rammer selskabet, har den også  

 betydning  

 for de øvrige aktionærer.
Den danske selskabsskat rammer ikke selskaber og foreninger i  

 udlandet.
De er undergivet udenlandsk selskabsskat.
Hvis udlandet ikke har  

 selskabsskat,  

 er de skattefri.
II. b.
Medlemmet Hvis det medlem, der har bestemmende indflydelse, bor her i  

 landet, beskattes den pågældende direkte af sin andel af foreningens  

 indkomster, hvis foreningen ligger i et lavskatteland.
Det sker efter nogle  

 særlige værnsregler, der kaldes CFC-reglerne.
 De øvrige medlemmer beskattes af udbytte og aktiegevinster efter  

 de almindelige for aktieselskabers aktionærer gældende skattemæssige regler.  

 Der foreligger jo ikke længere et investeringsselskab, således som dette  

 begreb  

 er defineret i skattelovgivningen.
 Hvis de øvrige medlemmer bor her i landet, beskattes de altså  

 kun af udbytte som aktieindkomst, selv om foreningen er skattefri, fordi den  

 ligger i udlandet.
 Det er ikke hensigtsmæssigt,  

 at danske aktionærer, hvis et enkelt medlem får bestemmende indflydelse, kan  

 få  

 nedsat skatten af skattefri foreninger, der ligger i udlandet.
Reglen om bestemmende indflydelse blev indsat for at undgå, at  

 udenlandske koncerner ved at flytte indkomst til skattefri  

 finansieringsselskaber i Danmark på fuldt lovlig vis minimerer deres  

 skattebetaling  

 til udlandet.
Heroverfor står imidlertid, at reglen, hvis den opretholdes,  

 kan  

 bruges til at minimere skattebetalingerne til Danmark.
Samtidig har  

 investeringsforeningerne  

 i praksis vanskeligt ved at konstatere, om deres medlemmer har bestemmende  

 indflydelse.
Ændringsforslagets indhold Det foreslås at ophæve kravet om, at der ikke må foreligge  

 bestemmende indflydelse i et investeringsselskab.
Det betyder, at et ubeskattet investeringsselskab bliver ved med  

 at være et ubeskattet investeringsselskab, selv om et medlem får bestemmende  

 indflydelse.
Det betyder, at medlemmerne altid  uanset ejerandel   

 beskattes  

 efter lagermetoden, og at fortjeneste og tab altid er kapitalindkomst.
Med forslaget om at fjerne 25-procents-grænsen bortfalder en  

 utilsigtet mulighed for at nøjes med at betale 28 pct. aktieindkomstskat ved  

 placering af midler i et udenlandsk selskab, hvor et dansk selskab ejer mere  

 end 25 pct. af selskabskapitalen.
Det må antages, at en systematisk  

 udnyttelse  

 af hullet ville kunne have medført et betydeligt provenutab.
Til nr. 5 og 6 Der er tale om en konsekvensrettelse som følge af vedtagelsen af  

 lovforslag nr.
L 19 forslag til lov om ændring af forskellige skattelove.  

 (Udvidelse af definitionen af aktieombytning, skattemæssigt transparente  

 enheder, SE- og SCE-selskabers flytning af hjemsted).
Til nr. 7 og 8 Bestemmelsen i forslagets § 46, stk. 1, sikrer, at aktionærer,  

 som har fået fastsat en syntetisk indgangsværdi efter § 7, stk. 1, i  

 lovbekendtgørelse nr. 835 af 29. august 2005 (den gældende  

 aktieavancebeskatningslov),  

 kan vælge at anvende denne syntetiske indgangsværdi ved avanceopgørelsen  

 efter  

 reglerne i den nye aktieavancebeskatningslov.
Syntetiske indgangsværdier fastsættes, når det på et  

 måletidspunkt konstateres, at aktiebeholdningens kursværdi overstiger  

 beløbsgrænsen for skattefrihed.
Efter § 7, stk. 1, i den gældende  

 aktieavancebeskatningslov  

 er der tre måletidspunkter.
Måletidspunkterne er: Udløbet af et indkomstår,  

 umiddelbart før et salg og umiddelbart efter et køb.
For skatteydere, hvis  

 indkomstår følger kalenderåret, fastsættes der en syntetisk indgangsværdi pr.  

 31. december.
Skatteydere, hvis aktiebeholdning for første gang overstiger  

 beløbsgrænsen pr. 31. december 2005, får fastsat en syntetisk indgangsværdi,  

 inden den gældende aktieavancebeskatnings-lov ophæves.
For skatteydere med  

 forskudt  

 indkomstår er den 31. december 2005 ikke et måletidspunkt.
De har derfor brug  

 for at få fastsat et måletidspunkt ved overgangen til de nye regler.
 Det foreslås at indsætte en bestemmelse, som sikrer, at  

 aktionærer med forskudt indkomstår får syntetiske indgangsværdier, hvis deres  

 aktiebeholdning pr. 31. december 2005 for første gang overstiger  

 beløbsgrænsen  

 for skattefrihed efter § 44.
Til nr. 9 Ved en fejl er første sætning formuleret således, at det drejer  

 sig om tab konstateret før den 1. januar 2006 eller senere, der kan fradrages  

 i  

 gevinster konstateret den 1. januar 2006. Dette foreslås ændret til den  

 tilsigtede mening med sætningen  dvs., at det drejer sig om tab  

 konstateret  

 før den 1. januar 2006, der kan fradrages i gevinster konstateret den 1.  

 januar  

 2006 eller senere.
Til nr. 10 Henvisningen til § 19 er overflødig og indholdsløs, idet beviser  

 i selskaber, der efter gældende ret er omfattet af § 19, aldrig omfattes af  

 næringsskattereglerne.
Den foreslås derfor slettet.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 Frode Sørensen (S)  

  

  fmd.  

  

 René Skau Björnsson (S)   

 Rasmus Prehn (S)   

 John Dyrby (S)   

 Lene Jensen (S)   

 Poul Erik Christensen (RV)   

 Morten Homann (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 78 Bilagsnr.
Titel 1 Udkast til tidsplan for Skatteudvalgets behandling af lovforslaget 2 Høringssvar og høringsnotat, fra skatteministeren 3 Henvendelse af 25/11-05 fra SkatteInform 4 Henvendelse af 30/11-05 fra InvesteringsForeningsRådet 5 1. udkast til betænkning 6 Henvendelse af 1/12-05 fra Finansrådet og Den Danske  

 Børsmæglerforening 7 Skatteministerens kommentar til henvendelse af 25/11-05  

 fra SkatteInform 8 Skatteministerens kommentar til henvendelse af 30/11-05  

 fra InvesteringsForeningsRådet 9 Yderligere høringssvar og høringsnotat, fra  

 skatteministeren 10 Skatteministerens kommentar til henvendelse af 1/12-05  

 fra Finansrådet og Den Danske Børsmæglerforening 11 Supplerende høringssvar og høringsnotat, fra skatteministeren 12 2. udkast til betænkning 13 Ændringsforslag fra skatteministeren Oversigt over spørgsmål og svar vedrørende L 78 Spm.nr.
Titel 1 Spm., om regeringen har overvejet at indføre et  

 automatisk indberetningssystem for aktiehandel til brug for opgørelse af  

 aktieskatten som foreslået af aktiebeskatningsudvalget, til skatteministeren,  

 og ministerens svar herpå 2 Spm. om, hvad ministeren agter at gøre for at sikre  

 investorerne mod en ekstra beskatning og for at undgå, at udenlandske  

 investeringsselskaber bevidst kan spekulere i at overtræde  

 25-procents-reglen,  

 til skatteministeren, og ministerens svar herpå 3 Spm. om indkomstprofil for de skatteydere, der får en  

 skattelettelse med lovforslaget, og for dem, der vil opleve en stramning, til  

 skatteministeren, og ministerens svar herpå 4 Spm. om, hvorledes lovforslaget stemmer overens med  

 skattestoppet, til skatteministeren, og ministerens svar herpå 5 Spm. om, hvorledes det nye regelsæt betragtes som værende  

 en forenkling, til skatteministeren, og ministerens svar herpå 6 Spm. om, hvornår ministeren forventer, at den sidste  

 aktie er solgt efter den nuværende beskatningsordning, til skatteministeren,  

 og ministerens svar herpå 7 Spm., om skatteydere kan udnytte den foreslåede  

 overgangsordning, til skatteministeren, og ministerens svar herpå 8 Spm. om, hvor mange personer, der i dag (indkomståret  

 2003) betaler 43 pct. i skat for aktieindkomst, men ikke betaler topskat, til  

 skatteministeren, og ministerens svar herpå 9 Spm. om at oplyse, hvor mange personer, der i dag  

 (indkomståret 2003) betaler kun 28 pct. i skat for aktieindkomst, men som  

 samtidig betaler topskat, til skatteministeren, og ministerens svar herpå 10 Spm. om at oplyse, hvorledes  

 medarbejderaktieoptionsordninger omfattet af bestemmelserne i ligningslovens  

 § 7 H baseret på henholdsvis optioner og tegningsretter (warrants) er stillet  

 med de foreslåede overgangsordninger, til skatteministeren, og ministerens  

 svar herpå 11 Spm. om at bekræfte, at avancen på  

 medarbejderaktieoptionsordninger vil blive beskattet, selv om værdien af de  

 modtagne aktier ved udnyttelse af ordningen ikke overstiger  

 100.000-kroners-grænsen,  

 til skatteministeren, og ministerens svar herpå 12 Spm. om at oplyse, hvorfor der ikke er indført  

 overgangsordninger for personer omfattet af medarbejderaktieoptionsordninger,  

 til skatteministeren, og ministerens svar herpå 13 Spm. om at redegøre for den foreslåede ændring i  

 næringsbestemmelsen i lovforslagets § 17, til skatteministeren, og  

 ministerens svar herpå 14 Spm. om at bekræfte, at de foreslåede  

 overgangsbestemmelser i lovforslagets § 44 betyder, at en person, der  

 31/12-05 har en beholdning af børsnoterede aktier på under 136.600 kr.,  

 skattefrit kan afhænde denne beholdning, uanset hvornår denne afhændelse  

 sker, til skatteministeren, og ministerens svar herpå 15 Spm. om at bekræfte, at de foreslåede  

 overgangsbestemmelser i lovforslagets § 44 betyder, at et samlevende ægtepar,  

 der 31/12-05 har en beholdning af børsnoterede aktier på under 273.100 kr.,  

 skattefrit kan afhænde denne beholdning, uanset hvornår denne afhændelse  

 sker, til skatteministeren, og ministerens svar herpå 16 Spm. om at redegøre for de forskellige muligheder, der  

 efter gældende skatteregler er for, at en person kan overdrage sin beholdning  

 af aktier omfattet af lovforslagets § 44 med skattemæssig succession, til  

 skatteministeren, og ministerens svar herpå 17 Spm. om at redegøre for, hvorledes overgangsordningen  

 efter lovforslagets § 44 fungerer for tegningsretter (warrants) i  

 børsnoterede selskaber, til skatteministeren, og ministerens svar herpå 18 Spm. om at bekræfte, at overgangsreglen i lovforslagets §  

 44 også gælder aktier anskaffet efter lovforslagets fremsættelse, til  

 skatteministeren, og ministerens svar herpå 19 Spm. om at bekræfte, at overgangsreglen i lovforslagets §  

 44 også gælder for personer, der ved lovforslagets fremsættelse havde en  

 beholdning  

 af børsnoterede aktier med en kursværdi på over 136.600 kr., til  

 skatteministeren, og ministerens svar herpå 20 Spm. om at bekræfte, at en person, der 16/11-05 havde en  

 beholdning af børsnoterede aktier på over 136.600 kr., og som afhænder aktier  

 i perioden 16/11-05  31/12-05 med tab, kan fremføre dette tab til  

 fradrag i  

 gevinster på aktier anskaffet efter 1/1-06, til skatteministeren, og  

 ministerens svar herpå 21 Spm. om at bekræfte, at en skatteyder, der 31/12-05 har  

 en beholdning af børsnoterede aktier på under 136.600 kr., ved salg af aktier  

 efter 1/1-06, og hvor ejertiden ved salget er under 3 år, ved eventuelt tab  

 kan modregne dette tab i gevinster på børsnoterede aktier anskaffet efter  

 1/1-06, til skatteministeren, og ministerens svar herpå 22 Spm. om at bekræfte det nævnte eksempel på konsekvensen  

 af overgangsbestemmelserne, til skatteministeren, og ministerens svar herpå 23 Spm. om at oplyse, om aktier i selskaber, der handles på  

 NASDAQ-børsen, er omfattet af reglerne for børsnoterede aktier i  

 lovforslagets § 3, til skatteministeren, og ministerens svar herpå 24 Spm. om at oplyse, om aktier i selskaber, der handles på  

 NASDAQ-børsen, hidtil har været omfattet af reglerne for børsnoterede aktier  

 i den hidtil gældende aktieavancebeskatningslov § 4, stk. 2, 2. pkt., nu  

 lovforslagets § 3, til skatteministeren, og ministerens svar herpå 25 Spm. om at oplyse, om aktier i selskaber, der handles på  

 NASDAQ-børsen, er omfattet af overgangsreglen i lovforslagets § 44, til  

 skatteministeren,  

 og ministerens svar herpå 26 Spm. om at fremsende eksempler, der viser den nævnte  

 situation, både ved salg af hele beholdningen og ved salg af dele af  

 beholdningen, til skatteministeren, og ministerens svar herpå 27 Spm. om ministerens kommentar til artikel i Berlingske  

 Tidende Business 3/12-05, »Hold øje med nye aktieskatteregler«, vedrørende  

 overgangsregler og købstidspunktet, til skatteministeren, og ministerens svar  

 herpå 28 Spm. om ministerens kommentar til artikel i Berlingske  

 Tidende Business 3/12-05, »Hold øje med nye aktieskatteregler«, vedrørende  

 indførelse af grænsebeløbet (de 136.600 kr.) i overgangsregler, til  

 skatteministeren, og ministerens svar herpå 29 Spm. om ministerens kommentar til artikel i Berlingske  

 Tidende Business 3/12-05, »Hold øje med nye aktieskatteregler«, vedrørende  

 TDC-aktier og overgangsregler, til skatteministeren, og ministerens svar  

 herpå 30 Spm. om ministerens kommentar til artikel i Berlingske  

 Tidende Business 3/12-05, »Hold øje med nye aktieskatteregler«, vedrørende ØK  

 og overgangsregler, til skatteministeren, og ministerens svar herpå 31 Spm., om ministeren kan bekræfte, at lovforslaget er et  

 brud på skattestoppet, jf. svar på spm. 4, til skatteministeren, og  

 ministerens svar herpå Bilag 2 Nogle af udvalgets spørgsmål til  

 skatteministeren og dennes svar herpå Spørgsmålene og skatteministerens svar herpå er optrykt efter  

 ønske fra SF.
 Spørgsmål 4:
Vil ministeren  med henvisninger til de enkelte bestemmelser i  

 regeringens definition af skattestoppet fra 2001/2002  redegøre for,  

 hvorledes  

 forslaget stemmer overens med skattestoppet, og hvorfor det ikke er et brud  

 herpå? Svar:
Regeringen har gennemført et skattestop.
Det står fast.  

 Regeringen har beskrevet skattestoppet i 5 overordnede punkter.
De er:
   

 	  

 Ingen skat eller afgift må sættes op.
   

 	  

 Opkræves skatten eller afgiften med en procentsats  

 sættes procenten ikke op.
   

 	  

 Opkræves skatten eller afgiften med et  

 kronebeløb pr. enhed sættes kronebeløbet ikke op.
  

 	  

 Hvis der er tvingende grunde til at indføre  

 eller forhøje en skat eller afgift vil det ske sådan at merprovenuet anvendes  

 til at sænke en anden skat eller afgift.
Tilsvarende kan mindreprovenuet ved  

 en  

 nedsættelse af en skat eller afgift kompenseres gennem forhøjelser af andre  

 skatter eller afgifter.
   

 	  

 Der lægges et loft over det kronebeløb, som  

 boligejere betaler i ejendomsværdiskat.
Skattestoppet er et løfte til befolkningen om beskyttelse mod  

 ubehagelige overraskelser i form af nye skatter.
Med skattestoppet kan  

 befolkningen føle sig tryg.
Før valget meldte regeringen imidlertid helt klart ud, at  

 skattestoppet skulle fortsætte, og at det samtidig var hensigten at ændre  

 reglerne for beskatning af aktier  herunder reglen om skattefrihed ved  

 salg af  

 aktier fra små beholdninger.
Regeringens hensigt var derfor kendt inden  

 valget.  

 Ophævelsen af reglen om skattefrihed ved salg af aktier fra små beholdninger  

 er  

 helt i overensstemmelse med, hvad regeringen havde varslet inden valget.
I forbindelse med løftet om at forenkle reglerne om beskatning  

 af aktier blev det også lovet, at aktionærer med eksisterende beholdninger  

 under den skattefri grænse fortsat ville være skattefri ved salg af deres  

 eksisterende små aktiebeholdninger.
Dette løfte friholder aktionærer med  

 eksisterende  

 beholdninger under beløbsgrænsen fra ubehagelige overraskelser i form af  

 øgede  

 skatter.
Disse skatteydere bevarer deres skattefrihed af de aktier, som de  

 inden lovens ikrafttræden har en forventning om at sælge skattefrit efter 3  

 års  

 ejertid, fordi værdien af beholdningen ligger under beløbsgrænsen.
Den tidlige udmelding inden valget og det valgte  

 ikrafttrædelsestidspunkt gør, at skatteyderne er forberedt på de nye regler  

 og  

 kan indstille sig på den nye situation.
Når en skatteyder den 1. januar 2006  

 eller senere køber en aktie, sker det med kendskab til, at aktien vil være  

 skattepligtig ved et senere salg.
At skattereglerne ville blive sådan, vidste  

 skatteyderen allerede inden valget.
Forslaget om forenklingen af  

 aktiebeskatningen er derfor ikke i strid med skattestoppet.
 Spørgsmål 7:
 Kan ministeren bekræfte, at skatteydere kan udnytte den  

 foreslåede overgangsordning på flg. 2 måder:
Personer med aktuel beholdning over 100.000 kr.-grænsen kan  

 sælge ud af aktierne (herunder de der giver tab), så beholdningen 31/12-2005  

 er  

 under 136.600 kr. for enlige og 273.100 kr. for ægtepar og personer uden aktier kan købe op til 100.000 kr.-grænsen, og få  

 den fremtidige gevinst skattefrit? Svar:
 Jeg kan bekræfte, at alle skatteydere, som pr. 31. december 2005  

 har en beholdning af børsnoterede aktier på eller under beløbsgrænsen for små  

 beholdninger har mulighed for at anvende overgangsordningen i lovforslagets §  

 44. Beløbsgrænsen efter overgangsreglen udgør 136.600 kr. for enlige og  

 273.100  

 kr. for ægtepar.
 Overgangsordningen går ud på at aktionærer, som den 31. december  

 2005 har en aktiebeholdning på eller under beløbsgrænsen, kan sælge aktierne  

 skattefrit, hvis aktierne på salgstidspunktet har været ejet i mindst 3 år.
 Det er uden betydning for skattefriheden, hvad aktierne stiger  

 til efter 31. december 2005. Det er også uden betydning for skattefriheden,  

 hvornår  

 aktierne sælges, når blot aktierne på salgstidspunktet har været ejet i  

 mindst  

 3 år.
Personer, der har en børsnoteret aktiebeholdning, der overstiger  

 beløbsgrænsen, kan sælge ud af beholdningen senest 31. december 2005 og  

 derved  

 reducere beholdningens kursværdi pr. 31. december 2005 med henblik på at  

 komme  

 ned under beløbsgrænsen.
Når de resterende aktier senere sælges, kan disse  

 personer så anvende overgangsordningen, hvis aktierne på salgstidspunktet har  

 været ejet i mindst 3 år.
Personer, som i dag ikke har aktier, kan tilsvarende anskaffe  

 børsnoterede aktier senest 31. december 2005 med henblik på at anvende  

 overgangsordningen.
Det er tilsvarende en betingelse, at aktiebeholdningen  

 pr.  

 31. december 2005 har en kursværdi på eller under beløbsgrænsen, og at  

 aktierne  

 på salgstidspunktet har været ejet i mindst 3 år.
 Spørgsmål 8:
Vil ministeren oplyse, hvor mange personer, der i dag  

 (indkomståret 2003) betaler 43 pct. i skat for aktieindkomst, men ikke  

 betaler  

 topskat, samt størrelsen af denne aktieindkomst, der betales 43 pct. skat af? Svar:
 Det skønnes, at ca. 10.000 skatteydere, som ikke betaler  

 topskat, har en samlet aktieindkomst på ca. 2.425 mio. kr. over  

 progressionsgrænsen til 43 pct.s beskatning..
 Skønnet er foretaget ud fra Lovmodelberegninger på basis af en  

 stikprøve på 3,3 pct. af befolkningen og på basis af 2003-forhold.  

 Oplysningerne er fremregnet til 2005 med forudsætninger svarende til  

 Økonomisk  

 Redegørelse, december 2005.
 Spørgsmål 9:
Vil ministeren oplyse, hvor mange personer, der i dag  

 (indkomståret 2003) betaler kun 28 pct. i skat for aktieindkomst, men som  

 samtidig betaler topskat, samt størrelsen af denne aktieindkomst, der betales  

 43 pct. skat af? Svar:
 Det skønnes, at ca. 260.000 skatteydere, som betaler topskat,  

 men ikke progressiv aktieindkomstskat, har en samlet aktieindkomst på ca. 735  

 mio. kr. til 28 pct.s beskatning.
 Skønnet er foretaget ud fra  

 Lovmodelberegninger på basis af en stikprøve på 3,3 pct. af befolkningen og  

 på  

 basis af 2003-forhold.  

 Oplysningerne er  

 fremregnet til 2005 med forudsætninger svarende til Økonomisk Redegørelse,  

 december 2005.
 Det bemærkes, at visse udbyttebeløb fra ikke børsnoterede  

 selskaber ikke indgår i opgørelsen i det omfang, skatteyderens samlede  

 udbyttebeløb er mindre end 5.000 kr. og skatteyderen ikke har aktieavancer.
 Spørgsmål 10:
Vil ministeren oplyse, hvorledes  

 medarbejderaktieoptionsordninger omfattet af bestemmelserne i ligningslovens  

 §  

 7 H baseret på henholdsvis optioner og tegningsretter (warrants) er stillet  

 med  

 de foreslåede overgangsordninger, hvis der er tale om ordninger i  

 børsnoterede  

 selskaber (i Danmark eller udlandet)? Svar:
 Hvis de tildelte optioner og tegningsretter udnyttes inden den  

 1. januar 2006, vil de erhvervede børsnoterede aktier indgå i opgørelsen af  

 beholdningen af børsnoterede aktier pr. den 31. december 2005. Hvis  

 beholdningen  

 pr. den 31. december 2005 er under 136.600 kr. (273.100 kr. for ægtepar), vil  

 aktierne efter en ejertid på tre år eller mere kunne sælges skattefrit under  

 overgangreglen for små beholdninger.
Ved udnyttelse af optioner den 1. januar 2006 eller senere vil  

 aktierne  som efter gældende regler  blive anset for anskaffet på  

 udnyttelsestidspunktet.
Ved udnyttelse af tegningsretter den 1. januar 2006  

 eller senere vil aktierne blive anset for anskaffet på tegningstidspunktet.  

 Dette er en ændring i forhold til gældende regler.
Aktier, der erhverves ved  

 udnyttelse af tegningsretter, der giver ret til tegning til favørkurs, anses  

 i  

 dag for anskaffet på tidspunktet for tildelingen af tegningsretten.  

 Begrundelsen for ændringen af anskaffelsestidspunkt er den foreslåede  

 ophævelse  

 af 3 års reglen.
Ved udnyttelse af optioner eller tegningsretter den 1. januar  

 2006 eller senere vil aktierne således blive anset for anskaffet den 1.  

 januar  

 2006 eller senere.
Da aktierne først anskaffes efter udløbet af 2005, vil de  

 ikke indgå opgørelsen af børsnoterede aktier pr. den 31. december 2005. Dette  

 betyder, at aktierne ikke vil kunne falde ind under overgangsreglen om  

 skattefrihed  

 for små beholdninger.
Aktierne vil være omfattet af det nye regelsæt, bortset  

 fra overgangsreglerne.
 Spørgsmål 11:
Kan ministeren bekræfte, at avancen på  

 medarbejderoptionsordninger vil blive beskattet, selv om værdien af de  

 modtagne  

 aktier ved udnyttelse af ordningen ikke overstiger 100.000 kr.s-grænsen  

 (2005:  

 136.600 kr. for ikke gifte og 273.100 kr. for gifte)? Svar:
 Hvis de modtagne børsnoterede aktier er erhvervet før den 1.  

 januar 2006, vil de kunne sælges skattefrit under overgangsreglen, forudsat  

 at  

 medarbejderens samlede beholdning af børsnoterede aktier pr. den 31. december  

 2005 er under 136.600 kr. (273.100 kr. for ægtepar) og forudsat, at aktierne  

 først sælges efter en ejertid på 3 år eller mere.
Hvis de modtagne børsnoterede aktier er erhvervet den 1. januar  

 2006 eller senere, vil et salg være omfattet af de nye regler.
Det vil sige,  

 at  

 en eventuel gevinst vil være skattepligtig, idet den vil blive beskattet som  

 aktieindkomst.
 Jeg kan i øvrigt henvise til min besvarelse af spørgsmål 10.
 Spørgsmål 12:
Vil ministeren oplyse, hvorfor der ikke er indført  

 overgangsordninger for personer omfattet af medarbejderaktieoptionsordninger? Svar:
 Aktier, der anskaffes på grundlag af tildelte  

 medarbejderoptioner eller medarbejdertegningsretter, har nøjagtig den samme  

 status i aktieavancebeskatningsloven, som aktier, der er købt i fri handel.  

 Der  

 er derfor ikke fundet grundlag for at indføre særlige overgangsregler for  

 disse  

 aktier.
 Spørgsmål 13:
Vil ministeren redegøre for den foreslåede ændring i  

 næringsbestemmelsen i lovforslagets § 17, herunder for henholdsvis personer  

 og  

 selskaber, samt oplyse, hvilket provenutab, den ændrede bestemmelse vil  

 medføre  

 i forhold til de gældende næringsbestemmelser i ABL § 3? Svar:
I forslaget er foreslået en ændring af næringsbegrebet, sådan at  

 reglerne om vederlagsnæring ophæves.
Det svarer til, hvad der er foreslået i  

 betænkning 1392 »Redegørelse fra arbejdsgruppen til gennemgang af  

 aktieavancebeskatningsloven« fra september 2000.
 Begrebet vederlagsnæring dækker over den situation, hvor  

 eksempelvis en entreprenør  i stedet for at modtage vederlaget kontant  

   

 modtager aktier som betaling for byggeriet.
 I dag omfatter næringsbegrebet personer og selskaber, som driver  

 handel med værdipapirer (handelsnæring) eller som modtager værdipapirer som  

 vederlag i deres næringsvirksomhed f.eks. en entreprenør, der modtager aktier  

 i  

 et ejendomsselskab som betaling for opførelsen af  

 ejendommen(vederlagsnæring).  

 Næring betyder, at gevinst på aktier er skattepligtigt som personlig  

 indkomst,  

 og der er fradrag for tab på aktier i personlig indkomst.
 Vederlagsnæring har betydning i relation til beskatning af den  

 efterfølgende værdistigning på aktierne.
Hvis en entreprenør modtager aktier for opførelsen af et byggeri  

 i stedet for at modtage kontanter, beskattes entreprenøren af værdien af  

 aktierne ved modtagelsen som personlig indkomst.
Hvis entreprenøren havde  

 modtaget kontanter i stedet for, var beløbet også blevet beskattet ved  

 modtagelsen som personlig indkomst.
Den efterfølgende værdistigning på aktierne beskattes  

 entreprenøren også af som personlig indkomst.
Dette er effekten af de  

 gældende  

 regler om vederlagsnæring.
Hvis entreprenøren i stedet modtager kontanter for byggeriet og  

 samme dag køber aktier af bygherren for pengene, beskattes den efterfølgende  

 kursstigning på aktierne efter de almindelige regler i  

 aktieavancebeskatningsloven.
Det vil sige som aktieindkomst, hvis aktierne  

 først sælges efter 3 års ejertid.
Efter forslaget vil kun handelsnæring være omfattet af  

 næringsbegrebet.
Konsekvensen af at ophæve reglerne om vederlagsnæring er, at  

 værdien af aktierne ved modtagelsen fortsat skal beskattes om personlig  

 indkomst, men at den efterfølgende værdistigning på aktierne skal beskattes  

 efter reglerne i aktieavancebeskatningsloven  altså som aktieindkomst.
 Med forslaget sikres, at der ikke er forskel i beskatningen af  

 eksempelvis en entreprenør afhængig af, om han modtager aktier eller  

 kontanter  

 for byggeriet.
Det foreligger ikke oplysninger om, i hvilket omfang der efter  

 gældende regler sker beskatning af fortjenester eller fradrages tab efter  

 reglerne om vederlagsnæring.
Det er derfor ikke muligt at skønne over  

 provenuvirkningen af den foreslåede ophævelse af reglerne.
Det må dog  

 vurderes,  

 at finansiering af byggerier m.v. med aktier kun sker i begrænset omfang,  

 således at nettovirkningen af ophævelsen provenumæssigt er meget  

 begrænset.
 Spørgsmål 14:
Kan ministeren bekræfte, at de foreslåede overgangsbestemmelser  

 i lovforslagets § 44 betyder, at en person, der d. 31/12 2005 har en  

 beholdning  

 på børsnoterede aktier på under 136.600 kr. skattefrit kan afhænde denne  

 beholdning, uanset hvornår denne afhændelse sker (altså også i 2070) og  

 uanset  

 til hvilket beløb, denne afhændelse sker? Svar:
 Jeg henviser til min besvarelse af spørgsmål 7.
 Spørgsmål 15:
Kan ministeren bekræfte, at de foreslåede overgangsbestemmelser  

 i lovforslagets § 44 betyder, at et samlevende ægtepar, der 31/12 2005 har en  

 beholdning  

 på børsnoterede aktier under 273.100 kr. skattefrit kan afhænde denne  

 beholdning, uanset hvornår denne afhændelse sker (altså også i år 2070) og  

 uanset til hvilket beløb, denne afhændelse sker? Svar:
 Jeg henviser til min besvarelse af spørgsmål 7.
 Spørgsmål 16:
Vil ministeren redegøre for de forskellige muligheder, der efter  

 gældende skatteregler er for, at en person kan overdrage sin beholdning af  

 aktier omfattet af lovforslagets § 44 med skattemæssig succession, således at  

 erhververen overtager skattefriheden efter § 44? Svar:
 Overgangsreglen i § 44 er også anvendelig for aktionærer, som  

 med succession har erhvervet deres aktier fra en overdrager, der kunne  

 anvende  

 overgangsreglen i § 44. Hvor der efter gældende regler er mulighed for at  

 succedere i skattefriheden for en beholdning af børsnoterede aktier efter den  

 gældende 100.000 kr.s regel, vil der også være mulighed for at  

 succedere i  

 skattefriheden efter overgangsreglen i § 44.
 Efter de gældende skatteregler er der mulighed for, at en person,  

 som selv kan sælge en beholdning af børsnoterede aktier skattefrit, i visse  

 situationer kan overdrage aktierne med succession, hvorved erhververen  

 indtræder i overdragerens skattemæssige stilling og dermed kan sælge aktierne  

 skattefrit.
Muligheden for at en person kan overdrage sin beholdning af  

 børsnoterede aktier under den skattefri grænse med den virkning, at  

 erhververen  

 kan overtage skattefriheden er imidlertid sjældent forekommende.
Det skyldes,  

 at der i reglerne om overdragelse med succession er opstillet sådanne  

 betingelser, at det i praksis er sjældent forekommende, at overdrageren  

 samtidig opfylder betingelserne for selv at kunne afstå aktierne med  

 skattefrihed.
 For at være i en situation, hvor en person i levende live kan  

 overdrage sin beholdning af børsnoterede aktier omfattet af skattefriheden i  

 lovforslagets § 44 med skattemæssig succession, skal overdrageren selv  

 opfylde  

 betingelserne for skattefrihed samtidig med at overdragelsen opfylder  

 betingelserne succession.
Efter successionsbestemmelsen om overdragelse i levende live er  

 det blandt andet en betingelse, at overdragelsen udgør mindst 15 pct. af  

 stemmeværdien.
Eneste undtagelse til dette krav er andelsbeviser i  

 andelsforeninger og næringsaktier.
Andelsbeviser og næringsaktier kan  

 imidlertid ikke sælges skattefrit efter overgangsreglen.
Betingelsen om, at  

 overdragelsen skal udgøre mindst 15 pct. af stemmeværdien, vil i praksis være  

 meget svær at opfylde, når der skal være tale om aktier i et børsnoteret  

 selskab og værdien af beholdningen samtidig ikke må overstige den skattefri  

 beløbsgrænse på 136.600 kr. for enlige og 273.100 kr. for ægtepar.
For  

 succession i levende live vil det derfor være meget svært at opfylde  

 betingelserne.
Hvis der konstateres en gevinst ved udlodning af aktier fra et dødsbo,  

 succederer modtageren i boet skattemæssige stilling, medmindre gevinsten skal  

 beskattes i boet.
I dødsboer skal gevinst på aktier beskattes, hvis der er  

 tale  

 om aktie i selskaber, hvis virksomhed i overvejende grad består i passiv  

 pengeanbringelser og lignende.
Udlodning af aktier i almindelige  

 driftsselskaber kan således som udgangspunkt ske med succession.
Det er dog  

 en  

 betingelse for succession, at de aktier, som udloddes, til den enkelte  

 modtager  

 udgør mindst 1 pct. af aktiekapitalen i selskabet.
Det kan være vanskeligt at  

 finde praktiske eksempler på arveladere med en beholdning af børsnoterede  

 aktier under beløbsgrænsen på 136.600 kr., hvor de enkelte portioner af  

 udloddede børsnoterede aktier udgør mindst 1 pct. af aktiekapitalen i det  

 enkelte børsnoterede selskab.
 Selvom der i skattelovgivningen er mulighed for at succedere i  

 skattefriheden efter overgangsreglen i § 44, vil en succession i disse  

 skattefri aktier i praksis være sjældent forekommende.
 Spørgsmål 17:
 Vil ministeren redegøre for, hvorledes overgangsordningen efter  

 lovforslagets § 44 fungerer for tegningsretter (warrants) i børsnoterede  

 selskaber, herunder i selskaber, der er børsnoteret i udlandet.
 Svar:
 Der kan henvises til svaret på spørgsmål 10.
 Spørgsmål 18:
 Kan ministeren bekræfte, at overgangsreglen i lovforslagets § 44  

 også gælder aktier anskaffet efter lovforslagets fremsættelse, således, at en  

 person, der ved lovforslagets fremsættelse ikke ejede aktier, i perioden fra  

 16. november til 31. december kan erhverve børsnoterede aktier, der vil være  

 omfattet af skattefriheden efter § 44, blot værdien af den samlede beholdning  

 den 31/12 2005 ikke overstiger 136.600 kr.
 Svar:
Ja, det kan jeg bekræfte.
Jeg henviser til min besvarelse af  

 spørgsmål 7.
 Spørgsmål 19:
Kan ministeren bekræfte, at overgangsreglen i lovforslagets § 44  

 også gælder for personer, der ved lovforslagets fremsættelse havde en  

 beholdning af børsnoterede aktier med en kursværdi på over 136.600 kr., når  

 blot værdien af den samlede beholdning den 31/12 2005 ikke overstiger 136.600  

 kr., og det her er uden betydning, at der er sket salg af beholdningen i  

 perioden 16. november til 31. december 2005 for at komme under  

 overgangsreglen? Svar:
Ja, det kan jeg bekræfte.
Jeg henviser til min besvarelse af  

 spørgsmål 7.
 Spørgsmål 20:
Kan ministeren bekræfte, at en person, der den 16. november 2005  

  ved lovforslagets fremsættelse  havde en beholdning af  

 børsnoterede aktier  

 på over 136.600 kr.  og som afhænder aktier i perioden 16. november  

  31.  

 december 2005 med tab, kan fremføre dette tab til fradrag i gevinster på  

 aktier  

 anskaffet efter 1/1 2006 selv om denne skatteyder som følge af salget, den  

 31.  

 december 2005 får en beholdning af børsnoterede aktier med en samlet værdi  

 under 136.600 kr., og således får en beholdning, der efter 1/1 2006 kan  

 sælges  

 skattefrit som følge af bestemmelsen i § 44? Svar:
Personer, som med tab sælger børsnoterede aktier i perioden 16.  

 november 2005 til 31. december 2005, kan fremføre tabet til modregning i  

 gevinster på aktier anskaffet efter 1. januar 2006 efter reglerne i forslaget  

 til aktieavancebeskatningsloven.
Det vil sige, at tabet kan modregnes i  

 udbytte, gevinster og afståelsessummer fra børsnoterede aktier, som er  

 skattepligtige efter forslagets § 12 og medregnes til aktieindkomsten.
Hvis  

 tabet ikke kan udnyttes i indkomståret, kan det fremføres til det følgende  

 indkomstår.
Tabet kan kun fremføres til et senere indkomstår, hvis det ikke  

 kan  

 bruges i et tidligere indkomstår.
 Det er uden betydning for adgangen til at fremføre et tab, at  

 tabet er opstået, fordi skatteyderen har valgt at sælge aktierne med henblik  

 på  

 at bringe sin beholdning af børsnoterede aktier ned under beløbsgrænsen i §  

 44  

 og dermed få mulighed for at sælge de resterende aktier skattefrit efter en  

 ejertid  

 på 3 år.
 Jeg kan i øvrigt henvise til min besvarelse af spørgsmål 7.
 Spørgsmål 21:
Kan ministeren bekræfte, at en skatteyder, der 31/12 2005 har en  

 beholdning af børsnoterede aktier på under 136.600 kr., ved salg af aktier  

 efter 1/1 2006, og hvor ejertiden ved salget er under 3 år, ved eventuelt tab  

 kan modregne dette tab i gevinster på børsnoterede aktier anskaffet efter 1/1  

 2006? Svar:
Udgangspunktet for børsnoterede aktier, der indgår i en  

 beholdning, der er under 100.000 kr.s grænsen pr. den 31. december  

 2005, er,  

 at et salg er indkomstopgørelsen uvedkommende.
Det er dog en betingelse, at  

 salget sker efter en ejertid på 3 år eller mere.
Ved et salg efter en ejertid på under 3 år finder lovens  

 almindelige regler anvendelse.
Konstateres der et tab ved salget, kan dette  

 fradrages i summen af indkomstårets udbytter, gevinster og afståelsessummer  

 efter ligningslovens § 16 B vedrørende børsnoterede aktier.
Yderligere tab  

 kan  

 fremføres til modregning i de følgende indkomstårs udbytter, gevinster og  

 afståelsessummer vedrørende børsnoterede aktier.
 Det følger heraf, at tab på børsnoterede aktier under  

 overgangsreglen for små beholdninger, der konstateres ved en ejertid på under  

 3  

 år, vil kunne modregnes i gevinster på børsnoterede aktier, der er anskaffet  

 og  

 solgt efter den 1. januar 2006.
 Spørgsmål 22:
 Kan ministeren bekræfte  

 følgende tænkte eksempel på konsekvensen af overgangsbestemmelserne:
Personen P, der er ugift havde pr. 16/11 2005 ingen børsnoterede  

 aktier.
P erhverver i perioden 16/11-30/12-2005 to aktieposter i henholdsvis  

 det  

 børsnoterede selskab A og B, for henholdsvis 100.000 kr. og 30.000 kr., og  

 aktierne har tilsammen den 31/12-2005 en kursværdi på 135.000 kr.
Den  

 1/2-2006  

 erhverver P en post aktier i det børsnoterede selskab C for 50.000 kr.
Den 1/10 2008 sælger P sine aktier i A for 20.000 kr., og  

 konstaterer herefter et tab på 80.000 kr.
Den 1/2 2009 sælger P sine aktier i  

 B  

 og C for henholdsvis 100.000 kr. og 130.000 kr.
P konstaterer herved en  

 gevinst  

 på i alt 150.000., der fremkommer således: Gevinst på aktierne i B  

 (100.000.-30.000 kr.) = 70.000 kr.
Gevinst på aktierne i C (130.000 kr.  

   

 50.000 kr.) = 80.000 kr.
 Begge gevinster er skattefri, fordi gevinsten på aktierne i B  

 omfatter gevinst på aktier omfattet af overgangsreglen i § 44 og gevinsten på  

 aktierne i C på 80.000 kr. skal reduceres med fremføringsberettiget tab fra  

 salget i 2007 på aktierne i A, idet tabet er omfattet af overgangsreglerne i  

 §  

 44, stk. 3.
 Svar:
Aktierne i selskab A sælges 1. oktober 2008 efter en ejertid på  

 mindre end 3 år.
Tabet, som realiseres ved salget er derfor  

 fradragsberettiget.  

 Hvis personen P i samme indkomstår har aktieindkomst fra børsnoterede aktier,  

 vil tabet kunne fradrages i denne aktieindkomst.
Hvis tabet ikke kan udnyttes  

 af personen P, vil tabet kunne fremføres til modregning i de følgende  

 indkomstår.
Aktierne i selskab B sælges 1. februar 2009 efter en ejertid på  

 3 år.
Aktierne indgik i en beholdning af børsnoterede aktier med en kursværdi  

 under 136.600 kr. pr. 31. december 2005. Gevinsten på 70.000 kr. er derfor  

 skattefri for personen P.
Aktierne i selskab C sælges 1. februar 2009 efter en ejertid på  

 præcis 3 år.
Aktierne er købt efter ikrafttrædelsen af de nye regler, og  

 gevinsten på 80.000 kr. er derfor skattepligtig.
Gevinsten skal medregnes som  

 aktieindkomst.
Hvis personen P ikke tidligere har udnyttet sit  

 fradragsberettigede tab fra salget af aktierne i selskabet A, modregnes dette  

 tab i den skattepligtige gevinst fra salget at aktierne i selskabet C med det  

 resultat, at gevinsten salget af aktierne i selskabet C ikke beskattes.
 Spørgsmål 28:
Ifølge artiklen »Hold øje med nye aktieskatteregler« i  

 Berlingske Tidendes Business den 3. december 2005 citeres afdelingsdirektør  

 Tonny Nielsen, Nykredit Bank for følgende: »Overgangsreglerne betyder, at  

 hvis  

 man før nytår har en beholdning af aktier under på under 136.600 kr. for  

 enlige  

 og 273.100 kr. for ægtepart, så vil de efter 3 års ejerskab kunne sælges  

 skattefrit, uanset hvor meget de er steget til«.
Vil ministeren oplyse, om  

 dette er korrekt, og om dette efter ministerens opfattelser er en rimelig  

 konsekvens af overgangsreglerne? Vil ministeren oplyse, hvorfor der ikke  

  som  

 i de gældende regler  er et loft, hvorefter skattefriheden ophører hvis  

 aktierne beholdes ud over det tidspunkt, hvor beholdningen første gang på et  

 måletidspunkt overstiger grænsebeløbet (de 136.600 kr.), således at kun  

 værdien  

 op til første gang beholdningen måles, er skattefri? Svar:
 Det er korrekt, at børsnoterede aktier, som pr. 31. december  

 indgår i en aktiebeholdning med en kursværdi på eller under beløbsgrænsen kan  

 sælges skattefrit efter 3 års ejertid uanset hvor meget aktierne er steget  

 til.  

 Dette synes jeg er helt rimeligt.
Lovforslaget har til formål at forenkle reglerne om beskatning  

 af aktier.
En forenkling er tiltrængt  særligt på grund af den  

 komplicerede  

 100.000 kr.s regel med måling af beholdningsstørrelser og fastsættelse  

 af  

 syntetiske indgangsværdier.
Med ophævelsen af 100.000 kr.s reglen  

 slipper vi  

 af med denne besværlige bestemmelse.
Overgangsordningen for små beholdninger af børsnoterede aktier  

 er udformet så enkelt som muligt  uden det bøvlede arvegods fra den  

 eksisterende 100.000 kr.s regel.
Alt hvad der skal holdes øje med for  

 at  

 konstatere, om der er skattefrihed, er beholdningens størrelse pr. 31.  

 december  

 2005 og ejertiden på salgstidspunktet.
Det kan vist ikke gøres nemmere.
Hvis jeg skulle følge forslaget om at indsætte et loft for hvor  

 meget aktierne måtte stige, før der skulle fastsættes en syntetisk  

 indgangsværdi som grundlag for en senere avanceopgørelse, ville vi være  

 tilbage  

 til den gamle 100.000 kr.s regel.
Hermed ville overgangsreglen blive  

 præcist  

 lige så bøvlet som den 100.000 kr.s regel, som vi ophæver.
En sådan  

 komplikation  

 kan jeg ikke støtte.
 I øvrigt kan jeg tilføje, at der heller ikke er mulighed for at  

 fratrække tab efter 3 år, uanset hvor store tabene måtte være.
 Spørgsmål 29:
Ifølge artiklen »Hold øje med nye aktieskatteregler« i  

 Berlingske Tidendes Business den 3. december 2005 anføres det, at ejere af  

 TDC-aktier, der er under »100.000 kr. grænsen« skal sælge disse aktier nu i  

 2005 og score aktiegevinsten skattefrit og i stedet købe andre aktier, som så  

 bliver omfattet af overgangsreglerne om skattefrihed for beholdning på under  

 100.000 kr.
Er dette korrekt, og er dette en rimelig konsekvens af  

 overgangsreglerne? Svar:
Af faktaboksen til artiklen fremgår, at aktionærer, som har ejet  

 aktierne i over 3 år, og hvis aktiebeholdning er under 100.000 kr.s  

 grænsen  

 bør sælge deres aktier skattefrit nu.
Om det er korrekt, at aktierne kan  

 sælges  

 skattefrit, afhænger af, om aktierne inden for de sidste 3 år ikke har fået  

 fastsat syntetiske indgangsværdier fordi beholdningen har passeret  

 beløbsgrænsen.
Jeg kan derfor ikke sige, om alle skatteydere vil være  

 skattefri  

 i den beskrevne situation.
Har aktionæren ikke tidligere været over 100.000  

 kr.s grænsen er det rigtigt, at aktierne kan sælges skattefrit.
Om det økonomisk kan betale sig, at sælge nu eller, om man  

 hellere skal vente, til aktierne som varslet bliver indløst, afhænger af, til  

 hvilken pris der kan sælges nu og til hvilken pris, der senere bliver  

 indløst.  

 Om det viser sig at være en god forretning at sætte salgsprovenuet fra  

 aktierne  

 i nye aktier afhænger af, hvordan kursudviklingen er på disse aktier.
Jeg kan  

 derfor ikke svare på, om det er korrekt, at aktionærer, som har TDC-aktier,  

 skal gøre som skitseret i artiklen.
Jeg synes, at det er helt rimeligt ikke at skuffe en aktionær,  

 som har købt aktier i tillid til at kunne sælge aktierne skattefrit.
Om  

 aktionæren vælger at handle sine aktier inden ikrafttrædelsen af de nye  

 regler  

 gør ingen forskel.
Alle skatteydere, som ikke har aktier eller ikke har så  

 mange aktier, at de har brugt hele deres beløbsgrænse, har mulighed for at  

 købe  

 aktier inden 1. januar 2006 og derved kunne sælge disse aktier skattefrit,  

 når de  

 har haft aktierne i 3 år.
Skatteydere, som har lyst til at blive aktionærer  

 med  

 mulighed for at sælge skattefrit efter 3 år har jo også mulighed for at gøre  

 dette efter de gældende regler.
Jeg ser derfor ikke noget problem i, at det  

 er  

 muligt inden 1. januar 2006 at købe en lille beholdning af børsnoterede  

 aktier,  

 som kan sælges skattefrit.
 Spørgsmål 30:
Ifølge artiklen »Hold øje med nye aktieskatteregler« i  

 Berlingske Tidendes Business den 3. december 2005 anføres det, at aktier i  

 ØK,  

 hvor der i 2005 vil blive udbetalt et betydeligt udbytte, skal sælge aktierne  

 i  

 2005, hvis man er under »100.000 kr. grænsen«, idet man så får udbyttet  

 skattefrit.
Er dette korrekt, og er dette en rimelig konsekvens af  

 overgangsreglerne? Svar:
Det er korrekt, at en aktionær under 100.000 kr.s grænsen, som  

 har haft sine aktier i ØK i mindst 3 år kan sælge aktierne skattefrit, mens  

 udbytte af aktierne beskattes.
Sådan er det også efter gældende regler, når  

 en  

 aktionær kan sælge sine aktier skattefrit efter 100.000 kr.s reglen.  

 Jeg mener  

 derfor, at det er helt rimeligt, at det også gælder i den overgangsordning,  

 der  

 er lavet for eksisterende beholdninger under beløbsgrænsen.
