Nr LSF 91 Forslag til Lov om ændring af lov om bygnings- og boligregistrering  

 (Adgang til registrets oplysninger) Fremsat af boligministeren (Svend Erik Hovmand) den 24. januar 1991 Vedtaget ved tredjebehandling den 11. april 1991 Lov nr. 275 af 08/05/1991 § 1 I lov om bygnings- og boligregistrering, jf. lovbekendtgørelse nr. 132 af  

 28. februar 1990, foretages følgende ændringer:
 1. § 6, stk. 1-3, affattes således:
 »Offentlige myndigheder, koncessionerede selskaber, personer og  

 virksomheder kan rekvirere oplysninger fra bygnings- og boligregistret.
Stk. 2. Oplysninger fra bygnings- og boligregistret rekvireret via  

 terminal, abonnementsordning, i form af masseoplysninger eller anden  

 systematisk indhentning må ikke anvendes til opdyrkning af nye kundeforhold  

 eller videregives kommercielt til tredje part.
Boligministeren fastsætter  

 nærmere regler herom.
Stk. 3. Oplysninger, der er afgivet fra bygnings- og  

 boligregistret, skal opbevares forsvarligt.« 2. I § 6, stk. 4, ændres »stk. 3« til: »stk.  

 1«.
§ 2 Loven træder i kraft den 1. juli 1991.
Oprindeligt fremsat forslag § 1 I lov om bygnings- og boligregistrering, jf. lovbekendtgørelse nr. 132 af  

 28. februar 1990, foretages følgende ændringer:
 1. § 6, stk. 1-3, affattes således:
 » § 6. Offentlige myndigheder, koncessionerede selskaber,  

 personer og virksomheder kan rekvirere oplysninger fra bygnings- og  

 boligregistret.
Stk. 2. Oplysninger fra bygnings- og boligregistret rekvireret via  

 terminal, abonnementsordning, i form af masseoplysninger eller anden  

 systematisk indhentning må ikke anvendes til opdyrkning af nye kundeforhold  

 eller videregives kommercielt til tredie part.
Boligministeren fastsætter  

 nærmere regler herom.
 Stk. 3. Oplysninger, der er afgivet fra bygnings- og  

 boligregistret, skal opbevares forsvarligt.«.
 2. I § 6, stk. 4, ændres »stk. 3« til: »stk.  

 1«.
§ 2 Loven træder i kraft den 1. juli 1991.
Bemærkninger til lovforslaget 1. Almindelige bemærkninger Nærværende forslag er et led i regeringens bestræbelser for at skabe  

 lettere adgang og større åbenhed omkring dataregistreringerne vedrørende fast  

 ejendom.
De store landsdækkende registreringer af oplysninger vedr. fast  

 ejendom er omlagt eller søges løbende omlagt til EDB.
Parallelt hermed er  

 sket en stadig forbedring af adgangen til at søge oplysninger i  

 EDB-registreringerne i stedet for den langt mere besværlige og  

 ressourcekrævende indhentning af oplysninger pr. telefon, ved personlig  

 henvendelse, ved søgning i arkiver m.v.
I forbindelse hermed sigter forslaget  

 på at skabe en enkel og let adgang til oplysningerne i bygnings- og  

 boligregistret (BBR). Disse oplysninger repræsenterer i meget betydeligt  

 omfang oplysninger, der i forvejen indgår i sager (eksempelvis byggesager),  

 og som her er underkastet bestemmelserne i offentlighedsloven.
Med forslaget sigtes mod at lette arbejdet hos kommunale og statslige  

 myndigheder med afgivelse af oplysninger om bygnings~ og boligforhold samt  

 disse i tilknytning til offentligt tilgængelige oplysninger i øvrige  

 ejendomsdataregistreringer.
Dette vil tillige fremme anvendeligehden og  

 håndteringen af ejendomsdata, som i betydeligt omfang foregår hos private,  

 hos rådgivere, hos institutioner mv.
Efter forslaget skabes en tilsvarende mulighed for at videregive  

 oplysninger fra BBR, som i de seneste år har været gældende for afgivelse af  

 oplysninger fra Det fælleskommunale Ejendomsdatasystem.
Herfra kan uden  

 ejers tilladelse afgives oplysninger, der i forvejen er offentligt  

 tilgængelige, d.v.s. oplysninger der i medfør af lov, forskrifter, der er  

 fastsat i henhold til lov eller andet særligt retsgrundlag, er gjort  

 offentligt tilgængelige.
Omfanget af de offentligt tilgængelige oplysninger  

 er gradvist blevet udvidet.
For tiden kan følgende oplysninger afgives:
- ejers navn - matrikelbetegnelse - ejendomsnummer - ejendommens beliggenhed - zonestatus - arealer - benyttelsesforhold - ejendomsværdi - grundværdi - stuehusværdi/heraf grundværdi - dato for vurdering - skødedato - købesum - bygning på lejet grund samt - diverse tekniske arts- og sorteringskoder.
Videregivelsesadgangen gælder generelt for enkeltstående oplysninger  

 vedrørende en bestemt fast ejendom, hvorimod det er en betignelse for, at de  

 offentligt tilgængelige oplysninger kan afgives for en større kreds af  

 ejendomme - masseoplysninger, at den registeransvarlige myndighed (kommunen)  

 anser formålet hermed for anerkendelsesværdigt.
De afgivne oplysninger må  

 ikke videregives til tredie part og ikke anvendes til opdyrkning af  

nye kundeforhold.
 Oplysningerne i matrikelregistret samt tinglysningen er i forvejen  

 offentligt tilgængelige.
Ved en lovændring i 1987 (lov nr. 841 af 18. december 1987 bl.a.  

 vedrørende en ny § 6, stk. 3) blev skabt adgang til at afgive oplysninger fra  

 bygnings- og boligregistret til personer eller virksomheder, som i medfør af  

 autorisation, lovgivning eller på baggrund af en aftale med ejendommens ejer  

 udfører arbejdsopgaver i forbindelse med udstykning, bebyggelse, omsætning,  

 finansiering og forsikring m.v.
Adgangen blev gjort betinget af, at de  

 pågældende senest samtidig med indhentning af oplysningerne vedrørende  

 ejendom havde indhentet ejerens skriftlige tilladelse hertil.
Erfaringerne har vist, at en række af de virksomheder - herunder især  

 virksomheder der er beskæftiget inden for finansiering, forsikring og  

 bebyggelse - ikke efter de gældende bestemmelser har fundet det  

 formålstjenligt at anvende oplysningerne i BBR og derfor i stedet for  

 opbygger egne registreringer til brug for administration, takstfastsættelse  

 m.v.
Boligministeriet har ved forhandlinger med de forskellige brancher fået  

 tilkendegivet, at det er bestemmelsen om forud indhentet tilladelse fra  

 ejeren, der er til hinder for en intensiv anvendelse af BBR's oplysninger og  

 dermed en samfundsmæssig lavere ressourcebelastning for at varetage de  

 forskellige funktioner.
Tilladelsen fra ejer kan nok i vid udstrækning  

 indhentes uden væsentlig administrativ belastning ved nye sager, der  

 implicerer personlig kontakt mellem virksomheden og ejeren.
Ved den  

 betydelige portefølje af eksisterende sager - der i øvrigt i forvejen  

 varetages af den pågældende virksomhed - forekommer indhentning af ejers  

 tilladelse uforholdsmæssig tung ressourcemæssigt.
Hertil kommer, at den mest  

 hensigtsmæssige anvendelse af BBR-oplysninger kun kan finde sted, hvis den  

 kan anvendes systematisk, d.v.s. for alle aftaleforhold.
For virksomhederne  

 vil således anvendelse af 2 alternative arbejdsprocedurer (den ene baseret på  

 registeroplysninger og den anden baseret på anden indhentning af oplysninger)  

 være så belastende, at de hellere helt undlader at anvende BBR- og andre  

 registeroplysninger.
 Den store potentielle interesse, som virksomheder i den private sektor har  

 for at få elektronisk adgang til BBR og BBR sammenstillet med øvrige  

 ejendomsdataregistre, er afdækket i 2 undersøgelser:
- Elektronisk adgang til ejendomsdata for den private sektor, den private  

 sektors håndtering af ejendomsdata - Elektronisk adgang til ejendomsdata og digitale kortoplysninger for  

 ledningsejeres, telekommunikations- og forsyningsvirksomheders håndtering af  

 ejendosmdata og digitale kortoplysninger som blev gennemført i 1988 og 1989 i form af interviewundersøgelser af  

 virksomheder inden for de forskellige samfundssektorer, som lovens § 6, stk.  

 3, giver adgang til BBR-oplysninger for.
Med hensyn til afgrænsning af hvilke oplysninger der fra BBR vil kunne  

 videregives, er det tanken at videregive alle registrets oplysninger med  

 undtagelse af sådanne oplysninger (notatlinier), som alene anvendes af  

 kommunerne til brug for registrets førelse.
Baggrunden herfor er, at  

 oplysninger i BBR i det væsentlige svarer til de typer af oplysninger, som i  

 øvrigt findes inden for den kommunale forvaltning i tilknytning til bygnings-  

 og boligforhold, afløbsforhold og vandforsyningsforhold m.v.
Den foreslåede mere lempelige adgang til BBR skaber således ikke en  

 egentlig udvidet adgang til oplysninger, men gør denne væsentligt mere  

 operationel og hensigtsmæssig, idet oplysninger kan afgives i EDB-mæssig form  

 enten via terminalopslag, i form af abonnementsordninger eller ved levering  

 af masseoplysninger m.v.
En sådan systematisk videregivelse af oplysninger  

 forudsætter, at modtageren har indgået aftale herom med Boligministeriet -  

 eller en af Boligministeriet bemyndiget anden offentlig myndighed.
 Erfaringerne med den foreslåede systematiske videregivelse vil blive  

 opsummeret i en beretning, som boligministeren vil tilstille Folketingets  

 Boligudvalg senest 2 år efter ordningens ikrafttræden.
2. Økonomiske og administrative konsekvenser Forslaget skønnes at indebære en langt videre anvendelse af bygnings- og  

 boligregistrerets oplysninger med deraf følgende forøget samfundsmæssig  

 nytte.
Administrative besparelser vil først og fremmest forekomme hos private  

 virksomheder, som efter forslaget får adgang til systematisk at  

 anvende BBR's oplysninger.
Denne nytte kommer særligt til udtryk, når der fra de forskellige  

 ejendomsdataregistreringer kan leveres EDB-mæssig sammenstillede sæt af  

 oplysninger, der er målrettet de enkelte virksomheders opgaver.
Efter  

 forslaget er det tanken at videreudbygge mulighederne for at give adgang til  

 sammenstillede ejendomsdataoplysninger ved EDB-mæssigt at sammenkøre  

 oplysninger fra bygnings- og boligregistret, Det fælleskommunale  

 Ejendomssdatasystem, Københavns Kommunes Ejendomsdatasystem,  

 Matrikelregistret, Planregistret, Statens Salgs- og Vurderingsregister samt  

 registre indeholdende digitaliserede topografiske, matrikel- og  

 ledningsregistreringsoplysninger.
Kommunerne har givet Boligministeriet muligheder for at videregive  

 sammenstillede ejendomsdataoplysninger, bortset fra nogle få kommuner, der  

 inden for kort tid forventes at give endelig tilladelse hertil.
Dette  

 indebærer for virksomhederne, at de alene skal henvende sig til een  

 myndighed, når de ønsker sammenstilling af ejendomsdataoplysninger, der er  

 offentlig tilgængelige.
Forslaget vil dermed yderligere fremme en enkel  

 administrativ fremgangsmåde.
Bemærkninger til de enkelte bestemmelser til § 1 Efter forslaget skabes en udvidet adgang til enkel og systematisk  

 anvendelse af oplysninger om bygnings- og boligforhold m.v.
 Videregivelse af oplysninger fra bygnings- og boligregistret vil -  

 svarende til videregivelse efter de gældende bestemmelser - være betinget af,  

 at den pågældende personer, institution, virksomhed og lignende aftalemæssigt  

 forpligter sig til at overholde en række betingelser for modtagelse af  

 oplysningerne, jf. de almindelige bemærkninger herom.
Efter aftalen er det muligt for de pågældende via bl.a.  

 terminalforbindelse at modtage oplysninger til brug for en konkret  

 sagsekspedition eller mere generelt for at opbygge integrerede  

 sagsbehandlingsfunktioner som led i virksomhedens teknologiske udvikling.
Ved  

 terminaladgangen føres der i lighed med efter gældende bestemmelser en  

 opgørelse over, hvilke ejendomme den enkelte modtager har indhentet  

 oplysninger om - en såkaldt - EDB-mæssig »log« over  

 terminaladgangen.
Denne »log« anvendes dels til afregning over for  

 de pågældende modtagere og dels muliggørelse af tilsyn og kontrol med, at  

 anvendelsen falder inden for den aftale, der er indgået for modtagelsen af  

 oplysninger.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om bygnings- og boligregistrering, jf. lovbekendtgørelse nr. 132 af  

 28. februar 1990, foretages følgende ændringer:
 1. § 6, stk. 1-3, affattes således:
 » § 6. Offentlige myndigheder, koncessionerede selskaber,  

 personer og virksomheder kan rekvirere oplysninger fra bygnings- og  

 boligregistret.
Stk. 2. Oplysninger fra bygnings- og boligregistret rekvireret via  

 terminal, abonnementsordninger, i form af masseoplysninger eller anden  

 systematisk indhentning må ikke anvendes til opdyrkning af nye kundeforhold  

 eller videregives kommercielt til tredie part.
Boligministeren fastsætter  

 nærmere regler herom.
 Stk. 3. Oplysninger, der er afgivet fra bygnings- og  

 boligregistret, skal opbevares forsvarligt.«.
 2. I § 6, stk. 4, ændres »stk. 3« til: »stk.  

 1«.
 § 6. Boligministeren fastsætter regler om, i hvilket omfang  

 oplysninger om bygnings- og boligforhold skal meddeles til offentlige  

 myndigheder og koncessionerede selskaber samt andre virksomheder, der udfører  

 opgaver inden for forsyningsområdet såsom kraft, varme, vand, samt  

 virksomheder, der har påtaget sig fjernelse af affald og lignende.
 Stk. 2. Boligministeren kan fastsætte regler om adgang til at  

 videregive oplysninger modtaget efter stk. 1 til private virksomheder, der i  

 henhold til lov eller aftale medvirker ved løsning af myndigheders opgaver.
Stk. 3. Boligministeren kan fastsætte regler om, i hvilket omfang  

 og på hvilken måde oplysninger fra bygnings- og boligregistreringen kan  

 meddeles personer eller virksomheder, som i medfør af autorisation,  

 lovgivning eller på baggrund af en aftale med ejendommens ejer udfører  

 arbejdsopgaver i forbindelse med udstykning, bebyggelse, omsætning,  

 finansiering og forsikring m.v. af fast ejendom.
Det er en betingelse, at  

 samtykke fra ejendommens ejer foreligger.
 Stk. 4. Boligministeren kan fastsætte regler om opbevaring,  

 tilintegørelse og videregivelse af oplysninger efter stk. 3.
 Stk. 5. Boligministeren fastsætter regler om vederlag for  

 registrets ydelser.
Bilag 2 Folketingsforhandlinger vedrørende lov om Bygnings- og Boligregistrering Folketingsåret 1975-76:
 Sp. 4495, 5149, 5903, A 2541, B 945, 1067, C 443.
Loven stadfæstet 12. maj 1976 (Lovtidende nr. 243).
 Folketingsåret 1982-83:
Sp. 4738, 5508, 8037, 8533, A 2321, B 1051, C 315.
Loven stadfæstet 13. april 1983 (Lovtidende nr. 138).
 Folketingsåret 1987-88:
Sp. 782, 1092, 3361, 3609, A 913, B 59, C 89.
Loven stadfæstet 18. december 1987 (Lovtidende nr. 841).
 Sp. 4501, 5244, A 2923, B 719.
 Forslaget blev ikke vedtaget.
 Folketingsåret 1988-89:
Sp. 95, 393, 2760, 3094, A 487, B 133, C 263.
Loven stadfæstet 7. december 1988 (Lovtidende nr. 750).
