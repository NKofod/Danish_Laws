Bibeskæftigelse  

 selvstændig lønarbejde optræden sang stand-up  

  

 honorar overgangsydelse efterløn Resumé  



  

 Medlemmet overgik fra overgangsydelse til efterløn i september 2002.  


  

 Medlemmet havde haft bibeskæftigelse med sang og stand-up for private mod  

 fast  

 honorar, bruttoindtægt 2.500 kr. pr. måned og årlig omsætning vurderet til  

 10.000 kr. samt årligt tidsforbrug anslået til 100 timer.  


  

 Arbejdsløshedskassen vurderede, at der var tale om lønmodtagerarbejde og ikke  

 selvstændig virksomhed.  


  

 Arbejdsdirektoratet fandt, at der var tale om selvstændig virksomhed, idet  

 virksomheden blev udøver for medlemmets egen regning og risiko.  


  

 Ankenævnet fandt, at beskæftigelsen skulle anses for selvstændig virksomhed  

 som  

 bibeskæftigelse.  


  

 Ankenævnet fandt, at medlemmet udøvede sin beskæftigelse med sang og stand-up  

 for egen regning og risiko.  


  

 Ankenævnet lagde til grund, at beskæftigelsen ikke skulle anses for  

 lønmodtagerarbejde, fordi medlemmet   

 	  

 selv bestemte, hvilken ydelse han ville tilbyde sine kunder,   

 	  

 selv bestemte omfanget af sin beskæftigelse,   

 	  

 ikke modtog løn med fradrag for a-skat, men honorar, hvoraf han  

 selv indbetalte b-skat,   

 	  

 ikke arbejdede efter nogen faglig overenskomst,   

 	  

 ikke havde nogen ansættelseskontrakt med den enkelte hvervgivere,   

 	  

 ikke var undergivet nogen arbejdsgivers tilsyn eller  

 instruktionsbeføjelse,   

 	  

 ikke fik feriegodtgørelse af sine hvervgivere og   

 	  

 ikke indbetalte til ATP osv.
 På denne  

 baggrund kunne beskæftigelsen ikke anses for beskæftigelse som lønmodtager.  


  

 Det forhold, at medlemmet ikke havde været registreret som selvstændig  

 erhvervsdrivende eller havde anvendt skattereglerne for selvstændige  

 erhvervsdrivende, kunne ikke føre til en anden vurdering, fordi det ikke var  

 de  

 skattemæssige forhold alene, der var afgørende for afgørelsen af, om der var  

 tale om bibeskæftigelse ved selvstændig virksomhed eller lønarbejde.  


  

 Ved bedømmelsen af virksomhedens karakter blev der således lagt vægt på  

 samtlige oplysninger om virksomheden, herunder særlig det forhold, at  

 medlemmet  

 ikke var undergivet nogen arbejdsgivers tilsyn eller instruktionsbeføjelse,  

 samt medlemmets indflydelse på virksomheden og ansvar for virksomhedens  

 omfang  

 og indtjening.  


  

 Ankenævnet tiltrådte således Arbejdsdirektoratets afgørelse af 8. juli 2003.
 Ankenævnet har behandlet arbejdsløshedskassens klage for  

 NN på møde den 18. december 2003.
Nævnet traf denne A F G Ø R E L S E NNs beskæftigelse som underholder med sang/stand-up skal  

 anses for selvstændig virksomhed som bibeskæftigelse.
B E G R U N D  

 E L S E Ankenævnet finder, at NN udøver sin beskæftigelse med  

 sang og stand-up for egen regning og risiko.
Ankenævnet har lagt til grund, at NNs beskæftigelse ikke skal  

 anses for lønmodtagerarbejde, fordi han   

 	  

 selv bestemmer,  

 hvilken ydelse han vil tilbyde sine kunder,   

 	  

 selv bestemmer omfanget  

 af sin beskæftigelse,   

 	  

 ikke modtager løn  

 med fradrag for a-skat, men honorar, hvoraf han selv indbetaler b-skat,   

 	  

 ikke arbejder efter  

 nogen faglig overenskomst,   

 	  

 ikke har nogen  

 ansættelseskontrakt med de enkelte hvervgivere,   

 	  

 ikke er undergivet  

 nogen arbejdsgivers tilsyn eller instruktionsbeføjelse,   

 	  

 ikke får  

 feriegodtgørelse af sine hvervgivere og   

 	  

 ikke indbetaler til  

 ATP osv.
 Ankenævnet finder på denne baggrund, at NNs beskæftigelse ikke kan  

 anses for beskæftigelse som lønmodtager.
 Det forhold, at NN ikke har været registreret som selvstændig  

 erhvervsdrivende eller har anvendt skattereglerne for selvstændige  

 erhvervsdrivende, kan ikke føre til en anden vurdering, fordi det ikke er de  

 skattemæssige forhold alene, der er afgørende for afgørelsen af, om der er  

 tale  

 om bibeskæftigelse ved selvstændig virksomhed eller lønarbejde.
 Ved bedømmelsen af virksomhedens karakter lægges der således vægt  

 på samtlige oplysninger om virksomheden, herunder særligt medlemmets  

 indflydelse på virksomheden og ansvar for virksomhedens omfang og indtjening.
R E G L E R Ankenævnet henviser til lov om arbejdsløshedsforsikring  

 m.v., jf. lovbekendtgørelse nr. 799 af 24. september 2002 § 74 g,  

 stk. 5, jf. stk. 1, nr. 1, og Direktoratet for  

 Arbejdsløshedsforsikringens bekendtgørelse nr. 1142 af 20. december 1995 om  

 optagelse i en arbejdsløshedskasse for selvstændige erhvervsdrivende  

 § 2,  

 stk. 1.
 Ankenævnet tiltræder således Arbejdsdirektoratets afgørelse af 8.  

 juli 2003.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
NN  

  

 Arbejdsdirektoratet 1. Sagsforløb Arbejdsdirektoratet fremstillede sagen på denne måde i afgørelse  

 stilet til revisor  :
Den 11. november 1994 har a-kassen bevilliget Deres klient  

 overgangsydelse og har bl.a. oplyst om, at hvis han ønsker efterløn, skal han  

 huske at ansøge, inden overgangsydelsen ophører.
A-kassen har også vedlagt  

 pjecen Om overgangsydelse.
 Det fremgår af sagen, at a-kassen den 16. april 1996 har skrevet  

 til Deres klient vedr. supplerende oplysninger om bierhverv ved lønarbejde,  

 herunder om Deres klient er momsregistreret, - dette er der svaret nej til.
 A-kassen har den 16. april 1996 modtaget Deres klients supplerende  

 oplysninger om bierhverv ved lønarbejde og indtægt fra pension, hvor det er  

 oplyst,  

 at bierhvervet er begyndt den 1. november 1994, at de ugentlige timer  

 varierer,  

 at bruttoindtægten pr. md. er 2.500 kr., og at bierhvervet udføres for  

 forskellige personer.
 Den 6. juni 2002 har a-kassen oplyst, at det er en betingelse for  

 overgang til efterløn, at a-kassen har modtaget Deres klients ansøgning om  

 efterløn,  

  

 inden  

 retten til overgangsydelse ophører, eller inden Deres  

 klient fylder 60 år, hvis Deres klient ønsker at overgå til efterløn på sin  

 60-års dag.
Den 1. oktober 2002 har a-kassen modtaget Deres klients ansøgning  

 om efterløn.
Deres klient har underskrevet blanketten den 29. september 2002.
Den 11. oktober 2002 har a-kassen skrevet til Deres klient, at  

 det er sådan, at hvis De går ud og synger mod honorar, betragtes det  

 som  

 selvstændig virksomhed som bibeskæftigelse.
Man skal søge om  

 tilladelse til  

 at drive selvstændig virksomhed som bibeskæftigelse samtidig med, at man  

 modtager  

 efterløn.
I samme forbindelse bedes De lave en detaljeret redegørelse for,  

 hvordan De driver den selvstændige virksomhed som bibeskæftigelse. Det fremgår også af brevet, at sagsbehandleren i a-kassen har  

 undersøgt Deres klients spørgsmål om SE-nummer og oplyser, at det ikke er  

 nødvendigt  

 med et SE-nummer, og Deres klient behøver ikke være momsregistreret.
Endelig  

 fremgår det af brevet, at Deres klient har svaret ja til at drive selvstændig  

 virksomhed.
 Den 28. oktober 2002 har a-kassen modtaget ansøgning om tilladelse  

 til drift af selvstændig virksomhed som bibeskæftigelse samtidig med efterløn  

 eller overgangsydelse, underskrevet af Deres klient den 26. oktober 2002.
Det oplyses, at Deres klient forventer at arbejde 100 timer årligt  

 med en omsætning på 10.000 kr. og et dækningsbidrag 1 på 9.000 kr.
Der er  

 ikke  

 oplyst seneste års omsætning, vareforbrug eller dækningsbidrag 1.
 Den 28. oktober 2002 har a-kassen skrevet til Deres klient for at  

 indhente yderligere oplysninger om den selvstændige virksomhed.
 Den 31. oktober 2002 har De oplyst, at kundegrundlaget udgøres af  

 privatpersoner  optræden ved private sammenkomster, at der ikke  

 annonceres, at  

 der afregnes et honorar, fast pris pr. arrangement, og at Deres klient bruger  

 1  

 time til forberedelse og ½ time til optræden.
 Den 8. november 2002 har Deres klients a-kasse indstillet til  

 drift af selvstændig virksomhed samtidig med efterløn efter 200  

 timers-reglen.
 A-kassen oplyser:
  

 	  

 at Deres klients  

 selvstændige virksomhed består i at optræde til private fester som stand-up  

 underholder,   

 	  

 at det forventes, at  

 tidsforbruget i den selvstændige virksomhed kan opgøres til 100 timer på  

 årsbasis,   

 	  

 at omsætningen vil  

 blive på 10.000 kr., og at dækningsbidrag 1 vil være 9.000 kr. pr. år,   

 	  

 at regnskabsåret er  

 oplyst til at være 1. januar til 31. december,   

 	  

 at kundegrundlaget  

 udgøres af privatpersoner, som hyrer Deres klient til optræden ved private  

 sammenkomster,   

 	  

 at der ikke  

 annonceres efter kunder,   

 	  

 at der efter  

 optræden afregnes med et fast honorar pr. arrangement,   

 	  

 at ved hvert  

 engagement opgøres timetallet med 1 times forberedelse og højst ½ times  

 optræden.
 Den 22. november 2002 har a-kassen skrevet til Deres klient, at  

 direktoratet ikke kan behandle hans ansøgning om selvstændig virksomhed  

 samtidig med efterløn, da direktoratet har rejst tvivl om hans ret til  

 efterløn.
A-kassen beder bl.a.
Deres klient redegøre for dels afsendelse af  

 ansøgningen og dels hans bierhverv.
 De har i brev af 27.  

 november 2002 oplyst:
  

 	  

 at De har hjulpet  

 med udfyldelsen af diverse papirer vedr. ansøgning om efterlønsbeviset og  

 husker, at det skete søndag formiddag den 29. september,   

 	  

 at ansøgningen om  

 efterløn blev postet i den svarkuvert, der var medsendt fra a-kassen,   

 	  

 at Deres klient selv  

 skulle køre til hovedpostkontoret i  , for at De begge var sikre på, at  

 brevet  

 netop blev sendt den dag,   

 	  

 at postkassen blev  

 tømt kl 22.00 den aften,   

 	  

 at om bierhverv som  

 selvstændig erhvervsdrivende oplyser De,   

 	  

 at Deres klient  

 gennem nogle år har optrådt ved private selskaber,   

 	  

 at han ikke har  

 anført noget beløb på selvangivelsen, idet det har været at betragte som en  

 hobby  

 og ikke har givet overskud,   

 	  

 at det honorar, der  

 oppebæres, medgår til kørsel, kontorhold, telefon m.v. i forbindelse med  

 indsamling  

 af oplysninger, sammensætning af program og endelig afvikling af programmet,   

 	  

 at på denne baggrund  

 anmodes der om tilladelse til at udøve denne form for selvstændig virksomhed,   

 	  

 at såfremt denne  

 tilladelse ikke gives, vil aktiviteten blive indstillet for altid, og   

 	  

 at De oplyser, at  

 Deres klient ikke har optrådt, siden det blev ham bekendt, at det evt. kunne  

 give problemer med efterlønnen.
 Den 4. december 2002 har a-kassen truffet afgørelse om, at  

 a-kassen betragter Deres klient som efterlønsberettiget den 1. oktober 2002.
 Den 18. december 2002 har direktoratet hjemvist sagen til  

 a-kassen.
 Den 7. februar 2003 har a-kassen ophævet sin afgørelse af 4.  

 december 2002, hvori a-kassen har truffet afgørelse om, at Deres klient har  

 ret  

 til efterløn pr. 1. oktober 2002.
 A-kassen har også indhentet forklaring fra Deres klient om, at  

 ansøgningen om efterløn er afsendt til a-kassen den 29. september 2002 inden  

 postkassetømning, og indhentet den fornødne dokumentation fra postvæsnet.
 A-kassen har oplyst  

 om, hvorvidt Deres klient har drevet selvstændig virksomhed:
  

 	  

 at i brev af 16.  

 april 1996 har a-kassen modtaget supplerende oplysninger om bierhverv fra  

 Deres  

 klient,   

 	  

 at Deres klient har  

 oplyst, at han synger til private fester i tidsrummet 21.00-22.00,   

 	  

 at det er variabelt,  

 hvor mange arbejdstimer Deres klient har haft i dette bierhverv, men det  

 oplyses,  

 at den månedlige indtægt er 2.500 kr.,   

 	  

 at a-kassen  

 telefonisk har kontaktet Deres klient og fået oplyst, at han ikke er  

 momsregistreret,   

 	  

 at han selv sørgede  

 for indbetaling af b-skat af de indtjente beløb,   

 	  

 at Deres klient ikke  

 på et senere tidspunkt er blevet momsregistreret, og honorar for udført  

 underholdning  

 er blevet udbetalt kontant,   

 	  

 at a-kassen har  

 vurderet på dette tidspunkt, at Deres klient ikke udførte selvstændig  

 virksomhed,  

 men var lønmodtager i disse bijobs.
 Direktoratet har den 18. februar 2003 endnu engang anmodet  

 a-kassen om at træffe afgørelse om, hvorvidt Deres klient har drevet  

 selvstændig virksomhed i sin overgangsydelsesperiode, herunder hvilke  

 konsekvenser dette skal medføre for medlemmets ret til overgangsydelse, og om  

 der er grundlag for tilbagebetaling og sanktion.
 Direktoratet har også anmodet om dokumentation fra postvæsenet om,  

 at det skyldtes en fejl fra postvæsenet, at Deres klients ansøgning ikke kom  

 frem rettidigt til a-kassen.
 Deres klient har  

 forklaret via Dem, at:
  

 	  

 De tilbød at poste  

 ansøgningen om formiddagen søndag den 29. september 2002, men at Deres klient  

 selv insisterede på selv at gøre dette, da han ville være sikker på, at  

 ansøgningen ville blive postet rettidigt, og   

 	  

 det på grund af, at  

 den 29. september 2002 var en søndag, ikke var muligt at få en postkvittering  

 for afsendelse af ansøgningen.
 Den 21. februar 2003 har De skrevet til a-kassen, at Deres klient  

 ikke inden for de seneste mindst 10 år har drevet selvstændig virksomhed.
 Den 24. februar 2003 har a-kassen truffet afgørelse om, at Deres  

 klient i overgangsydelsesperioden har udført lønmodtagerarbejde fra og med 1.  

 november 1994 som underholder ved diverse fester.
 Arbejdet er vurderet som lønmodtagerarbejde og ikke som  

 selvstændig virksomhed som bibeskæftigelse.
Deres klient har benyttet sig af den fradragsfri ordning under  

 overgangs-ydelsen, hvorfor a-kassen har afgjort, at der ikke skulle fradrages  

 for arbejdsindtægten under perioden med overgangsydelse. Sekretariatet er enig i fremstillingen.
2. Arbejdsdirektoratets afgørelse Direktoratet traf den 8. juli 2003 denne afgørelse stilet til  

 revisor  :
 Deres klients arbejde som underholder med sang/stand-up anses for  

 selvstændig virksomhed.
Begrundelse Direktoratet mener, at Deres klient udøver beskæftigelse  

 for egen regning og risiko ved sit arbejde med underholdning, sang og  

 stand-up,  

 jf. § 2, stk. 1, jf. stk. 4, i direktoratets bekendtgørelse  

 nr.  

 1142 af 20. december 1995 om optagelse i en arbejdsløshedskasse for  

 selvstændige erhvervsdrivende.
Bestemmelsen er videreført i bekendtgørelse  

 nr.  

 556 af 3. juli 2002 om optagelse som selvstændig erhvervsdrivende i en  

 a-kasse.
Direktoratet har ved  

 afgørelsen lagt vægt på,   

 	  

 at Deres klient  

 tager ud til private arrangementer for at underholde med sang/stand-up,   

 	  

 at han modtager et  

 fast honorar kontant pr. arrangement,   

 	  

 at han har  

 kontorhold, telefon m.v. i forbindelse med indsamling af oplysninger,  

 sammensætning  

 af program og endelig afvikling af programmet,   

 	  

 at ved hver  

 engagement opgør han selv timetallet med 1 times forberedelse og højst ½  

 times  

 optræden,   

 	  

 at det er variabelt,  

 hvor mange arbejdstimer han arbejder,   

 	  

 at kundegrundlaget  

 udelukkende udgøres af privatpersoner, som hyrer ham til optræden,   

 	  

 at han selv kører ud  

 til arrangementerne, og   

 	  

 at han har en  

 månedlig indtægt på 2.500 kr. (oplyst i 1996).
Deres klient har således taget et fast honorar kontant pr. opgave  

 og har selv opgjort arbejdstiden til 1½ time pr. arrangement.
Det har  

 udelukkende været hans egen beslutning, hvor meget tid og arbejde han vil  

 bruge  

 til indsamling af oplysninger, sammensætning af program og endelig afvikling  

 af  

 programmet.
For hvert arrangement har det været for egen regning og risiko.
 Deres klient anses derfor for selvstændig erhvervsdrivende efter  

 lovgivningen inden for arbejdsløshedsforsikringen.
Direktoratet har noteret sig, at a-kassen også har vurderet, at  

 går Deres klient ud og synger mod honorar, så betragtes det som selvstændig  

 virksomhed som bibeskæftigelse. 3. Klagen til ankenævnet Arbejdsløshedskassen  

 skrev den 22. juli 2003:
Vedr.
Deres sag nr.
 I brev af 8. juli 2003 har Arbejdsdirektoratet bedt a-kassen om at  

 tage stilling til, hvilke konsekvenser det skal føre til, at medlemmet har  

 drevet selvstændig virksomhed som bibeskæftigelse samtidig med at have  

 modtaget  

 overgangsydelse.
 A-kassen holder stadig fast i, at medlemmet har udført sine  

 engagementer som underholder ved private fester som lønmodtagerarbejde.
 A-kassen har bedt medlemmets revisor om at fremskaffe oplysninger  

 i form af årsregnskaber, der skal godtgøre, at medlemmet i 1995 og 1996 ikke  

 har været tilknyttet skattelovgivningens virksomhedsordning og har betalt  

 b-skat af honorarerne fra engagementerne som underholder ved private fester.
Der vedlægges kopi af årsregnskaber for indkomstårene 1995 og  

 1996. Arbejdsdirektoratet  

 noterede i samtalerapport af 18. august  

 2003, at kassens brev af 22. juli 2003 var en klage over direktoratets  

 afgørelse af 8. juli 2003.
 Kassen  

 skrev den 1. september 2003:
 I forlængelse af vor samtale den 18. august 2003 blev det aftalt,  

 at a-kassens skrivelse af 22. juli 2003 skulle betragtes som en anke over  

 Arbejdsdirektoratets  

 afgørelse af 8. juli 2003.
 Desuden ville a-kassen indhente oplysninger om medlemmets  

 årsregnskaber for årene 1997  2002.
 Disse årsregnskaber sammenholdt med årsregnskaber for 1995 og  

 1996, som allerede er sendt til Arbejdsdirektoratet i brev af 22. juli 2003,  

 vil dokumentere, at medlemmet ikke har været tilknyttet skattelovgivningens  

 virksomhedsordning og har betalt b-skat af honorarerne fra engagementerne som  

 underholder ved private fester.
 A-kassen har i sin tid truffet afgørelse om, at medlemmet var  

 lønmodtager ud fra, at de skattemæssige indtægter alene figurerer som  

 b-indkomst, samtidig med at der alene er anvendt skattemæssige fradrag for  

 lønmodtagere.
Der vedlægges kopi af årsregnskaber for indkomstårene 1997   

 2002. 4. Arbejdsdirektoratets bemærkninger til klagen Arbejdsdirektoratet skrev den 10. september 2003:
 Direktoratet sender klage over afgørelse af  

 8. juli 2003.
 Der er ikke kommet nye  

 oplysninger, der giver direktoratet anledning til at ændre afgørelsen.
 Direktoratet mener ikke, at  

 medlemmet kan anses for lønmodtager, fordi han ikke har været tilknyttet  

 skattelovgivningens virksomhedsordning og har betalt b-skat af honorarerne  

 fra  

 engagementerne som underholder ved private fester.
 Direktoratet skal yderligere  

 bemærke, at medlemmet ikke har arbejdet under sædvanlige lønmodtagerforhold.  

 Medlemmet  

 har eksempelvis:
  

 	  

 ikke arbejdet indenfor rammerne af en faglig overenskomst,   

 	  

 ikke haft ansættelseskontrakt,   

 	  

 ikke været undergivet en arbejdsgivers tilsyn og instrukser for  

 arbejdets udførelse,   

 	  

 ikke fået feriepenge,   

 	  

 ikke indbetalt til ATP, SP etc.
 Direktoratet fastholder  

 afgørelsen om, at medlemmets arbejde som underholder med sang/stand-up anses  

 for selvstændig virksomhed.
 Bilagsfortegnelse og alle  

 bilag i sagen vedlægges.
Kopi af brevet er sendt til  

 medlemmet og a-kassen. 5. Nyt efter klagen På ankenævnets sekretariats forespørgsel har arbejdsløshedskassen  

 den 16. og den 22. oktober 2003 indsendt kopi af følgende dokumenter:
  

 	  

 AR 259, supplerende  

 oplysninger om bierhverv, 14. april 1996,   

 	  

 AR 266, ansøgning om  

 efterløn, 29. september 2002,   

 	  

 Brev af 16. april  

 1996 fra arbejdsløshedskassen,   

 	  

 AR 259, ansøgning om  

 tilladelse til drift af selvstændig virksomhed som bibeskæftigelse samtidig  

 med  

 efterløn eller overgangsydelse,   

 	  

 Brev af 31. oktober  

 2002 fra revisoren og   

 	  

 Brev af 8. november  

 2002 fra arbejdsløshedskassen.
6. Regler Lov om arbejdsløshedsforsikring m.v., jf. lovbekendtgørelse nr. 799 af  

 24. september 2002 § 74 g.  

  

 Et medlem, der er overgået til efterløn fra overgangsydelse, kan vælge at arbejde i sammenlagt højst 200 timer inden for et kalenderår uden  

 fradrag i efterlønnen eller arbejde mod fradrag i efterlønnen efter de regler, der er fastsat  

 i § 74 e, § 74 f, stk. 4, og § 74 h.
 Stk. 5.  

  

 Arbejde  

 efter reglerne i stk. 1, nr. 1, må ikke udføres som vedvarende  

 selvstændig  

 virksomhed, jf. dog stk. 6, nr. 1, eller som arbejde i en selvstændig  

 virksomhed, der ejes eller drives af medlemmets ægtefælle.
Stk. 6.  

  

 Direktøren  

 for Arbejdsdirektoratet fastsætter efter forhandling med Landsarbejdsrådet  

 nærmere  

 regler for arbejde, der kan udføres efter stk. 1, nr. 1. Der kan  

 herunder  

 fastsættes regler om, at 1)  

 	  

 det uanset  

 stk. 5 i særlige tilfælde er tilladt at udøve selvstændig virksomhed som  

 bibeskæftigelse i sammenlagt højst 200 timer inden for et kalenderår, Direktoratet for Arbejdsløshedsforsikringens bekendtgørelse nr. 1142 af  

 20. december 1995 om optagelse i en arbejdsløshedskasse for selvstændige  

 erhvervsdrivende § 2.  

  

 Selvstændig  

 erhvervsvirksomhed udøves ved beskæftigelse for egen eller ægtefællens  

 regning  

 og risiko og med det formål at opnå økonomisk udbytte.
 Stk. 4.  

  

 I øvrige  

 tilfælde foretages en konkret vurdering efter stk. 1.
