Skriftlig fremsættelse (7. oktober 2004) Statsministeren  

  

 (Anders Fogh Rasmussen):
 Herved tillader jeg mig for Folketinget at fremsætte:
 Forslag til lov om  

 årpenge for prinsesse Alexandra.
(Lovforslag nr.
L 37).
 Den 22. september 2004 meddelte ministeren for familie- og  

 forbrugeranliggender separationsbevilling til prins Joachim og prinsesse  

 Alexandra.
For at sikre det økonomiske grundlag for, at der kan skabes  

 værdige rammer for prinsesse Alexandras fremtidige virke som medlem af  

 Kongehuset foreslås i henhold til grundlovens § 11 og med virkning fra 1.  

 oktober 2004 fastsat en særlig årpenge til prinsesse Alexandra.  

 Årpengebeløbet  

 er efter drøftelser med Hoffet fastsat på et niveau, som muliggør en  

 opretholdelse af prinsessens repræsentative aktiviteter og en i øvrigt  

 standsmæssig livsførelse.
Der er ved fastsættelsen af beløbet bl.a. taget  

 højde  

 for, at det mellem prins Joachim og prinsesse Alexandra er aftalt, at der  

 ydes  

 børnebidrag, og at prinsessen får overdraget en ubehæftet, standsmæssig  

 bolig.
 Henset til det forhold, at prins Joachims årpengebeløb  

 oprindeligt blev fastsat med henblik på at dække udgifter til øgede  

 repræsentative opgaver som følge af ægteskabet med prinsesse Alexandra,  

 foreslås også, at der samtidig med fastsættelsen af en særlig årpenge til  

 prinsesse Alexandra sker en tilpasning af prins Joachims årpengebeløb.
 Idet jeg henviser til de bemærkninger, der ledsager  

 forslaget, skal jeg tillade mig at anbefale det til Folketingets velvillige  

 behandling.
