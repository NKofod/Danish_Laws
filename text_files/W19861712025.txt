 Ansøgning om dispensation fra hyrevognsbekendtgørelsens krav om  

 montering af cykelstativ (bagagebærer) blev imødekommet, idet det var oplyst,  

 at en eventuel cykel kunne medtages inde i selve vognen.
 I et hertil gennem Holeby kommune fremsendt brev af 7. januar 1986 har De  

 anmodet om at blive fritaget fra kravet i hyrevognsbekendtgørelsens § 10,  

 stk. 6, om montering af cykelstativ (bagagebærer) på Deres hyrevogn under  

 bevilling nr. 57-6.
 Ansøgningen er begrundet med, at et cykelstativ har en uhensigtsmæssig  

 placering, idet bilen er monteret med lift til kørestole.
 Holeby kommune har ved fremsendelsen af Deres brev til ministeriet  

 anbefalet en fritagelse for montering af stativet.
 Kommunen har henvist til, at det vil være muligt at medtage en eventuel  

 cykel inde i selve vognen.
 I denne anledning skal ministeriet herved imødekomme Deres ansøgning,  

 således at De fritages for at montere cykelstativ på den omhandlede hyrevogn.
 Ministeriet forudsætter, at vognen ved transport af cykel eller barnevogn  

 kan lukkes på normal måde, og at transporten i øvrigt kan foregå uden gene  

 for føreren eller passagererne.
