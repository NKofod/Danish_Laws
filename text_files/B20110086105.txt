Bekendtgørelse om ændring af bekendtgørelse om oprettelse af erhvervsgrunduddannelser (Indberetningsportal for erhvervsgrunduddannelsen) § 1 I bekendtgørelse nr. 1158 af 20. december 1995 om oprettelse af erhvervsgrunduddannelser, som ændret ved bekendtgørelse nr. 989 af 6. august 2007, foretages følgende ændring:
 1. Efter § 9 indsættes:
 »§ 9a.  Til brug for indberetning og tilrettelæggelse af den enkelte elevs uddannelsesplan, skal kommunalbestyrelsen henholdsvis den tilrettelæggende institution anvende Undervisningsministeriets elektroniske indberetningsportal for erhvervsgrunduddannelsen, Egu-portalen.
 Stk. 2. Elevens uddannelsesplan skal være indberettet i portalen, inden eleven påbegynder en erhvervsgrunduddannelse.
 Stk. 3. Ændringer i en indberettet uddannelsesplan skal indberettes i portalen.
Stk. 4. Alle oplysninger, som er relevante for den enkelte uddannelsesplan, skal indberettes i portalen.
Indberetningen skal altid indeholde følgende oplysninger:
 1) Elevens navn og cpr-nummer.
 2) Elevens uddannelsesbaggrund og tidligere beskæftigelse.
 3) Uddannelsesplanens start- og slutdato.
4) Uddannelsesplanens indhold.« § 2 Bekendtgørelsen træder i kraft den 1. august 2011.
