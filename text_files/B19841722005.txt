 I medfør af § 52, 70, 149, stk. 10 og 13, og 153, stk. 2, i lov om  

 luftfart, jfr. lovbekendtgørelse nr. 381 af 10. juni 1969, som ændret ved lov  

 nr. 94 af 29. marts 1972 og senest ved lov nr. 261 af 8. juni 1983,  

 fastsætter luftfartsdirektoratet herved efter bemyndigelse fra ministeriet  

 for offentlige arbejder følgende:
1. Definitioner Helikopterflyveplads (Heliport). En flyveplads, beregnet udelukkende til  

 brug for helikoptere.
 Hoverlane (Hoverlane). Et på jordoverfladen uden for baner, rulleveje,  

 forpladser og landingsområder markeret spor, som er beregnet til at skulle  

 følges af helikoptere, der manøvrerer i luften over en flyveplads.
 Landingsområde (Landing Area). Et på en helikopterflyveplads til brug ved  

 start og landing med helikoptere fastlagt område.
2. Generelt 2.1 Lysanlæg til offentlige helikopterflyvepladser, der er godkendt til  

 beflyvning om natten eller godkendt til IFR-beflyvning, samt til selvvalgte  

 helikopterflyvepladser, der skal beflyves om natten, skal etableres og drives  

 i overensstemmelse med bestemmelserne i denne BL.
 2.2 Inden et lysanlæg må tages i brug, skal det godkendes af  

 luftfartsdirektoratet.
 2.3 Lysanlægget skal etableres af den, der har fået meddelt tilladelse til  

 at indrette og drive helikopterflyvepladsen.
 2.4 Bestemmelserne i pkt. 2.2 og 2.3 gælder ikke for selvvalgte  

 helikopterflyvepladser.
3. Lysanlæg 3.1 Der skal etableres et lysanlæg, bestående af følgende anlæg, der skal  

 opfylde specifikationerne i denne BL:
 3.1.1 Luftfartsdirektoratet kan i særlige tilfælde stille krav om  

 etablering af landingsretningsindikator.
3.1.2 Hvis der etableres skal anlæggene opfylde de i pkt. 11 og 12 nævnte specifikationer.
3.1.3 Hvis der tillige etableres skal denne opfylde specifikationer, der kan fås ved henvendelse til  

 luftfartsdirektoratet i hvert enkelt tilfælde.
 3.2 For selvvalgte helikopterflyvepladser gælder dog kun pkt. 5.2, pkt. 10  

 og pkt. 18.
4. Lysfyr 4.1 Der skal på eller inden for en afstand af 400 m fra en  

 helikopterflyveplads etableres et lysfyr, der er placeret således, at piloter  

 i startende og landende helikoptere ikke blændes, og lysfyrets udstråling  

 ikke skærmes af omgivelserne.
 4.2 Lysfyret skal vise hvide blink med en hastighed på mellem 30 og 60  

 blink pr. minut.
 4.3 Lysfyrets vertikale lysfordeling skal opfylde følgende krav i forhold  

 til vandret plan: (Lysstyrken candela vil i det følgende blive betegnet  

 »cd«):
1 grader - 2 grader 12.500 cd 2 grader - 8 grader 25.000 cd 8 grader - 10 grader 12.500 cd 5. Kantlys 5.1 På offentlige helikopterflyvepladser skal start- og landingsområdet  

 være afmærket med kantlys.
Ved firkantede landingsområder skal der være  

 placeret et lys i hvert hjørne, og hver side skal markeres med mindst 5 lys.  

 Runde landingsområder skal markeres med mindst 8 lys.
Den indbyrdes afstand  

 mellem lysene i siderne skal være konstant og må ikke overstige 12 m.  

 Kantlysene må ikke være placeret mere end 3 m uden for landingsområdets kant.
 5.1.1 Kantlysene skal være rundstrålende og vise fast gult lys med en  

 intensitet på mindst 50 cd fra 2 grader - 10 grader over vandret plan.
5.2 På selvvalgte helikopterflyvepladser skal start- og landingsområdet  

 være afmærket med kantlys.
Der skal placeres et lys i hvert hjørne, og hver  

 side skal være markeret med mindst 5 lys.
Den indbyrdes afstand mellem lysene  

 i siderne skal være konstant og må ikke overstige 12 m.
Kantbelysningen skal  

 være i drift ved beflyvning af pladsen om natten.
 5.2.1 Lysene skal være rundstrålende og vise fast gult lys med en  

 intensitet på 25 cd fra 0 grader - 90 grader over vandret plan.
6. Rullevejskantlys 6.1 Der skal etableres rullevejskantlys langs rullevejskanterne i en  

 afstand af højst 3 m fra disse.
6.2 Lysene skal placeres i to rækker, parallelt med rullevejscenterlinien  

 og parvis på en linie, der er vinkelret på centerlinien.
Dette gælder dog  

 ikke for lys ved rullevejstilslutninger.
6.3 Lysene skal langs hver side placeres med en indbyrdes afstand på højst  

 60 m.
I kurver skal den indbyrdes afstand mindskes, således at rullevejens  

 kanter er tydeligt markerede.
 6.4 Lysene skal vise fast blåt lys med en intensitet på mindst 5 cd i en  

 horisontal vinkel på mindst 180 grader ind mod rullevejen og fra 0 grader-30  

 grader over vandret plan.
7. Hoverlanelys 7.1 Der skal etableres hoverlanelys på hoverlanes, der er beliggende uden  

 for landings-, taxi- og forpladsområder.
7.2 Lysene skal placeres med en konstant indbyrdes afstand på maksimalt 30  

 m på lige strækninger af sporet.
Kurver skal markeres med mindst 4 lys.
Hvis  

 en hoverlane skal anvendes ved RVR-værdier, der er mindre end 400 m, skal  

 hvert tredje lys suppleres med yderligere 2 lys, der skal placeres symmetrisk  

 omkring centerlinien i en afstand på 1,5 m fra denne.
 7.3 Lysene skal være rundstrålende og vise fast gult lys med en intensitet  

 på mindst 50 cd fra 0 grader - 30 grader over vandret plan.
8. Belysning af standpladser og parkeringsområder, der  

 skal anvendes om natten 8.1 På offentlige helikopterflyvepladser skal standplads- og  

 parkeringsområder være afmærket med kantlys.
Den indbyrdes afstand mellem  

 lysene skal være konstant og må ikke overstige 20 m.
Lysene må ikke være  

 placeret mere end 3 m uden for standpladskanten.
 8.2 Lysene skal være rundstrålende og vise fast, blåt lys med en  

 intensitet på mindst 5 cd fra 0 grader - 30 grader over vandret plan.
 8.3 Der skal etableres projektører til overfladebelysning af standplads-  

 og parkeringsområder.
8.4 Projektører og bærekonstruktioner må ikke gennemskære de hindringsfri  

 planer.
Projektørerne skal være placeret således, at piloterne på startende,  

 landende og taxiende helikoptere ikke blændes.
 8.5 Den spektrale sammensætning af overfladelyset skal være således, at  

 farver, der anvendes til afmærkning på helikoptere, afmærkning af hindringer  

 og afmærkning af belægninger, korrekt vil kunne identificeres.
 8.6 Overfladebelysningen skal være udført således, at der i videst muligt  

 omfang undgås »stroboskopeffekt«, og at den efter et kortvarigt  

 strømsvigt har øjeblikkelig gentændingsevne.
 8.7 Den gennemsnitlige belysning skal mindst være følgende:
 Horisontal belysning 20 lux med et forhold på højst 4:1 mellem  

 gennemsnits- og minimumsværdier.
 Vertikal belysning 20 lux i en højde på 2 m over forpladsen i relevante  

 retninger.
9. Hindringsbelysning 9.1 Der skal etableres hindringslys på hindringer, der gennemskærer de  

 hindringsfrie planer til en helikopterflyveplads.
 9.2 Hindringslys skal vise rødt lys med en intensitet på mindst 10 cd.
10. Belyst vindpose 10.1 Der skal etableres mindst en belyst vindpose, der skal være placeret  

 således, at den tydeligt kan ses af piloter, der manøvrerer i luften og på  

 manøvreområdet.
 10.2 På selvvalgte helikopterflyvepladser kan vindposen enten erstattes af  

 anden belyst vindretningsindikator eller undlades, hvis oplysning om aktuel  

 vind er tilgængelig på anden vis.
11. Landingsretningsindikator 11.1 Hvis en helikopterflyveplads er forsynet med en eller flere  

 landingsretningsindikatorer, skal disse opfylde nedennævnte specifikationer:
 11.2 Landingsretningsindikatoren skal placeres uden for kantbelysningen og  

 bestå af mindst 5 lys, der er placeret på en ret linie, som viser den  

 foretrukne landingsretning.
11.3 Lysene skal placeres med en indbyrdes konstant afstand på mellem 1 m  

 og 5 m.
Afstanden mellem det første lys og rækken af kantlys må ikke  

 overstige 5 m.
 11.4 Lysene i en landingsretningsindikator skal være rundstrålende og vise  

 fast gult lys.
11.4.1 I områder med et stort antal andre lyskilder kan  

 landingsretningsindikatorens lys enten vise fast gult lys eller blink i  

 rækkefølge.
Lysene skal have en intensitet på mindst 50 cd fra 2 grader - 10  

 grader over vandret plan.
 11.5 Hvor der findes flere landingsindikatorer, skal disse kunne  

 tilsluttes og afbrydes særskilt.
12. Overfladebelysning af landingsområde 12.1 Hvis et landingsområdet er overfladebelyst med projektører, skal  

 projektørerne være placeret således, at piloter på startende, landende og  

 taxiende helikoptere ikke blændes.
Projektører og bærestruktur må ikke  

 gennemskære de hindringsfri planer.
 12.2 Overfladebelysningen skal være jævnt fordelt og have en sådan  

 spektral sammensætning, at farver, der anvendes til afmærkninger på  

 helikoptere, afmærkning af hindringer og afmærkning af belægninger, korrekt  

 vil kunne identificeres.
 12.3 Belysningsanlægget skal være udført således, at der i videst muligt  

 omfang undgås »stroboskopeffekt«, og at det efter et kortvarigt  

 strømsvigt har øjeblikkelig gentændingsevne.
13. Strømforsyning Strømforsyning til kantlys på helikopterflyvepladser, godkendt til  

 IFR-beflyvning, skal tilsluttes mindst 2 uafhængige forsyningskredse, der er  

 etableret således, at udfald af en kreds ikke medfører en væsentlig ændring  

 af synsindtrykket af kantlyset.
14. Sekundær strømforsyning Strømforsyning skal for pladser, der er godkendt til VFR-beflyvning, have  

 en maksimal omkoblingstid fra udfald af primær til indkobling af sekundær  

 strømforsyning på 120 sekunder og for pladser, godkendt til IFR-beflyvning,  

 på 15 sekunder.
15. Intensitetsregulering 15.1 Der skal etableres et reguleringsudstyr i mindst 2 trin.
 15.2 For lyssystemer, der indeholder lys, der med den krævede farve har en  

 intensitet på mere end 100 cd, skal der etableres et reguleringsudstyr, hvis  

 laveste indstillingsmulighed medfører, at lysene viser en intensitet på ca.  

 50 cd.
16. Lysarmaturer for kantlys og rullevejskantlys Lysarmaturer skal være af letvægtskonstruktion og have  

 brudkobling/brudanvisning ved omgivende niveau.
Armaturerne må højst have en  

 højde på 35 cm over omgivende niveau og skal have gul eller orange  

 overfladefarve.
17. Betjening af lysanlæg På offentlige helikopterflyvepladser skal lysanlægget betjenes af  

 flyvepladslederen eller af en af denne udpeget og instrueret person.
18. Farver De ovenfor nævnte farver skal opfylde de i ICAO's Annex 14, Appendix 1,  

 beskrevne CIE-normer.
19. Dispensation Luftfartsdirektoratet kan i særlige tilfælde dispensere fra bestemmelserne  

 i denne BL.
20. Straf Overtrædelse af bestemmelserne straffes i medfør af luftfartslovens § 149,  

 stk. 10, med bøde eller hæfte.
Overtrædelse af bestemmelserne, begået af et  

 aktieselskab, andelsselskab eller lignende, straffes efter luftfartslovens §  

 149, stk. 13, med bøde.
21. Ikrafttræden Denne BL træder i kraft den 15. maj 1984.
