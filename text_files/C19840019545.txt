 I medfør af § 5, stk. 4, i lov nr. 102 af 31. marts 1955 om tilsyn med  

 monopoler og konkurrencebegrænsninger som ændret senest ved lov nr. 617 af  

 19. december 1984, fastsættes herved følgende:
 Monopoltilsynets daglige forretninger varetages af et direktorat, der  

 ledes af en af kongen udnævnt direktør.
 Stk. 1.  Direktoratets tjenestemænd og medhjælpere må  

 ikke være interesseret i eller knyttet til nogen erhvervsvirksomhed eller  

 erhvervsorganisation.
 Stk. 2.  Direktoratet kan tilkalde særlige sagkyndige i  

 det omfang, dette skønnes fornødent.
 Stk. 3.  De tilkaldte sagkyndige må ikke være  

 interesseret i eller knyttet til virksomheder eller organisationer, hvis  

 forhold umiddelbart berøres af den sag, i hvis behandling de tilkaldes til  

 medvirken.
 Stk. 4.  Interesse i og tilknytning til en  

 erhvervsvirksomhed eller en organisation anses at foreligge under samme  

 forhold som angivet i § 10, stk. 1-3, i den for monopolrådet fastsatte  

 forretningsorden.
 Direktoratets tjenestemænd, medhjælpere og tilkaldte sagkyndige er under  

 ansvar efter borgerlig straffelovs §§ 152 og 264b, jfr. tjenestemandslovens §  

 10, stk. 2, forpligtet til over for alle uvedkommende at hemmeligholde, hvad  

 de gennem deres virksomhed bliver vidende om.
 Stk. 1.  Direktoratet forelægger rådet de sager, som det  

 i henhold til § 4 i rådets forretningsorden påhviler rådet at behandle, eller  

 som direktoratet i øvrigt finder det hensigsmæssigt at forelægge rådet.  

 Direktoratet udfører rådets beslutninger og holder dette underrettet om  

 varetagelsen af tilsynets daglige forretninger, herunder om direktoratets  

 behandling af de til tilsynet rettede henvendelser.
 Stk. 2.  Direktoratet kan under varetagelsen af  

 tilsynets daglige forretninger uden forelæggelse for rådet af de enkelte  

 konkrete sager afgøre sager i overensstemmelse med rådets faste praksis eller  

 de af rådet tilkendegivne retningslinier.
 Stk. 3.  Direktøren kan anmode medlemmer af rådet om at  

 bistå ved behandlingen af særlige spørgsmål.
 Stk. 4.  Direktoratet fører, medmindre rådet træffer  

 anden bestemmelse, de med tilsynets virksomhed forbunde forhandlinger med  

 offentlige myndigheder, organisationer, erhvervsdrivende og private.
Direktoratet modtager de i henhold til monopollovens kap.
III indgivne  

 anmeldelser og gennemfører registreringen heraf i overensstemmelse med  

 bestemmelserne i handelsministeriets bekendtgørelse af 18. juni 1955 med  

 ændring af 2. januar 1961 om registrering af anmeldelser i henhold til  

 monopolloven.
Stk. 1.  Direktoratet er beføjet til at kræve meddelt  

 alle sådanne oplysninger, som skønnes nødvendige for monopoltilsynets  

 virksomhed, herunder til afgørelse af, om et forhold falder ind under lovens  

 bestemmelser.
Direktoratet kan således kræve indsendt behørigt bekræftede  

 udskrifter af protokol- og regnskabsmateriale og indkalde personer til  

 mundtlig forklaring.
Endvidere er direktoratet berettiget til at få adgang  

 til regnskaber og regnskabsbøger og til på stedet at foretage de til  

 forholdenes oplysning fornødne undersøgelser.
Stk. 2.  Ved afgivelse af oplysninger om tekniske  

 hemmeligheder kan den, der skal afgive oplysningerne, over for rådets formand  

 fremsætte begæring om, at oplysningerne ikke afgives over for det samlede  

 råds medlemmer.
Formanden afgør herefter, i hvilket omfang og under hvilken  

 form oplysningerne under hensyn til forholdendes beskaffenhed bør gives.
 Direktøren træffer afgørelse om, hvorvidt der skal rettes henvendelse til  

 anklagemyndigheden om tiltalerejsning, jfr. monopollovens § 22. Sager i  

 hvilke, der foreligger særlig tvivl, skal dog forinden fremsendelse til  

 anklagemyndigheden forelægges rådet.
 Stk. 1.  Monopoltilsynets afgørelser skal meddeles  

 skriftligt og indeholde oplysning om de forhold og synspunkter, som har været  

 bestemmende for afgørelsen.
 Stk. 2.  Efter at afgørelsen er truffet, skal de  

 interesserede organisationer eller enkeltvirksomheder have adgang til at gøre  

 sig bekendt med det grundlag, på hvilket tilsynets beslutninger er truffet,  

 for så vidt det pågældende materiale ikke indeholder fortrolige oplysninger  

 om enkelte virksomheders forhold eller oplysninger, som ikke uden skade for  

 almindelige samfundsinteresser kan udleveres.
Stk. 1.  Klager over de af tilsynet trufne afgørelser  

 videresendes senest i løbet af 8 dage til det i monopollovens § 18 omhandlede  

 ankenævn.
Direktoratet meddeler nævnet de til klagernes bedømmelse nødvendige  

 oplysninger.
 Stk. 2.  Ved videresendelse af en klage til nævnet  

 påhviler det direktoratet at påpege, hvorvidt der blandt det materiale, som  

 forelægges nævnet, måtte være fortrolige eller hemmelige oplysninger,  

 herunder oplysninger af den i § 6, stk. 2, nævnte art angående klagerens egen  

 virksomhed eller andres virksomheder, eller oplysninger, som ikke uden skade  

 for almindelige samfundsinteresser kan udleveres.
 Om monopoltilsynets virksomhed påhviler det direktoratet at udarbejde en  

 årlig beretning, der af tilsynet skal afgives til industriministeren senest  

 den 15. september i det følgende kalenderår.
Regulativet træder i kraft straks.
Samtidig ophæves regulativ for  

 monopoldirektoratet af 18. juni 1955.
