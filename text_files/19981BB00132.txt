Fremsat den 20. april 1999 af Søren Sønd  

 ergaard (EL) og Frank Aaen (EL) Forslag til folketingsbeslutning om anbringelse af personer til afrusning Det pålægges regeringen at fremlægge en  

 plan for, hvorledes detentionsanbringelse i videst muligt omfang afskaffes og  

 erstattes af afrusning i hospitalsregi eller på institutioner, hvor man  

 har forstand på afrusning og kan skønne, om den berusede er  

 motiveret for behandling.
Bemærkninger til forslaget I Danmark er det almindeligt, at man  

 indlægger forgiftede mennesker på hospitalerne, uanset om de er  

 forgiftede af kemikalier, røgudvikling, piller eller narkotika.
Dog er  

 der en gruppe af forgiftede, der ikke indlægges på hospitaler,  

 nemlig mennesker, der er forgiftede af alkohol, som i stedet indsættes  

 i dententionen.
Af politiets årsberetning kan man se, at der  

 årligt indsættes tusindvis af mennesker i detentionerne landet  

 over.
Alene i 1997 blev der anbragt mere end 15.000 mennesker i  

 detentionerne.
Efter Enhedslistens opfattelse er det en  

 uhensigtsmæssig og i visse tilfælde direkte farlig praksis for  

 beruseren, som snarest bør ændres.
Netop hensynet til, at den  

 anbragte skal kunne overvåges af personale, som er uddannet til at  

 vurdere den sundhedsmæssige tilstand hos beruseren, gør, at vi  

 finder, at det er uholdbart, at politipersonalet skal have deres  

 arbejdssituation belastet af denne opgave.
Ydermere er der i de  

 tilfælde, hvor en beruset person også er syg, brug for, at den  

 pågældende kan blive tilset af sundhedsfagligt personale.
En større spørgeskemaundersøgelse  

 foretaget af overlæge Finn Olaf Hardt (offentliggjort i Ugeskrift for  

 Læger den 8. juni 1998) havde til formål at vurdere behovet for  

 at lave et alternativ til detentionsanbringelse af berusere i form af  

 hospitalsbaseret afrusning.
Undersøgelsens konklusion lyder:
» Afrusning skal efter forslagsstillernes  

 opfattelse ikke nødvendigvis foregå på et hospital.  

 Også større døgnåbne institutioner, hvor personalet  

 er uddannet og trænet i opgaven at tilse berusere under afrusningen og  

 vurdere, om den pågældende er motiveret for eventuelt at  

 indgå i et behandlingsforløb, kan varetage denne opgave.
Sundhedsministeren har tidligere over for Folketinget (i  

 besvarelsen af spørgsmål S 633, folketingsåret 1997-98, 2.  

 samling) givet udtryk for, at han ikke kan anbefale, at ikkekriminelle  

 berusede afruses på sygehus.
Dette synspunkt begrundes dog ikke af  

 ministeren med, at der sker en bedre og mere sikker afrusning i  

 detentionerne.
Derimod synes det væsentligste argument at være,  

 at det ifølge ministerens beregninger er en dyrere løsning end  

 detentionsanbringelse.
Efter forslagsstillernes opfattelse er det imidlertid  

 ikke fornuftigt at betragte problemet med berusede personer alene ud fra en  

 økonomisk vinkel.
Problemet er, at der er mennesker, som drikker sig  

 så berusede, at de bør være under overvågning af  

 sundhedsfagligt personale, mens de afruses.
Det langsigtede mål er  

 naturligvis at nedbringe antallet af personer, der drikker sig  

 sanseløst berusede.
Det kan blandt andet ske ved, at disse mennesker  

 bliver rådgivet om alkoholafvænning af personale, som ud fra en  

 professionel indfaldsvinkel kan tage hånd om deres problemer.
At det  

 har en økonomisk omkostning er indlysende, og derfor skal indsatsen  

 være målrettet mod i størst muligt omfang at  

 overflødiggøre sig selv, hvilket følgelig vil betyde en  

 mindre udgift/besparelse.
Af politiets årsberetning fremgår det, at  

 antallet af detentionsanbragte er faldende.
Når ministeren derfor i  

 besvarelsen af spørgsmål S 633 lægger Sundhedsstyrelsens  

 mere end ti år gamle beregninger fra 1987 til grund for sin vurdering  

 af udgifterne til en sygehusbaseret afrusningsmodel, så er det efter  

 forslagsstillernes opfattelse ikke et rimeligt grundlag at tage diskussionen  

 på.
Skriftlig fremsættelse Søren Søndergaard (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om anbringelse af  

 personer til afrusning.
(Beslutningsforslag nr.
B 132).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
