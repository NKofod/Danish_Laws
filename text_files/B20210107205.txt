Bekendtgørelse om ret til ydelser i sundhedsloven til visse personer med bopæl i et andet EU-/EØS-land1) I medfør af § 8, stk. 2, og § 265, stk. 2 og 3, i sundhedsloven, jf. lovbekendtgørelse nr. 903 af 26. august 2019, fastsættes:
 § 1. Denne bekendtgørelse omfatter følgende personer, der har bopæl i et andet EU/EØS-land:
 1) Pensionister og deres familiemedlemmer som har ret sundhedsydelser i bopælslandet til udgift for Danmark ifølge artikel 24 og 25, jf. artikel 35 i Europa-Parlamentets og Rådets forordning (EF) nr. 883/2004 af 29. april 2004 om koordinering af de sociale sikringsordninger med senere ændringer eller Det Blandede EØS-udvalgs afgørelse nr. 76/2011 af 1. juli 2011 om ændring af bilag VI (social sikring) og protokol 37 til EØS-aftalen.
 2) Grænsearbejderes familiemedlemmer som har ret sundhedsydelser i bopælslandet til udgift for Danmark ifølge artikel 17, jf. artikel 35 i Europa-Parlamentets og Rådets forordning (EF) nr. 883/2004 af 29. april 2004 om koordinering af de sociale sikringsordninger med senere ændringer eller Det Blandede EØS-udvalgs afgørelse nr. 76/2011 af 1. juli 2011 om ændring af bilag VI (social sikring) og protokol 37 til EØS-aftalen.
 § 2. De i § 1 nævnte personer har under ophold her i landet ret til alle ydelser i Danmark efter sundhedsloven, undtaget planlagt sygehusbehandling, jf. stk. 2, begravelseshjælp, jf. stk. 3, tildeling af og adgang til organer med henblik på organtransplantationer og adgang til de offentlige vaccinationsprogrammer, jf. stk. 4.
 Stk. 2. Stk. 1 omfatter ikke ret til planlagt sygehusbehandling, i det omfang det efter lovgivningen i det EU/EØS-land, hvor de nævnte personer er bosat, er fastlagt, at udgifter til en planlagt sygehusbehandling i et andet land end bopælslandet, alene kan dækkes i det omfang myndighederne i bopælslandet har givet forhåndstilladelse hertil, medmindre en sådan forhåndstilladelse foreligger.
 Stk. 3. Stk. 1 omfatter ikke ret til begravelseshjælp, jf. sundhedslovens § 160, idet begravelseshjælp til de i § 1 nævnte personer ydes efter regler i Europa-Parlamentets og Rådets forordning (EF) nr. 883/2004 af 29. april 2004 om koordinering af de sociale sikringsordninger med senere ændringer eller Det Blandede EØS-udvalgs afgørelse nr. 76/2011 af 1. juli 2011 om ændring af bilag VI (social sikring) og protokol 37 til EØS-aftalen.
 Stk. 4. Stk. 1 omfatter ikke ret til tildeling af og adgang til organer med henblik på organtransplantationer, jf. sundhedslovens kapitel 12, samt de offentlige vaccinationsprogrammer, jf. sundhedslovens kapitel 43. Disse ydelser til de i § 1 nævnte personer ydes efter regler i Europa-Parlamentets og Rådets forordning (EF) nr. 883/2004 af 29. april 2004 om koordinering af de sociale sikringsordninger med senere ændringer eller Det Blandede EØS-udvalgs afgørelse nr. 76/2011 af 1. juli 2011 om ændring af bilag VI (social sikring) og protokol 37 til EØS-aftalen.
 § 3. De i § 2, stk. 1 og 2, nævnte ydelser gives af opholdskommunen eller opholdsregionen på samme vilkår som til herboende gruppe 1-sikrede.
 § 4. Bestemmelserne i denne bekendtgørelse berører ikke den i § 1 nævnte personkreds ret til sundhedslovens ydelser under midlertidigt ophold i Danmark efter reglerne i Europa-Parlamentets og Rådets forordning (EF) nr. 883/2004 af 29. april 2004 om koordinering af de sociale sikringsordninger med senere ændringer eller Det Blandede EØS-udvalgs afgørelse nr. 76/2011 af 1. juli 2011 om ændring af bilag VI (social sikring) og protokol 37 til EØS-aftalen.
 § 5. Bekendtgørelsen træder i kraft den 3. juni 2021 og finder anvendelse for modtagelse af sundhedsydelser efter denne dato.
 Stk. 2. Bekendtgørelse nr. 1657 af 27. december 2013 om ret til ydelser i sundhedsloven til visse personer med bopæl i et andet EU-/EØS-land.
Sundhedsministeriet, den 31. maj 2021 Magnus Heunicke / Signe Struberga 1) Bekendtgørelsen gennemfører dele af Europa-Parlamentets og Rådets direktiv 2011/24/EU af 9. marts 2011 om patientrettigheder i forbindelse med grænseoverskridende sundhedsydelser, EU-Tidende 2011, L 88, s. 4565.
