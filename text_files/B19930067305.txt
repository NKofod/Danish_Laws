I medfør af §§ 51 og 78, stk. 3, § 89 stk. 1, pkt. 8, i lov nr. 9 af 3. januar 1992 om naturbeskyttelse, fastsættes  

 følgende:
Formål og afgrænsning § 1.  Fredningens formål er at beskytte de natur- og  

 kulturhistoriske værdier, som knytter sig til fladvandsarealerne omkring  

 Saltholm.
 Fredningen skal herudover supplere Overfredningsnævnets afgørelse af 27.  

 december 1983 om fredning af øen Saltholm med omliggende småøer.
 § 2.  Fredningen omfatter vandarealerne omkring  

 Saltholm, som beskrevet på bilagene.
 Stk. 2.  Bekendtgørelsen omfatter ikke de dele af  

 søterritoriet der beslaglægges af den faste forbindelse over Øresund, samt  

 aktiviteter og færdsel af enhver art i forbindelse med etablering,  

 vedligeholdelse, tilsyn m.v. heraf.
 Stk. 3.  Bekendtgørelsen hindrer ikke foranstaltninger,  

 der gennemføres for at mindske kollisionsrisikoen mellem fugle og fly ved  

 beflyvning af Københavns Lufthavn, Kastrup.
Fredningsbestemmelser § 3.  For offentlighedens færdsel og ophold gælder  

 indenfor hele det fredede område:
Stk. 2.  Sejlads og anden færdsel inden for en afstand  

 af 25 m fra Saltholms landarealer er ikke tilladt, undtagen i forbindelse med  

 landgang ved Barakke Bro.
Bestemmelsen gælder dog ikke for personer omfattet  

 af Overfredningsnævnets afgørelse af 27. december 1983, § 4 pkt. 1, eller for  

 personer, som har fået dispensation af fredningsmyndighederne til landgang på  

 Saltholm.
 Stk. 3.  Sejlads og anden færdsel er forbudt på  

 søterritoriet syd og sydøst for Saltholm, samt ved Sønder Flint, som vist på  

 kortbilaget.
 Stk. 4.  Bestemmelserne i stk. 2 og 3, gælder ikke for  

 udøvelse af erhvervsfiskeri, idet hvert fartøj dog højest kan medtage det  

 antal personer der er nødvendig af hensyn til fiskeriets gennemførelse.
Stk. 5.  Jagt er forbudt på søterritoriet vest, syd og  

 øst for Saltholm, som vist på kortbilaget.
I områder hvor jagt er forbudt er  

 det tillige forbudt at medbringe skydevåben under sejlads i skydepram.
Stk. 6.  I områder hvor jagt er tilladt, må denne dog  

 først gå i gang den 16. september.
Jagt efter kl. 12.00 er endvidere ikke  

 tilladt i disse områder.
 Stk. 7.  Jagt, herunder særlige jagtformer, kan helt  

 eller delvis begrænses, hvor jagt iøvrigt er tilladt, såfremt dette  

 nødvendiggøres a.h.t. sikkerheden med beflyvningen af Københavns Lufthavn.
 § 4.  Optagelse af råstoffer, mekanisk bearbejdelse af  

 havbunden, boring og sprængning og tilsvarende, er ikke tilladt.
 § 5.  Fortidsminder og andre kulturspor på havbunden  

 må ikke fjernes eller beskadiges.
Dispensation, tilsyn mv. og ikrafttræden § 6.  Skov- og Naturstyrelsen kan meddele dispensation  

 fra bestemmelserne i §§ 3-5.
 Stk. 2.  Skov- og Natturstyrelsen afgørelser efter stk.  

 1, er endelige.
 § 7.  Skov- og Naturstyrelsen fører tilsyn med  

 overholdelse af reglerne i denne bekendtgørelse.
 Stk. 2.  Skov- og Naturstyrelsen kan træffe aftale med  

 anden administrativ myndighed om, at tilsynet helt eller delvis varetages af  

 denne myndighed.
 § 8.  Overtrædelse af bestemmelserne i §§ 3-5 eller af  

 vilkår fatsat i medfør af § 6, straffes med bøde eller hæfte, med mindre  

 strengere straf er forskyldt efter anden lovgivning.
 § 9.  Bekendtgørelsen træder i kraft den 1. september  

 1993.
 Stk. 2.  Samtidig med ikrafttræden af denne  

 bekendtgørelse ophæves Miljøministeriets bekendtgørelse af 6. februar 1993,  

 bekendtgørelse om Saltholm Vildtreservat.
Miljøministeriet den 20. august 1993 Svend Auken / Ole Christiansen Bilag:
 Afgrænsning af fredningen af søterritoriet omkring Saltholm.
 Fredningen afgrænses som vist på kortet, mod det omgivende farvand af  

 rettelinier mellem følgende positioner:
Punkterne 1) - 6) er på tidspunktet for fredningens ikrafttræden  

 sammenfaldende med en række farvandsafmærkninger.
Opmærksomheden henledes på,  

 at farvandsmærkerne efterfølgende kan omplaceres.
