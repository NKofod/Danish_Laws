 Arbejdsmarkedsbidrag blev anset som en fradragsberettiget  

 driftsomkostning i medfør af SL § 6A.
Statsskattedirektoratet blev spurgt, hvorledes bidrag efter lov nr. 840 af  

 18. december 1987 om arbejdsmarkedsbidrag skal behandles i skattemæssig  

 henseende.
Lov om arbejdsmarkedsbidrag er et led i omlægningen af  

 arbejdsgiverafgifterne.
Omlægningen betyder, at visse afgifter, som  

 arbejdsgiveme hidtil har betalt, bortfalder.
I stedet for disse afgifter  

 opkræves et bidrag til statskasse.
Bidrag efter loven udgør 2,5% af et  

 beregningsgrundlag, der som hovedregel relaterer sig til virksomhedens  

 momsgrundlag.
Bidraget kan dog også for visse typer virksomheder fastsættes  

 som virksomhedens samlede lønsum med tillæg af 90%. Da beregningsgrundlaget  

 som hovedregel relaterer sig til momsgrundlaget, kan beregningsgrundlaget  

 blive negativt.
I så fald udbetales der en bidragsgodtgørelse på 2,5% af det  

 negative beregningsgrundlag.
For personligt ejede virksomheder med et  

 bidragsgrundlag på mellem 0 og 500.000 kr. årligt ydes der et årligt fradrag  

 i bidraget på 3.000 kr., såfremt virksomheden ikke har ansatte.
Fradraget  

 nedtrappes gradvist med antallet af fuldbeskæftigede ansatte og bortfalder,  

 når virksomheden har 2 eller flere fuldtidsbeskæftigede  

 ansatte.Arbejdsmarkedsbidraget opgøres periode vis, således at det er  

 virksomhedens køb og salg i en given periode, der danner grundlag for  

 beregningen af bidraget.
For fradrag til Personligt ejede virksomheder  

 opgøres fradraget årligt under hensyn til den endelige opgørelse for  

 kalenderåret og på grundlag af oplysninger for indbetalte ATP bidrag for  

 kalenderåret.
Bundfradraget udbetales kontant en gang årligt.  

 Arbejdsmarkedsbidraget er, ligesom de hidtidige arbejdsgiverafgifter,  

 fradragsberettiget som en driftsomkostning i medfør af statsskattelovens § 6  

 a.
Bidragsgodtgørelse og fradrag til Personligt ejede virksomheder er  

 skattepligtig indkomst, jf. statsskattelovens § 4. Bidraget og  

 bidragsgodtgørelsen skal efter Statsskattedirektoratets opfattelse medregnes  

 ved indkomstopgørelsen ved udløbet af den enkelte opgørelsesperiode, hvor  

 beløbet kan opgøres endeligt.
Bundfradraget til personligt ejede virksomheder  

 skal tilsvarende indtægtsføres ved udgangen af kalenderåret.
