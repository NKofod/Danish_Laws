 I henhold til § 57, stk. 7, i lov om en aktiv arbejdsmarkedspolitik, jf.  

 lovbekendtgørelse nr. 1199 af 27. december 1993, fastsættes:
 § 1.  Arbejdsministeren fastsætter årligt størrelsen  

 af den centrale pulje til en særlig arbejdsmarkedsindsats.
Stk. 2.  Midlerne i den centrale pulje kan anvendes til Stk. 3.  Aktiviteterne kan iværksættes i enkelte  

 regioner eller som landsdækkende aktiviteter.
 § 2.  Inden for rammerne af de i § 1, stk. 2, nævnte  

 områder udmelder arbejdsministeren, efter indstilling fra Landsarbejdsrådet,  

 en gang om året nærmere indholdsmæssige retningslinier og indsatsområder for  

 anvendelsen af midlerne i den centrale pulje, jf. bilag 1.
 Stk. 2.  Arbejdsministeren kan ændre på de  

 indholdsmæssige retningslinier og indsatsområder, jf. stk. 1, hvis der i  

 løbet af året opstår behov herfor.
 § 3.  Myndigheder, organisationer, offentlige og  

 private institutioner samt virksomheder kan søge om økonomisk støtte fra den  

 centrale pulje.
 Stk. 2.  Ansøgninger om økonomisk støtte til  

 landsdækkende aktiviteter indsendes til Arbejdsmarkedsstyrelsen.
Stk. 3.  Ansøgninger om økonomisk støtte til regionale  

 aktiviteter indsendes til Arbejdsmarkedsstyrelsen via de regionale  

 arbejdsmarkedsråd.
Ansøgningerne ledsages af de regionale arbejdsmarkedsråds  

 udtalelse.
 § 4.  Arbejdsmarkedsstyrelsen behandler de indkomne  

 ansøgninger i overensstemmelse med de af arbejdsministeren udmeldte  

 indholdsmæssige retningslinier og indsatsområder, jf. § 2, og indsender til  

 Landsarbejdsrådets behandling relevante ansøgninger, der ledsages af en  

 oversigt over de indkomne ansøgninger.
 § 5.  Landsarbejdsrådet afgiver til arbejdsministeren  

 indstilling over de forelagte ansøgninger.
 § 6.  Arbejdsministeren godkender ansøgninger om  

 økonomisk støtte og udmelder midlerne.
 § 7.  Arbejdsmarkedsstyrelsen fastsætter nærmere  

 retningslinier om ansøgningsprocedure, herunder om ansøgningernes indhold,  

 betingelser for modtagelse af midler, udbetalingsterminer m.v., jf. bilag 2  

 og 3.
§ 8.  Arbejdsmarkedsstyrelsen udarbejder årligt en  

 rapport til arbejdsministeren om anvendelsen af midlerne.
Rapporten ledsages  

 af Landsarbejdsrådets udtalelse.
 § 9.  Bekendtgørelsen træder i kraft den 11. maj 1994.
Arbejdsministeriet, den 28. april 1994 Jytte Andersen / Lis Gamborg Bilag 1 Indholdsmæssige retningslinier og indsatsområder i 1994 for den centrale  

 pulje til en særlig arbejdsmarkedsindsats I.
For 1994 afsættes 100 mill. kr. til den centrale pulje.
Heraf  

 afsættes en reservepulje på 20 mill. kr.
II.
Der skal ved anvendelsen af midlerne sikres kvinder og mænd lige  

 muligheder, og særligt langtidsledige kvinders behov skal tilgodeses under de  

 enkelte indsatsområder.
III.
For 1994 skal følgende indsatsområder prioriteres:
Bilag 2 Ansøgningsprocedure m.v.
Krav til ansøgningen I ansøgningen skal der være redegjort for følgende:
 - Projektkategorisering (jf. de prioriterede indsatsområder).
 - Projektets titel og formål.
 - Projektets indhold/aktiviteter.
 - Præcisering af forsøgs- og udviklingsaspektet, herunder forsøgs- og  

 udviklingsperiode.
 - Målgruppe for projektet/deltagerkreds.
 - Forventet resultat.
 - Budget specificeret efter etablerings- og driftsudgifter,  

 materialeudgifter, udlæg m.v. samt fremmede tjenesteydelser/timebaserede  

 omkostninger (idet det skal bemærkes, at der ikke er lønsum i den centralt  

 afsatte pulje).
 - Det ansøgte beløb samt eventuelle medfinansieringspartnere.
 - Ansøger(e) og eventuelle samarbejdspartnere.
 - Evalueringsplan, herunder hvad der skal evalueres, hvordan evalueringen  

 skal gennemføres samt hvornår dette skal ske (proces/produkt).
Resume Hver enkelt ansøgning skal på forsiden være forsynet med et resume på max.  

 20-25 linier indeholdende projektkategorisering, information om projektets  

 navn, formål, indhold og art; hvad forsøget består i, målgruppe, samlet  

 budget samt hvor mange midler, der søges om.
 Vedlagte bilag bedes anvendt til resumeet.
Evaluering Modtagere af midler fra den centrale pulje under aktivitetsbevillingen til  

 en særlig arbejdsmarkedsindsats, skal senest 3 måneder efter aktivitetens  

 afslutning (med mindre andet aftales eksplicit under hensyn til forsøgets  

 art) fremsende en evalueringsrapport til Arbejdsmarkedsstyrelsen.
Udbetaling af midler Udbetaling af bevilgede midler vil ske gennem Arbejdsmarkedsstyrelsen med  

 1/3 ved bevilling af forsøget/projektet, 1/3 efter forsøgets/projektets  

 afslutning og 1/3 ved evalueringsrapportens modtagelse.
 Bevilgede, ikke-forbrugte beløb kan efter ansøgning overføres til det  

 efterfølgende finansår.
Bilag 3 Resume Ansøgning om midler fra den centrale pulje på 100 mill. kr. til en særlig  

 arbejdsmarkedsindsats;jf. lov om en aktiv arbejdsmarkedspolitik § 57, stk. 7.
