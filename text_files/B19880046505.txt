 I medfør af lov om realkreditinstitutter, jf. lovbekendtgørelse nr. 547 af  

 14. august 1986 med senere ændringer, § 28 c som affattet ved lov nr. 374 af  

 6. juli 1988, fastsættes:
Garantiordningen § 1.  Boligministeren kan på statskassens vegne yde  

 realkreditinstitutterne og Dansk Landbrugs Realkreditfond, herefter benævnt  

 instituttet, garanti for skyldige terminsydelser i landbrugsejendomme m.v.,  

 for hvilke institutterne mister fortrinsretten i henhold til  

 tinglysningslovens § 40 som følge af, at instituttet bevilger henstand efter  

 bestemmelserne i denne bekendtgørelse.
 Stk. 2.  Garanti kan ydes for henstand med  

 terminsydelser, der er forfaldet til betaling inden 1. maj 1988. Tilsagn om  

 garanti kan ydes inden for en samlet ramme på 80 mio. kr.
 Stk. 3.  Kongeriget Danmarks Hypotekbank og  

 Finansforvaltning varetager administrationen af garantiordningen.
§ 2.  Garantien for terminshenstand udgør 80 pct. af  

 det tab, som instituttet konstaterer.
Garantien udgør dog maksimalt 80 pct.  

 af den skyldige terminsydelse inkl. morarenter tilskrevet inden udgangen af  

 juni måned 1989. Hvis tvangsauktion skal afholdes, omfatter garantien  

 yderligere tilskrevne morarenter indtil tvangsauktionens afslutning.
Stk. 2.  Garanti meddeles af Hypotekbanken på grundlag  

 af indberetning fra instituttet.
Hypotekbanken kan bestemme, at garantien  

 gives for terminsrestancer i takt med fortrinsrettens fortabelse efter  

 tinglysningslovens § 40.
Bevilling af terminshenstand § 3.  Afgørelse om bevilling af terminshenstand  

 træffes af instituttet.
Stk. 2.  Bevilling er betinget af, at jordbrugeren må  

 antages at opfylde betingelserne for at opnå refinansiering, jf. § 2 i lov  

 nr. 372 af 6. juli 1988 om refinansiering af realkreditlån m.v. i  

 landbrugsejendomme, herunder at det forventes, at den pågældende vil have  

 økonomisk balance i bedriften efter refinansiering.
Endvidere skal  

 betingelsen i § 7, stk. 1, være opfyldt.
§ 4.  Ansøgning om henstand for en termin stiles til  

 det institut, der har ydet det lån, som terminsydelsen vedrører.
Ansøges der  

 om henstand med terminsydelser til flere institutter, stiles ansøgningen til  

 instituttet med den ældste restance.
Har flere institutter herefter restancer  

 vedrørende samme termin, stiles ansøgningen til instituttet med den største  

 restance.
Stk. 2.  Ansøgningen skal være indgivet til instituttet  

 inden 10 måneder efter forfaldsdagen.
For restancer, der vedrører  

 oktober-termin 1987 og tidligere terminer, skal ansøgning dog være indgivet  

 senest den 10. september 1988.
 Stk. 3.  Ansøgning indgives gennem ansøgerens  

 pengeinstitut på et særligt af Boligstyrelsen udarbejdet ansøgningsskema.  

 Pengeinstituttet sender kopi af ansøgningen til andre institutter med lån i  

 ejendommen.
 Stk. 4.  I tilfælde, hvor en gældssanering skønnes  

 nødvendig for at opnå økonomisk balance i bedriften efter refinansiering,  

 skal ansøgningen vedlægges en redegørelse, der angiver den forventede  

 rentevirkning af gældssaneringsordningen, og som gør det sandsynligt, at det  

 forventede driftsresultat kan opnås.
 Stk. 5.  Ansøgningen skal attesteres af en  

 økonomikonsulent under den landøkonomiske konsulentvirksomhed eller en  

 statsautoriseret eller registreret revisor og tiltrædes af ansøgerens  

 pengeinstitut.
 Stk. 6.  Udgifter forbundet med vurdering af ejendommen  

 og med ansøgningsskemaets udfyldelse og attestation efter stk. 5 afholdes af  

 ansøger.
§ 5.  Instituttet træffer beslutning om  

 terminshenstand, når det har konstateret, at ansøgningen er attesteret efter  

 § 4, stk. 5, og kan danne grundlag for instituttets afgørelse.
Bevilling kan  

 kun meddeles, hvis alle institutter med lån i ejendommen er enige herom.
 Stk. 2.  Som led i behandlingen af sagen foretager  

 instituttet besigtigelse af ejendommen, dersom det skønnes påkrævet til  

 bedømmelse af de aktuelle værdier og ejendommens drift.
 Stk. 3.  I de i § 4, stk. 4, nævnte tilfælde kan  

 bevilling af terminshenstand kun meddeles, hvis det er godtgjort, at  

 efterstående panthavere og udlægshavere tiltræder, at de statsgaranterede  

 ydelser behandles, som om fortrinsretten efter tinglysningslovens § 40 er  

 bevaret.
§ 6.  Instituttets afgørelse om terminshenstand  

 meddeles til Hypotekbanken, ansøgeren, pengeinstituttet og andre institutter  

 med lån i ejendommen.
Ved beslutning om terminshenstand træffer instituttet  

 samtidig fornødne foranstaltninger til udsættelse af berammet tvangsauktion  

 og standser indledning af tvangsskridt.
Betingelser vedrørende senere terminsydelser § 7.  Det er en betingelse for bevilling af  

 terminshenstand med statsgaranti, at det dokumenteres over for instituttet,  

 at terminsydelser til institutter, der er forfaldne efter 1. maj 1988, er  

 betalt.
Terminshenstand kan dog bevilges, uanset at juni termin 1988 ikke er  

 betalt, på betingelse af, at instituttet har sikkerhed for, at betaling sker  

 senest 30. september 1988.
 Stk. 2.  Det er en betingelse for opretholdelse af  

 terminshenstanden, at kommende terminsydelser i ejendommen frem til  

 refinansieringstidspunktet betales, eller at der stilles sikkerhed for deres  

 betaling.
Virkningen af bevilget terminshenstand med statsgaranti § 8.  For ejendomme med meddelt garanti for  

 terminshenstand må institutterne ikke afholde tvangsauktion, før det er  

 afgjort, om refinansiering kan opnås, jf. dog § 7, stk. 2. Afgørelse herom  

 skal være truffet inden 1. juli 1989. Fristen kan forlænges af Hypotekbanken.
 Stk. 2.  I sager, hvor refinansiering opgives eller ikke  

 opnås, skal tvangsauktion uanset stk. 1 fremmes snarest derefter, hvis tabet  

 herved skønnes at kunne begrænses.
Stk. 3.  Instituttet kan i ganske særlige tilfælde  

 uanset stk. 1 genoptage retsforfølgningen med henblik på afholdelse af  

 tvangsauktion over ejendommen, såfremt det skønnes nødvendigt for at begrænse  

 et tab.
Hypotekbanken skal underrettes herom senest 2 uger efter, dette er  

 sket.
Instituttet kan desuden i sådanne tilfælde foretage andre retslige  

 skridt, herunder tage ejendommen til brugeligt pant.
 § 9.  Hvis sagen slutter med refinansiering, skal der  

 i refinansieringsløsningen indgå betaling eller anden ordning vedrørende de  

 statsgaranterede terminsydelser m.v., herunder evt. akkord eller moratorium,  

 således at garantien kan frigives eller gøres gældende for et eventuelt tab.
§ 10.  I tilfælde, hvor den statsgaranterede  

 terminsydelse ikke betales eller ordnes i overensstemmelse med § 9, skal  

 instituttet inden udgangen af juni måned 1989 indlede eller genoptage  

 retsforfølgning med henblik på afholdelse af tvangsauktion.
Sagen skal  

 derefter fremmes til endelig tvangsauktion på sædvanlig måde.
Hvis dette ikke  

 sker, bortfalder garantien.
Fristen kan forlænges af Hypotekbanken.
 § 11.  Instituttet giver snarest Hypotekbanken  

 underretning om afslutning af garantisager og deres resultat og afregner  

 garantien over for Hypotekbanken.
§ 12.  Instituttet er bemyndiget til at varetage  

 statskassens interesser som garant under tvangsauktion, således at der først  

 meddeles Hypotekbanken underretning, når tabet kan gøres op.
Instituttet  

 træffer således efter sædvanlig bedømmelse af pantet afgørelse om, hvorvidt  

 den statsgaranterede fordring skal bydes ind helt eller delvis ved  

 tvangsauktionen, eller om garantien gøres gældende.
Stk. 2.  Hvis tab af fordringen på tvangsauktion ellers  

 skønnes uundgåelig, kan instituttet godkende frivillig overdragelse af  

 ejendommen til trediemand for en pris, der modsvarer værdien.
Det er en  

 betingelse for frigivelse af pantet, at den hidtidige ejer afgiver  

 skylderklæring vedrørende den personlige fordring.
Stk. 3.  Dokumentation vedrørende gennemført salg, med  

 skylderklæring, indsendes til Hypotekbanken.
Opgørelse og indberetning af tab  

 sker i øvrigt som efter tvangsauktion, med fornøden afvigelse.
 Ikrafttræden m.v.
 § 13.  Hypotekbanken bemyndiges til at indgå aftale  

 med institutterne om garantiordningens nærmere udformning og afregning af  

 garantierne m.v.
 § 14.  Bekendtgørelsen træder i kraft den 8. august  

 1988.
