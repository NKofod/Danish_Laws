Cirkulære  

 om  

  

 folkekirkens ministerialbog (DNK) Indledning Den grundlæggende civilregistrering i Danmark,  

 bortset fra Sønderjylland, sker ved anmeldelse til folkekirkens  

 ministerialbøger, jf.  

 lov af 31. maj 1968 om anmeldelse af fødsler og dødsfald, som ændret ved lov  

 af  

 2. april 1997 om ændring af lov om anmeldelse af fødsler og dødsfald.
I folkekirkens ministerialbøger registreres desuden oplysninger  

 med relation til kirkelige handlinger.
Ministerialbøgerne fungerer således  

 også  

 som medlemsregister for den danske folkekirke.
I folkekirkens sognemenigheder sker der omlægning af  

 ministerialbogsføringen (kirkebogsføringen) fra håndførte protokoller til  

 informationsteknologi.
Projektet kaldes Den Ny Kirkebog (DNK-projektet).
 Indførelsen af DNK-Personregistrering (DNK) gennemføres trinvis  

 fra december 2001 og forventes at strække sig over ca. 2 år, indtil alle  

 folkekirkens sognemenigheder er overgået til at føre ministerialbog  

 (kirkebog)  

 ved brug af DNK.
 Ved denne omlægning er der ikke tilsigtet nogen ændring af, hvilke  

 oplysninger der skal registreres i folkekirkens ministerialbog (kirkebog).  

 Det  

 primære formål med dette cirkulære er således at tage højde for indførelsen  

 af  

 et nyt registreringsmedium i forbindelse med ministerialbogsførelsen.
Det nye registreringsmedium giver en række muligheder for at  

 forbedre betjeningen af borgerne og lette sagsbehandlingen.
Med virkning fra  

 de  

 enkelte sognes overgang til DNK indføres således et princip om registrering i  

 bopælssognet i forbindelse med behandling af sager om ændring af navn.
DNK indføres også i de sønderjyske landsdele.
Her opretholdes dog  

 den særlige ordning, hvorefter civilregistreringen varetages af kommunale  

 personregisterførere.
 Betegnelserne ministerialbog og kirkebog opretholdes  

 efter  

 overgangen til elektronisk registrering.
Registrering i og brug af DNK sker efter at de enkelte sogne har  

 gennemført en verificering af visse oplysninger for personer, født i 1969  

 eller  

 senere, jf.
Kirkeministeriets cirkulære af 28. januar 2000 om gennemførelse  

 af  

 DNK-dataverificering.
Sognets verificering af personoplysninger tilbage til og med 1969  

 skal, uden for de sønderjyske landsdele, være gennemført inden sognets  

 DNK-dag.  

 I særlige tilfælde kan Kirkeministeriet dog dispensere fra dette krav.
Det er  

 imidlertid forudsat, at dispensationsadgangen forvaltes restriktivt.  

 Dispensation vil efter omstændighederne f.eks. kunne tænkes i forbindelse med  

 afvikling af pilotprojekter under indkøringen af DNK.
Såfremt ministerialbogsføreren i sagsbehandlingen vedrørende  

 personer, der er grundregistreret i de danske ministerialbøger skal bruge  

 navne- eller dåbsoplysninger, oplysninger om forældreforhold eller  

 oplysninger  

 om medlemskab af folkekirken, tages der udgangspunkt i oplysningerne i DNK.  

 Oplysningerne skal i fornødent omfang verificeres.
Verificeringen skal, uden  

 for sønderjyske landsdele, gennemføres af fødselsregistreringssognet.
De håndførte protokoller (hovedbøger og kontrabøger) skal føres  

 efter de gældende regler indtil sognets DNK-dag.
Herefter skal de håndførte  

 protokoller fortsat opbevares i sognene og til sin tid afleveres til  

 arkivmyndighederne efter de gældende regler herom.
De anerkendte trossamfund samt folkekirkens valg- og  

 døvemenigheder skal fortsat registrere kirkebogsoplysninger i deres manuelle  

 protokoller efter de eksisterende regler herom.
Disse protokoller skal  

 desuden  

 fortsat opbevares og til sin tid afleveres til arkivmyndighederne efter de  

 eksisterende regler herom.
Kapitel 1 Almindelige bestemmelser § 1.  

  

 Med  

 virkning fra de enkelte sognes DNK-dag føres der ministerialbog (kirkebog) i  

 hver af folkekirkens sognemenigheder efter bestemmelserne i dette cirkulære.  

 Med virkning fra samme dag bortfalder sognets indberetning til  

 folkeregisteret,  

 ligesom sager om navneændringer skal behandles og registreres i bopælssognet.
Stk. 2.  

  

 Kirkeministeriet sørger for udarbejdelsen af en håndbog i brug af  

 DNK-Personregistrering.
Håndbogen udgør et bilag til nærværende cirkulære, og  

 har cirkulærekraft for ministerialbogsførerne.
Håndbogen angiver mere  

 detaljerede regler for ministerialbogsførelsen.
Håndbogen opdateres efter  

 behov.
Kirkeministeriet sørger for at stille en ajourført elektronisk udgave  

 af  

 håndbogen til rådighed for ministerialbogsførerne, f.eks. via intranettet.
Stk. 3.  

  

 De  

 hidtidige manuelle ministerialbøger (hovedbøger og kontrabøger) i  

 folkekirkens  

 sognemenigheder skal ikke længere føres, når de enkelte sogne har taget DNK i  

 brug.
Disse manuelle kirkebøger skal fortsat opbevares i overensstemmelse med  

 reglerne i Kirkeministeriets cirkulære af 14. august 1987 om folkekirkens og  

 de  

 anerkendte trossamfunds ministerialbøger.
 Stk. 4.  

  

 I  

 folkekirkens valgmenigheder og døvemenigheder og i de anerkendte trossamfund  

 føres der fortsat ministerialbøger (kirkebøger) efter bestemmelserne i  

 Kirkeministeriets cirkulære af 14. august 1987 om folkekirkens og de  

 anerkendte  

 trossamfunds ministerialbøger med tilhørende regler.
Stk. 5.  

  

 Kirkeministeriet har nedsat et DNK-sekretariat.
DNK-sekretariatet har på  

 ministeriets vegne til opgave at varetage de praktiske opgaver i forbindelse  

 med  

 forberedelsen, udviklingen, indførelsen og vedligeholdelsen af DNK, herunder 1)  

 	  

 planlægning og  

 fastsættelse af det tidsrum inden for hvilket det enkelte provsti skal overgå  

 til DNK (provstiets overgangsperiode) 2)  

 	  

 datoen for det  

 enkelte sogns overgang til fuld brug af DNK (sognets DNK-dag) 3)  

 	  

 udvikling og  

 gennemførelse af relevant undervisning 4)  

 	  

 udarbejdelse af  

 materiale til orientering m.v.
Stk. 6.  

  

 Sognene  

 uden for de sønderjyske landsdele skal have gennemført verificeringen inden  

 sognets DNK-dag.
Kirkeministeriet kan dog i særlige tilfælde dispensere fra  

 dette krav.
 § 2.  

  

 I  

 ministerialbogen registreres:
1)  

 	  

 fødsler,  

 forældreforhold, navngivelser og navneændringer samt dødsfald, alt i henhold  

 til lovgivningen om anmeldelser af fødsler og dødsfald og børns retsstilling  

 samt om adoption og personnavne.
Dette gælder dog ikke for personer, der er  

 fødselsregistreret i de sønderjyske landsdele 2)  

 	  

 vielser inden for  

 folkekirken, herunder antagelse og ændring af giftenavn, i henhold til  

 ægteskabslovgivningen og personnavnelovgivningen 3)  

 	  

 optagelser i og  

 udtrædelser af folkekirken i henhold til lovgivningen om medlemskab af  

 folkekirken 4)  

 	  

 kirkelige handlinger  

 efter de regler der er fastsat herom.
 Stk. 2.  

  

 Tilførsler  

 til ministerialbogen skal foretages hurtigst muligt efter at  

 ministerialbogsføreren har fået kendskab til de forhold der skal registreres.  

 Det påhviler ministerialbogsføreren at sikre sig de nødvendige oplysninger,  

 herunder dokumentation, om forhold der skal tilføres ministerialbogen.
Kapitel 2 Ministerialbogens førelse m.v.
§ 3.  

  

 I  

 folkekirken føres ministerialbogen af sognepræsten.
I sogne, hvor der er  

 ansat  

 mere end én præst, føres ministerialbogen af den sognepræst, til hvis  

 stilling  

 forpligtelsen som ministerialbogsfører (kirkebogsfører) er knyttet.
Stk. 2.  

  

 Er der  

 ansat kordegn i sognet, varetager denne førelsen af ministerialbogen på vegne  

 af den kirkebogsførende sognepræst.
Kordegnen skal i den forbindelse følge  

 tjenstlige befalinger fra den kirkebogsførende sognepræst.
Stk. 3.  

  

 Såfremt der  

 ikke er oprettet en kordegnestilling i sognet, kan der ansættes/udpeges en  

 ministerialbogsfører med adgang til DNK.
Den pågældende ansættes af  

 menighedsrådet med tilslutning fra den kirkebogsførende sognepræst.
Den  

 pågældende skal have bestået uddannelse i ministerialbogsføring.
 Stk. 4.  

  

 Kirkeministeriet fastsætter det nærmere indhold af rettigheder og  

 brugerprofiler for de forskellige stillingskategorier.
 § 4.  

  

 Ministerialbogsføreren skal efterkomme de forskrifte der fastsættes om  

 afgivelse af indberetninger til borgerlige myndigheder, og om afgivelse af  

 meddelelser til andre ministerialbogsførere.
§ 5.  

  

 Fejl i ministerialbogen (DNK) kan berigtiges af ministerialbogsføreren under  

 forudsætning af, at fejlen er klart dokumenteret.
I alle andre tilfælde kan  

 rettelse kun ske med tilladelse fra Kirkeministeriet.
Stk. 2.  

  

 Såfremt  

 ministerialbogsføreren i sagsbehandlingen vedrørende personer, der er  

 grundregistreret i de danske ministerialbøger, skal bruge navne- eller  

 dåbsoplysninger, oplysninger om forældreforhold eller oplysninger om  

 medlemskab  

 af folkekirken, tages der udgangspunkt i oplysningerne i DNK.
Oplysningerne  

 skal i fornødent omfang verificeres, uanset hvornår vedkommende, som  

 oplysningerne vedrører, er født.
 Stk. 3.  

  

 Verificering efter stk. 2 foretages af fødselsregistreringssognet.  

 Verificering af dåbsoplysninger efter stk. 2 kan dog ske i dåbssognet,  

 såfremt vedkommende er fødselsregistreret i de sønderjyske landsdele.
 Stk. 4.  

  

 Verificering efter stk. 2 skal foretages hurtigst muligt efter  

 anmodningen  

 herom er kommet frem.
 § 6.  

  

 Udgifterne til fremstilling og distribution af attestpapir afholdes af  

 statskassen.
 § 7.  

  

 Ministerialbogen (DNK) føres ved brug af it-udstyr og programmel efter  

 Kirkeministeriets nærmere bestemmelser herom.
Kapitel 3 Sikkerhed og opbevaring af  

 ministerialbogsoplysninger § 8.  

  

 Ødelægges eller bortkommer it-udstyr til førelse af ministerialbogen,  

 påhviler  

 det ministerialbogsføreren omgående at indberette dette til tilsynet og sørge  

 for, at der snarest muligt bestilles nyt udstyr hos Kirkeministeriets  

 it-kontor.  

 Udgiften hertil afholdes af kirkekassen.
 Stk. 2.  

  

 Kirkeministeriet fastsætter uddybende bestemmelser om  

 sikkerhedsforanstaltninger, herunder adgang til og vedligehold af oplysninger  

 og it-udstyr til brug for ministerialbogsførelsen.
Kapitel 4 Tilsynet med ministerialbogsførerne § 9.  

  

 Udførelsen af hvervet som ministerialbogsfører i folkekirken står under  

 tilsyn  

 af provsten og under overtilsyn af biskoppen.
 Stk. 2.  

  

 Provsten  

 skal foretage eftersyn af sognets ministerialbogsførelse mindst hvert andet  

 år.
Stk. 3.  

  

 I hvert års  

 januar måned afgiver provsten indberetning til biskoppen om de eftersyn, der  

 er  

 foretaget i det foregående år.
I tilfælde, hvor omstændighederne taler  

 derfor,  

 skal indberetning dog afgives straks.
 § 10.  

  

 Ved eftersynet påses det, om ministerialbogen er ført i overensstemmelse med  

 gældende regler, om det tekniske udstyr er holdt i forskriftsmæssig stand og  

 opbevares under forsvarlige forhold, om sikkerhedsbestemmelserne jf. §8,  

 stk. 2 overholdes samt om kirkebogsarkivalierne (kirkebogsbilagene) er  

 anbragt på hensigtsmæssig og betryggende måde.
Kapitel 5 Aflevering til arkivmyndighederne § 11.  

  

 Kirkeministeriet foranstalter aflevering af arkiveringsversion af DNK til  

 Statens Arkiver.
 § 12.  

  

 Kassation og aflevering af kirkebogsarkivalier (kirkebogsbilag) sker efter de  

 regler, der er fastsat herom.
Kapitel 6 Udfærdigelse af attester og udskrifter § 13.  

  

 Attester efter ministerialbogen skal udfærdiges på attestpapir, som er  

 godkendt  

 af Kirkeministeriet, og med det til enhver tid foreskrevne indhold og med den  

 til enhver tid foreskrevne opsætning heraf.
Stk. 2.  

  

 Attester  

 for medlemmer af folkekirken bærer som udgangspunkt teksten DEN DANSKE  

 FOLKEKIRKE i attestens øverste venstre hjørne.
Såfremt rekvirenten af  

 attesten  

 anmoder derom, skal denne tekst fjernes fra attesten inden udskrift.
For  

 personer, der ikke er medlemmer af folkekirken, bærer attester som  

 udgangspunkt  

 ikke teksten DEN DANSKE FOLKEKIRKE.
Såfremt rekvirenten anmoder  

 derom, skal  

 denne tekst dog indsættes på attesten inden udskrift.
Stk. 3.  

  

 Dåbsattester for medlemmer af folkekirken som er både fødselsregistreret og  

 døbt i de sønderjyske landsdele, bærer som udgangspunkt teksten DEN  

 DANSKE  

 FOLKEKIRKE SØNDERJYLLAND fordelt på 2 linier i attestens øverste  

 venstre  

 hjørne.
Såfremt rekvirenten af attesten anmoder derom, skal denne tekst  

 fjernes  

 fra attesten inden udskrift.
§ 14.  

  

 Udskrift af ministerialbogen til privat brug indeholder en bogstavret  

 afskrift  

 af hele tilførslen.
Udskrifter til offentlig brug angiver tillige stedfundne  

 rettelser i tilførslen.
 § 15.  

  

 Attester og udskrifter underskrives af den kirkebogsførende præst, jf.  

 § 3, stk. 1, og forsynes med embedsstempel.
 Stk. 2.  

  

 I de sogne  

 i folkekirken, hvor der er ansat en kordegn, kan den kirkebogsførende  

 sognepræst bemyndige denne til på sine vegne at underskrive attester og  

 udskrifter.
Kapitel 7 Rekvisition af attester og udskrifter § 16.  

  

 Der er ikke offentlig adgang til ministerialbogen hos ministerialbogsføreren.
§ 17.  

  

 Enhver kan rekvirere attester efter eller udskrifter af tilførsler vedrørende  

 personer, som på tidspunktet for rekvisitionen er eller ville være fyldt 110  

 år.
For så vidt angår tilførsler om vielser regnes fristen fra den yngste af  

 parternes fødsel.
 § 18.  

  

 Den, der ved personlig henvendelse fremsætter begæring om attester eller  

 udskrifter, skal legitimere sig, med mindre vedkommende er  

 ministerialbogsføreren personlig bekendt.
 Stk. 2.  

  

 Attester  

 efter eller udskrifter af tilførsler vedrørende personer, som ikke er eller  

 ville være fyldt 110 år, må kun udstedes, når begæring herom er fremsat af:
 1)  

 	  

 En offentlig  

 myndighed.
 2)  

 	  

 Den, hvem tilførslen  

 angår.
For ugifte personer  

 under 18 år kan begæringen fremsættes af en af forældrene.
Er den, hvem  

 tilførslen angår, umyndig, kan begæringen tillige fremsættes af værgen.
Er  

 den pågældende  

 afgået ved døden, kan begæringen fremsættes af ægtefælle, forældre eller  

 efterkommere, der er over 18 år, samt af den, der som indehaver af  

 forældremyndigheden over eller værge for efterkommere varetager disses  

 interesser.
Er den, hvem  

 tilførslen angår, umyndig, må en begæring fra den pågældende selv  

 efterkommes,  

 når han/hun må antages at være i besiddelse af den fornødne modenhed til at  

 blive bekendt med indholdet af tilførslen.
Spørgsmålet om den fornødne  

 modenhed  

 vil især være af betydning, hvor rekvirenten er født uden for ægteskab eller  

 er  

 adopteret.
I sådanne og lignende tilfælde bør den pågældende til belysning af  

 om begæring bør efterkommes, afkræves en nærmere forklaring om, hvorfor der  

 ønskes kendskab til tilførslen.
 Attest eller udskrift  

 vedrørende et barn, der er bortadopteret, kan ikke rekvireres af barnets  

 biologiske forældre.
 3)  

 	  

 Den, der har fuldmagt  

 til at rekvirere den pågældende attest eller udskrift fra en person, som i  

 henhold til de under pkt. 2) nævnte regler er berettiget til at rekvirere  

 attesten eller udskriften.
 En fuldmagt må for  

 at betragtes som fyldestgørende indeholde en nøje angivelse af, hvilke  

 attester  

 m.v. der kan rekvireres.
 4)  

 	  

 En advokat, der ved  

 fremlæggelse af bevilling eller beskikkelse legitimerer sig som executores  

 testamenti, medhjælper for skifteretten eller som beskikket til udførelse af  

 en  

 offentlig eller beneficeret sag, samt endvidere advokater, der skriftligt  

 erklærer at have den fornødne bemyndigelse til at indhente attesten eller  

 udskriften fra en med navn og adresse betegnet person, som er rette  

 vedkommende.
5)  

 	  

 Den, der ønsker  

 attester eller udskrifter til retlig brug, herunder navneforandring og  

 navnerettelse.
Rekvirenten må nærmere redegøre for, at han/hun har en retlig  

 interesse i at erhverve de ønskede attester eller udskrifter.
 6)  

 	  

 Den, der har opnået  

 Kirkeministeriets tilladelse til at rekvirere attesten eller udskriften.
 Stk. 3.  

  

 Tvivlsspørgsmål med hensyn til rekvisition af attester og udskrifter  

 forelægges  

 Kirkeministeriet til afgørelse.
 § 19.  

  

 Ministerialbogsføreren kan give skriftlig eller mundtlig oplysning om  

 indholdet  

 af en tilførsel, som den pågældende rekvirent har ret til at få attest efter  

 eller udskrift af, jf. §§ 17 og 18.
Kapitel 8 Ikrafttrædelse, overgangsbestemmelser m.v.
 § 20.  

  

 Cirkulæret  

 træder i kraft den 14. december 2001.
 § 21.  

  

 Indtil alle landets sognemenigheder har taget DNK i brug, kan sager om  

 navneændring behandles i fødselsregistreringssognet efter Kirkeministeriets  

 nærmere bestemmelser herom.
 Stk. 2.  

  

 Der kan  

 udskrives attester på grundlag af oplysningerne i DNK såfremt oplysningerne  

 er  

 grundregistreret i DNK eller er blevet verificeret.
