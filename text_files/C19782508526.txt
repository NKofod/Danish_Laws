 Efter forhandling med bl.a. kirkeministeriet fastsættes følgende:
§ 1.  Bestemmelserne omfatter gejstligt personel, som  

 er designeret til at forrette tjeneste i forsvaret ved de  

 mobiliseringsstyrker, der er opstillet i medfør af §§ 6 - 8 i lov nr.334 af  

 18.juni 1969 om forsvarets organisation m.v., jfr.
Kundgørelse for Forsvaret  

 B.22-1973.
 Generelle bestemmelser.
 § 2.  Den kirkelige betjening af forsvarets personel  

 udføres i overensstemmelse med de for præstetjeneste i den danske folkekirke  

 i almindelighed gældende bestemmelser, idet der tages fornødent hensyn til  

 personel, der ikke tilhører folkekirken.
 Stk.2.  Til varetagelse af den kirkelige betjening af  

 forsvaret ansættes gejstligt personel, omfattende feltprovst, orlogsprovst og  

 flyverprovst (værnsprovster), feltpræster, orlogspræster og flyverpræster  

 (værnspræster), jfr. § 3 i lov nr.335 af 18.juni 1969 om forsvarets personel  

 (Kundgørelse for Forsvaret B.14-1969), idet de pågældende ved ansættelsen  

 skal opfylde betingelserne for at kunne beskikkes til præsteembeder i  

 folkekirken.
 Til at varetage den i § 1 nævnte tjeneste kan endvidere anvendes  

 teologiske kandidater til pligtig tjeneste (værnepligtstjeneste).
 Stk.3.  Det gejstlige personels tjeneste omfatter  

 afholdelse af gudstjenester, forvaltning af sakramenterne, samtaletimer,  

 sjælesorg og udførelse af kirkelige handlinger iøvrigt.
 Det gejstlige personel kan desuden - i den udstrækning det kirkelige  

 arbejdes omfang tillader det - anvendes inden for velfærdsområdet efter  

 forsvarskommandoens nærmere bestemmelse.
 Stk.4.  Det kirkelige tilsyn med den gejstlige tjeneste  

 i forsvaret varetages af biskoppen over Københavns stift, der af  

 værnsprovsterne modtager nødvendig orientering om forhold vedrørende den  

 kirkelige betjening af forsvaret.
Stk.5.  Forsvarskommandoen fastsætter de nærmere  

 bestemmelser for den gejstlige tjeneste m.v.
Værnsprovsterne er faglige  

 rådgivere for forsvarskommandoen på den gejstlige tjenestes område og er i  

 gejstlige anliggender foresatte for værnspræster og teologiske kandidater til  

 pligtig tjeneste (værnepligtstjeneste).
 Ansættelse og afskedigelse.
 § 3.  Værnsprovster ansættes ved kirkeministeriets  

 foranstaltning og stilles til rådighed for forsvarsministeriet.
 Stk.2.  Forsvarschefen ansætter værnspr ster af  

 reserven, for præster i folkekirken efter forud indhentet godkendelse fra  

 biskoppen over det stift, hvor den pågældende gør tjeneste.
 Stk.3.  Værnspræster afskediges af reserven med udgangen  

 af den måned, hvori de pågældende fylder 60 år.
 Tjeneste, aflønning m.v.
 § 4.  Værnspræster af reserven er forpligtet til at  

 udføre det med tjenestestillingen forbundne administrative og planlæggende  

 arbejde og/eller at forrette tjeneste efter nærmere aftale med den  

 personelforvaltende myndighed i det enkelte tilfælde, med det formål at give  

 en vedligeholdende og i nødvendigt omfang videregående uddannelse og øvelse i  

 de tjenestefunktioner, den pågældende værnspræst skal bestride i den  

 tjenestestilling, hvortil han er eller senere påregnes designeret.
 Stk.2.  Værnspræster af reserven, der er omfattet af  

 stk.1, genindkaldes ikke til efteruddannelse efter bestemmelserne i § 9,  

 2.punktum, i lov nr.334 af 18.juni 1969 om forsvarets organisation.
§ 5.  Under tjeneste i forsvaret oppebæres sædvanlig  

 løn m.v. fra kirkeministeriet.
Såfremt der i særlige tilfælde ansættes  

 værnspræster, der ikke er ansat/lønnet i folkekirken, fastsættes eventuel  

 aflønning m.v. i det enkelte tilfælde efter indstilling til  

 forsvarsministeriet.
 Stk.2.  For FN-tjeneste m.v. gælder de af  

 forsvarsministeriet særligt fastsatte regler.
 Stk.3.  Til det af nærværende bestemmelser omfattede  

 personel vil der ikke kunne ydes godtgørelse for overarbejde, mistede  

 fridage, nattjeneste, forskudt tjeneste m.v.
 Time- og dagpenge m.v.
 § 6.  Under tjeneste i forsvaret ydes der  

 befordringsgodtgørelse, time- og dagpenge, udkommandogodtgørelse m.v. efter  

 de for militære tjenestemænd gældende regler.
Stk.2.  Under indkaldelsen kan det sted, hvor den faste  

 bopæl (tjenestestedet) er beliggende, anses som fast tjenestested i henseende  

 til beregning af befordringsgodtgørelse, time- og dagpenge m.v. og  

 udkommandogodtgørelse.
Det er herved en forudsætning, at bopælen er  

 beliggende i en sådan afstand fra det militære tjenestested, at betingelserne  

 for udbetaling af time- og dagpenge m.v. og udkommandogodtgørelse er opfyldt.  

 Ved indkaldelse vil bestemmelsen i Kundgørelse for Forsvaret B.10-1974, § 8,  

 være at iagttage.
 Stk.3.  Ved indkaldelse ydes kilometergodtgørelse med  

 laveste sats efter de herfor fastsatte bestemmelser eller godtgørelse for  

 dokumenterede udgifter til offentlige befordringsmidler.
 Stk.4.  De omhandlede godtgørelser ydes efter de for  

 militære tjenestemænd i tilsvarende lønramme og stillinger fastsatte regler.
 Uniformsbestemmelser.
 § 7.  Der ydes fri mundering eller tilskud til  

 mundering i et af forsvarsministeriet nærmere fastsat omfang.
 Ikrafttrædelse- og overgangsbestemmelser.
 § 8.  Bestemmelserne træder i kraft den l.august 1978.
 Stk.2.  Med virkning fra den 31.juli 1978 udgår  

 Kundgørelse for Forsvaret B.25-1964 og B.12-1974, pkt.2.
 Stk.3.  Gejstligt personel, der er udnævnt forud for  

 denne kundgørelses ikrafttrædelsesdato, kan vælge at bevare hidtidige  

 aldersgrænser.
 FMN 6.kt. 83-24.
