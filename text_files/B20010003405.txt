Bekendtgørelse om kursistråd mv.  

 ved sprogcentre I medfør af § 16 i lov om undervisning i dansk som andetsprog  

 for voksne udlændinge m.fl. og sprogcentre, jf.  

 lovbekendtgørelse nr. 975 af 25. oktober 2000, fastsættes:
 § 1. Ved sprogcentre har kursisterne ret til at  

 danne et kursistråd.
 Stk. 2. Forstanderen for sprogcentret opfordrer kursisterne  

 til at nedsætte et kursistråd, hvis kursisterne ikke selv tager  

 initiativ hertil.
 § 2. Kursistrådet varetager i samarbejde med  

 forstander, lærere og øvrige faggrupper kursisternes  

 fælles interesser på centret.
 § 3. Alle kursister på sprogcentret har  

 valgret og er valgbare til kursistrådet.
 § 4. Forslag til vedtægter for  

 kursistrådet udarbejdes af kursisterne og vedtages på et  

 møde, der indkaldes af kursisterne, og hvortil alle kursister har  

 adgang og stemmeret.
 Stk. 2. Vedtægterne skal mindst indeholde bestemmelser  

 om:
 1)	Kursistrådets størrelse.
 2)	Hvornår valg til kursistrådet finder sted samt  

 valgperiodens længde.
 3)	Hvorledes kursistrådet skal vælges.
 4)	Kursistrådets økonomi og regnskabsaflæggelse.
 5)	Fremgangsmåden ved senere vedtægtsændringer.
 6)	Afholdelse af mindst et fast årligt  

 kursistrådsmøde, hvortil alle kursister har adgang med  

 stemmeret, herunder bestemmelser om faste dagsordenspunkter: aflæggelse  

 af beretning, regnskabsgodkendelse, godkendelse af budgetforslag, valg  

 m.v.
 Stk. 3. Kursistrådet fastsætter selv sin  

 forretningsorden.
 § 5. Et kursistråd, jf. § 1, udpeger  

 mindst en repræsentant for kursisterne til sprogcenterrådet, jf.  

 § 14 i lov om undervisning i dansk som andetsprog for voksne  

 udlændinge m.fl. og sprogcentre, jf. lovbekendtgørelse nr. 975  

 af 25. oktober 2000. Desuden udpeger kursistrådet repræsentanter  

 til alle råd, udvalg, arbejdsgrupper samt beslægtede fora, hvis  

 nedsættelse alene er sket på centrets eget initiativ, og som  

 behandler spørgsmål, der har betydning for kursisterne i  

 almindelighed, jf. dog stk. 2.
 Stk. 2. Der udpeges ikke repræsentanter til organer,  

 hvor kursisternes deltagelse ikke vil være i overensstemmelse med de  

 regler, hvorefter organet er nedsat.
§ 6. Sprogcentret kan anvende en del af den  

 samlede bevilling som et årligt tilskud til kursistrådets  

 arbejde.
Forstanderen for sprogcentret fastsætter efter  

 drøftelse med kursistrådet de nærmere vilkår for  

 ydelse af tilskud, herunder eventuel ansøgningsprocedure og  

 vilkår for aflevering af regnskab for anvendelsen af det modtagne  

 tilskud.
 § 7. Sprogcentret stiller et egnet lokale og  

 adgang til kontorfaciliteter til rådighed for kursistrådet.
 Stk. 2. Centret stiller endvidere lokaler til rådighed  

 ved kulturelle, oplysende og organisatoriske møder, som  

 kursistrådet arrangerer.
 § 8. Bekendtgørelsen træder i kraft  

 den 1. februar 2001.
