Bekendtgørelse om betaling af omkostninger i forbindelse  

  

 med tilsyn og kontrol af gasinstallationer I medfør af § 24, stk. 4, i lov om  

 gasinstallationer og installationer i forbindelse med vand- og  

 afløbsledninger,  

 jf. lovbekendtgørelse nr. 988 af 8. december 2003, fastsættes:
 § 1.  

  

 Omkostninger i forbindelse med Sikkerhedsstyrelsens tilsyn og kontrol med  

 gasinstallationer, jf. §§ 16-19 i loven, betales af gasleverandørerne,  

 jf.  

 lovens § 24, stk. 2.
 § 2.  

  

 Hvor Sikkerhedsstyrelsen i forbindelse med markedskontrol eller behandling af  

 sager med fejl ved gasmateriel konstaterer, at materiellet er ulovligt, eller  

 hvis lovlighed ikke kan dokumenteres, er fabrikanten, importøren eller  

 forhandleren, uanset bestemmelsen i § 1, forpligtet til at betale  

 Sikkerhedsstyrelsens omkostninger ved kontrollen og sagsbehandlingen og  

 eventuel tilbagekaldelse af gasmateriellet.
 Stk. 2.  

  

 Omkostninger, jf. stk. 1, omfatter omkostninger ved udtagning af prøver,  

 laboratorieprøvning, andre direkte omkostninger samt Sikkerhedsstyrelsens  

 interne sagsomkostninger.
 § 3.  

  

 Sikkerhedsstyrelsens afgørelser truffet efter denne bekendtgørelse kan ikke  

 indbringes for anden administrativ myndighed.
 § 4.  

  

 Bekendtgørelsen træder i kraft den 1. januar 2004.
 Stk. 2.  

  

 Bekendtgørelse nr. 416 af 17. maj 2001 om betaling af omkostninger i  

 forbindelse med tilsyn og kontrol af gasinstallationer ophæves.
