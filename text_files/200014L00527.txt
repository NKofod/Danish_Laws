Betænkning afgivet af Udvalget for  

 Fødevarer, Landbrug og Fiskeri den 23. maj 2001 Betænkning over Forslag til lov om ændring af lov om  

 jordbrugets anvendelse af gødning og om plantedække (Justering af reglerne om kvælstofnormer) [af  

 fødevareministeren (Ritt Bjerregaard)] 1. Udvalgsarbejdet Lovforslaget blev fremsat den 10. maj 2001 og var til 1.  

 behandling den 22. maj 2001. Lovforslaget blev efter 1. behandling henvist  

 til behandling i Udvalget for Fødevarer, Landbrug og Fiskeri.
 Et flertal i udvalget (udvalget med undtagelse af  

 Enhedslistens medlem) indstiller, at lovforslaget kommer til 3. behandling  

 tidligere end 30 dage efter lovforslagets fremsættelse.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen  

 været sendt i høring.
Den 10. maj 2001 sendte  

 fødevareministeren de indkomne høringssvar samt et notat herom  

 til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Familielandbrug og De Danske Landboforeninger og Hans Otto Sørensen, Skærbæk.
 Fødevareministeren har over for udvalget  

 kommenteret de skriftlige henvendelser til udvalget.
Samråd Udvalget har stillet 1 spørgsmål til mundtlig  

 besvarelse, som den fungerende fødevareminister har besvaret i et  

 samråd med udvalget.
I forbindelse med besvarelsen af  

 samrådsspørgsmålet har et flertal i udvalget (udvalget med  

 undtagelse af Enhedslistens medlem) noteret sig, at fødevareministeren  

 inden 2. behandling fremsender en yderligere beskrivelse dels af de  

 dokumentationskrav, både med hensyn til forudliggende og kommende  

 år, der stilles, for at man kan opnå  

 kvælstoftillægget til brødhvedeproduktionen, og dels af,  

 hvordan man vil afgøre, om afregningsprisen er et udtryk for kvalitet  

 eller i højere grad for en markedssituation eller for  

 handelstidspunktet.
Spørgsmål Udvalget har stillet 22 spørgsmål til  

 fødevareministeren til skriftlig besvarelse, som denne har  

 besvaret.
 Udvalgets spørgsmål 10 og 12 og  

 fødevareministerens svar herpå er optrykt i bilag 2 til  

 betænkningen.
2. Emner, udvalget særligt har behandlet Regionalisering af kvælstofnormer efter variationer i  

 udbytteniveauer Fødevareministeren har herom over for udvalget udtalt  

 følgende:
Spørgsmålet om regionalisering efter  

 variationer i udbytteniveauer indgår i bemærkningerne til  

 lovforslaget, som omtaler muligheden for 3-4 regioner.
Nye beregninger viser  

 imidlertid, at det alene er Storstrøms amt, der skiller sig  

 væsentlig ud.
Landbruget har på baggrund af disse nye beregninger  

 tilkendegivet, at de for så vidt angår udbytteregionaliseringen  

 ønsker at fastholde Danmark som én region for det kommende  

 år.
 For regeringen er det afgørende at opnå det  

 forudsatte bidrag til udvaskningsreduktionen på 800 tons  

 N/år.
Hvis landbrugets forslag følges, vil  

 udvaskningsreduktionen kunne nås ved at foretage den forudsatte  

 ændring af udbyttefastsættelsen for vinterhvede og vinterbyg for  

 Danmark som én region.
Endvidere betyder forslaget om én  

 udbytteregion, at de administrative konsekvenser   både for staten og  

 erhvervet - bliver lidt mindre.
 På den baggrund er det regeringens vurdering, at der  

 ikke længere er grundlag for udbytteregionaliseringen, men alene for  

 regionaliseringen efter afregningspris, dvs. øst-vest-modellen.
Der vil i forbindelse med fastsættelsen af normerne  

 for 2002/2003 blive gennemført en revurdering af grundlaget for den  

 foretagne regionalisering efter afregningspris.
Revurderingen vil blive  

 oversendt til Folketinget senest 1. maj 2002.
Et flertal i udvalget (udvalget med undtagelse af  

 Enhedslistens medlem) har noteret sig, at fødevareministeren i svar  

 på spørgsmål 15, jf.
L 236   bilag 20, har oplyst, at  

 betænkningsbidraget indebærer, at lovforslagets  

 bemærkninger side 3, 1. spalte, næstsidste afsnit, 2. punktum, og side 6, 1. spalte, afsnit 4-8 ikke længere er relevante, og derfor principielt kan  

 udgå af lovforslagets bemærkninger.
Administrationsomkostninger Et flertal i udvalget (udvalget med undtagelse af Dansk  

 Folkepartis og Enhedslistens medlemmer) har noteret sig, at landbruget har  

 påtaget sig uden vederlag at administrere fordelingen af anvendelsen af  

 brødhvedenormen inden for grænsen på 50.000 ha, jf.  

 lovforslagets bemærkninger side 7.
Dansk Folkepartis medlem af udvalget har noteret sig  

 henvendelsen af 21. maj 2001 fra De Danske Landboforeninger og Dansk  

 Familielandbrug, jf.
L 236   bilag 10, hvor organisationerne påpeger,  

 at opgaven let vil få et betydeligt større omfang, som på  

 årsbasis let vil beløbe sig til mellem 100.000-200.000 kr. eller  

 mere.
Dansk Folkeparti finder, at de økonomiske konsekvenser af  

 lovforslaget skal bæres af staten.
3. Indstillinger og politiske bemærkninger Et flertal i udvalget (S, V, KF, SF, CD og RV)  

 indstiller lovforslaget til vedtagelse uændret.
 Et mindretal i udvalget (DF, EL og KRF) indstiller  

 lovforslaget til forkastelse ved 3. behandling.
Det er efter Dansk Folkepartis opfattelse forkasteligt, at  

 landbrugserhvervet pålægges omkostninger i en  

 størrelsesorden på op til 1,5 mio. kr.
Det har ikke på  

 noget tidspunkt under udarbejdelsen af lovforslaget været oplyst, hvad  

 fødevareministeren nu oplyser i besvarelsen af udvalgets  

 spørgsmål 12, nemlig at administrationsomkostningerne i  

 forbindelse med brødhvedeordningen vil være 1,5 mio. kr.
 Dansk Folkeparti er ikke en del af aftalen om  

 Vandmiljøplan II fra februar 1998 og er derfor heller ikke forpligtet  

 til at støtte lovændringer i forbindelse med en justering og  

 tilpasning af planen.
Udgangspunktet for Vandmiljøplan II-aftalen var en  

 ukritisk videreførelse af det oprindelige mål i  

 Vandmiljøplanen fra 1987 om, at den årlige udvaskning af  

 kvælstof fra jordbrugsarealer skal reduceres med 100.000 tons.
Det er  

 værd at huske og minde om, at fastsættelsen af de 100.000 tons  

 tilbage i 1987 allerede på beslutningstidspunktet var omgærdet  

 med meget stor diskussion og tvivl.
Målet på 100.000 tons er til  

 dels politisk bestemt, og havde det politiske flertal i Folketinget i  

 midtfirserne været anderledes, kan det ikke udelukkes, at målet  

 kunne have været fastsat anderledes, f.eks. til 75.000 tons.
 Nærværende lovforslag bygger på  

 midtvejsevalueringen, der er aftalt i Vandmiljøplan II, og som  

 tilsyneladende viser, at der mangler i størrelsesordenen 7.400 tons  

 kvælstof for at nå den politisk aftalte udvaskningsreduktion  

 på i alt 100.000 tons kvælstof pr. år i 2003. Med andre ord  

 mangler der 7,4 pct. i at nå målet.
Dansk Folkeparti er af den opfattelse, at der burde  

 foretages en grundig undersøgelse af, om det fortsat er aktuelt at  

 fastholde det 15 år gamle udgangspunkt om at reducere  

 kvælstofudledningen fra landbruget med 100.000 tons.
På 15  

 år ændrer meget sig.
Måle- og beregningsmetoder,  

 dyrkningssorter, mark,- skov- og vådarealer er ændret betydeligt,  

 og det kan vel næppe udelukkes, at en ny beregning af kravet til  

 kvælstofreduktion i dag ville være forskelligt fra det  

 oprindeligt aftalte mål på 100.000 tons.
Det er herudover Dansk Folkepartis opfattelse, at det  

 oprindelige mål på 100.000 tons i henhold til  

 midtvejsevalueringen er så godt som opfyldt, og at Folketinget derfor  

 ikke skal foretage yderligere reguleringer på området.
En  

 påstået mangel på 7,4 pct. må set over en  

 15-års-periode anses for ubetydelig og må henregnes under den  

 almindelige målemæssige unøjagtighed, der altid kan  

 forekomme over så langt et tidsforløb.
 Det kan heller ikke udelukkes, at såfremt  

 Folketinget undlod at foretage yderligere indgreb over for landbruget med  

 nærværende lovforslag og lod Vandmiljø II-aftalen  

 løbe uændret til udløbet af 2003, så ville de  

 sidste påståede mangler være opnået til den tid.
 Det synspunkt støttes af De Danske Landboforeninger  

 og Dansk Familielandbrug, der i deres høringssvar af 10. maj 2001 til  

 Fødevareministeriet netop har anført, at erhvervet fortsat  

 mener, at der er stor sandsynlighed for, at målene i VMP II kan  

 opfyldes som følge af de initiativer, der er iværksat i  

 gældende lovgivning.
Lovforslaget pålægger også den enkelte  

 landmand ekstra byrder og administrativt bøvl i form af et mere  

 detaljeret gødningsregnskab og dokumentationskrav ved dyrkning af  

 brødhvede.
Om netop brødhvede henvises til høringssvaret  

 fra DAKOFO, der i skrivelse af 10. maj 2001, jf.
L 236   bilag 2, til  

 Fødevareministeriet henleder opmærksomheden på problemerne  

 i forbindelse med indgåelse af dyrkningskontrakter samt det forhold, at  

 en fastholdelse af landmandens dokumentationskrav om salg af hvede brugt som  

 brødhvede i Danmark i en tidligere sæson er direkte  

 diskriminerende over for det store flertal af landmænd, som er uden  

 kendskab til, om netop deres avl af brødhvede anvendes i Danmark eller  

 i udlandet.
 Dansk Folkeparti finder det yderst kritisabelt, at  

 lovforslaget hastes igennem og ikke får en ordentlig behandling.  

 Begrebet lovkvalitet er dermed overset i forbindelse med behandlingen af  

 lovforslaget.
Enhedslisten stemmer imod lovforslaget, eftersom  

 Enhedslisten ikke mener, vandmiljøet sikres mod den overvældende  

 næringsstofforurening gennem Vandmiljøplan II´s  

 detailreguleringer.
De sidste justeringer, som dette lovforslag indeholder,  

 ændrer ikke på nogen grundlæggende måde på  

 dette.
Kun ved at fremme økologisk jordbrug vil landbrugets  

 næringsstoftab bringes i balance med naturens bæreevne.
Konkret har Enhedslisten foreslået, at der  

 indføres en afgift på kvælstoftab (B 186). En afgift  

 på kvælstoftab vil gøre det økonomisk attraktivt at  

 reducere kvælstoftabet væsentligt og på den måde, som  

 landmanden finder fornuftig.
Desuden vil afgiften på kvælstoftab  

 fremme økologisk jordbrug, som har en iboende evne til at have en god  

 næringsstofhusholdning.
Enhedslisten vil specielt advare mod, at lovforslaget  

 indfører en højere kvælstofnorm i Østdanmark end i  

 Vestdanmark for den i dansk landbrug dominerende afgrøde vinterhvede.  

 Det vil landmænd i Vestdanmark finde så åbentlyst  

 urimeligt, at det vil fjerne den sidste rest af sympati, der måtte  

 være for Vandmiljøplan II´s detailreguleringer.
Dermed kan man  

 befrygte, at mange landmænd for alvor vil anvende deres kreativitet  

 på at finde måder, hvorpå de kan overholde lovens bogstav,  

 men ikke dens ånd, til skade for vandmiljøet   og nye  

 »brødhvedeabsurditeter« vil opstå.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Erling Christensen (S)  

  Hugo Sørensen (S)  Erik Mortensen (S)  

  Margot Torp (S)  Jørn Jespersen (SF)  

  Kristen Touborg (SF) fmd.  

 Annie Lunde Hansen (CD)  Vibeke Peschardt (RV)  

  Keld Albrechtsen (EL)  Christian Mejdahl (V)  

  Jens Kirk (V)  Mariann Fischer Boel (V)  

  Peter Hansen-Nord (V) John Vinther (KF)  

  Henning Grove (KF)  Christian H.
Hansen (DF)  

 nfmd.  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 236 Bilagsnr.
Titel 1 Tidsplan for udvalgets behandling af lovforslaget 2 Høringssvar 3 Kopi FLF: Henvendelse fra Hans Otto Sørensen, Skærbæk,  

 af 13/5-01 om vandmiljøplan II 4 Spm. 1 om kommentar til henvendelse af 13/5-01 fra Hans Otto  

 Sørensen, Skærbæk, til fødevareministeren 5 Spm. 2 om konsekvenserne af regionaliseringen af kvælstofkvoten  

 vedrørende hvede, til fødevareministeren Spm. 3 om de miljømæssige konsekvenser af, at  

 kvælstofkvoten for hvede hæves med 24 kg/ha i Østdanmark,  

 til fødevareministeren 6 Revideret tidsplan for udvalgets behandling af lovforslaget 7 Spm. 4 om tidsproceduren for Normudvalgets forhandlinger, til  

 fødevareministeren Spm. 5 om, hvor meget hvede og byg der er oplagt på  

 EU-interventionslagre, til fødevareministeren Spm. 6 om, hvor meget eksporthvede/byg der er produceret øst for  

 Storebælt, til fødevareministeren Spm. 7 om, hvordan Danmarks Statistik har opgjort kornproduktionen i de  

 enkelte amter, til fødevareministeren 8 Svar på spm. 1 om kommentar til henvendelse af 13/5-01 fra Hans Otto  

 Sørensen, Skærbæk, fra fødevareministeren 9 Svar på spm. 2 om konsekvenserne af regionaliseringen af  

 kvælstofkvoten vedrørende hvede, fra fødevareministeren Svar på spm. 3 om de miljømæssige konsekvenser af, at  

 kvælstofkvoten for hvede hæves med 24 kg/ha i Østdanmark,  

 fra fødevareministeren 10 Henvendelse af 21/5-01 fra De Danske Landboforeninger og Dansk  

 Familielandbrug 11 Spm. 8 om kommentar til henvendelse af 21/5-01 fra De Danske  

 Landboforeninger og Dansk Familielandbrug, til fødevareministeren 12 Svar på spm. 4 om tidsproceduren for Normudvalgets forhandlinger,  

 fra fødevareministeren Svar på spm. 5 om, hvor meget hvede og byg der er oplagt på  

 EU- interventionslagre, fra fødevareministeren Svar på spm. 6 om, hvor meget eksporthvede/byg der er produceret  

 øst for Storebælt, fra fødevareministeren Svar på spm. 7 om, hvordan Danmarks Statistik har opgjort  

 kornproduktionen i de enkelte amter, fra fødevareministeren 13 Spm. 9 om gennemsnitsprisen for hvede og byg øst og vest for  

 Storebælt, til fødevareministeren 14 Svar på spm. 8 om kommentar til henvendelse af 21/5-01 fra De Danske  

 Landboforeninger og Dansk Familielandbrug, fra fødevareministeren 15 Svar på spm. 9 om gennemsnitsprisen for hvede og byg øst og  

 vest for Storebælt, fra fødevareministeren 16 Fødevareministerens betænkningsbidrag 17 Samrådsspm.
A om drøftelse af lovforslaget og af de besvarede  

 spørgsmål, til fødevareministeren 18 Spm. 10 om, hvad der er til hinder for, at landbrugets tilsagn fastholdes,  

 til fødevareministeren Spm. 11 om at sende landbrugets tilsagn om at administrere  

 arealgrænseordningen til udvalget, til fødevareministeren Spm. 12 om skøn over administrationsomkostninger til  

 arealgrænseordningen, til fødevareministeren Spm. 13 om hjemmel til, at ministeren selv vil kunne påtage sig  

 administration af arealgrænseordningen, til fødevareministeren Spm. 14 om, hvad der forstås ved afregningspris, til  

 fødevareministeren Spm. 15 om præcisering af betænkningsbidraget, til  

 fødevareministeren Spm. 16 om beregninger, der ligger til grund for den amtslige  

 regionalisering, til fødevareministeren Spm. 17 om nye beregninger, der er omtalt i fødevareministerens  

 betænkningsbidrag, til fødevareministeren Spm. 18 om landbrugets tilkendegivelse vedrørende de nye  

 beregninger i fødevareministerens betænkningsbidrag, til  

 fødevareministeren Spm. 19 om DAKOFO's bekymring med hensyn til dokumentationskrav i  

 forbindelse med dyrkning og levering af hvede, til fødevareministeren Spm. 20 om beregningsmetode for kvælstofforskellen 24 kg/ha, til  

 fødevareministeren Spm. 21 om kapiteltakster for de enkelte regioner, til  

 fødevareministeren Spm. 22, om prisen på eksporthvede indgår, når der  

 beregnes kapiteltakster, til fødevareministeren 19 1. udkast til betænkning 20 Svar på spm. 10 om, hvad der er til hinder for, at landbrugets  

 tilsagn fastholdes, fra fødevareministeren Svar på spm. 11 om at sende landbrugets tilsagn om at administrere  

 arealgrænseordningen til udvalget, fra fødevareministeren Svar på spm. 12 om skøn over administrationsomkostninger til  

 arealgrænseordningen, fra fødevareministeren Svar på spm. 13 om hjemmel til, at ministeren selv vil kunne  

 påtage sig administration af arealgrænseordningen, fra  

 fødevareministeren Svar på spm. 14 om, hvad der forstås ved afregningspris, fra  

 fødevareministeren Svar på spm. 15 om præcisering af betænkningsbidraget,  

 fra fødevareministeren Svar på spm. 16 om beregninger, der ligger til grund for den  

 amtslige regionalisering, fra fødevareministeren Svar på spm. 17 om nye beregninger, der er omtalt i  

 fødevareministerens betænkningsbidrag, fra  

 fødevareministeren Svar på spm. 18 om landbrugets tilkendegivelse vedrørende de  

 nye beregninger i fødevareministerens betænkningsbidrag, fra  

 fødevareministeren Svar på spm. 19 om DAKOFO's bekymring med hensyn til  

 dokumentationskrav i forbindelse med dyrkning og levering af hvede, fra  

 fødevareministeren Svar på spm. 20 om beregningsmetode for kvælstofforskellen 24  

 kg/ha, fra fødevareministeren Svar på spm. 21 om kapiteltakster for de enkelte regioner, fra  

 fødevareministeren Svar på spm. 22, om prisen på eksporthvede indgår,  

 når der beregnes kapiteltakster, fra fødevareministeren 21 2. udkast til betænkning 22 Fødevareministerens meddelelse om, at tidligere fremsendt  

 ændringsforslag tilbagetages Bilag 2 Nogle af udvalgets spørgsmål og  

 fødevareministerens svar herpå Spørgsmål 10 og 12 og fødevareministerens svar  

 herpå er optrykt efter ønske fra DF.
 Spørgsmål 10:
I forlængelse af besvarelsen af  

 spørgsmål 8, jf.
L 236 - bilag 14, bedes det oplyst, hvad der er  

 til hinder for at landbrugets tilsagn, jf. forslagets bemærkninger, om  

 at administrere ordningen vedrørende arealgrænsen for  

 anvendelsen af brødhvedenormen, fastholdes.
 Svar:
Landboforeningerne og Dansk Familielandbrug tilkendegiver  

 i deres brev af 21. maj 2001 til Folketingets udvalg for Fødevarer,  

 Landbrug og Fiskeri, at de frygter, at administrationsopgaven let på  

 årsbasis vil beløbe sig til mellem 100-200.000 kr. eller mere.  

 De anfører samtidig, at hvis det er tilfældet, må de sige  

 fra.
De anfører endvidere, at ordninger, som i sagens natur kun kan  

 komme et begrænset antal brugere til gode, bør finansieres via  

 brugerbetaling.
 Regeringen har på den baggrund revurderet  

 situationen og finder, at forudsætningen i lovforslaget om, at  

 landbruget har påtaget sig uden vederlag at administrere fordelingen af  

 anvendelsen af brødhvedenormen inden for arealgrænsen på  

 50.000 ha og tilrettelægge en administration, der tilfredsstiller  

 behovet for en ensartet, smidig og hurtig forvaltning, ikke længere  

 fuldt ud er opfyldt.
Som det også fremgår af lovforslaget kan  

 henlæggelsen af opgaven alene ske efter forudgående aftale med  

 det pågældende organ.
Brevet fra erhvervet indikerer, at en  

 sådan aftale ikke længere fuldt ud er mulig, medmindre der  

 åbnes mulighed for en delvis brugerfinansiering.
På den baggrund ønsker regeringen at  

 fremsætte vedlagte ændringsforslag (bilag 1). [Udeladt her] Spørgsmål 12:
 Det bedes oplyst, hvad ministeren skønner  

 administrationsomkostningerne til ordningen vil være.
 Svar:
Det er   som det fremgår af lovforslaget -  

 regeringens opfattelse, at administrationen af brødhvedeordningen,  

 herunder kompetencen til at træffe afgørelser, også ved  

 delegation til et privat administrationsorgan skal leve op til de almindelige  

 forvaltningsmæssige principper, der gælder for offentlige  

 myndigheder.
Der er således ikke kun tale om en ren  

 registreringsopgave, men derimod en mere traditionel opgave med  

 sagsbehandling af ansøgninger, dog efter enkle kriterier.
 Opgaven omfatter således:
 Behandling af modtagne kontrakter med oplysninger om  

 dyrkning og levering af hvede til brødfremstilling, herunder kontrol  

 af kontrakter og evt. korrespondance herom samt afgørelse af om  

 kontrakten er inden for kvoten på 50.000 ha.
 Afslagsskrivelse med begrundelse for afslaget til jordbrugsvirksomheden og  

 evt. orientering til aftager om, at kontrakten ikke er godkendt, og at  

 brødhvedetillægget ikke kan anvendes.
stamdata for jordbruger (leverandør) og aftager kontraktarealets størrelse den anvendte sort.
 I tilfælde af påklage til Plantedirektoratet  

 skal den administrerende institution afgive udtalelse og oversende sagens  

 akter til Plantedirektoratet.
Plantedirektoratet oplyser, at de med ovennævnte  

 administration forbundne opgaver skønnes at ville kunne medføre  

 omkostninger i størrelsesordenen op i mod 1 mill. kr.
Hertil kommer  

 visse udgifter til etablering af systemer til elektronisk  

 datahåndtering i Plantedirektoratet, samt evt. klagesagsbehandling i  

 størrelsesordenen op i mod 0,5 mill. kr.
