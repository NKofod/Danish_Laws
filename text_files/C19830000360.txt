Indledning 1. Aftalen bygger i sin systematik på OECD's  

 modelkonvention - med tilføjelse af enkelte af Australien ønskede  

 særartikler.
Også indholdsmæssigt er en række af artiklerne identiske med  

 OECD-modellen.
Formuleringen afviger imidlertid i mange artikler fra  

 modelkonventionens ordlyd.
Disse afvigelser skyldes nødvendige hensyn, dels  

 til Australiens lovgivning, og dels til de australske domstoles meget strenge  

 fortolkningspraksis.
Artikel 27, ikrafttræden 2. Overenskomsten trådte i kraft den 28. oktober 1981  

 og har i Danmark virkning på indkomst, der er erhvervet fra og med den 1.  

 januar 1982. I Australien har overenskomsten som hovedregel virkning på  

 indkomst, der er erhvervet fra og med den 1. juli 1982.
Artikel 2, de af overenskomsten omfattede skatter 3. Ifølge stk. 1, a), finder overenskomsten anvendelse  

 på "den australske indkomstskat", hvorved forstås den føderale  

 indkomstskat.
Australien består af 6 enkelt-stater.
Disse opkræver ikke indkomstskat,  

 men derimod en 6 pct. lønskat (arbejdsgiverskat). Denne skat er ikke omfattet  

 af overenskomsten.
 Australien opkræver ikke formueskat og ingen "capital gains  

 tax".
Ifølge stk. 1, a), gælder overenskomsten også den tillægsskat, der kan  

 pålignes private selskaber.
Et privat selskab ("private company")  

 er et selskab, som ikke er et offentligt selskab ("public company")  

 som defineret i "Australian Income Tax Assessment Act 1979, section 103  

 A, side 12,603). "Private company" kan sidestilles med  

 familieselskaber.
 Formueskatter er ikke omfattet af overenskomsten.
Artikel 3, definitioner 4. Ifølge stk. 1, a), betyder udtrykket  

 "Australien" det australske statssamfund ("the Commonwealth of  

 Australia"), hvilket er det område, som styres af "the Federal  

 Government". Udtrykket omfatter ethvert område, for hvilket der for  

 tiden gælder en lov, der omhandler udnyttelsen af naturforekomster på  

 havbunden og i kontinentalsoklens undergrund.
Den generelle lovbestemmelse  

 herom findes i Assessment Act, section 6 A, side 803.
5. Ifølge stk. 2 omfatter udtrykkene "australsk  

 skat" og "dansk skat" ikke bøder og renter.
Dette betyder, at  

 der ikke skal gives credit-nedslag for sådanne ydelser, men bestemmelsen  

 hindrer ikke, at bøder og renter pålægges.
Artikel 4, skattemæssigt hjemsted 6. Begrebet "hjemmehørende i Australien"  

 betyder "en person, der er hjemmehørende i Australien for så vidt angår  

 australsk skat" (i overensstemmelse med OECD). Begrebet er defineret i  

 Assessment Act, section 6, interpretation, side 702, og omfatter bl.a.  

 offentligt ansatte ("eligible employees").
7. Stk. 2 er speciel.
Bestemmelsen tilsigter at  

 hindre, at Norfolk Island kan benyttes som skattely for andre end australske  

 statsborgere.
Artiklen mangler OECD's bestemmelse (artikel 4, stk. 2, d)), hvorefter de  

 kompetente myndigheder skal træffe afgørelse om, hvor en person er  

 hjemmehørende, når de foranstående bestemmelser ikke er tilstrækkelige.
Det  

 er efter australsk opfattelse et domstolsanliggende.
8. I henhold til stk. 4 skal en ikke-fysisk person,  

 der i henhold til stk. 1 er hjemmehørende i begge stater, anses for  

 hjemmehørende i den stat, i hvilken den er stiftet.
OECD-modellen lægger i  

 disse tilfælde vægten på, i hvilken stat den virkelige ledelse har sit sæde.
Artikel 5, fast driftssted 9. Stk. 2, g), fastslår, at udtrykket "fast  

 driftssted" omfatter en land- eller skovbrugsejendom eller et  

 græsningsareal.
Den skattepligtige indkomst i kildestaten skal således  

 opgøres efter principperne i artikel 7.
10. Stk. 3, e), er et af mange eksempler på  

 korrigering af OECD-teksten efter australsk ønske.
Korrektionen ("såsom  

 reklamering eller videnskabelig forskning") i forhold til OECD-teksten  

 tilsigter alene at præcisere, at stykket omhandler aktiviteter, som ikke  

 medfører nogen indkomst ("not producing income").
11. Ifølge stk. 4, a), anses et foretagende for at  

 have fast driftssted i en stat, hvis det udøver tilsynsvirksomhed i denne  

 stat i mere end 12 måneder i forbindelse med et bygnings-, anlægs-,  

 monterings- eller installationsarbejde, som er under udførelse i denne stat.  

 Byggeledelse medfører således, at fast driftssted anses for at foreligge i  

 dobbeltbeskatningsoverenskomstens forstand, når virksomheden varer mere end  

 12 måneder.
Om denne regel kan udnyttes fra dansk side afhænger af, om sådan  

 aktivitet iøvrigt efter interne danske regler anses for et fast driftssted.  

 Dette kan eksempelvis antages at forekomme, hvor sådan virksomhed er knyttet  

 til aktiviteter, der er skattepligtige her til landet efter  

 kulbrinteskattelovens § 3, jfr. § 1.
 12. Ifølge stk. 4, b), anses "fast  

 driftssted" at foreligge, hvis "der benyttes udstyr af væsentligt  

 omfang" i mere end tolv måneder.
13. Også stk. 5, a), indeholder en australsk  

 korrektion til OECD-teksten.
Den australske tekst lyder "... to conclude  

 contracts on behalf of ...", medens OECD-teksten lyder "...  

 conclude contracts in the name of ...". Efter australsk opfattelse er  

 den australske formulering videre end OECD's formulering.
Artikel 6, indkomst af fast ejendom 14. OECD-modellens artikel 6, stk. 2, der indeholder  

 definitionen af begrebet "fast ejendom", mangler.
Dette betyder, at  

 den nationale lovgivning finder anvendelse.
I realiteten gør dette ingen  

 forskel.
Det som iøvrigt mangler med hensyn til opremsning af indkomster fra  

 fast ejendom, er efter australsk opfattelse dækket af artikel 5 og 7.
15. Artikel 7, fortjeneste ved erhvervsvirksomhed indeholder i stk. 6 en speciel regel, som efter australsk opfattelse er et  

 nødvendigt supplement til de øvrige bestemmelser i artikel 7. Motiveringen  

 for stk. 6 er, at man, hvis de nødvendige oplysninger ikke kan fås, ikke har  

 mulighed for at anvende reglerne i artikel 7. Den nationale lovgivnings  

 øvrige bestemmelser må derefter kunne finde anvendelse.
Der kan endvidere  

 være tale om specielle foretagender, hvor "arm's length" i  

 princippet ikke fungerer - dvs. at der ikke er nogen at sammenligne med.
Den  

 australske lov, som man ønsker at anvende i sådanne tilfælde, er Assessment  

 Act, section 136 (side 18,601), der hjemler ret til skønsmæssige ansættelser.
16. Stk. 8 tager sigte på at tillade anvendelse af  

 national lovgivning i forbindelse med beskatning af en forsikringsvirksomheds  

 fortjeneste.
De australske regler herom står i Assessment Act, section 142  

 (side 18,801). I Danmark kan australske forsikringsselskaber med fast  

 driftssted i Danmark herefter beskattes efter selskabsskattelovens § 12, stk.  

 3.
Artikel 8, skibs- og luftfart 17. Beskatningen af fortjeneste ved skibs- og luftfart  

 tilkommer som hovedregel den stat, hvori den, der driver virksomheden, er  

 hjemmehørende, og ikke, som efter OECD's model, den stat, hvori den virkelige  

 ledelse har sit sæde.
Det må antages, at de to udtryk i de fleste tilfælde  

 giver samme resultat.
 Der er imidlertid den væsentlige forskel fra OECD-modellen, at artiklen  

 omfatter enhver form for skibs- og luftfartsvirksomhed - og ikke blot skibs-  

 og luftfart i international trafik.
18. Det er en følge af denne udvidelse af  

 bestemmelsens anvendelsesområde, at det i stk. 2 bestemmes, at fortjenesten  

 også kan beskattes i den anden stat (dvs. den stat, hvori foretagendet ikke  

 er hjemmehørende), såfremt virksomheden er begrænset til pladser i denne  

 anden stat.
Bestemmelsen i stk. 2 omfatter bl.a. forsyningsfartøjer til  

 boreplatforme ("supply-skibe").
19. Artikel 9, indbyrdes forbundne foretagender, indeholder i stk. 2 en bestemmelse, hvorefter de kompetente myndigheder,  

 hvis de oplysninger, der er tilgængelige for disse, ikke er tilstrækkelige  

 til at fastsætte den fortjeneste, der kan henføres til et foretagende, kan  

 anvende de nationale skattelovsbestemmelser på foretagendet.
Det er en  

 betingelse, at en sådan lov bliver anvendt i overensstemmelse med  

 principperne i denne artikel i det omfang, de oplysninger, der er  

 tilgængelige for de kompetente myndigheder, tillader det.
20. Artikel 10, udbytte, indeholder, foruden bestemmelser om fordeling af beskatningsretten til  

 udbytter, i stk. 5 og 6 to specielle bestemmelser, der tilsigter at hindre  

 skatteunddragelse.
 21. Stk. 5 er indføjet som følge af det specielle  

 resident-begreb (et i Danmark hjemmehørende selskab anses som resident i  

 Australien, hvis samtlige aktionærer er australiere).
 22. Stk. 6 er indsat som følge af den specielle  

 australske beskatning "branch profits tax", der er omtalt i  

 Assessment Act, section 128 S, side 18,301.
 23. Stk. 7 giver australske fysiske personer, der er  

 indehavere af danske aktier, ret til den danske  

 "skattegodtgørelse", dog med fradrag af 15 pct.  

 "udbytteskat".
Udbytte fra et australsk selskab til en aktionær, der er hjemmehørende i  

 Danmark, vil blive udbetalt efter fradrag af den reducerede udbytteskat, som  

 Australien har ret til efter overenskomsten.
Der bliver således ikke behov  

 for tilbagesøgning af for meget erlagt australsk udbytteskat, og der er  

 derfor heller ikke udarbejdet blanketter til brug ved sådan tilbagesøgning.
 Australske aktionærer, der modtager udbytte fra danske selskaber, vil få  

 disse udbytter udbetalt efter fradrag af den til enhver tid gældende  

 udbytteskat og med tillæg af den til udbyttet svarende skattegodtgørelse.  

 Ansøgning om udbetaling af den herefter for meget erlagte danske udbytteskat  

 og af den til udbyttet svarende skattegodtgørelse (reduceret med 15 pct.  

 skat) sker ved anvendelse af blanket X-Cr, som fås ved henvendelse til  

 statsskattedirektoratet, postboks 100, 3460 Birkerød (telefon (02) 81 57 11),  

 eller til de australske myndigheder.
24. Artikel 11, renter, giver kildestaten ret til 10 pct.
Dette er i overensstemmelse med  

 australsk lovgivning.
Undtagelse gælder efter nævnte lovgivning for  

 australske regeringslån optaget i udlandet, lån optaget i form af udstedelse  

 af ihændehaverobligationer i udenlandsk valuta samt renter af lån, optaget af  

 australske selskaber, der for mindst 60 pct.s vedkommende er kontrolleret af  

 australske andelshavere.
Disse regler står nærmere omtalt i Assessment Act,  

 section 128 g og h, side 18,101.
Renter fra Australien til en modtager, der er hjemmehørende i Danmark, vil  

 blive udbetalt efter fradrag af de efter overenskomsten tilladte 10 pct. skat  

 på renter.
Da denne rentesats på 10 pct. er i overensstemmelse med australsk  

 lov, vil der ikke blive behov for tilbagesøgning af for meget erlagt  

 australsk skat på renter, og der er derfor heller ikke udarbejdet blanketter  

 til brug ved sådan tilbagesøgning.
25. Artikel 12, royalty, giver kildestaten ret til 10 pct.
Den normale beskatning af royalty i  

 Australien er 46 pct. af netto-royaltybeløbet.
Royalty, der betales til en  

 person, der ikke er hjemmehørende i Australien, må først udbetales, efter at  

 beløbet er anmeldt til skattemyndighederne, og efter at disse ved  

 tilbagemelding har meddelt, hvilket skattebeløb, der vil være at  

 tilbageholde, inden royaltybeløbet udbetales.
Der er således tale om  

 individuelle skatteansættelser af udenlandske royaltymodtagere.
De  

 sidstnævnte regler er anført i Assessment Act, section 256, side 28,452.
Til brug ved denne ansættelse som begrænset skattepligtig til Australien  

 og til beregningen af den herefter påhvilende skat - der efter  

 overenskomstens artikel 12 højst må andrage 10 pct. af bruttobeløbet af  

 royalties - kan det forventes, at de australske myndigheder i visse tilfælde  

 vil fordre dokumentation af royaltymodtageren for, at denne er hjemmehørende  

 i Danmark.
Til brug ved sådan dokumentation vil blanket F-54 kunne anvendes.  

 Blanketten kan fås ved henvendelse til statsskattedirektoratet, postboks 100,  

 3460 Birkerød (telefon (02) 81 57 11).
26. Artikel 13, afhændelse af ejendele Artiklen, der afløser OECD's artikel 13 om "kapitalgevinster"  

 (capital gains), omfatter indkomst ved salg af fast ejendom (stk. 1 og 2)  

 samt afhændelse af "formueaktiver" (capital assets) (stk. 3).  

 Artiklen omfatter bl.a. afhændelse af rettigheder til udnyttelse eller  

 udforskning af naturforekomster, afhændelse af aktier og lignende i et  

 selskab, hvis aktiver væsentligst består af fast ejendom m.v., samt  

 afhændelse af aktiver tilhørende et foretagendes erhvervsformue.
Som anført  

 ovenfor ad artikel 2 findes der ingen "capital gains tax" i  

 Australien; de her omhandlede indtægter bliver beskattet som almindelig  

 indkomst, når der foreligger spekulation.
I modsætning til OECD-modellen kan  

 også fortjeneste ved afståelse af skibe og luftfartøjer, der har tilknytning  

 til et fast driftssted eller et fast sted, beskattes i kildestaten.
27. Artikel 15, personligt arbejde i tjenesteforhold, er stort set i overensstemmelse OECD's artikel 15. Udtrykket "year of  

 income" (anført i stk. 2, a)) betyder det samme som "fiscal  

 year". Det australske skatteår løber fra den 1. juli til den 30. juni.
 28. Anvendelsen af 183 dages-reglen er - ved  

 indføjelsen af pkt. d) i stk. 2 - yderligere gjort betinget af, at indkomsten  

 er skattepligtig indkomst i bopælsstaten ("subject to tax").
Artikel 17, kunstnere og sportsfolk 29. Ordet "entertainers" dækker efter  

 australsk opfattelse også sportsfolk.
Bestemmelsen svarer iøvrigt til OECD's  

 tilsvarende bestemmelse.
30. Artikel 18, pensioner og livrenter, bestemmer, at sådanne ydelser som hovedregel kun kan beskattes i  

 modtagerens bopælsstat (stk. 1).
 31. Offentlige pensioner og pensioner i henhold til  

 den sociale sikringslovgivning kan dog beskattes i kildestaten (stk. 3), men  

 kun, når modtageren er statsborger i kildestaten.
32. Artikel 21, ikke omtalte indkomster, giver - i overensstemmelse med OECD-teksten - beskatningsretten til  

 indkomster, der ikke er nævnt i de foregående artikler, til bopælsstaten.  

 Artiklen indeholder imidlertid i stk. 2 den efterhånden ikke usædvanlige  

 bestemmelse, hvorefter også den anden kontraherende stat kan beskatte,  

 såfremt indkomsten hidrører fra denne stat.
Artikel 22 33. Denne bestemmelse er speciel.
Det statueres, at  

 indkomst, der oppebæres af en dansker, og som efter overenskomstens  

 bestemmelser kan beskattes i Australien, skal anses for at være indkomst, der  

 hidrører fra kilder i Australien.
Og vice versa skal indkomst, der oppebæres  

 af en australier, og som efter overenskomsten kan beskattes i Danmark, anses  

 som indkomst, der hidrører fra kilder i Danmark.
Bestemmelsen er nødvendiggjort af, at Australien ikke efter sine interne  

 regler beskatter indkomst fra udlandet, medens Australien på den anden side  

 anser udenlandske, fysiske og juridiske personer for hjemmehørende i  

 Australien i videre omfang end sædvanligt.
Ved artikel 22 reguleres disse  

 forhold, således at overenskomsten får den tilsigtede virkning, når den efter  

 parlamentsgodkendelse i Australien har fået lovskraft.
Artikel 23, metoder til ophævelse af dobbeltbeskatning 34. Ophævelse af dobbeltbeskatning skal for så vidt  

 angår en i Danmark hjemmehørende person som hovedregel ophæves efter en  

 creditregel af samme indhold som ligningslovens § 33. F.s.v. angår indkomst,  

 som "kun kan beskattes" i kildestaten, skal Danmark indrømme  

 nedslag efter den såkaldte "ny exemptionsmetode".
 Sidstnævnte metode finder anvendelse for så vidt angår vederlag for  

 offentlig tjeneste, herunder tjeneste, der udføres under midlertidigt ophold  

 i den anden stat, hvori modtageren af vederlaget ikke er statsborger.
 For en i Australien hjemmehørende person skal dobbeltbeskatningen fra  

 australsk side ophæves ved en credit-regel.
Stk. 3  indeholder en anvisning på, hvorledes de to  

 stater skal forholde sig, såfremt man i en af staterne ophæver den gældende  

 lovgivning vedrørende datterselskabslempelse.
Reglen burde stå i en protokol  

 og er uden praktisk interesse.
 Den i artikel 23, stk. 1, i første linie omtalte "law of  

 Australia" er nærmere omtalt i Assessment Act, section 14 (3), side  

 55,301.
35. Overenskomstens bestemmelser skal praktiseres ved  

 selve skatteligningen.
For så vidt angår indkomståret 1982 vil der, såfremt  

 skatteansættelser eller skatteberegninger er foretaget i strid med  

 overenskomstens bestemmelser, blive tale om genoptagelse af de pågældende  

 ansættelser eller beregninger.
For så vidt begæring om regulering af  

 skatteansættelser eller skatteberegninger for nævnte indkomstår i  

 overensstemmelse med overenskomstens bestemmelser allerede er fremsat eller  

 fremsættes inden udgangen af 1983, bemyndiges ligningskommissionerne herved  

 til at genoptage vedkommende ansættelser eller beregninger til fornyet  

 behandling uden forud indhentet bemyndigelse fra statsskattedirektoratet.  

 Fremkommer begæringen først efter nævnte tidspunkt, vil bemyndigelse til  

 genoptagelse være at indhente på sædvanlig måde.
 Tilsvarende vil en forskudsregistrering for indkomståret 1983 på begæring  

 være at ændre, jfr. kildeskattelovens § 53, såfremt den er foretaget i strid  

 med overenskomsten.
