Bekendtgørelse om forhåndsanmeldelse og om straffebestemmelser for overtrædelse af visse forordninger om import og reeksport af fiskevarer (IUU)1) I medfør af § 10, stk. 1, og § 130, stk. 2, i lov om fiskeri og fiskeopdræt (fiskeriloven), jf. lovbekendtgørelse nr. 978 af 26. september 2008, som ændret ved lov nr. 604 af 14. juni 2011, fastsættes:
 § 1. Forhåndsmeddelelse, jf. artikel 6, stk. 1, i forordning (EF) nr. 1005/2008, skal gives til Fødevarestyrelsen som kompetent myndighed i Danmark.
 § 2. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Rådets forordning (EF) nr. 1005/2008 af 29. september 2008 om en EF-ordning, der skal forebygge, afværge og standse ulovligt, urapporteret og ureguleret fiskeri, om ændring af forordning (EØF) nr. 2847/93, (EF) nr. 1936/2001 og (EF) nr. 601/2004 og om ophævelse af forordning (EF) nr. 1093/94 og (EF) nr. 1447/1999:
1) artikel 12, stk. 1, 2 eller 4, 2) artikel 14, stk. 1-2, 3) artikel 16, stk. 1, 1. punktum, 4) artikel 37, nr. 10, 5) artikel 38, nr. 1, eller 6) artikel 39, stk. 1.
 § 3. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelse i Kommissionens forordning (EF) nr. 1010/2009 af 22. oktober 2009 om gennemførelsesbestemmelser til Rådets forordning (EF) nr. 1005/2008 om en EF-ordning, der skal forebygge, afværge og standse ulovligt, urapporteret og ureguleret fiskeri:
 1) artikel 8.
 § 4. Bekendtgørelsen træder i kraft den 18. november 2012.
Fødevarestyrelsen, den 13. november 2012 Esben Egede Rasmussen / Jan Thiele 1) Bekendtgørelsen indeholder en bestemmelse (§ 1), som er nødvendig for anvendelsen af følgende EU-retsakt med eventuelle senere ændringer: Rådets forordning (EF) nr. 1005/2008 af 29. september 2008 om en EF-ordning, der skal forebygge, afværge og standse ulovligt, urapporteret og ureguleret fiskeri, om ændring af forordning (EØF) nr. 2847/93, (EF) nr. 1936/2001 og (EF) nr. 601/2004 og om ophævelse af forordning (EF) nr. 1093/94 og (EF) nr. 1447/1999, EU-Tidende 2008, nr.
L 286, side 132.
