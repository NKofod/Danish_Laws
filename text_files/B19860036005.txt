 I henhold til § 1, stk. 1, § 3, § 6, stk. 4 og § 7 i lov nr. 562 af 21.  

 december 1972 om administration af Det europæiske Fællesskabs forordninger om  

 etablering af en fælles strukturpolitik for fiskerisektoren og om den fælles  

 markedsordning for fiskerivarer m.v., som senest ændret ved lov nr. 621 af  

 19. december 1980, samt § 7, stk. 4, og § 28, stk. 5 i lov nr. 167 af 12. maj  

 1965 om kvalitetskontrol med fisk og fiskevarer fastsættes følgende:
 § 1.  Ved fiskeri efter, opbevaring om bord og landing  

 af sild skal fangsten i sin helhed straks efter fangsten ises eller opbevares  

 i en af fiskeriministeriet godkendt køletank og i øvrigt behandles på en  

 sådan måde, at den kan udbydes til salg til menneskeligt konsum i henhold til  

 lov nr. 167 af 12. maj 1965 om kvalitetskontrol med fisk og fiskevarer og i  

 overensstemmelse med Rådets forordning (EØF) nr. 103/ 76 som ændret ved  

 Rådets forordning (EØF) nr. 3396/ 85 om fastlæggelse af fælles markedsnormer  

 for visse ferske og kølede fisk.
 § 2.  Afsætning af sild efter klassificering i de  

 forskellige størrelses- og friskhedsklasser på grundlag af stikprøver i  

 henhold til artikel 8 a) i Rådets forordning (EØF) nr. 103/ 76, samt  

 Kommissionens forordning (EØF) nr. 3703/ 85 om fastsættelse af  

 gennemførselsbestemmelser for denne forordning, kan kun finde sted efter  

 autorisation meddelt af fiskeriministeren.
 § 3.  Fiskeriministeren kan i autorisationen fastsætte  

 regler om bl.a. fiskeriets udøvelse, redskaber og udstyr på og indretning af  

 fartøjer og om opbevaring om bord samt om landing.
 Stk. 2.  I autorisationen kan bl.a. fastsættes, hvilken  

 mindste andel af sild, som straks efter fangsten skal anbringes iset i kasser  

 og hvilken mindste andel af landingen, der skal udbydes til salg iset i  

 kasser a højst 50 kg klassificeret efter friskhed og størrelse i  

 overensstemmelse med art. 5-8 i Rådets forordning nr. 103/ 76. Det kan  

 endvidere fastsættes hvilken højeste andel, der er omfattet af stikprøvevis  

 klassificering.
 Stk. 3.  Autorisationen skal opbevares om bord og på  

 forlangende forevises fiskerikontrollen.
 Stk. 4.  Fiskerikontrollen kan påbyde, at hele fangsten  

 klassificeres og udbydes til salg som anført i § 5, såfremt der er tvivl om,  

 hvorvidt den i sin helhed er egnet til menneskeligt konsum.
 § 4.  Fartøjer uden godkendt køletank som ikke er i  

 besiddelse af autorisation udstedt i medfør af § 2 skal straks efter fangsten  

 anbringe silden iset i kasser, med mindre silden saltes eller krydres i  

 tønder om bord.
 Stk. 2.  Uanset stk. 1 er det for fartøjer, som ikke er  

 i besiddelse af en autorisation, tilladt at opbevare silden på dæk, når denne  

 er iset og overdækket af presenning, såfremt fartøjets fangstrejse ikke  

 overstiger 24 timer og silden ilandbringes senest 8 timer efter fiskeriets  

 påbegyndelse i en stand, så den kan udbydes til salg til menneskeligt konsum.
 § 5.  Fartøjer, som ikke er i besiddelse af en  

 autorisation, skal senest i forbindelse med landingen klassificere hele  

 fangsten af sild i overensstemmelse med art. 5-8 i Rådets forordning nr. 103/  

 76 og udbyde denne til salg, klassificeret og iset i kasser a højst 50 kg.
 § 6.  Sild, som ikke opnår EF's mindstepris, skal for  

 at opnå finansiel udligning have været udbudt til salg i kasser klassificeret  

 efter friskhed og størrelse i overensstemmelse med art. 5-8 i Rådets  

 forordning nr. 103/ 76.
 § 7.  Sild, der ikke er korrekt klassificeret, kan  

 tilbageholdes af fiskerikontrollen, og såfremt ejeren eller dennes  

 repræsentant ikke straks foretager korrekt klassificering, eventuelt efter en  

 foretagen omsortering, kan silden påbydes anvendt til foderformål.
§ 8.  Overtrædelse af bestemmelserne i §§ 1, 2, 4 og  

 5, de i medfør af § 3 i en autorisation fastsatte bestemmelser, samt påbud  

 meddelt af fiskerikontrollen i medfør af § 3, stk. 4, og § 7 straffes med  

 bøde.
Ved overtrædelse af de i medfør af § 3 meddelte vilkår i en  

 autorisation, kan autorisationen inddrages.
 Stk. 2.  Samtidig ophæves § 10 i fiskeriministeriets  

 bekendtgørelse nr. 83 af 8. marts 1985 om fisk og fiskevarers behandling og  

 opbevaring om bord i fiskerfartøjer.
 § 9.  Bekendtgørelsen træder i kraft dagen efter  

 offentliggørelsen i Lovtidende.
