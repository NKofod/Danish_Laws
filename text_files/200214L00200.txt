Betænkning afgivet af Det  

 Politisk-Økonomiske Udvalg den 3. december 2002 Betænkning over Forslag til lov om ændring af lov om  

 bemyndigelse til optagelse af statslån, lov om  

 arbejdsløshedsforsikring m.v. og lov om indkomstbeskatning af  

 aktieselskaber m.v.
(Etablering af én afregningskonto samt ny måde  

 at afregne overskydende selskabsskat på) [af finansministeren (Thor Pedersen)] 1. Ændringsforslag Der er stillet 11 ændringsforslag til lovforslaget.  

 Finansministeren har stillet ændringsforslag nr. 4-6, 9 og 10.  

 Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget har stillet ændringsforslag nr.  

 1-3, 7, 8 og 11.
2. Udvalgsarbejdet Lovforslaget blev fremsat den 31. oktober 2002 og var til  

 1. behandling den 13. november 2002. Lovforslaget blev efter 1. behandling  

 henvist til behandling i Det Politisk-Økonomiske Udvalg.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og finansministeren sendte den 24. oktober  

 2002 dette udkast til udvalget, jf. alm. del   bilag 4. Den 8. november 2002  

 sendte finansministeren de indkomne høringssvar over lovforslaget til  

 udvalget.
Den 11. november 2002 sendte finansministeren et  

 høringsnotat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
AK-Samvirke, Den Kristelige Fagbevægelse, Frederiksberg Kommune, Landboforeningerne, Landbrugsraadet og Dansk  

 Familielandbrug samt Ledernes Hovedorganisation.
 Finansministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget  

 redegjort for deres holdning til lovforslaget:
AK-Samvirke, Landboforeningerne, Landbrugsraadet og Dansk Familielandbrug samt Ledernes Hovedorganisation.
Spørgsmål Udvalget har stillet 18 spørgsmål til  

 finansministeren til skriftlig besvarelse, som denne har besvaret med  

 undtagelse af spørgsmål 16-18. Disse spørgsmål  

 forventes besvaret af finansministeren inden 2. behandling af  

 lovforslaget.
3. Indstillinger og politiske bemærkninger Et flertal i udvalget (V, DF og KF) indstiller  

 lovforslaget til vedtagelse med de af finansministeren stillede  

 ændringsforslag.
Et mindretal i udvalget (S, SF, RV og EL)  

 indstiller lovforslaget til vedtagelse med de af finansministeren  

 under nr. 4-6 stillede ændringsforslag og de af mindretallet stillede  

 ændringsforslag.
Mindretallet vil endvidere, hvis mindretallets  

 ændringsforslag ikke vedtages, stemme for de af finansministeren under  

 nr. 9 og 10 stillede ændringsforslag.
Socialdemokratiets, Socialistisk Folkepartis og Det  

 Radikale Venstres medlemmer af udvalget finder, at medtagelsen af a-kasserne  

 under lovforslagets bestemmelser på afgørende måde er et  

 indgreb i friheden til at tilrettelægge administrationen i a-kasserne  

 smidigt og effektivt.
Da der ikke på noget punkt er sporet problemer  

 med a-kassernes betalingsvilje eller -evne, er der ikke en ydre begrundelse  

 for at medtage a-kasserne.
De blev således heller ikke nævnt for  

 nogen af de partier, som regeringen præsenterede forslaget om en  

 betalingsservice for i forbindelse med forhandlingerne om finansiering af  

 erhvervsskoleinitiativer.
 Disse partier mener derfor, at a-kasserne skal udtages af  

 lovforslaget, jf. de stillede ændringsforslag.
Partierne anerkender regeringens imødekommenhed ved  

 at stille ændringsforslag, der begrænser de negative virkninger  

 for a-kasserne.
Der er udvist imødekommenhed ved ændring af  

 forrentningen, herunder håndtering af renteudviklingen, idet  

 forrentningsmulighederne stadig ligger et stykke under markedsrenten, hvorved  

 a-kasserne mister indtægter til brug for formindskelse af deres samlede  

 administrationsomkostninger.
 Ændringsforslagene om opdeling af den kvartalsvise  

 betaling er trods den meget indviklede konstruktion en nødvendig og  

 væsentlig indrømmelse, ligesom det tilsvarende gælder for  

 behandlingen  af restancer.
 Enhedslistens medlem af udvalget er positiv over for de  

 intentioner, der ligger bag dette lovforslag, men vil ikke medvirke til at  

 gennemføre en helt unødvendig tvangsforanstaltning over for  

 a-kasserne.
 Enhedslisten vil ved 3. behandling stemme imod  

 lovforslagets vedtagelse, hvis mindretallets ændringsforslag ikke  

 vedtages.
 Kristeligt Folkeparti, Inuit Ataqatigiit og Siumut var  

 på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (S, SF, RV og EL):
Til titlen 1) I titlen udgår », lov om  

 arbejdsløshedsforsikring m.v.« [Konsekvensændring af, at a-kasserne ikke er  

 omfattet af lovforslaget] Til § 1 2) I det under nr. 1 foreslåede § 3 a, stk.  

 1, ændres to steder ordene », amtskommuner og  

 arbejdsløshedskasser« til: »og amtskommuner«.
[Konsekvensændring af, at a-kasserne ikke er  

 omfattet af lovforslaget] 3) Det under nr. 1 foreslåede § 3 a, stk.  

 3, udgår.
[Konsekvensændring af, at a-kasserne ikke er  

 omfattet af lovforslaget] Af	finansministeren, tiltrådt af udvalget:
 4) I den under nr. 1 foreslåede § 3 a  

 indsættes efter stk. 3 som nyt stykke:
»Stk. 4. Finansministeren kan fastsætte regler om, at  

 Hovedstadens Sygehusfællesskab og Hovedstadens Udviklingsråd skal  

 anvende det i stk. 1 nævnte betalingssystem.« [Bemyndigelse vedrørende HS og HUR] 5) I det under nr. 1 foreslåede § 3 b, stk.  

 1, indsættes efter »nærmere  

 opregnede ydelser«: », herunder betaling af  

 tilskud til Hovedstadens Sygehusfællesskab og Hovedstadens  

 Udviklingsråd«.
[Bemyndigelse vedrørende HS og HUR] 6) Det under nr. 1 foreslåede § 3 c, stk.  

 2, affattes således:
»Stk. 2. På forfaldstidspunktet for en betaling til staten,  

 som er fastsat afviklet over det betalingssystem, der nævnes i § 3 a,  

 stk. 1, kan staten automatisk foretage hævning af det skyldige  

 beløb.
Dette gælder dog ikke, hvis en kommune eller amtskommune  

 har meddelt finansministeren, at man ikke ønsker en sådan  

 hæveadgang.
Kommunen eller amtskommunen skal i så fald betale  

 morarenter ved manglende afvikling af betalingen på  

 forfaldstidspunktet.
Nærmere bestemmelser herom fastsættes i  

 medfør af § 3 d.« [Automatisk hævning gøres frivillig for  

 kommuner og amtskommuner] Af	et mindretal (S, SF, RV og EL):
 7) I det under nr. 1 foreslåede § 3 c, stk.  

 2, ændres ordene », amtskommunen eller arbejdsløshedskassen«  

 til: »eller amtskommunen«.
[Konsekvensændring af, at a-kasserne ikke er  

 omfattet af lovforslaget] Til § 2 8) Paragraffen udgår.
[A-kasserne udgår af lovforslaget] Af	finansministeren, tiltrådt af et flertal (V, DF  

 og KF):
 9) Det under nr. 1 foreslåede § 76, stk. 3,  

 affattes således:
»Stk. 3. Indestående på kontoen forrentes med  

 diskontoen.
Den enkelte arbejdsløshedskasse kan indgå aftale med  

 finansministeren om at binde renten for en periode.
Nærmere  

 vilkår, herunder binding, aftales mellem arbejdsløshedskassen og  

 finansministeren.
Tilskrevne renter tilfalder arbejdsløshedskassen.  

 Finansministeren fastsætter nærmere regler om rentetilskrivning  

 samt vilkår for aftalen efter forhandling med  

 beskæftigelsesministeren.« [Ændrede forrentningsvilkår] 10) I det under nr. 1 foreslåede § 76, stk.  

 4, indsættes efter 2. pkt. som nye punktummer:
»Direktøren for Arbejdsdirektoratet kan efter  

 forhandling med Landsarbejdsrådet fastsætte regler om, at  

 arbejdsløshedskasser med kvartalsvis opkrævning forud kun skal  

 indsætte 1/3 af beløbet i begyndelsen af hver måned  

 på kassens konto i det under stk. 2 nævnte betalingssystem.  

 Direktøren kan endvidere efter forhandling med Landsarbejdsrådet  

 fastsætte regler om fradrag i indbetalingen som følge af  

 restancer vedrørende medlemsbidrag.« [Fradrag for restancer og nye vilkår for  

 arbejdsløshedskasser med kvartalsvis opkrævning] Af	et mindretal (S, SF, RV og EL):
Til § 4 11) Stk. 1 affattes således:
»Stk. 1. Tidspunktet for ikrafttræden af § 1 eller dele heraf  

 fastsættes af finansministeren.« [Konsekvensændring af, at a-kasserne ikke er  

 omfattet af lovforslaget] Bemærkninger Til nr. 1-3, 7 og 11 Ændringsforslagene er en konsekvens af  

 ændringsforslag nr. 8.
Til nr. 4 og 5 Københavns og Frederiksberg Kommuner pegede i deres  

 høringsudtalelser over lovforslaget på, at forslaget ville  

 indebære, at der først på den anden bankdag i  

 måneden er adgang til at overføre midler fra OBS-kontoen til  

 kommunernes bankforbindelse.
Kommunernes tilskud til Hovedstadens  

 Sygehusfællesskab og Hovedstadens Udviklingsråd skal indbetales  

 inden den anden bankdag i måneden.
Såfremt de nævnte  

 tilskud betales over afregningskontoen i OBS-systemet, medfører  

 lovforslaget ikke en likviditetsmæssig belastning for medlemmerne af  

 Hovedstadens Sygehusfællesskab og Hovedstadens Udviklingsråd.
 På den baggrund foreslås det, at  

 finansministeren bemyndiges til at fastsætte regler om, at der oprettes  

 en konto for Hovedstadens Sygehusfællesskab og Hovedstadens  

 Udviklingsråd i OBS-systemet, således at Hovedstadens  

 Sygehusfællesskab og Hovedstadens Udviklingsråd skal modtage og  

 afregne betalinger med staten, kommuner og amtskommuner over OBS-kontoen.
 Finansministeren bemyndiges endvidere til at  

 fastsætte regler om, at tilskud til Hovedstadens  

 Sygehusfællesskab og Hovedstadens Udviklingsråd skal betales over  

 afregningskontoen i OBS-systemet.
Til nr. 6 Ændringsforslaget er en imødekommelse af  

 synspunkter i høringssvaret fra Kommunernes Landsforening.
 Det foreslås, at de kommuner, der ikke kan acceptere  

 forslaget om, at staten automatisk kan hæve forfaldne betalinger til  

 staten på kommunens konto og i stedet selv ønsker at give  

 betalingsordre, skal betale morarenter, hvis betalingsordren udebliver.
 Morarenten og de nærmere vilkår foreslås  

 fastsat som led i de forretningsvilkår, der skal fastsættes efter  

 § 3 d.
Til nr. 8 Det foreslås, at lovforslagets bestemmelser om  

 oprettelse af én afregningskonto for arbejdsløshedskasserne  

 udgår.
Lovforslaget omfatter herefter ikke  

 arbejdsløshedskassernes afregning over for staten.
Til nr. 9 Ændringsforslaget er en imødekommelse af  

 arbejdsløshedskassernes synspunkter.
I lovforslaget blev renten bundet  

 for en 5-årig periode.
Det foreslås i stedet, at forrentningen  

 som udgangspunkt følger den korte rente svarende til diskontoen.
Det  

 foreslås samtidig, at arbejdsløshedskasserne på frivillig  

 basis i OBS kan indgå aftale om at binde renten for en periode.  

 Finansministeren vil opstille rammer for aftalevilkårene.  

 Vilkårene herfor skal aftales med beskæftigelsesministeren.
Det  

 skal nævnes, at finansministeren ikke er forpligtet til at tilbyde en  

 frivillig løsning, hvis det som følge af rentestrukturen m.v.  

 ikke er fordelagtigt for såvel staten som arbejdsløshedskasserne  

 under ét.
Til nr. 10 Ændringsforslaget er en imødekommelse af  

 arbejdsløshedskassernes synspunkter.
Ændringsforslaget indebærer, at  

 direktøren for Arbejdsdirektoratet efter forhandling med  

 Lands-arbejdsrådet kan fastsætte regler om, at  

 arbejdsløshedskasser med kvartalsvis opkrævning forud kun skal  

 indsætte 1/3 af beløbet i begyndelsen af hver måned  

 på kassens konto i det under stk. 2 nævnte betalingssystem.
Det  

 indebærer større fleksibilitet for arbejdsløshedskasserne  

 med kvartalsvis opkrævning ved at gøre det valgfrit, om  

 beløbene indbetalt af medlemmerne skal indsættes på  

 én gang i OBS, eller om det skal ske gradvis måned for  

 måned.
Det skal nævnes, at det vil være nødvendigt  

 at stille krav om, at meddelelse om at overgå fra kvartalsvis  

 indbetaling på én gang til månedsvis afregning skal ske i  

 god tid i forvejen og i øvrigt ligge fast i en længere  

 flerårig periode.
 Herudover indebærer ændringsforslaget, at  

 direktøren for Arbejdsdirektoratet efter forhandling med  

 Landsarbejdsrådet kan fastsætte regler om fradrag i indbetalingen  

 som følge af restancer vedrørende medlemsbidrag.
Med ændringsforslaget kan det undgås, at den  

 enkelte arbejdsløshedskasse skal lægge ud for ikke rettidigt  

 indbetalte medlemsbidrag.
Fradragsreglen skal være enkel og generel af  

 hensyn til administrativ forenkling.
Fradragsreglen fastsættes efter  

 forhandling med Landsarbejdsrådet.
Gitte Lillelund Bech (V)  

  Freddy Dam (V)  Pia Larsen (V)  

  Lisbeth L.
Petersen (V)  Jens Rohde (V)  

  Peter Skaarup (DF)  Poul Fischer (DF)  nfmd.  

  Pia Christmas-Møller (KF)  

  Knud Erik Kirkegaard (KF)  

  Henrik Sass Larsen (S)  Ole Stavad (S)  

  Pia Gjellerup (S)  Poul Nyrup Rasmussen (S)  

 Tórbjørn Jacobsen (TF)  Aage Frandsen (SF)  

  Margrethe Vestager (RV) fmd.  

  Pernille Rosenkrantz-Theil (EL) Kristeligt Folkeparti, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 44 Bilagsnr.
Titel 1 Høringssvar, fra finansministeren 2 Høringsnotat fra finansministeren 3 Meddelelse om tidspunkt for betænkningsafgivelse og frist for  

 spørgsmål m.v.
