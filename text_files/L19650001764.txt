I henhold til kgl. resolution af 4. september 1964 har Danmark ratificeret  

 den i Strasbourg den 16. september 1963 undertegnede protokol nr. 4 til den  

 europæiske konvention til beskyttelse af menneskerettigheder og grundlæggende  

 frihedsrettigheder.
Jfr. udenrigsministeriets bekendtgørelser nr. 20 af 11.  

 juni 1953 og nr. 67 af 23. november 1964 vedrørende protokol nr. 2 og nr. 3  

 til samme konvention, Lovtidende C.
 Protokollens ordlyd er som følger:
 Oversættelse.
Protokol nr. 4 til konventionen til beskyttelse af menneskerettigheder og grundlæggende  

 frihedsrettigheder, ved hvilken der sikres visse rettigheder og  

 frihedsrettigheder ud over de i konventionen og i protokol nr. 1 til denne  

 indeholdte bestemmelser.
De underskrivende regeringer, der er medlemmer af Europarådet, er  i  

 beslutning om at tage skridt til at sikre en kollektiv gennemførelse af  

 visse rettigheder og frihedsrettigheder ud over dem, som allerede er omfattet  

 af afsnit 1 i den i Rom den 4. november 1950 undertegnede konvention til  

 beskyttelse af menneskerettigheder og grundlæggende frihedsrettigheder (i det  

 følgende omtalt som »konventionen«) og artikel 1-3 i den i Paris  

 den 20. marts 1952 undertegnede protokol nr. 1 til denne konvention blevet enige om følgende:
Artikel 1 Ingen må berøves sin frihed alene på grund af manglende evne til at  

 opfylde en kontraktmæssig forpligtelse.
Artikel 2 1. Enhver, der retsmæssigt opholder sig på en stats  

 territorium, har inden for dette territorium ret til bevægelsesfrihed og til  

 frit at vælge sit opholdssted.
 2. Enhver har frihed til at forlade et hvilket som  

 helst land, herunder sit eget.
 3. Udøvelsen af disse rettigheder skal ikke være  

 underkastet andre begrænsninger end sådanne, som er i overensstemmelse med  

 loven, og som i et demokratisk samfund er nødvendige af hensyn til den  

 nationale sikkerhed eller den offentlige tryghed, for at opretholde ordre  

 public, for at forebygge forbrydelse, for at beskytte sundheden eller  

 sædeligheden eller for at beskytte andres rettigheder og frihedsrettigheder.
 4. De i stk. 1 nævnte rettigheder kan endvidere inden  

 for særlige områder underkastes restriktioner, som er indført ved lov, og som  

 i et demokratisk samfund tjener almenvellet.
Artikel 3 1. Ingen kan hverken ved individuelle eller ved  

 kollektive foranstaltninger udvises af et territorium tilhørende den stat, i  

 hvilken han er statsborger.
 2. Ingen kan berøves retten til indrejse i den stat, i  

 hvilken han er statsborger.
Artikel 4 Kollektiv udvisning af udlændinge er forbudt.
Artikel 5 1. Enhver af de høje kontraherende parter kan ved  

 nærværende protokols undertegnelse eller ratifikation eller når som helst  

 derefter til Europarådets generalsekretær afgive en erklæring om, i hvilket  

 omfang den forpligter sig til at anvende denne protokols bestemmelser inden  

 for de af den pågældende stat angivne territorier, for hvis internationale  

 forbindelser den er ansvarlig.
 2. Enhver af de høje kontraherende parter, der har  

 afgivet en erklæring i henhold til foregående stk., kan fra tid til anden  

 afgive en yderligere erklæring, hvorved betingelserne i en tidligere  

 erklæring ændres, eller anvendelsen af protokollens bestemmelser bringes til  

 ophør for ethvert territoriums vedkommende.
 3. En erklæring, der er afgivet i overensstemmelse med  

 denne artikel, skal betragtes som værende afgivet i overensstemmelse med  

 konventionens artikel 63, stk. 1.
 4. Et under en stat hørende territorium, på hvilket  

 denne protokol finder anvendelse i henhold til ratifikation eller  

 godkendelse, så vel som ethvert territorium, på hvilket denne protokol finder  

 anvendelse i henhold til en af vedkommende stat i henhold til denne artikel  

 afgiven erklæring, skal betragtes som et særskilt territorium for så vidt  

 angår de i artikel 2 og 3 indeholdte henvisninger til en stats territorium.
Artikel 6 1. De høje kontraherende parter betragter  

 bestemmelserne i protokollens artikler 1-5 som tillægsartikler til  

 konventionen, og alle konventionens bestemmelser skal anvendes i  

 overensstemmelse hermed.
 2. Ikke desto mindre kan retten til individuel regres,  

 anerkendt ved en i henhold til konventionens artikel 25 afgivet erklæring  

 eller anerkendelse af Domstolens bindende kompetence ved en erklæring afgivet  

 i henhold til konventionens artikel 46, ikke bringes til anvendelse i  

 forbindelse med denne protokol, medmindre vedkommende høje kontraherende part  

 har afgivet en erklæring, hvorved sådan ret eller sådan kompetence anerkendes  

 for så vidt angår samtlige eller enkelte af protokollens artikler 1-4.
Artikler 7 1. Denne protokol er åben for undertegnelse af de af  

 Europarådets medlemmer, der har undertegnet konventionen; den skal  

 ratificeres samtidig med eller efter ratifikation af konventionen.
Den træder  

 i kraft, når fem ratifikationsinstrumenter er blevet deponeret.
For så vidt  

 angår en signatarmagt, der senere ratificerer protokollen, træder denne i  

 kraft den dag, ratifikationsinstrumentet deponeres.
 2. Ratifikationsinstrumenterne deponeres hos  

 Europarådets generalsekretær, som meddeler samtlige medlemmer navnene på den,  

 der har ratificeret protokollen.
 Til bekræftelse heraf har de nedenstående, som er behørigt befuldmægtiget  

 dertil, undertegnet denne protokol.
Udfærdiget i Strasbourg den 16. september 1963 på engelsk og fransk,  

 således at begge tekster har samme gyldighed, i et enkelt eksemplar, som skal  

 forblive deponeret i Europarådets arkiv.
Generalsekretæren skal tilstille  

 enhver stat, som har undertegnet protokollen, bekræftede genparter.
 For Den østrigske Republiks regering:
 Ved undertegnelsen af denne protokol har undertegnede på sin regerings  

 vegne afgivet følgende erklæring:
 Protokol nr. 4 undertegnes med det forbehold, at artikel 3 ikke skal finde  

 anvendelse på bestemmelserne i loven af 3. april 1919, StGB1, nr. 209 om  

 forvisning af huset Habsburg-Lorraine og konfiskation af dets ejendom, som  

 anført i loven af 30. oktober 1919, StGB1. nr. 501 i Forbundsgrundloven af 4.  

 juli 1963, GBG1. nr. 172.
H.
Reichmann.
For Kongerigets Belgiens regering: R.
Coene.
 For Republikken Cyperns regering:
For Kongeriget Danmarks regering: M.
Warberg.
 For Den franske Republiks regering:
 For Forbundsrepublikken Tysklands regering: Felician Prill.
 For Kongeriget Grækenlands regering:
 For Den islandske Republiks regering:
 For den irlandske regering:
 Ved undertegnelsen af denne protokol erklærer den irlandske regering:
 Den i stk. 21 i beretningen fra ekspertkomiteen vedrørende nærværende  

 protokol indeholdte henvisning til udlevering og bestemmelserne i  

 protokollens artikel 3, stk. 1 omfatter tillige love, som hjemler  

 fuldbyrdelse inden for en kontraherende parts territorium af arrestordrer,  

 som er udstedt af en anden kontraherende parts myndigheder.
 Brendan Dillon.
 For Den italienske Republiks regering: Allesandro Marieni.
 For Storhertugdømmet Luxembourgs regering: Pierre Wurth.
 For Kongeriget Nederlandenes regering:
 For Kongeriget Norges regering: Knut Frydenling.
 For Kongeriget Sveriges regering: K.G.Lagerfelt.
 For Den schweiziske Forbundsstats regering:
 For Den tyrkiske Republiks regering:
For Det forenede Kongerige Storbritannien og Nordirlands regering:  

I.F.
Porter Danmarks ratifikationsinstrument blev under 30. september 1964 deponeret  

 hos Europarådets generalsekretær.
Samtidig blev der i henhold til  

 protokollens artikel 6, stk. 2 afgivet erklæring om, at såvel den i henhold  

 til konventionens artikel 25 meddelte anerkendelse af den europæiske  

 menneskerettighedskommissions kompetence til at modtage klager fra  

 enkeltpersoner som anerkendelsen i henhold til konventionens artikel 46 af  

 menneskerettighedsdomstolens kompetence også skal omfatte protokollems  

 artikler 1-4. Anerkendelsen sker i begge tilfælde for tiden indtil 6. april  

 1967.
 I henhold til protokollens artikel 7, stk. 1. 1 træder denne i kraft, når  

 fem ratifikationsinstrumenter er blevet deponeret.
Foruden Danmark har Norge og Sverige ratificeret protokollen.
Sveriges  

 ratifikationsinstrument angiver, at den af Sverige allerede afgivne erklæring  

 i medfør af konventionens artikel 25, ifølge hvilken den europæiske  

 menneskerettighedskommissions kompetence til at modtage klager fra  

 enkeltpersoner anerkendes, også skal omfatte de i protokollens artikler 1-4  

 nævnte rettigheder og frihedsrettigheder.
Udenrigsministeriet, den 17. februar  

 1965 Per Hækkerup.
