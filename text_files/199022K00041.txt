Nr LSF 41 Forslag til Lov om tilskud til strukturprojekter inden for jordbruget Fremsat af landbrugsministeren (Tørnæs) den 19. februar 1991 Vedtaget ved tredjebehandling den 19. februar 1991 Lov nr. 89 af 23/02/1991 § 1. Landbrugsministeren kan fastsætte regler og iværksætte de øvrige foranstaltninger, der er nødvendige for anvendelsen her i landet af De Europæiske Fællesskabers forordninger om forbedring af vilkårene for forarbejdning og afsætning af landbrugs- og skovbrugsprodukter.
 § 2. Landbrugsministeren udvælger de projekter, der skal indgå i  

 ansøgninger til EF-Kommissionen om støtte fra Den Europæiske Udviklings- og  

 Garantifond for Landbruget i henhold til De Europæiske Fællesskabers  

 forordninger om forbedring af vilkårene for forarbejdning og afsætning af  

 landbrugs- og skovbrugsprodukter.
 Stk. 2. Stat, kommuner, kirker og præsteembeder kan ikke komme i  

 betragtning ved udvælgelse af projekter.
 Stk. 3. Ministeren kan fastsætte regler om udvælgelsen af  

 projekter, herunder om betydningen af, at der tidligere er modtaget tilskud  

 af offentlige midler, eller at der er mulighed for at modtage tilskud af  

 offentlige midler.
 § 3. Landbrugsministeren kan yde tilskud til projekter, hvortil  

 der ydes tilskud fra Den Europæiske Udviklings- og Garantifond for Landbruget  

 i henhold til De Europæiske Fællesskabers forordninger om forbedring af  

 vilkårene for forarbejdning og afsætning af landbrugs- og skovbrugsprodukter.
 Stk. 2. Tilsagn om tilskud efter stk. 1 kan gives inden for en  

 beløbsramme, der fastsættes på de årlige finanslove.
 Stk. 3. Landbrugsministeren fastsætter regler om tilskuddets  

 størrelse.
 § 4. Ansøgere om tilskud skal give landbrugsministeren alle  

 oplysninger og dokumenter m.v., der er nødvendige for at godtgøre, at de  

 betingelser for tilsagn om tilskud, der er stillet af landbrugsministeren  

 eller EF-Kommissionen, er opfyldt.
 Stk. 2. Landbrugsministeren eller den, ministeren bemyndiger  

 hertil, kan til enhver tid uden retskendelse og mod behørig legitimation  

 foretage eftersyn hos virksomheder, der har fået tilsagn om tilskud, og  

 efterse regnskaber og andre dokumenter i det omfang, det er nødvendigt for at  

 kontrollere, at de betingelser, som landbrugsministeren eller EF-Kommissionen  

 har stillet for at yde tilskud, er opfyldt.
 Stk. 3. Indehaveren eller de i virksomheden beskæftigede personer  

 skal yde tilsynsmyndigheden fornøden vejledning og hjælp ved eftersyn efter  

 stk. 2.
 Stk. 4. Landbrugsministeren kan fastsætte regler om kontrol og  

 tilsyn med de projekter, hvortil der ydes tilskud efter denne lov.
 Stk. 5. Rigsrevisionen kan, eventuelt sammen med Den Europæiske  

 Revisionsret, på tilsvarende betingelser som nævnt i stk. 2 efterse  

 regnskaber og andre dokumenter, som efter de pågældende myndigheders skøn er  

 af betydning for den revisionsmæssige kontrol med administrationen af denne  

 lov.
§ 5. Landbrugsministeren kan bestemme, at tilsagn om tilskud i  

 henhold til De Europæiske Fællesskabers forordninger om forbedring af  

 vilkårene for forarbejdning og afsætning af landbrugs- og skovbrugsprodukter  

 og i henhold til denne lov helt eller delvis bortfalder, eller at udbetalt  

 tilskud helt eller delvis skal tilbagebetales med tillæg af renter, hvis 1) ansøgeren har givet urigtige eller vildledende oplysninger eller  

 fortiet oplysninger af betydning for afgørelsen om tilsagn om tilskud, 2) projektet ikke gennemføres i overensstemmelse med de planer, der er  

 godkendt af landbrugsministeren og EF-Kommissionen, 3) de betingelser, som landbrugsministeren og EF-Kommissionen har fastsat,  

 ikke opfyldes, 4) modtageren uden forudgående tilladelse fra landbrugsministeren inden  

 seks år fra anskaffelsen afhænder udstyr eller inden 10 år fra arbejdets  

 afslutning afhænder anlæg, hvortil der er ydet tilskud, eller 5) forudsætningerne for tilsagn om tilskud efter landbrugsministerens  

 eller EF-Kommissionens skøn i øvrigt er væsentligt forrykket.
 § 6. Landbrugsministeren nedsætter et udvalg til at bistå ved  

 administrationen af denne lov.
 Stk. 2. Landbrugsministeren kan fastsætte regler om, at udvalget  

 udøver tilsyns- og opfølgningsfunktioner for projekter omfattet af denne lov  

 i henhold til bestemmelserne herom i De Europæiske Fællesskabers  

 forordninger.
 § 7. Landbrugsministeren kan fastsætte regler om udformningen af  

 ansøgninger m.v. og om ydelse og udbetaling af tilskud.
 § 8. Landbrugsministeren kan bemyndige Jordbrugsdirektoratet til  

 at udøve de beføjelser, der i loven er tillagt ministeren.
 Stk. 2. Ministeren kan fastsætte regler om adgangen til at påklage  

 afgørelser, der er truffet i henhold til en bemyndigelse efter stk. 1.  

 Ministeren kan herunder bestemme, at afgørelser, der er truffet af  

 Jordbrugsdirektoratet, ikke kan påklages til anden administrativ myndighed.
§ 9. Den, der til brug for afgørelser, der træffes i henhold til  

 de i § 1 nævnte forordninger, i henhold til denne lov eller de i medfør af  

 loven fastsatte regler, giver urigtige eller vildledende oplysninger eller  

 fortier oplysninger af betydning for afgørelsen, straffes med bøde, medmindre  

 højere straf er forskyldt efter anden lovgivning.
Det samme gælder den, der  

 handler i strid med vilkår, der er fastsat i en sådan afgørelse, eller som  

 forsøger herpå.
 Stk. 2. Er overtrædelsen begået af et aktieselskab,  

 anpartsselskab, andelsselskab, interessentskab, forening eller lignende, kan  

 der pålægges selskabet eller foreningen som sådan bødeansvar.
 § 10. Landbrugsministeren fastsætter tidspunktet for lovens  

 ikrafttræden.
Stk. 2. Lov nr. 590 af 12. december 1984 om tilskud til  

 strukturprojekter inden for jordbruget ophæves.
Lovens bestemmelser er dog  

 fortsat gældende for de tilsagn om tilskud, der er givet inden lovens  

 ophævelse.
 Stk. 3. Landbrugsministeren kan bestemme, at ansøgninger om  

 tilskud, der er fremsendt efter den 1. maj 1988 i henhold til lov nr. 590 af  

 12. december 1984, kan indgå i ansøgningerne til EF-Kommissionen fremsendt  

 efter denne lov.
 § 11. Loven gælder ikke for Færøerne og Grønland.
Oprindeligt fremsat forslag § 1. Landbrugsministeren kan fastsætte regler og iværksætte de øvrige foranstaltninger, der er nødvendige for anvendelsen her i landet af De Europæiske Fællesskabers forordninger om forbedring af vilkårene for forarbejdning og afsætning af landbrugs- og skovbrugsprodukter.
 § 2. Landbrugsministeren udvælger de projekter, der skal indgå i  

 ansøgninger til EF-Kommissionen om støtte fra Den Europæiske Udviklings- og  

 Garantifond for Landbruget i henhold til De Europæiske Fællesskabers  

 forordninger om forbedring af vilkårene for forarbejdning og afsætning af  

 landbrugs- og skovbrugsprodukter.
 Stk. 2. Stat, kommuner, kirker og præsteembeder kan ikke komme i  

 betragtning ved udvælgelse af projekter.
 Stk. 3. Ministeren kan fastsætte regler om udvælgelsen af  

 projekter, herunder betydningen af, at der tidligere er modtaget tilskud af  

 offentlige midler, eller at der er mulighed for at modtage tilskud af  

 offentlige midler.
 § 3. Landbrugsministeren kan yde tilskud til projekter, hvortil  

 der ydes tilskud fra Den Europæiske Udviklings- og Garantifond for Landbruget  

 i henhold til De Europæiske Fællesskabers forordninger om forbedring af  

 vilkårene for forarbejdning og afsætning af landbrugs- og skovbrugsprodukter.
 Stk. 2. Tilsagn om tilskud efter stk. 1 kan gives inden for en  

 beløbsramme, der fastsættes på de årlige finanslove.
 Stk. 3. Landbrugsministeren fastsætter regler om tilskuddets  

 størrelse.
 § 4. Ansøgere om tilskud skal give landbrugsministeren alle  

 oplysninger og dokumenter m.v., der er nødvendige for at godtgøre, at de  

 betingelser for tilsagn om tilskud, der er stillet af landbrugsministeren  

 eller EF-Kommissionen, er opfyldt.
 Stk. 2. Landbrugsministeren eller den, ministeren bemyndiger  

 hertil, kan til enhver tid uden retskendelse og mod behørig legitimation  

 foretage eftersyn hos virksomheder, der har fået tilsagn om tilskud, og  

 efterse regnskaber og andre dokumenter i det omfang, det er nødvendigt for at  

 kontrollere, at de betingelser, som landbrugsministeren eller EF-Kommissionen  

 har stillet for at yde tilskud, er opfyldt.
 Stk. 3. Indehaveren eller de i virksomheden beskæftigede personer  

 skal yde tilsynsmyndigheden fornøden vejledning og hjælp ved eftersyn efter  

 stk. 2.
 Stk. 4. Landbrugsministeren kan fastsætte regler om kontrol og  

 tilsyn med de projekter, hvortil der ydes tilskud efter denne lov.
 Stk. 5. Rigsrevisionen kan, eventuelt sammen med Den Europæiske  

 Revisionsret, på tilsvarende betingelser som nævnt i stk. 2 efterse  

 regnskaber og andre dokumenter, som efter de pågældende myndigheders skøn er  

 af betydning for den revisionsmæssige kontrol med administrationen af denne  

 lov.
§ 5. Landbrugsministeren kan bestemme, at tilsagn om tilskud i  

 henhold til De Europæiske Fællesskabers forordninger om forbedring af  

 vilkårene for forarbejdning og afsætning af landbrugs- og skovbrugsprodukter  

 og i henhold til denne lov helt eller delvis bortfalder, eller at udbetalt  

 tilskud helt eller delvis skal tilbagebetales med tillæg af renter, hvis 1) ansøgeren har givet urigtige eller vildledende oplysninger eller  

 fortiet oplysninger af betydning for afgørelsen om tilsagn om tilskud, 2) projektet ikke gennemføres i overensstemmelse med de planer, der er  

 godkendt af landbrugsministeren og EF-Kommissionen, 3) de betingelser, som landbrugsministeren og EF-Kommissionen har fastsat,  

 ikke opfyldes, 4) modtageren uden forudgående tilladelse fra landbrugsministeren inden  

 seks år fra anskaffelsen afhænder udstyr eller inden 10 år fra arbejdets  

 afslutning afhænder anlæg, hvortil der er ydet tilskud, eller 5) forudsætningerne for tilsagn om tilskud efter landbrugsministerens  

 eller EF-Kommissionens skøn i øvrigt er væsentligt forrykket.
 § 6. Landbrugsministeren nedsætter et udvalg til at bistå ved  

 administrationen af denne lov.
 Stk. 2. Landbrugsministeren kan fastsætte regler om, at udvalget  

 udøver tilsyns- og opfølgningsfunktioner for projekter omfattet af denne lov  

 i henhold til bestemmelserne herom i De Europæiske Fællesskabers  

 forordninger.
 § 7. Landbrugsministeren kan fastsætte regler om udformningen af  

 ansøgninger m.v. og om ydelse og udbetaling af tilskud.
 § 8. Landbrugsministeren kan bemyndige Jordbrugsdirektoratet til  

 at udøve de beføjelser, der i loven er tillagt ministeren.
 Stk. 2. Ministeren kan fastsætte regler om adgangen til at påklage  

 afgørelser, der er truffet i henhold til en bemyndigelse efter stk. 1.  

 Ministeren kan herunder bestemme, at afgørelser, der er truffet af  

 Jordbrugsdirektoratet, ikke kan påklages til anden administrativ myndighed.
§ 9. Den, der til brug for afgørelser, der træffes i henhold til  

 de i § 1 nævnte forordninger, i henhold til denne lov eller de i medfør af  

 loven fastsatte regler, giver urigtige eller vildledende oplysninger eller  

 fortier oplysninger af betydning for afgørelsen, straffes med bøde, med  

 mindre højere straf er forskyldt efter anden lovgivning.
Det samme gælder  

 den, der handler i strid med vilkår, der er fastsat i en sådan afgørelse,  

 eller som forsøger herpå.
 Stk. 2. Er overtrædelsen begået af et aktieselskab,  

 anpartsselskab, andelsselskab, interessentskab, forening eller lignende, kan  

 der pålægges selskabet eller foreningen som sådan bødeansvar.
 § 10. Landbrugsministeren fastsætter tidspunktet for lovens  

 ikrafttræden.
Stk. 2. Lov nr. 590 af 12. december 1984 om tilskud til  

 strukturprojekter inden for jordbruget ophæves.
Lovens bestemmelser er dog  

 fortsat gældende for de tilsagn om tilskud, der er givet inden lovens  

 ophævelse.
 Stk. 3. Landbrugsministeren kan bestemme, at ansøgninger om  

 tilskud, der er fremsendt efter den 1. maj 1988 i henhold til lov nr. 590 af  

 12. december 1984, kan indgå i ansøgningerne til EF-Kommissionen, fremsendt  

 efter denne lov.
 § 11. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Lovforslagets formål.
 Lovforslaget tilsigter at tilvejebringe det nødvendige grundlag for  

 gennemførelsen af EF's ordninger vedrørende tilskud til projekter inden for  

 områderne forarbejdning og afsætning af landbrugs- og skovbrugsprodukter, jf.  

 Rådets forordning (EØF) nr. 866/90 af 29. marts 1990 om forbedring af  

 vilkårene for forarbejdning og afsætning af landbrugsprodukter og Rådets  

 forordning (EØF) nr. 867/90 af 29. marts 1990 om forbedring af vilkårene for  

 forarbejdning og afsætning af skovbrugsprodukter.
Lovforslaget afløser den gældende lov nr. 590 af 12. december 1984  

 »Lov om tilskud til strukturprojekter inden for jordbruget«.
Om  

 Folketingets behandling af den hidtidige lov henvises til Folketingstidende  

 1984/85: Forh.sp. 62, 403, 2673 og 3087, A. sp. 425, B. sp. 59 og C. sp. 55.
 2. Baggrund.
a) Forordning 355/77 Landbrugsministeren har siden 1973 haft hjemmel til at yde tilskud af  

 statskassen til investeringer i afsætning og forarbejdning af  

 landbrugsprodukter, hvortil der ydes tilskud fra EUGFL.
 Lov nr. 187 af 30. marts 1973 gav landbrugsministeren hjemmel til at yde  

 tilskud til gennemførelse af projekter, hvortil der blev ydet tilskud efter  

 reglerne i Rådets forordning nr. 64/17/EØF af 5. februar 1964. Efter denne  

 forordning kunne der bl.a. ydes tilskud til projekter, der vedrørte  

 tilpasning og forbedring af landbrugsvarernes afsætning, og til udvikling af  

 landbrugsvarernes afsætningsmuligheder.
 De pågældende bestemmelser i forordning 64/17 blev afløst af Rådets  

 forordning (EØF) nr. 355/77 af 15. februar 1977, hvorefter der kunne ydes  

 tilskud fra EUGFL til projekter, der har til formål at udvikle eller  

 rationalisere virksomheder, som beskæftiger sig med behandling, forarbejdning  

 eller afsætning af landbrugsvarer.
 Ved lov nr. 222 af 24. maj 1978, der ophævede lov nr. 187 af 30. marts  

 1973, fik landbrugsministeren hjemmel til at yde tilskud til gennemførelse af  

 projekter, hvortil der blev ydet tilskud efter reglerne i forordning 355/77.
Forordning 355/77 blev ændret ved Rådets forordning (EØF) nr. 1932/84 af  

 19. juni 1984, der blandt andet forlængede gyldighedsperioden for forordning  

 355/77 og udvidede kredsen af støtteberettigede projekter, således at der  

 også kunne ydes tilskud til pilotprojekter med henblik på bl.a. udvikling af  

 nye produkter og biprodukter.
Endvidere blev det muligt under visse  

 betingelser at yde støtte til høstudstyr.
 Forordning 1932/84 blev gennemført i Danmark ved lov nr. 590 af 12.  

 december 1984, der samtidig ophævede lov nr. 222 af 24. maj 1978.
Ved Rådets forordning (EØF) nr. 1612/89 af 29. maj 1989 om indførelse af  

 midlertidige foranstaltninger til forbedring af vilkårene for forarbejdning  

 og afsætning af skovbrugsprodukter blev anvendelsesområdet for forordning  

 355/77 udvidet til at omfatte skovbrugsprodukter.
Muligheden for at yde  

 støtte til investeringer vedrørende skovbrugsprodukter i henhold til  

 forordning 1612/89 har ikke været udnyttet i Danmark.
 Forordning 355/77 og forordning 1612/89 er ophævet ved Rådets forordninger  

 (EØF) nr. 866/90 og nr. 867/90 af 29. marts 1990 om forbedring af vilkårene  

 for forarbejdning og afsætning af henholdsvis landbrugs- og  

 skovbrugsprodukter.
 Såvel efter forordning 355/77 som efter forordning 17/64 var det en  

 betingelse for at opnå tilskud fra EUGFL, at det medlemsland, på hvis område  

 projektet gennemføres, anbefaler projektet og deltager i finansieringen.
Efter forordning 355/77 var det endvidere en betingelse, at  

 projektansøgningerne var omfattet af et af Kommissionen godkendt  

 sektorprogram.
Disse sektorprogrammer skulle indeholde en analyse af  

 forholdene inden for afgrænsede produktsektorer og regioner samt en angivelse  

 af den forventede udvikling i en 3-5 års periode.
 Når et medlemsland havde fået godkendt et eller flere sektorprogrammer,  

 fremsendte medlemslandet enkeltprojekterne til EF-Kommissionen.
Kommissionen foretog herefter en vurdering af, om de enkelte projekter  

 opfyldte bestemmelserne i forordning 355/77. Kommissionens bevilling til de  

 enkelte projekter blev foretaget ved to årlige udlodninger.
Kommissionen  

 fastlagde en række kriterier for udvælgelsen af de projekter, hvortil der  

 blev ydet støtte.
Da der ved de enkelte udlodninger normalt forelå  

 støtteberettigede ansøgninger, der langt oversteg den bevilling, der var til  

 rådighed, blev en række projekter afvist som følge af manglende midler.  

 Projekter, der ikke opnåede tilskud under henvisning til manglende midler,  

 kunne overføres til senere udlodninger.
Et projekt kunne dog højest deltage i  

 4 udlodninger.
I Danmark blev sektorprogrammerne i de senere år normalt udarbejdet af  

 brancheorganisationerne.
Programmerne blev herefter indsendt til  

 Landbrugsministeriet, som gennemgik dem med henblik på godkendelse og i givet  

 fald videresendte dem til EF-Kommissionen.
De enkelte projekter blev herefter indsendt til Landbrugsministeriet, der  

 tog stilling til, hvorvidt ansøgningerne skulle anbefales over for  

 EF-Kommissionen.
Som grundlag herfor blev projekterne forelagt  

 strukturprojektudvalget, der er nedsat i medfør af § 6 i lov nr. 590. Dette  

 udvalg er sammensat af repræsentanter for Landbrugsministeriet,  

 Landbrugsraadet, De danske Landboforeninger, Danske Husmandsforeninger, Dansk  

 Erhvervsgartnerforening, Industrirådet, Sammenslutningen af Landbrugets  

 Arbejdsgiverforeninger, Landsorganisationen i Danmark og Det danske  

 Handelskammer.
 I de senere år har Landbrugsministeriet vurderet projekterne i forhold til  

 en række danske kriterier:
 - Projekter, der er af nyskabende karakter, fortrinsvis som resultat af en  

 aktuel produktudviklingsindsats.
 - Projekter, som vedrører produkter af høj eksportorienteret  

 forædlingsgrad, eller produkter, der skaber nye afsætningsmuligheder.
 - Projekter, der indebærer nyinvesteringer, fortrinsvis i anvendelsen af  

 moderne teknologi.
 - Projekter med beskæftigelsesfremmende effekt.
Herudover kunne der tages hensyn til, hvorvidt projektet - bidrager til aflastning af interventionssystemet - er placeret i et egnsudviklingsområde.
Når EF-Kommissionen havde bevilget tilskud til et projekt, blev der i  

 medfør af lov nr. 590 ydet nationalt tilskud til projektet.
I de seneste år  

 har Landbrugsministeriet ydet et tilskud på 5 pct. af udgiftsbeløbet, og  

 EUGFL har ydet et tilskud på 2,5 gange det nationale tilskud svarende til  

 12,5 pct. af udgiftsbeløbet.
I forbindelse med et særligt prioriteret projekt  

 har Landbrugsministeriet ydet et tilskud på 8 pct. af udgiftsbeløbet.
EUGFL  

 ydede 25 pct. af udgiftsbeløbet til dette projekt.
I medfør af § 3 i lov nr. 590 har der i hvert finansår været mulighed for  

 at give tilsagn om tilskud inden for en tilsagnsramme, der fastsættes ved  

 tekstanmærkning på de årlige finanslove.
I 1989 og 1990 udgjorde  

 tilsagnsrammen henholdsvis 16,5 mill. kr og 14,0 mill. kr.
 I tabel 1 er vist en oversigt over udbetalte tilskud i perioden 1978-1989  

 fordelt på henholdsvis EUGFL's andel og Landbrugsministeriets andel.
 Tabel 1. Udbetalte tilskud 1978-1989.
Ca. 61 pct. af tilskuddene er ydet til investeringer i slagterisektoren,  

 ca. 16 pct. i gartnerisektoren, ca. 11 pct. i mejerisektoren, ca. 6 pct. i  

 grovvaresektoren og ca. 6 pct. i andre sektorer.
Det bemærkes, at  

 Kommissionen i en årrække frem til 1989 afviste at yde tilskud til projekter  

 i mejerisektoren.
 Der er ikke udbetalt tilskud til pilotprojekter, idet der ikke har været  

 vist interesse for disse projekter hos ansøgerne.
 I tabel 2 er vist antallet af indkomne ansøgninger om støtte samt afslag  

 og bortfaldne ansøgninger i perioden 1983-1989.
 Tabel 2. Oversigt over nye ansøgninger 1983-1989.
 (* 1) Tallet er ikke endeligt, idet ansøgningerne kan indgå i  

 operationelle programmer i 1991.
Ansøgninger med afslag omfatter ansøgninger, der ikke har kunnet anbefales  

 af Landbrugsministeriet, og som derfor ikke er videresendt til  

 EF-Kommissionen.
Bortfaldne ansøgninger omfatter for størstedelens  

 vedkommende ansøgninger, der ikke har opnået EF-støtte som følge af manglende  

 midler.
Enkelte af de bortfaldne ansøgninger er trukket tilbage af ansøgerne  

 selv.
Faldet i antallet af nye ansøgninger og i antallet af bortfaldne  

 ansøgninger i de seneste år kan tilskrives de i 1987 indførte nationale  

 udvælgelseskriterier.
Overgangsbestemmelserne i Rådets forordning nr. 4256/88  

 om gennemførelsesbestemmelser til forordning (EØF) nr. 2052/88  

 (strukturfondsreformen) for så vidt angår EUGFL, udviklingssektionen,  

 indebærer sammen med overgangsbestemmelserne i forordning 866/90, at  

 projekter, der var fremsendt inden vedtagelsen af forordning 866/90, i 1990  

 kan behandles efter reglerne i forordning 355/77. Bevillingen fra EUGFL i  

 1990 til danske projekter udgjorde 48,6 mill. kr.
Bevillingen er anvendt til  

 projekter, der er fremsendt i medfør af forordning 355/77.
 b) Forordningerne 866/90 og 867/90.
 Rådets forordninger (EØF) nr. 866/90 af 29. marts 1990 om forbedring af  

 vilkårene for forarbejdning og afsætning af landbrugsprodukter og nr. 867/90  

 af 29. marts 1990 om forbedring af vilkårene for forarbejdning og afsætning  

 af skovbrugsprodukter viderefører, med de nedenfor omtalte ændringer,  

 forordning 355/77 med senere ændringer og forordning 1612/89.
 Der er fastsat gennemførelsesbestemmelser til forordningerne 866/90 og  

 867/90 i Kommisionens forordning (EØF) nr. 1935/90 af 3. juli 1990 om  

 ansøgninger i form af operationelle programmer om støtte fra EUGFL,  

 udviklingssektionen, til investeringer i forbedring af forarbejdning og  

 afsætning af landbrugs- og skovbrugsprodukter, og i Kommissionens beslutning  

 af 7. juni 1990 om fastlæggelse af udvælgelseskriterier for investeringer  

 vedrørende forbedring af vilkårene for forarbejdning og afsætning af  

 landbrugs- og skovbrugsprodukter.
 I forhold til forordningerne 355/77 og 1612/89 er der navnlig sket  

 følgende ændringer:
 Formålsangivelserne er i de nye forordninger tilpasset udviklingen af  

 alternative produktionsmetoder, idet investeringer, der skaber nye  

 afsætningsmuligheder for produkter fra såkaldt biologisk (økologisk) landbrug  

 er direkte omfattet af formålsangivelserne i forordning 866/90.
Der er ligeledes sket mindre tilpasninger med hensyn til hvilke  

 investeringer, der er refusionsberettigede.
Efter forordning 866/90 kan der  

 således ydes fortrinsstilling til investeringer til forbedring af  

 strukturerne for afsætning af landbrugsprodukter.
Den nationale medfinansiering skal efter de nye forordninger fortsat være  

 på mindst 5 pct. af de støtteberettigede omkostninger.
Støttemodtagerens  

 medfinansiering skal for Danmarks vedkommende mindst udgøre 45 pct, mens  

 tilskuddet fra EUGFL højst kan udgøre 30 pct. af projektets støtteberettigede  

 omkostninger.
 Proceduren for opnåelse af medfinansiering fra EF er i overensstemmelse  

 med principperne for reformen af EF's strukturfonde (* 1) ændret væsentligt,  

 og er i hovedtræk følgende:
1. Medlemsstaterne udarbejder sektorplaner for de enkelte sektorer  

 (f.eks. slagterisektoren), hvori der redegøres for sektorens  

 udgangssituation, for de mål, der søges opnået i sektoren, og for de midler,  

 der vil blive taget i anvendelse.
Disse sektorplaner forventes i det store og  

 hele at svare til sektorprogrammerne efter forordning 355/77.
2. På grundlag af sektorplanen fastsætter Kommissionen  

 fællesskabsstøtterammer for hver sektorplan.
Fællesskabsstøtterammen  

 indeholder en beskrivelse af de investeringstyper, der er udvalgt til  

 medfinansiering fra Fællesskabet, det samlede beløb, der kan ydes fra EUGFL  

 inden for en nærmere bestemt årrække, samt som vejledning, støtteandelen for  

 fondens deltagelse i de refusionsberettigede udgifter.
3. Medlemsstaterne udarbejder og fremsender herefter ansøgninger  

 om tilskud.
Dette sker i form af operationelle programmer eller, hvis der  

 foreligger flere ensartede projekter, i form af ansøgning om globaltilskud.  

 De projekter, der er omfattet af en ansøgning, må tidligst være påbegyndt 6  

 måneder inden ansøgningens modtagelse i EF-Kommissionen.
Det ansøgte  

 støttebeløb for de enkelte sektorer skal være i overensstemmelse med  

 ovennævnte fællesskabsstøtterammer.
EF-Kommissionen skal godkende de  

 operationelle programmer.
Godkendelsen udløser med-finansieringen fra EUGFL.
 Kommissionen har ikke fastlagt retningslinier for ansøgninger om  

 globaltilskud, og det er derfor usikkert, hvordan denne mulighed kan  

 anvendes.
4. Efter EF-Kommissionens godkendelse af de operationelle  

 programmer udbetales EF-tilskuddet til medlemslandene, der fordeler  

 tilskuddet til de enkelte tilskudsmodtagere.
Ved EF-bevilling af  

 globaltilskud foretages den endelige fordeling af tilskuddet mellem de  

 enkelte projekter af en myndighed eller organisation, der er udpeget af  

 medlemslandet og godkendt af EF-Kommissionen.
5. Gennemførelsen af de operationelle programmer skal følges op  

 løbende, og der skal foretages evalueringer.
Til at bistå medlemslandet og  

 Kommissionen i dette arbejde skal der nedsættes en opfølgningskomite, hvori  

 Kommissionen kan deltage.
Kommissionen har herudover i henhold til de af  

 Kommissionen udarbejdede retningslinier om udarbejdelse af sektorplaner  

 delegeret beføjelsen til at beslutte tilpasninger af programmet til komiteen,  

 idet Kommissionens repræsentant i komiteen dog skal give samtykke til  

 tilpasningerne.
Sidstnævnte kan indebære beslutning om ændringer i de  

 finansieringsplaner, der er fastsat i de operationelle programmer.
Disse  

 ændringer kan dog ikke omfatte over 15 pct. af Fællesskabets totale bidrag  

 eller over 20 pct. af den årlige beløbsramme.
Det er endvidere en  

 forudsætning, at det samlede beløb i det operationelle program ikke  

 overskrides.
I forhold til den hidtidige procedure under forordning 355/77 vil den nye  

 procedure først og fremmest indebære, at det enkelte medlemsland i større  

 omfang end hidtil er ansvarlig for prioriteringen og udvælgelsen af de  

 projekter, der fremsendes til EF-Kommissionen.
Medlemslandet får dermed  

 større indflydelse på, hvilke projekter der skal have støtte.
Efter  

 forordning 355/77 havde Kommissionen den afgørende indflydelse på hvilke  

 projekter, der skulle have støtte, idet de enkelte medlemslande fremsendte  

 langt flere projekter, end der var EF-midler til at finansiere.
Efter den nye  

 procedure forudsættes medlemslandene fremover kun at fremsende de projekter,  

 der er mulighed for at finansiere inden for fællesskabsstøtterammerne.  

 Kommissionen vil alene kontrollere, om projekterne opfylder de generelle  

 udvælgelseskriterier og betingelser i forordningerne.
 Endvidere indebærer de nye forordninger, at medlemslandene generelt  

 overdrages en større del af administrationen af ordningen.
 3. Lovforslaget.
Lov nr. 590 udgjorde det nationale grundlag for støtte i henhold til  

 Rådets forordning (EØF) nr. 355/77 af 15. februar 1977, som ændret senest ved  

 Rådets forordning (EØF) nr. 4256/88 af 19. december 1988, om en fælles  

 foranstaltning til forbedring af vilkårene for forarbejdning og afsætning af  

 landbrugs- og fiskeriprodukter.
Forordning 355/77 er ophævet ved forordning  

 866/90 og forordning 867/90 om forbedring af vilkårene for forarbejdning og  

 afsætning af henholdsvis landbrugs- og skovbrugsprodukter.
 Med lovforslaget, der skal afløse lov nr. 590, foreslås, at  

 landbrugsministeren bemyndiges til at yde tilskud til gennemførelse af  

 projekter, hvortil der ydes tilskud fra EUGFL efter reglerne i forordningerne  

 866/90 og 867/90.
 Endvidere foreslås, at landbrugsministeren bemyndiges til at fastsætte de  

 bestemmelser, der er nødvendige for forordningernes anvendelse her i landet.
 Endelig foreslås, at landbrugsministeren bemyndiges til at udvælge de  

 projekter, der fremsendes til EF-Kommissionen i henhold til de ovenfor nævnte  

 forordninger.
 Det er hensigten at tilrettelægge den danske administration af  

 projektstøtteordningen efter følgende retningslinier:
Erhvervet udarbejder, f.eks. gennem brancheorganisationerne, udkast til  

 sektorplaner.
Disse planer fremsendes til Landbrugsministeriet, der gennemgår  

 planerne med henblik på at sikre, at alle de krævede oplysninger er  

 tilvejebragt, herunder standardoplysninger om nationale myndigheder m.v., og  

 med henblik på godkendelse.
 Landbrugsministeren afgør hvilke sektorplaner, der skal fremsendes til  

 EF-Kommissionen, efter høring af det i lovforslagets § 6 nævnte udvalg.
Når EF-Kommissionen har fastlagt fællesskabsstøtterammen for en sektor,  

 kan ansøgninger fra virksomhederne i sektoren fremsendes til  

 Landbrugsministeriet.
Landbrugsministeriet samler de projekter, der skal  

 fremsendes til EF-Kommissionen i operationelle programmer efter høring af det  

 i lovforslagets § 6 nævnte udvalg.
Det er hensigten at udarbejde  

 operationelle programmer (ansøgninger) ca. 2 gange årligt.
Ved afgørelsen af hvilke projekter, der skal fremsendes til Kommissionen,  

 undersøger Landbrugsministeriet, om bestemmelserne i forordningerne 866/90 og  

 867/90 samt i gennemførelsesbestemmelserne hertil er opfyldt.
I lighed med  

 hvad der har været gældende de senere år, er det hensigten at supplere  

 EF-bestemmelserne med nationale udvælgelseskriterier.
Det er således  

 hensigten at prioritere projekter, der - er af nyskabende karakter, fortrinsvis som resultat af en aktuel  

 produktudviklingsindsats, - vedrører produkter af høj eksportorienteret forædlingsgrad eller  

 produkter, der skaber nye afsætningsmuligheder, - indebærer nyinvesteringer, fortrinsvis i anvendelsen af moderne  

 teknologi, eller - har beskæftigelsesfremmende virkning.
Ved EF-Kommisionens godkendelse af det operationelle program, der  

 eventuelt kan være betinget af, at enkelte projekter eller dele af projekter  

 undtages fra støtte, vil Kommissionen udbetale EF-finansieringen til  

 programmet i en eller flere rater til den danske stat.
Landbrugsministeriet  

 forestår de videre udbetalinger af både EF-tilskuddet og det nationale  

 tilskud.
 I forbindelse med tilskudsudbetalinger skal der foretages kontrol på  

 virksomheden for at efterprøve, om oplysningerne i tilskudsansøgningen er  

 korrekte.
 Med hensyn til opfølgnings- og kontrolprocedurerne for de operationelle  

 programmer er det hensigten, at udvalget nævnt i lovforslagets § 6, skal  

 medvirke til at udøve de opgaver, der følger af forordningerne om reformen af  

 strukturfondene (opfølgningskomite), herunder føre tilsyn med gennemførelsen  

 af de operationelle programmer.
 4. Forslagets økonomiske og administrative konsekvenser.
I tabel 3 er vist en oversigt over de på det i december 1990 fremsatte  

 finanslovforslag for 1991 angivne tilskud.
Der er en vis usikkerhed knyttet  

 til skønnet over udgifterne ved ordningen, herunder over udgiftsafløbet, idet  

 udbetalingstidspunktet bestemmes af projekternes faktiske gennemførelse.  

 Udbetalingstidspunktet ligger typisk inden for 1 til 4 år efter  

 tilsagnsgivningen.
Udgiftsforløbet er skønsmæssigt fastsat på baggrund af de  

 hidtidige erfaringer med ordningen.
Tabel 3. Forventede udgifter til tilskud Til administrationen af den nye ordning vil det være nødvendigt at udvikle  

 nyt EDB-programmel.
Udgiften hertil anslås at udgøre 250.000 kr., og  

 endvidere vil der være udgifter til den løbende drift heraf på ca. 80.000 kr.  

 pr. år.
De nævnte udgifter vil blive afholdt ved omprioritering inden for  

 Landbrugsministeriets driftsmidler.
 5. Høring.
 Udkast til lovforslaget har været forelagt Landbrugsraadet, De danske  

 Landboforeninger, Danske Husmandsforeninger, Dansk Erhvervsgartnerforening,  

 Industrirådet, Sammenslutningen af Landbrugets Arbejdsgiverforeninger,  

 Landsorganisationen i Danmark, Arbejderbevægelsens Erhvervsråd, Det danske  

 Handelskammer og Dansk Skovforening.
6. Notifikation for EF-Kommissionen Lovforslaget skal notificeres for EF-Kommissionen.
Bemærkninger til de enkelte bestemmelser Til § 1.
Bestemmelsen giver landbrugsministeren hjemmel til at fastsætte de  

 bestemmelser, herunder om kontrol og tilsyn, der er nødvendige i henhold til  

 EF's forordninger.
Der henvises i øvrigt til de almindelige bemærkninger.
 Til § 2.
Den i stk. 3 foreslåede bemyndigelse vil blive udnyttet til at fastsætte  

 nationale kriterier for udvælgelsen af projekter, der skal indgå i  

 ansøgninger til EF-Kommissionen, jf. de almindelige bemærkninger.
Endvidere  

 vil bemyndigelsen blive udnyttet til at tilpasse muligheden for tilskud til  

 samme foranstaltning efter denne lov og efter anden lovgivning eller af andre  

 offentlige midler med henblik på, at støtte- modtagerens egenfinansiering  

 svarer til, hvad der er forudsat ved fastsættelsen af den nationale støtte og  

 EF-støtten.
 Til § 3.
Rådets forordninger 866/90 og 867/90 forudsætter, at det medlemsland, på  

 hvis område projektet gennemføres, anbefaler projektet og deltager i  

 finansieringen.
Omfanget af den nationale finansiering skal fremgå af det  

 operationelle program.
Det forventes, at det i fællesskabsstøtterammerne  

 efter forhandling mellem Kommissionen og Danmark vil blive fastsat, hvilket  

 forhold, der skal være mellem det nationale tilskud og tilskuddet fra EUGFL.  

 Størrelsen af det nationale tilskud vil på dette grundlag blive fastsat af  

 landbrugsministeren.
Det forventes, at det nationale tilskud som hovedregel  

 fortsat vil udgøre 5 pct. af de støtteberettigede udgifter.
Omfanget af den samlede EF-finansiering vil fremgå af  

 fællesskabsstøtterammerne.
Da det kan være vanskeligt at skønne over  

 tilgangen af projekter i det enkelte år, er det hensigten, at der på de  

 årligt bevillingslove fastsættes en hjemmel til at overføre en ikke udnyttet  

 del af beløbsrammen til senere finansår.
Som nævnt under de almindelige bemærkninger, er der en vis usikkerhed  

 knyttet til skønnet over udgiftsafløbet.
Det er hensigten, at søge  

 konsekvenserne af eventuelle forskydninger i udbetalingsafløbet reguleret på  

 de årlige bevillingslove.
 Til §§ 4 og 5.
 Bestemmelserne svarer til §§ 4 og 5 i den gældende lov nr. 590.  

 Bestemmelsen om tilbagebetaling er dog ændret, således at den omfatter såvel  

 tilbagebetaling af tilskud fra EUGFL som af det nationale tilskud.
 Det i stk. 1 nævnte rentetillæg beregnes fra udbetalingstidspunktet med  

 den rentesats, der er fastsat i renteloven.
 Til § 6.
Udvalget forventes sammensat af repræsentanter for Landbrugsministeriet,  

 Landbrugsraadet (2 repræsentanter), De danske Landboforeninger, Danske  

 Husmandsforeninger, Dansk Erhvervsgartnerforening, Industrirådet,  

 Arbejderbevægelsens Erhvervsråd, Det danske Handelskammer og Dansk  

 Skovforening.
Landbrugsministeren udpeger formanden.
 Udvalget har rådgivende funktioner i forhold til udvælgelse af de  

 sektorplaner og projekter, der skal fremsendes til EF-Kommissionen.
 De i stk. 2 nævnte opgaver omfatter de opgaver, der påhviler den i  

 forordningerne foreskrevne opfølgningskomite, herunder løbende evalueringer  

 af de operationelle programmer og eventuelle tilpasninger af disse.  

 Sidstnævnte indebærer som nævnt i de almindelige bemærkninger, at udvalget  

 med samtykke fra Kommissionen inden for visse grænser kan omfordele tilsagn  

 om tilskud.
 Til § 7.
Det er hensigten at fastsætte regler om udbetaling af tilskud fra EUGFL  

 og det nationale tilskud.
Tilskuddet vil kunne udbetales i rater svarende til  

 bestemmelserne i forordningerne om reformen af strukturfondene.
Der vil i  

 lighed med den hidtil gældende praksis blive fastsat regler om, at  

 udbetalingsanmodninger skal attesteres af en statsautoriseret eller  

 registreret revisor, samt at projekterne forinden udbetaling af den sidste  

 rate skal synes af en kgl. bygningsinspektør.
Der vil blive fastsat regler om kontrol af de projekter, hvortil der er  

 udbetalt tilskud efter loven.
Kontrollen kan både omfatte syning af  

 investeringer og eftersyn af regnskabsbilag og andre relevante dokumenter.
 Til § 8.
Det er hensigten, at Jordbrugsdirektoratet skal udøve de beføjelser, der  

 i loven er tillagt ministeren.
Der vil blive fastsat bestemmelser om, at  

 Jordbrugsdirektoratets afgørelser ikke kan påklages til anden administrativ  

 myndighed.
 Til § 9.
 Bestemmelserne svarer til strafbestemmelserne i lov nr. 414 om  

 administration af Det Europæiske Økonomiske Fællesskabs forordninger om  

 markedsordninger for landbrugsvarer m.v.
 Til § 10.
 Da lovforslaget skal notificeres for EF-Kommissionen, foreslås det, at  

 landbrugsministeren fastsætter tidspunktet for lovens ikrafttræden.
 Bestemmelsen i stk. 3 indebærer, at projekter indsendt efter den 1. maj  

 1988, og hvortil der ikke er ydet støtte, kan medtages i operationelle  

 programmer, hvis de opfylder betingelserne og kriterierne i forordning  

 866/90.
 (* 1) Rådets forordning (EØF) nr. 2052/88 af 24. juni 1988 om  

 strukturfondenes opgaver og effektivitet samt om samordningen af deres  

 interventioner indbyrdes såvel som med interventionerne fra Den Europæiske  

 Investeringsbank og de øvrige eksisterende finansielle instrumenter og Rådets  

 forordning (EØF) nr. 4253/88 om gennemførelsesbestemmelser til forordning  

 2052/88.
