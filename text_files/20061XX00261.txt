Skriftlig fremsættelse (6. februar 2007) Miljøministeren  

  

 (Connie Hedegaard):
 Herved tillader jeg mig for Folketinget at fremsætte:
 Forslag til lov om  

 ændring af lov om planlægning (Revision af detailhandelsbestemmelserne).
(Lovforslag nr.
L 148).
 De gældende detailhandelsregler blev indføjet i planloven i  

 1997 og er siden ændret i 2002 og i forbindelse med kommunalreformens  

 vedtagelse i 2005. Lovforslaget, der tager udgangspunkt i betænkningen fra  

 udvalget for planlægning og detailhandel (2006), er ikke udtryk for ændrede  

 formål  

 med reguleringen af detailhandel, men der er tale om et serviceeftersyn af de  

 gældende regler.
Formålet med lovforslaget er at skabe større klarhed over  

 indholdet af reglerne, større frihed for kommunerne til at planlægge inden  

 for rammerne  

 og samtidig give så vide rammer, at virksomhederne blandt andet kan fortsætte  

 deres udvikling af nye butikskoncepter.
Lovforslagets fokus er i det  

 væsentligste en styrkelse af bymidterne, hvilket er i overensstemmelse med de  

 gældende formålsbestemmelser for detailhandelsplanlægningen.
For at sikre, at kommuner og virksomheder landet over gives  

 lige vilkår, foreslås det, at ændring af afgrænsningen af bymidter og  

 bydelscentre som udgangspunkt skal ske på baggrund af en statistisk metode.  

 Ministeren bemyndiges til at fastsætte nærmere regler om metoden og om de  

 øvrige kriterier, der vil kunne indgå i vurderingen af, hvorledes fx bymidten  

 skal afgrænses.
Det vil som hidtil være kommunerne, der foretager den  

 endelige  

 afgrænsning.
Lovforslaget klargør, hvad der ligger i begreberne  

 bymidte, bydelscenter og lokalcenter.
For  

 så vidt angår bydels- og  

 lokalcentre fastsættes der størrelsesgrænser for det samlede bruttoetageareal  

 til butiksformål.
Den hidtil bestående mulighed for at etablere aflastningsområder  

 til at aflaste en historisk bymidte er ikke omfattet af de foreslåede regler.  

 Det skyldes, at aflastningsområderne har vist sig oftest at have en uheldig  

 påvirkning både på den historiske bymidte og på omliggende byers bymidter.
De  

 eksisterende aflastningsområder kan opretholdes, og uudnyttet kapacitet i  

 disse  

 kan udnyttes.
De særlig pladskrævende varegrupper foreslås defineret  

 udtømmende i loven.
Samtidig foreslås køkkenelementer udtaget.
Størrelsen og  

 placeringen af den enkelte butik fastsættes af kommunalbestyrelsen.  

 Møbelbutikker, der alene forhandler møbler, er på grund af møbelbutikkernes  

 karakter blevet underlagt nogle særlige krav til kommunernes overvejelser i  

 forbindelse med placering af sådanne butikker.
 For at understøtte en fortsat udvikling af diverse  

 butikskoncepter foreslås de generelle regler om butiksstørrelser hævet med  

 500 m2, uanset om der er  

 tale om en daglig- eller en udvalgsvarebutik, således at en dagligvarebutik  

 fremover må være på  

 3500 m2  

 og en udvalgsvarebutik på  

 2000 m2.  

 Til brug for personalefaciliteter, kan butiksstørrelsen derudover øges med  

 yderligere  

 200 m2.
Hidtil har kommunalbestyrelserne kunnet planlægge for  

 butikker, der overstiger de maksimale butiksstørrelser, hvis der kunne gives  

 en  

 særlig planlægningsmæssig begrundelse herfor.
Da denne mulighed har givet  

 anledning til en del fortolkningstvivl i praksis, videreføres den ikke i  

 lovforslaget.
Efter de foreslåede regler kan butiksstørrelsen for  

 dagligvarebutikker således ikke overstige lovens grænse på  

 3.500 m2, mens der for  

 udvalgsvarebutikkers vedkommende er mulighed for at planlægge for butikker  

 over  

 2.000 m2  

 i bymidten i byer med mere end 40.000 indbyggere og i visse andre nærmere  

 definerede områder.
Det er en forudsætning, at der i kommuneplanen redegøres  

 for konsekvenserne heraf  både for bymiljøet og den øvrige  

 detailhandel.
Som noget nyt foreslås butikker i tilknytning til  

 tankstationer, togstationer, lufthavne m.v. omfattet af loven.
Dette område  

 har  

 ikke været reguleret hidtil, men da der er tale om detailhandelsbutikker, er  

 det fundet hensigtsmæssigt at inddrage dem i planlovens regler om  

 detailhandel.
 Endelig er der i lovforslaget taget stilling til indholdet  

 af ældre lokalplaner, hvor de maksimale butiksstørrelser ikke er angivet.  

 Sådanne planer kan fremover kun udnyttes i overensstemmelse med de  

 butiksstørrelser, der angives i lovforslaget.
 Målet er, at den nye regulering kan træde i kraft fra den 1.  

 juli 2007.
 Idet jeg i øvrigt kan henvise til lovforslaget med  

 tilhørende bemærkninger, skal jeg anbefale forslaget til Folketingets  

 velvillige behandling.
