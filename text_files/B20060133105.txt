 Bekendtgørelse  

 om den særlige sygesikringsordning for søfarende m.fl.
 I medfør af §§ 9 og 161 i sundhedsloven, lov nr. 546  

 af 24. juni 2005, fastsættes:
§ 1.  

  

 Den  

 særlige sygesikringsordning for søfarende m.fl. administreres af  

 Søfartsstyrelsen.
Styrelsen træffer afgørelser om retten til ydelser mv. i  

 henhold til denne bekendtgørelse.
Personkreds § 2.  

  

 Følgende  

 personer har ret til ydelser efter denne bekendtgørelse:
 1)  

 	  

 Søfarende  

 tjenestegørende på dansk skib, medmindre det udelukkende sejler i  

 indenrigsfart.
 2)  

 	  

 Andre søfarende, der  

 opholder sig i udlandet, herunder Færøerne og Grønland, og som inden for de  

 sidste 2 uger har været tjenestegørende på dansk skib, for så vidt de ikke  

 efter tjenestens ophør har taget anden erhvervsmæssig beskæftigelse.
 3)  

 	  

 Søfarende, hvis  

 tjenesteforhold ikke er knyttet til et bestemt dansk skib (rederiansatte),  

 under tjenstligt ophold i udlandet, herunder Færøerne og Grønland.
 4)  

 	  

 Søfarendes ægtefæller  

 og børn under 18 år, der følger med skibet.
Stk. 2.  

  

 De under stk. 1,  

 nr. 1, 3 eller 4 nævnte personer har ret til ydelser under rejse til eller  

 fra  

 skibet.
De personer, der nævnes under nr. 4, har dog ikke adgang til ydelser  

 efter denne bekendtgørelse under rejse i Danmark, hvis de omfattes af  

 sundhedslovens  

 øvrige bestemmelser.
 Stk. 3.  

  

 Søfarende på dansk skib, der på  

 bare-boat-betingelser overtages til befragtning af udenlandsk rederi,  

 omfattes  

 ikke af bekendtgørelsen.
Ydelser i udlandet § 3.  



  

 Den særlige  

 sygesikringsordning for søfarende omfatter tilskud til sundhedsydelser i  

 udlandet,  

 herunder Færøerne og Grønland.
Tilskuddet svarer til  

 det tilskud og gives med de eventuelle begrænsninger, der gælder  

 for tilsvarende ydelser i Danmark i henhold til sundhedslovgivningen eller  

 overenskomster udstedt i medfør af sundhedsloven, med mindre andet er nævnt  

 under de enkelte ydelser.
Den særlige sygesikringsordning omfatter følgende  

 ydelser:
 1)  

 	  

 Vederlagsfri  

 lægehjælp, herunder speciallægehjælp.
 2)  

 	  

 Tandlægebehandling, 50  

 pct. af udgifterne, hvis behandlingen svarer til tilskudsberettigede ydelser  

 i  

 Danmark.
 3)  

 	  

 Behandling hos  

 kiropraktor.
 4)  

 	  

 Vederlagsfri behandling  

 hos fysioterapeut, for så vidt behandlingen har fundet sted i tilknytning til  

 læge- eller sygehusbehandling.
 5)  

 	  

 Sygehusbehandling og  

 fødselshjælp.
6)  

 	  

 Fuld dækning af  

 udgifter til lægemidler, som er indkøbt i tilslutning til læge-, sygehus-  

 eller  

 tandbehandling.
Forbrug fra skibets medicinkiste dækkes ikke.
 7)  

 	  

 Fuld dækning af  

 nødvendig befordring til og fra læge, sygehus og jordemoder med det efter  

 forholdene billigste forsvarlige befordringsmiddel og fuld dækning af udgift  

 til nødvendig befordring af læge eller jordemoder til og fra patienten.
Ydelser i Danmark §    

 4.  



  

 Den særlige  

 sygesikringsordning for søfarende omfatter tilskud til ydelser som nævnt i  

 § 3 under fortsat sygdom i Danmark, i det omfang  

 den pågældende ikke har adgang til tilskud eller vederlagsfri  

 behandling efter andre bestemmelser i sundhedsloven m.m.
 § 5.  

  

 Bliver en person omfattet af § 2, der ikke har bopæl her i landet, syg i  

 Danmark under rejse til eller fra skibet eller under skibets ophold i dansk  

 havn, gives der tilskud til ydelser som nævnt i § 3, nr. 1-6, i det  

 omfang  

 den pågældende ikke har adgang til tilskud eller vederlagsfri behandling  

 efter  

 andre bestemmelser i sundhedsloven m.m.
Begravelseshjælp § 6.  

  

 Begravelseshjælp ydes inden for det tidsrum, der er fastlagt i § 7, for  

 så  

 vidt dødsfaldet er forårsaget af en sygdom eller ulykke, der opstod, mens  

 afdøde var omfattet af § 2. Begravelseshjælpen omfatter:
 a)  

 	  

 Rimelige udgifter  

 ved en sømmelig begravelse.
 b)  

 	  

 Udgifter i  

 forbindelse med hjemførelse til Danmark af liget eller asken, hvis de  

 nærmeste  

 pårørende ønsker dette.
 c)  

 	  

 Rimelige udgifter  

 til hjemsendelse til Danmark af den afdødes personlige ejendele.
 Stk. 2.  

  

 I  

 begravelseshjælpen fragår beløb, der eventuelt kommer til udbetaling efter  

 sundhedslovens  

 § 160.
Tidsmæssige bestemmelser § 7.  

  

 Ydelser  

 efter § 3 gives i op til 18 uger regnet fra første hele sygedag.
 Stk. 2.  

  

 Ydelser efter §§ 4 - 6 gives  

 i det tidsrum, i hvilket den pågældende har ret til pleje efter sømandsloven.
 Stk. 3.  

  

 Søfartsstyrelsen kan under særlige omstændigheder forlænge de nævnte  

 tidsfrister.
 Rejse- og opholdsudgifter mv.
§ 8.  

  

 Under  

 perioder med uarbejdsdygtighed på grund af sygdom ydes godtgørelse til kost  

 og  

 logi i udlandet, herunder Færøerne og Grønland, i op til 18 uger fra første  

 sygedag.  

 Godtgørelse for kost og logi i Danmark kan højst ydes i 6 uger.
Godtgørelsen  

 ydes ikke under ophold på sygehus eller lignende, hvori indgår  

 kostforplejning.
Stk. 2.  

  

 Søfartsstyrelsen  

 fastsætter nærmere regler om godtgørelse til kost og logi, herunder om  

 godtgørelsens størrelse.
Søfartsstyrelsen kan under ganske særlige  

 omstændigheder  

 forlænge de i stk. 1, nævnte frister.
§ 9.  

  

 For  

 søfarende, der er omfattet af § 2, nr. 1, og som afmønstres i udlandet,  

 herunder Færøerne og Grønland, som følge af sygdom eller tilskadekomst,  

 dækkes  

 udgifter til hjemrejse med billigste forsvarlige befordringsmiddel samt kost  

 og  

 logi under rejsen.
Hjemrejsen skal finde sted under sygdommen eller  

 umiddelbart  

 efter raskmelding og inden for de i § 7 nævnte perioder.
Søfarende, der  

 er  

 omfattet af § 2, nr. 1, og som ikke har bopæl i Danmark, kan i stedet  

 for  

 hjemrejse til Danmark få dækket fri rejse til forhyringsstedet.
 Stk. 2.  

  

 Søfartsstyrelsen  

 fastsætter nærmere regler om dækning af udgifter efter stk. 1.
Forskellige bestemmelser § 10.  

  

 Skibsføreren  

 eller rederiet skal  

 straks sende en indberetning til Søfartsstyrelsen, hvis en person omfattet af  

 § 2 bliver indlagt på sygehus, og udgiften hertil ønskes dækket i  

 henhold  

 til § 3. Personer, der er omfattet af § 2, nr. 2 skal dog selv  

 foretage indberetning.
Søfartsstyrelsen kan bestemme, at personen skal  

 overføres til et andet sygehus, sendes til fortsat behandling i Danmark,  

 eller  

 at der iværksættes andre foranstaltninger.
 Stk. 2.  

  

 Søfartsstyrelsen  

 udarbejder nærmere regler om og blanketter til brug for indberetning af og  

 anmodning om refusion af behandlingsudgifter  

.
Finansiering § 11.  

  

 Staten  

 afholder udgifterne til den særlige sygesikringsordning for søfarende.
 Stk. 2.  

  

 Til dækning  

 af udgifterne betaler rederne (ejerne) et bidrag årligt for hver søfarende i  

 udenrigsfart, jf. sundhedslovens § 258.
Klageadgang § 12.  

  

 Klager over afgørelser efter denne bekendtgørelse kan inden for 4 uger, efter  

 at den sikrede eller rederiet har fået meddelelse om afgørelsen, indbringes  

 for  

 Sundhedsvæsenets Patientklagenævn, jf. § 8 i lov om klage- og  

 erstatningsadgang inden for sundhedsvæsenet, lov nr. 547 af 24. juni 2005.  

 Klagen  

 sendes til Søfartsstyrelsen.
 Stk. 2.  

  

 Inden en  

 klage efter stk. 1 behandles af Sundhedsvæsenets Patientklagenævn, skal  

 Søfartsstyrelsen  

 vurdere, om der er grundlag for at give klageren helt eller delvist medhold.  

 Kan Søfartsstyrelsen ikke give klageren medhold, sendes klagen med  

 begrundelse  

 for afgørelsen og genvurderingen til Sundhedsvæsenets Patientklagenævn.
Ikrafttræden § 13.  

  

 Bekendtgørelsen træder i kraft  

 den 1. januar 2007.
 Stk. 2.  

  

 Samtidig  

 ophæves bekendtgørelse nr. 732 af 21. december 1982 om offentlig sygesikring  

 for søfarende m.fl. og meddelelse nr. 1004 af 1. marts 1984 om offentlig  

 sygesikring  

 for søfarende m.fl.
