Cirkulære  

 om organisationsaftale for forskningsteknikere og ingeniørassistenter Generelle bemærkninger Finansministeriet og Teknisk Landsforbund har den 19. juni  

 2007 indgået vedlagte organisationsaftale for forskningsteknikere og  

 ingeniørassistenter ved Niels Bohr Instituttet ved Københavns Universitet  

 samt  

 Aarhus Universitet for så vidt angår Institut for Fysik og Astronomi og  

 Kemisk  

 Institut.
 Organisationsaftalen udgør sammen med  

 StK-fællesoverenskomsten det samlede overenskomstgrundlag.
 Organisationsaftalen træder i stedet for  

 organisationsaftale af 19. januar 2004 (Perst. nr. 005-04).
I forbindelse med organisationsaftalens indgåelse er der  

 aftalt en ændring af basislønnen for ansatte i provinsen.
Endvidere er det  

 aftalt, at de ansatte overgår til tjenestemændenes arbejdstidsaftale fra 1.  

 august 2007.
 For at undgå dobbeltregulering er en række bestemmelser om  

 ny løn udeladt, idet der henvises til rammeaftalen om nye lønsystemer (Perst.  

 nr. 076-03).
Bemærkninger til organisationsaftalens enkelte bestemmelser Til § 1, stk. 2 Forudsætningen for ansættelse som  

 forskningstekniker/ingeniørassistent er, at medarbejderen selvstændigt kan  

 varetage funktioner inden for undervisning, forskning og/eller  

 apparaturudvikling.
Dette forudsættes at ske i umiddelbar tilknytning til en  

 videnskabelig produktion/forskning med det formål at aflaste og assistere  

 videnskabelige medarbejdere.
 Undervisningens art og niveau må have karakter af  

 selvstændig vejledning i anvendelse af indlært viden, i problemløsning, i  

 konstruktion/apparaturudvikling eller lignende, mens instruktion og praktisk  

 tilrettelæggelse og gennemførelse af forsøg ikke opfylder niveaukravet.
 Forskning og apparaturudvikling forudsættes niveaumæssigt  

 at skulle indeholde selvstændig vurdering og beslutningstagen (f.eks.  

 selvstændig konstruktion, tilrettelæggelse af måleopgaver, specificering af  

 maskinjusteringer ud fra målinger mv.).
 En forskningstekniker/ingeniørassistentstilling vil  

 således niveaumæssigt fordre en selvstændighed, viden om og færdigheder inden  

 for arbejdsområdet, der ligger væsentligt ud over den faglige uddannelse.  

 Stillingen vil således kræve betydeligt mere, end hvad man kan forvente af en  

 øvet rutineret faglært arbejder.
 I forbindelse med en ansættelse i henhold til  

 organisationsaftalen gives hurtig meddelelse til forbundet.
Ikrafttræden Dette cirkulære har virkning fra 1. april 2005. Samtidig  

 ophæves Finansministeriets cirkulære af 19. januar 2004 (Perst. nr. 005-04).
Finansministeriet, Personalestyrelsen, den  

 21. juni 2007 Hans Peter Philipsen Organisationsaftale for forskningsteknikere og  

 ingeniørassistenter Nedennævnte bestemmelser supplerer og/eller fraviger  

 fællesoverenskomsten med Statsansattes Kartel.
 Kapitel 1. Organisationsaftalens område mv.
§ 1.  

 Dækningsområde Organisationsaftalen er gældende for forskningsteknikere  

 ansat ved Niels Bohr Instituttet ved Københavns Universitet samt Aarhus  

 Universitet  

 for så vidt angår Institut for Fysik og Astronomi og Kemisk Institut.
 Desuden er et antal navngivne, nuværende ansatte ved  

 Københavns Universitet og Danmarks Tekniske Universitet fortsat omfattet.
 Stk. 2.  

  

 Forudsætningen for ansættelse som  

 forskningstekniker/ingeniørassistent er, at medarbejderen efter aflagt  

 svendeprøve inden for jern- og metalindustrien i Danmark eller ved anden  

 relevant grunduddannelse har erhvervet en sådan praktisk og/eller teoretisk  

 videreuddannelse, at vedkommende af institutionen er erklæret for  

 kvalificeret  

 til selvstændigt at varetage funktioner inden for undervisning, forskning  

 og/eller apparaturudvikling med det formål at aflaste og assistere  

 videnskabelige  

 medarbejdere.
§ 2. Ansættelse Forskningsteknikere/ingeniørassistenter ansættes som  

 funktionærer.
 Kapitel 2. Løn mv.
§ 3. Lønsystemet Lønsystemet er etableret i henhold til rammeaftalen om  

 nye lønsystemer, hvis bestemmelser gælder, hvor intet andet er nævnt i denne  

 aftale.
 Lønsystemet er et basislønsystem, der kan suppleres med  

 en tillægsdel.
§ 4. Basisløn De ansatte aflønnes med følgende basislønninger (anført  

 i årligt grundbeløb 1. oktober 1997-niveau):
 a)  

 	  

 Indtil 1. oktober  

 2006:
 Provinsen (stedtillægsområde II, III og  

 IV): 234.000 kr.
 Hovedstaden (stedtillægsområde V og VI):  

 241.000 kr.
 b)  

 	  

 Fra 1. oktober 2006:
 Provinsen (stedtillægsområde II, III og  

 IV): 235.100 kr.
 Hovedstaden (stedtillægsområde V og VI):  

 241.000 kr.
 Stk. 2.  

  

 Ved  

 deltidsansættelse ydes forholdsmæssig løn.
Kapitel 3. Arbejdstid § 5. Arbejdstid (indtil 1. august 2007) Indtil  

 1. august 2007 er de ansatte omfattet af de i bilag 2 anførte  

 arbejdstidsbestemmelser.
§ 6. Arbejdstid (fra 1. august 2007) Med virkning fra 1. august 2007 er de ansatte omfattet  

 af aftale om arbejdstid for tjenestemænd i staten.
Kapitel 4. Ikrafttræden og opsigelse § 7. Ikrafttræden og opsigelse Organisationsaftalen har virkning fra 1. april 2005 og  

 kan  

 af hver af parterne opsiges skriftligt med 3 måneders varsel til en 31.  

 marts,  

 dog tidligst 31. marts 2008.
København, den 19. juni 2007 Teknisk Landsforbund Gita Grüning Finansministeriet P.M.V.
 E.B.
Hans Peter  

 Philipsen Arbejdstid (indtil 1. august 2007) § 1. Arbejdstid Den  

 gennemsnitlige ugentlige arbejdstid er 37 timer.
Arbejdstiden opgøres  

 månedsvis, medmindre andet aftales lokalt.
 Stk. 2.  

  

 For ansatte med nedsat arbejdstid reduceres lønnen  

 i forhold til den nedsatte arbejdstid.
 Stk. 3.  

  

 Før der sker ansættelse på deltid, skal det  

 undersøges, om de pågældende arbejdsfunktioner lige så hensigtsmæssigt kan  

 udføres af allerede ansatte på deltid, der har de krævede kvalifikationer, og  

 som ønsker at overgå til en højere beskæftigelsesgrad.
 Stk. 4.  

  

 Der tilkommer den ansatte frihed efter de for  

 tjenestemænd gældende regler.
§ 2. Overarbejde Hvis arbejdets omfang har oversteget den i § 1, stk. 1,  

 fastsatte norm, godtgøres den overskydende tid med tillæg af 50 pct. under  

 forudsætning af, at overarbejdet er beordret eller godkendt.
Overarbejde  

 godtgøres med afspadsering eller betales kontant.
Stk. 2.  

  

 Overarbejde, der ikke kan afspadseres eller ikke er  

 afspadseret inden for en frist af 4 måneder, godtgøres med betaling eller  

 konverteres til omsorgsdage i overensstemmelse med fællesoverenskomstens §  

 10,  

 med mindre andet aftales lokalt Stk. 3.  

  

 Arbejde, der ikke udføres som led i  

 rådighedstjeneste eller i tilslutning til normal arbejdstid, indgår i  

 arbejdstidsopgørelsen med mindst 4 timer.
§ 3. Tjenesterejser i udlandet Ved  

 rejser til udlandet medregnes kun halvdelen af rejsetiden som arbejdstid.
 Stk. 2.  

  

 Rejsetid mellem kl. 22.00 og kl. 08.00 medregnes  

 ikke som arbejdstid, såfremt der er stillet soveplads til rådighed for  

 medarbejderen.
København, den 19. juni 2007 Teknisk Landsforbund Gita Grüning Finansministeriet P.M.V.
 E.B.
