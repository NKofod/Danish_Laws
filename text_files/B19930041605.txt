 I medfør af § 20, stk. 1 og 2, og § 24, stk. 3, i lov nr. 342 af 14. maj  

 1992 om mælk, mælkeprodukter, margarine m.v. (mælkeproduktloven) fastsættes:
 § 1.  De kommunale levnedsmiddelkontrolenheder  

 varetager kontrollen med overholdelsen af de i lov nr. 342 af 14. maj 1992 om  

 mælk, mælkeprodukter, margarine m.v. (mælkeproduktloven) samt de i medfør  

 heraf fastsatte regler for mælkeleverende besætninger og den dertil knyttede  

 transport af mælk.
 Stk. 2.  Veterinærdirektøren kan fastsætte regler og  

 krav for samt træffe afgørelser om de kommunale levnedsmiddelkontrolenheders  

 virksomhed i henhold til stk. 1.
 Stk. 3.  To eller flere kommunale  

 levnedsmiddelkontrolenheder kan efter veterinærdirektørens godkendelse træffe  

 aftale om samvirke ved varetagelsen af kontrollen i henhold til stk. 1.
 § 2.  Landbrugsministeren kan, hvis det skønnes  

 fagligt påkrævet, bestemme, at Veterinærdirektoratet varetager kontrollen med  

 en eller flere af de i § 1, stk. 1, nævnte mælkeleverende besætninger og den  

 dertil knyttede transport af mælk.
 Stk. 2.  Uanset bestemmelsen i § 1, stk. 1, kan  

 veterinærdirektøren undtagelsesvis - f.eks. hvor der knytter sig en  

 principiel interesse til afgørelsen, eller sagen iøvrigt er af særlig  

 vidtrækkende betydning - overtage behandlingen af en bestemt sag.
 § 3.  Veterinærdirektøren kan fastsætte regler for  

 samt træffe afgørelser om betaling for de kommunale  

 levnedsmiddelkontrolenheders udgifter ved kontrollen i henhold til § 1, stk.  

 1.
 Stk. 2.  Veterinærdirektøren kan bestemme, at anmeldelse  

 til registrering i henhold til § 2, stk. 1, i mælkeproduktloven skal ske til  

 de kommunale levnedsmiddelkontrolenheder.
§ 4.  De kommunale levnedsmiddelkontrolenheders  

 afgørelser i forbindelse med den i § 1, stk. 1, nævnte kontrol kan indbringes  

 for veterinærdirektøren.
Veterinærdirektøren kan endvidere ændre de nævnte  

 afgørelser, uden at der foreligger klage.
 Stk. 2.  I de tilfælde, hvor Veterinærdirektoratet i  

 henhold til bestemmelse truffet i medfør af § 2, stk. 1, varetager  

 kontrollen, kan Veterinærdirektoratets afgørelser indbringes for  

 landbrugsministeren.
 Stk. 3.  Veterinærdirektørens afgørelse efter § 2, stk.  

 2, om at overtage behandlingen af en bestemt sag kan indbringes for  

 landbrugsministeren.
 Stk. 4.  Veterinærdirektørens afgørelser efter stk. 1,  

 1. pkt., kan ikke indbringes for landbrugsministeren.
 § 5.  Bekendtgørelsen træder i kraft den 1. juli 1993.
 Stk. 2.  Samtidig foretages i lov nr. 175 af 7. maj 1975  

 om mælk og konsummælkeprodukter følgende ændringer:
