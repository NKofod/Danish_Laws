 I medfør af § 2, stk. 2, nr. 2, i lov om universiteter m.fl.  

 (universitetsloven), jf. lovbekendtgørelse nr. 334 af 27. maj 1993,  

 fastsættes:
Fælles bestemmelser om doktorgrader og  

 æresdoktorgrader § 1.  De højere uddannelsesinstitutioner, der er  

 omfattet af universitetsloven, kan tildele doktorgrader og æresdoktorgrader  

 efter de bestemmelser, der er anført nedenfor, og de bestemmelser, der  

 iøvrigt er gældende, herunder bestemmelserne i den enkelte institutions  

 statut.
 Stk. 2.  Institutionerne kan inden for rammerne af  

 bekendtgørelsen fastsætte nærmere regler.
 § 2.  Institutionerne kan i det omfang, de enkelte  

 fagområder med tilhørende kandidatgrader er repræsenteret på institutionen,  

 tildele de anførte doktorgrader, og de, der har fået tildelt graden, har ret  

 til at betegne sig som ligeledes anført:
doktorgraden i teologi - doctor theologiae (dr.theol), doktorgraden i filosofi - doctor philosophiae (dr.phil), doktorgraden i antropologi - doctor scientiarum anthropologicarum  

 (dr.scient.ant.), doktorgraden i pædagogik - doctor pædagogiae (dr.pæd.), doktorgraden i psykologi - doctor psychologiae (dr.psyk.), doktorgraden i erhvervsprog - doctor linguae mercantilis (dr.ling.merc.), doktorgraden i jura - doctor juris (dr.jur.), doktorgraden i statsvidenskab - doctor politices (dr.polit.), doktorgraden i statskundskab - doctor scientiarum politicarum  

 (dr.scient.pol.), doktorgraden i økonomi - doctor oeconomices (dr.oecon.), doktorgraden i erhvervsøkonomi - doctor mercaturae (dr.merc.), doktorgraden i administration - doctor scientiarum administrationis  

 (dr.scient.adm.), doktorgraden i sociologi - doctor scientiarum socialium (dr.scient.soc.), doktorgraden i socialvidenskab - doctor rerum socialium (dr.rer.soc.), doktorgraden i medicin - doctor medicinae (dr.med.), doktorgraden i odontologi - doctor odontologiae (dr.odont.), doktorgraden i veterinærvidenskab - doctor medicinae veterinariae  

 (dr.med.vet.), doktorgraden i naturvidenskab - doctor scientiarum (dr.scient.), doktorgraden i farmaci - doctor pharmaciae (dr.pharm.), doktorgraden i jordbrugsvidenskab - doctor agronomiae (dr.agro.), doktorgraden i teknik - doctor technices (dr.techn.).
Stk. 2.  Institutionerne kan tildele de tilsvarende  

 æresdoktorgrader.
Til betegnelsen tilføjes i disse tilfælde: »honoris  

 causa« (h.c.).
Stk. 3.  Personer, der har fået tildelt en doktorgrad  

 eller en æresdoktorgrad, modtager fra institutionen et diplom.
De har ret til  

 at bære en ring med plade, som erhverves på institutionen, og hvori der er  

 præget et minervahoved omgivet af en laurbærkrans.
De, der har erhvervet en  

 doktorgrad i teologi, har ret til at bære kjoler af silke med fløjl på  

 forstykke og vinger samt huer af fløjl.
Doktorgraden Generelt om doktorgraden § 3.  Tildeling af doktorgraden sker på grundlag af en  

 afhandling, der forsvares ved en mundtlig, offentlig forsvarshandling.
Under  

 ganske særlige omstændigheder kan institutionen godkende, at det mundtlige  

 forsvar bortfalder.
 Stk. 2.  Tildelingen af doktorgraden skal være udtryk  

 for anerkendelse af, at forfatteren har betydelig videnskabelig indsigt og  

 modenhed og med sin afhandling har bragt videnskaben et væsentligt skridt  

 videre, jf. § 5, stk. 2.
 § 4.  Personer, der har erhvervet en kandidatgrad, en  

 magistergrad eller en ph.d. grad inden for det nærmest vedkommende fagområde,  

 har, jf. dog stk. 2, ret til at indlevere en doktorafhandling til bedømmelse.  

 Institutionen kan tillade andre at indlevere en doktorafhandling.
Stk. 2.  Institutionen kan uanset bestemmelsen i stk. 1  

 undlade at tage en indleveret afhandling under bedømmelse, hvis Afhandlingen § 5.  En doktorafhandling kan bestå af en afhandling  

 eller flere afhandlinger, der er beslægtede i emnekreds eller metode.
Består  

 en doktorafhandling af flere afhandlinger, skal der tillige indgå en  

 sammenfattende redegørelse for de forskningsresultater, forfatteren mener at  

 have opnået.
Indgår der tidligere bedømte arbejder i doktorafhandlingen, jf.  

 stk. 2, skal det også fremgå af sammenfatningen, hvori de nye  

 forskningsresultater i forhold hertil består.
Stk. 2.  Hvis der i en doktorafhandling indgår  

 afhandlinger eller forskningsresultater herfra, der tidligere har dannet  

 grundlag for, at der i Danmark eller i udlandet er tildelt vedkommende en  

 akademisk grad, eller er positivt bedømt som prisopgave, skal  

 doktorafhandlingen indeholde oplysninger herom.
Doktorgraden kan kun  

 tildeles, hvis forfatteren ved doktorafhandlingen dokumenterer at have opnået  

 nye forskningsresultater, der i sig selv har bragt videnskaben et væsentligt  

 skridt videre i forhold til det tidligere bedømte, jf. § 3.
 Stk. 3.  Sammen med doktorafhandlingen indsendes et  

 resume af denne.
 Stk. 4.  Hvis en doktorafhandling eller dele heraf er  

 resultat af et gruppearbejde, skal der medsendes erklæring underskrevet af  

 medforfatterne og af forfatteren selv om omfanget og karakteren af dennes  

 andel i gruppearbejdet.
§ 6.  De enkelte institutioner træffer bestemmelse om,  

 på hvilke sprog en doktorafhandling og resumeet heraf kan være affattet.
Hvis  

 afhandlingen er på et fremmed sprog, skal resumeet dog være på dansk.
 § 7.  Efter indstilling fra bedømmelsesudvalget kan  

 institutionen give forfatteren tilladelse til at foretage mindre ændringer i  

 eller suppleringer af afhandlingen, indtil den gøres tilgængelig forud for  

 forsvaret, jf. § 16.
Bedømmelsesudvalg og behandling af udvalgets indstilling § 8.  Til at bedømme en doktorafhandling nedsætter  

 institutionen snarest og normalt senest 3 måneder efter modtagelsen et  

 bedømmelsesudvalg.
Dette skal bestå af 2 eller 3 medlemmer, der skal være  

 fagkyndige inden for doktorafhandlingens emneområde og enten være professorer  

 eller besidde en faglig indsigt på tilsvarende niveau.
Kun medlemmerne af  

 bedømmelsesudvalget kan deltage i bedømmelsen.
§ 9.  Umiddelbart efter at sammensætningen af  

 bedømmelsesudvalget er besluttet, underrettes forfatteren herom, og om at  

 indsigelse herimod kan fremsættes inden for en nærmere fastsat frist på  

 mindst 8 og højst 14 hverdage (ikke søndage). Eventuelle indsigelser  

 behandles snarest muligt efter modtagelsen.
Hvis det besluttes at ændre  

 sammensætningen af bedømmelsesudvalget, skal forfatteren på tilsvarende måde  

 underrettes herom og have mulighed for indsigelse.
Stk. 2.  Når institutionen har truffet endelig afgørelse  

 om sammensætningen af bedømmelsesudvalget, underrettes forfatteren herom og  

 om, at vedkommende inden for en nærmere fastsat frist på mindst 8 og højst 14  

 hverdage kan trække doktorafhandlingen tilbage fra bedømmelse.
Efter udløbet  

 af denne frist og indtil modtagelsen af bedømmelsesudvalgets endelige  

 indstilling kan afhandlingen kun trækkes tilbage fra bedømmelse, hvis  

 institutionen under særlige omstændigheder tillader dette.
§ 10.  Bedømmelsesudvalget afgiver en begrundet,  

 skriftlig indstilling om, hvorvidt afhandlingen bør antages til forsvar for  

 doktorgraden eller bør forkastes.
Hvis der er uenighed i udvalget om  

 bedømmelsen, afgiver medlemmerne indstilling enkeltvis eller gruppevis.  

 Indstillingen skal affattes i en passende objektiv form og skal udgøre et  

 tilfredsstillende beslutningsgrundlag.
 Stk. 2.  Indstillingen skal, hvis der ikke i det enkelte  

 tilfælde fastsættes en anden frist, foreligge senest 8 måneder efter  

 nedsættelsen af bedømmelsesudvalget.
§ 11.  Hvis indstillingen giver mangelfuld vejledning  

 eller er behæftet med væsentlige mangler, sendes indstillingen tilbage til  

 bedømmelsesudvalget til omarbejdelse eller rettelse af formelle fejl.
Når den  

 endelige indstilling foreligger, sendes den snarest til forfatteren.
 Stk. 2.  Hvis indstillingen eller i tilfælde af en delt  

 indstilling en af indstillingerne går ud på, at afhandlingen forkastes, skal  

 forfatteren underrettes om, at vedkommende inden for en frist på 3 uger  

 skriftligt kan fremsætte bemærkninger til indstillingen eller trække  

 afhandlingen tilbage fra videre behandling.
Stk. 3.  Hvis der fremsættes bemærkninger til  

 bedømmelsesudvalgets indstilling, uden at afhandlingen samtidig trækkes  

 tilbage, sendes de til bedømmelsesudvalget til kommentering og eventuel  

 revision af indstillingen.
Forfatteren underrettes om bedømmelsesudvalgets  

 reaktion på indsigelserne.
§ 12.  Med henblik på afklaring af tvivlsspørgsmål i  

 forbindelse med indstillingen kan medlemmer af bedømmelsesudvalget, der ikke  

 tillige er medlemmer af vedkommende kollegiale organ, indkaldes til  

 behandlingen af sagen i organet med mindst 14 dages varsel.
De deltager ikke  

 i afstemningen.
Fremkommer der under behandlingen oplysninger af betydning  

 for afgørelsen, som forfatteren ikke tidligere er gjort bekendt med, skal  

 denne skriftligt orienteres herom og have lejlighed til at kommentere disse,  

 før der træffes beslutning.
§ 13.  Om afstemning i det kollegiale organ om  

 bedømmelsesudvalgets indstilling gælder de nedenstående regler.
Ved  

 stemmeberettigede medlemmer forstås samtlige medlemmer af vedkommende  

 besluttende organ.
Ved afstemninger, der afgøres ved simpelt eller  

 kvalificeret flertal blandt dem, der deltager i afstemningen, medregnes ikke  

 blanke stemmer.
Hvis det besluttes ikke at følge bedømmelsesudvalgets  

 indstilling, skal sagen behandles i et udvidet bedømmelsesudvalg.
Stk. 2.  En enstemmig indstilling om, at afhandlingen  

 antages til forsvar, er vedtaget, hvis ikke mindst 2/3 af de  

 stemmeberettigede medlemmer stemmer imod.
En enstemmig indstilling om, at  

 afhandlingen ikke antages til forsvar, kan vedtages med simpelt stemmeflertal  

 blandt dem, der deltager i afstemningen.
Stk. 3.  En flertalsindstilling om, at afhandlingen  

 antages til forsvar, kan vedtages med simpelt stemmeflertal blandt dem, der  

 deltager i afstemningen.
En flertalsindstilling om, at afhandlingen ikke  

 antages til forsvar, er vedtaget, hvis mindst 2/3 af de stemmeberettigede  

 stemmer for indstillingen.
 Stk. 4.  Har bedømmelsesudvalget kun bestået af to  

 medlemmer, og har disse afgivet hver sin indstilling om henholdsvis antagelse  

 til forsvar og forkastelse, skal afhandlingen behandles i et udvidet  

 bedømmelsesudvalg.
Udvidet bedømmelsesudvalg og behandling af udvalgets indstilling § 14.  Har det oprindelige udvalg bestået af 2  

 medlemmer, skal det udvidede udvalg være på enten 3 eller 5 medlemmer.
Har  

 det oprindelige udvalg bestået af 3, skal det udvidede udvalg bestå af 5  

 medlemmer.
Medlemmer af det oprindelige udvalg indgår normalt i det udvidede  

 bedømmelsesudvalg.
Iøvrigt finder bestemmelserne i §§ 8-12 tilsvarende  

 anvendelse.
 § 15.  Om afstemning i det kollegiale organ om  

 indstillingen fra det udvidede bedømmelsesudvalg gælder følgende, jf. § 13,  

 stk. 1, 2. pkt.:
Forsvaret og de officielle opponenters indberetning § 16.  Når en afhandling antages til forsvar, skal  

 forfatteren sørge for, at eksemplarer af den kan erhverves, og den skal efter  

 institutionens nærmere bestemmelse foreligge tilgængelig mindst 4 uger, før  

 forsvaret finder sted.
§ 17.  Forsvarshandlingen er offentlig og ledes af  

 formanden for det kollegiale organ, sagen hører under, eller en anden  

 videnskabelig medarbejder, som formanden har udpeget.
Institutionen skal  

 sikre, at forløbet af forsvarshandlingen i fornødent omfang kan dokumenteres  

 efterfølgende.
 Stk. 2.  Forsvaret skal foregå på dansk, norsk eller  

 svensk, medmindre institutionen giver tilladelse til anvendelse af et andet  

 sprog.
 Stk. 3.  Senest 4 uger før forsvaret skal institutionen  

 bekendtgøre tid og sted for dette og oplyse, hvor afhandlingen kan erhverves,  

 samt nærmere regler for forsvarshandlingen, herunder om tilmelding som  

 uofficiel opponent.
§ 18.  Til at fungere som officielle opponenter  

 udpeges 2 bedømmelsesudvalgsmedlemmer.
Under særlige omstændigheder kan andre  

 sagkyndige udpeges som officielle opponenter.
Stk. 2.  Eventuelle uofficielle opponenter må melde sig  

 til den, der leder forsvarshandlingen, inden den begynder.
Lederen kan dog  

 lade senere anmeldte opponenter få ordet, men uden at fratage tidligere  

 anmeldte deres forret.
 § 19.  Hvis doktoranden ønsker det, gives der denne  

 ret til at indlede forsvarshandlingen med en forelæsning på indtil 1/2 times  

 varighed, hvori der gives en oversigt over afhandlingens emne og de  

 forskningsresultater, der er fremlagt til bedømmelse.
Stk. 2.  Der gives i almindelighed hver af de officielle  

 opponenter højst 1 1/2 time og hver uofficiel opponent højst 3/4 time, heri  

 indbefattet den tid, doktoranden behøver til at give svar.
Den tid, der gives  

 opponenterne, kan dog efter omstændighederne indskrænkes eller udvides.
Hele  

 forsvarshandlingen må højst vare 6 timer incl. eventuelle pauser.
§ 20.  Snarest efter forsvarshandlingen, jf. dog stk.  

 2, skal de officielle opponenter afgive en indberetning om, hvorvidt de  

 finder, at forsvaret har været fyldestgørende.
Hvis begge opponenter eller  

 den ene af dem ikke anser forsvaret for fyldestgørende, skal dette nærmere  

 begrundes i indberetningen.
Stk. 2.  Hvis forsvarshandlingen er forløbet således, at  

 begge opponenter eller en af dem er i tvivl om, hvorvidt der kan afgives en  

 positiv indberetning, kan det indstilles til det besluttende kollegiale  

 organ, at institutionen indhenter skriftlige bemærkninger, herunder efter  

 omstændighederne fra eventuelle uofficielle opponenter, med henblik på  

 afklaring af tvivlen.
Institutionen skal give doktoranden lejlighed til at  

 kommentere udtalelser, der ikke hidrører fra vedkommende selv, før materialet  

 sendes til opponenterne med henblik på afgivelse af deres indberetning.
Stk. 3.  Hvis en indberetning giver mangelfuld  

 vejledning eller er behæftet med væsentlige formelle fejl, sendes den tilbage  

 til opponenterne til omarbejdelse eller rettelse af formelle fejl.
Når der  

 foreligger en endelig indberetning, sendes den til doktoranden.
Hvis ikke  

 begge opponenter har fundet forsvaret fyldestgørende, skal doktoranden inden  

 for en frist på mindst 14 dage have lejlighed til at fremkomme med  

 bemærkninger til indberetningen.
Bemærkninger sendes til opponenterne til  

 kommentering og eventuel revision af indstillingen.
Doktoranden underrettes  

 om opponenternes reaktion.
 Den afsluttende behandling af sagen m.v.
§ 21.  Til sagens behandling i det besluttende  

 kollegiale organ kan de officielle opponenter indkaldes, hvis disse ikke  

 tillige er medlemmer af organet.
Bestemmelserne i § 12 finder tilsvarende  

 anvendelse.
 Stk. 2.  Medmindre sagen giver det besluttende  

 kollegiale organ anledning til ekstraordinært at skaffe supplerende  

 oplysninger, før sagen afgøres, jf. stk. 3, gælder følgende, jf. § 13, stk.  

 1, 2. og 3. pkt.:
Stk. 3.  Hvis et flertal af dem, der deltager i  

 afstemningen, finder, at sagen på grund af ekstraordinære omstændigheder ikke  

 bør afgøres alene på grundlag af den foreliggende indberetning fra  

 opponenterne, men at der bør tilvejebringes supplerende oplysninger, skal  

 disse indhentes i skriftlig form.
Doktoranden og opponenterne skal  

 underrettes herom og have lejlighed til at kommentere materiale, der ikke  

 kommer fra vedkommende selv, inden sagen afgøres.
Medmindre det kollegiale  

 organ med simpelt flertal beslutter at søge dispensation efter § 25, afgøres  

 det efter reglerne i stk. 2, om doktorgraden tildeles eller nægtes tildelt.
 § 22.  Hvis institutionen på grund af ganske særlige  

 omstændigheder har godkendt, at det mundtlige forsvar bortfalder, træffes  

 beslutningen om, hvorvidt graden kan tildeles, efter de regler, der iøvrigt  

 gælder for beslutningen om antagelse til forsvar.
§ 23.  Der skal afleveres 1 eksemplar af afhandlingen  

 til Det Kgl.
Bibliotek, 1 eksemplar til Statsbiblioteket i Århus og 1  

 eksemplar til hovedbiblioteket for institutionen.
Æresdoktorgraden § 24.  Æresdoktorgraden kan tildeles forskere, der  

 skønnes i den grad at have gjort sig videnskabeligt fortjent, at det findes  

 naturligt at hædre dem med den højeste videnskabelige grad.
Dispensationer og klager § 25.  Ministeriet kan tillade institutionerne at  

 meddele andre doktorgrader end dem, der er nævnt i § 2, og at fravige  

 bekendtgørelsens bestemmelser, når det findes begrundet i usædvanlige  

 forhold.
 § 26.  Klager over afgørelser i henhold til  

 bekendtgørelsen kan kun indbringes for ministeriet, hvis de vedrører retlige  

 spørgsmål.
 Ikrafttræden m.v.
 § 27.  Bekendtgørelsen træder i kraft den 1. oktober  

 1996.
 § 28.  Bekendtgørelse nr. 410 af 2. juni 1987 om  

 erhvervelse af doktorgraden ophæves.
 Stk. 2.  Personer, der tidligere inden for de  

 naturvidenskabelige fagområder har erhvervet den filosofiske doktorgrad har  

 ret til at betegne sig doctor scientiarum (dr.scient.), hvis de ønsker det.
