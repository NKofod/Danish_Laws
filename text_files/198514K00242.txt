Nr BTL 242 Betænkning over Forslag til lov om ændring af lov om sømandsskat  

 (Konsekvensændringer som følge af skattereformen m.v.)   

 Nr L 242 1985-86, 1. samling Blad nr 840 Afgivet af skatte- og afgiftsudvalget Afgivet: 19860507 Udvalget har behandlet lovforslaget i en række møder.
Der er af ministeren for skatter og afgifter stillet ændringsforslag, hvorom henvises til de ledsagende bemærkninger.
Herefter indstiller et flertal (udvalget med undtagelse af socialistisk folkepartis medlemmer) lovforslaget til vedtagelse med de af ministeren for skatter og afgifter stillede ændringsforslag.
Et mindretal (socialistisk folkepartis medlemmer af udvalget) vil redegøre for sin stilling til lovforslaget ved dettes 3.
 behandling.
ÆNDRINGSFORSLAG Af ministeren for skatter og afgifter, tiltrådt af et flertal (udvalget med undtagelse af SF):
Til § 1 1) I den under nr. 3 foreslåede affattelse af § 5 affattes stk. 1, nr. 2, således:
»2. disse udgifter og underskud ikke kan rummes i indtægt i land som omfattet af personskattelovens § 3, stk. 1, og positiv kapitalindkomst, jfr. samme lovs § 4.« 2) I den under nr. 3 foreslåede affattelse af § 5 udgår stk. 2.
 3) I nr. 23 ændres »§ 5, stk. 1,» til: »§ 5«.
BEMÆRKNINGER Til nr. 1-3 Ved ændringsforslagene tages hensyn til, at indtægt i land er beskrevet i sømandsskattelovens § 2, nr. 6, hvorfor definitionen af indtægt i land udgår af lovforslagets § 5. Herved fjernes den uklarhed, der kan opstå ifølge lovforslaget ved, at begrebet indtægt i land beskrives to steder i loven.
Hagen Hagensen (KF) nfmd.
Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Bernhard Baunsgaard (RV) Partierne VS og FD havde ikke medlemmer i udvalget.
