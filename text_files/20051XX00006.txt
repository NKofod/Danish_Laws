Skriftlig fremsættelse (5.  

 oktober 2005) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov om  

 ændring af lov om sygehusvæsenet og sundhedsloven (Frit sygehusvalg til RCT i  

 København).
(Lovforslag nr.
L 6).
 Forslaget er en opfølgning på Folketingets vedtagelse af  

 forslaget om at indføre frit sygehusvalg til de to private  

 rehabiliteringscentre OASIS og RCT-Jylland fra 1. januar 2005. Det blev der  

 besluttet, at RCT i København skal omfattes af reglerne om frit valg fra 1.  

 januar 2006.
 Det foreslås derfor, at der indføres frit sygehusvalg til  

 RCT i København med virkning fra 1. januar 2006.
Med forslaget sidestilles RCT i København med de selvejende  

 specialsygehuse m.v., hvortil der efter sygehuslovens regler er frit  

 sygehusvalg.
Behandlingstilbuddet gives herefter på samme vilkår som hos  

 OASIS  

 og RCT-Jylland.
 Med forslaget pålægges amterne at betale for behandling  

 inden for en ramme på 13,5 mio. kr.
 Med forslaget flyttes finansieringen af RCT i Københavns  

 behandlingstilbud fra Udenrigsministeriet til amterne.
 Idet jeg henviser til bemærkningerne i lovforslaget, skal  

 jeg anbefale lovforslaget til Folketingets velvillige behandling.
