Ifølge § 8, stk. 2, i ministeriet for skatter og afgifters bekendtgørelse  

 nr. 203 af 7. april 1986 fastsættes hvert år en procentsats, der regulerer  

 den værdi, hvormed forbedringsudgifter opgjort efter ligningslovens § 15B,  

 stk. 3, skal tillægges det senest forud for ombygningsåret foreliggende  

 beregningsgrundlag.
På tilsvarende måde reguleres anskaffelsessummen for  

 uvurderede ejendomme som nævnt i ligningslovens § 15C.
 Procentsatsen fastsættes på grundlag af udviklingen i ejendomsværdierne.
Stigningen i de kontante ejendomsværdier har - baseret på optælling af  

 årsreguleringerne 1983 til 1985 for enfamilieshuse - udgjort fra 1983 til 1984 28% fra 1984 til 1985 10%.
 For indkomståret 1985 er procentsatsen 78,01.
 For indkomståret 1986 er procentsatsen 90,9.
