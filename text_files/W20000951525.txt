Landsskatteretskendelse Formalitet - ugyldighedsindsigelse Befordringsgodtgørelse Reference:
SL  4 LL § 9, stk. 5 FORV § 19 Landsskatteretten havde afsagt kendelse i sagen den 24.  

 februar 2000. Klagerens repræsentant havde rettet henvendelse til  

 Folketingets Ombudsmand om sagen, og Landsskatteretten genoptog  

 sagsbehandlingen som følge af en udtalelse af 23 marts 2000 fra  

 ombudsmanden.
 Klagen vedrørte følgende punkter:
Indkomståret 1993 Selvangiven skattepligtig indkomst 165.091 kr.
Udbetalt rejse- og befordringsgodtgørelse ikke  

 anset for udbetalt efter reglerne i ligningslovens § 9, stk. 5.  

 Beløbet anset for A-indkomst i henhold til statsskattelovens § 4. Der  

 var givet halv lempelse ved skatteberegningen 95.057 kr.
 Fradrag for rejse- og befordringsgodtgørelse, jf.  

 ligningslovens §§ 9 og9B ifølge den af revisor udarbejdede  

 opgørelse godkendt som selvangivet.
Fradrag i dansk indkomst 6.797 kr.
Fradag i udenlandsk indkomst 143.580 kr.
 -150.377 kr.
Tidligere fratrukket 55.319 kr.
 -95.058 kr.
Ansat skattepligtig indkomst 165.090 kr.
Indkomståret 1994 Selvangiven skattepligtig indkomst 186.128 kr.
 Udbetalt rejse- og befordringsgodtgørelse, ikke anset for udbetalt  

 efter reglerne i ligningslovens § 9, stk. 5. Beløbet anset for  

 A-indkomst i henhold til statsskattelovens § 4. Heraf vedrørende  

 indkomst optjent i:
Danmark 73.467 kr.
Udlandet (halv lempelse) 26.358 kr.
 Fradrag for rejse- og befordringsgodtgørelse, jf. ligningslovens §§  

 9 og 9B ifølge den af revisor udarbejdede opgørelse godkendt  

 som selvangivet.
 Fradrag i:
Dansk indkomst 91.688 kr.
Udenlandsk  indkomst 43.307 kr.
 134.995 kr.
tidligere fratrukket 27.372 kr.
 - 106.623kr.
- Yderligere AM-bidrag af udenlandsk indkomst - 1.318 kr.
Ansat skattepligtig indkomst 177.012 kr.
 Efter at klagerens repræsentant havde rettet  

 henvendelse til Folketingets Ombudsmand om sagen, havde Landsskatteretten  

 genoptaget sagsbehandlingen som følge af en udtalelse af 23. marts  

 2000 fra ombudsmanden.
 Følgende fremgik af brev af 23. marts 2000 til  

 klageren fra Folketingets Ombudsmand:
"Vedr. manglende partshøring af kontrolrapport Jeg har den 13. marts 2000 modtaget Deres brev af 10.  

 marts med bilag.
 De klager dels over at Landsskatteretten i sin kendelse af  

 24. februar 2000 kritiserer Dem for ikke at have udleveret en rapport til  

 Deres klient, og dels over at Landsskatteretten ikke har medtaget nogen del  

 af De synspunkter De har gjort gældende i Deres brev af 2. november  

 1999.
 Af det indsendte materiale fremgår  

 følgende:
De har repræsenteret A i en skattesag, hvor  

 Landsskatteretten har afsagt kendelse den 24. februar 2000 vedrørende  

 indkomstårene 1993 og 1994. A fik forhøjet sin indkomst for  

 disse to år, da skattemyndighederne ikke kunne godkende udbetalt rejse-  

 og befordringsgodtgørelse som skattefri.
Jeg forstår sagen  

 sådan, at De også har været partsrepræsentant for det  

 anpartsselskab, som A var ansat i de pågældende indkomstår.  

 De var i besiddelse af en kopi af den i sagen omtalte kontrolrapport fra  

 arbejdsgiverkontrollen, fordi De havde assisteret B ApS i forbindelse med en  

 sag, rejst af arbejdsgiverkontrollen.
A's skattesag er afledt af  

 kontrolrapporten, og der er - som jeg forstår sagen - også  

 enighed om, at kontrolrapporten er en del af A's sag, og at oplysningerne i  

 rapporten har en sådan karakter, at betingelserne for  

 partshøring i forvaltningslovens § 19, stk. 1, er opfyldt.
Det er Deres opfattelse, at De ikke har kunnet benytte  

 oplysningerne i kontrolrapporten i sagen med A, fordi De var kommet i  

 besiddelse af oplysningerne i Deres egenskab af partsrepræsentant for  

 A's arbejdsgiver.
En brug af oplysningerne ville være i strid med Deres  

 tavshedspligt over for B ApS.
 Det er derimod skattemyndighedernes opfattelse, at §19,  

 stk. 1, i forvaltningsloven, er opfyldt, fordi De som A's  

 partsrepræsentant var i besiddelse af kontrolrapporten.
Sådan som sagen er forelagt for mig, kan jeg ikke  

 se, at Landsskatteretten har taget stilling til Deres indsigelser om, at  

 Deres brug af oplysninger i kontrolrapporten i A's sag ville være brud  

 på Deres tavshedsplligt over for Deres klient B ApS, og at det forhold,  

 at A er part i sagen, ikke har betydning for Deres tavshedspligt.
Jeg  

 forstår i øvrigt også Deres brev sådan, at De ikke  

 fik udleveret kontrolrapporten i forbindelse med Deres anmodning af 26. april  

 1996 om aktindsigt.
 Ombudsmanden kan ikke behandle klager over forhold, der  

 kan indbringes for højere forvaldningsmyndighed, før denne  

 myndighed har truffet afgørelse (§ 14 i lov nr. 473 af 12. juni 1996  

 om Folketingets Ombudsmand). I det princip ligger også at myndigheden  

 skal have haft mulighed for at tage stilling til det spørgsmål  

 som en borger ønsker at jeg skal udtale mig om.
 Jeg er ikke afslåret fra at tage stilling til Deres  

 klage, men på det foreliggende grundlag mener jeg det er mest korrekt,  

 at Landsskatteretten får lejlighed til at tage stilling til Deres  

 indsigelser i Deres brev af 2. november 1999 til Landsskatteretten som de er  

 præciseret i Deres brev til mig.
 Jeg har derfor sendt Deres brev af 10. marts 2000 med  

 bilag til Landsskatteretten, hvorfra De vil modtage svar.
Jeg beder Dem afvente Landsskatteretten før De  

 tager stilling til, om der er grundlag for at rette henvendelse til mig igen  

 om sagen.
Jeg vil dog anse Deres klage indgivet den 13. marts 2000, hvis jeg  

 modtager klagen inden 8 uger efter De har modtaget svar fra  

 Landsskatteretten." Sagens faktiske forhold:
Det fremgik af sagens oplysninger, at klageren i 1993  

 havde været ansat hos C u/konkurs indtil ca. den 20. maj 1993. Den 1.  

 juni 1993 blev klageren ansat hos B.
Denne virksomhed blev startet den 1.  

 juni 1993 af D, og den 8. august 1993 blev virksomheden omdannet til B ApS.  

 Virksomheden var et montørfirma, som udførte  

 smede/svejsearbejde.
Størstedelen af arbejdet foregik i Tyskland.
Arbejdsgiverkontrollen havde på baggrund af  

 undersøgelser hos klagerens arbejdsgiver udsendt en kontrolrapport af  

 31. januar 1996 vedrørende B ApS.
Vedrørende klageren fremgik  

 følgende af kontrolrapporten:
 " A:
 Der foreligger lønbilag og bogføringsbilag,  

 men ingen grundbilag vedrørende de krævede/relevante oplysninger  

 om den skattefri rejse- og befordringsgodtgørelse fra den enkelte  

 lønmodtager.
 Det er derfor ikke muligt at opgøre:
- om medarbejderen opholder sig over 28 dage på  

 samme arbejdsplads.
Det fremgår ikke hvor den konkrete arbejdsplads er.
 - diætsatserne, idet afgangs- og hjemkomsttidspunkt  

 ikke er anført.
- hvilken del af den udbetalte diætsats der kan  

 henføres til dels logi dels fortæring.
Der benyttes forskellige  

 diætsatser pr. afregningsperioden.
- om 60 dagesreglen skal anvendes angående  

 befordring - formål med rejsen.
 Der er udbetalt befordringsgodtgørelse uagtet  

 medarbejderen ikke har egen bil.
 Ophold i udlandet (England perioden 16/6 - 19/6) er betalt  

 af virksomheden efter regning samtidig med at der er udbetalt  

 diæter.
 Regionen godkender ikke den udbetalte skattefri rejse- og  

 befordringsgodtgørelse.
 Godtgørelsen anses for yderligere A-indkomst med:
105.079 kr. - (5% = 5.253 kr.) = 99.825 kr." Klagerens påstand:
 Klagerens revisor havde nedlagt påstand om, at  

 de foretagne ansættelser var ugyldige, subsidiært, at  

 indkomsterne skulle ansættes i overensstemmelse med det  

 selvangivne.
 Skatteforvaltningens sagsbehandling:
Den 22. april 1996 meddelte skatteafdelingen klageren  

 og hans revisor, at man mente, at ansættelserne for indkomstårene  

 1993 og 1994 skulle ændres for så vidt angik bl.a. trækfri  

 rejse- og befordringsgodtgørelse.
Skatteafdelingen anførte  

 følgende:
"Trækfri rejse- og befordringsgodtgørelse fra  

 B ApS er ifølge Arbejdsgiverkontrollen anset for at være  

 A-indkomst, da kravsspecifikation ikke er opfyldt.
Beløbet er  

 skattepligtigt jfr. statsskattelovens § 4." Samtidig udbad man sig specifikation og dokumentation,  

 dersom der ønskedes fradrag for udgifter i henhold til ligningslovens  

 §§ 9 og 9 B.
 I sin skrivelse til skatteafdelingen af 26. april 1996  

 fremførte revisoren følgende:
 "1. Deres blotte og bare henvisning til told- og  

 skatteregionens påklagede afgørelse kan ikke anses for at  

 opfylde kravene, som pålægges Dem i medfør af  

 forvaltningslovens §§ 22 og 24 herunder Landsskatterettens fortolkning  

 heraf.
 Ifølge forvaltningslovens § 24 skal begrundelsen i  

 en afgørelse indeholde følgende:
a.
Oplysning om de retsregler (retskilder), der har  

 været anvendt, herunder fortolkningsbidrag.
b.
Forklaring om de hensyn, der er blevet lagt vægt  

 på ved skønsmæssige regler, herunder orientering om en  

 eventuel administrativ praksis.
c.
Sammenfatning af de væsentlige faktiske  

 oplysninger, som er blevet lagt til grund for afgørelsen.
Det fremgår endvidere af Landsskatterettens  

 afgørelse af 28.november 1995 at kravene til begrundelsen skal  

 være opfyldt på kendelsen.
Afgørelsen bliver ikke  

 gyldig, fordi begrundelsen fremgår af forslaget eller ved henvisning  

 til tidligere herunder anden korrespondance o.lign.
En tilsidesættelse af Deres ovennævnte  

 begrundelsespligt, medfører ugyldighed for den af Dem trufne  

 afgørelse." I skrivelsen anførte revisoren videre:
"Der begæres størst mulige aktindsigt som  

 part, herunder ønskes bl.a. fremsendt kopier af evt. korrespondance  

 med told- og skatteregionen,  samt referater af samtlige møder og  

 telefonsamtaler med samme sagen vedrørende." Herudover nedlagde revisoren som subsidiær  

 påstand, at A-indkomsten hos C i 1993 blev godkendt som udenlandsk  

 indkomst, samt at der blev givet fradrag for øvrige  

 lønmodtagerudgifter, 150.377 for 1993 og 134.995 kr. for 1994. I denne  

 forbindelse henviste revisoren til udarbejdede opgørelser m.m.
Mere  

 subsidiært, at der blev givet fradrag for øvrige  

 lønmodtagerudgifter, 150.377 kr. for 1993 og 134.995 kr. for 1994.
 Den 10.juni 1996 fremsendte skatteafdelingen klageren og  

 revisoren forslag til ændring af skatteansættelserne, idet man  

 meddelte, at ansættelserne bl.a. skulle ændres for så vidt  

 angik modtaget trækfri rejse- og befordringsgodtgørelse.
 Skatteafdelingen anførte følgende:
"Modtaget trækfri rejse- og  

 befordringsgodtgørelse fra B ApS anses for yderligere A-indkomst.
Der  

 henvises til Arbejdsgiverkontrollens rapport (er i revisors besiddelse) og  

 til Statsskattelovens § 4." I skrivelsen vedrørende ansættelsen for 1993  

 anførte skatteafdelingen, at fradrag for øvrige  

 lønmodtagerudgifter i den danske indkomst ikke kunne godkendes  

 på grund af manglende dokumentation.
Dersom der ønskedes fradrag  

 efter ligningslovens §§ 9 og 9 B, udbad man sig dokumentation herfor.
 Herudover anførtes:
 "På revisorens anmodning i skrivelsen af 26.04.96  

 vedlægges kopi af korrespondance mellem Arbejdsgiverkontrollen,  

  A-kassen og skattemyndighederne samt vore notater.
Der foreligger den oplysning, at Arbejdsgiverkontrollen,  

  afgørelse vedrørende B ApS er påklaget til Told- og  

 Skattestyrelsen.
Hvis Arbejdsgiverkontrollens afgørelse i sagen bliver  

 ændret, vil Deres skatteansættelse blive ændret i  

 overensstemmelse hermed." I skrivelsen vedrørende ansættelsen for  

 indkomståret 1994 blev det oplyst, at fradrag for øvrige  

 lønmodtagerudgifter ikke var godkendt.
Det blev anført, at  

 revisorens indsendte specifikation ikke var egentlig dokumentation, blot en  

 opgørelse.
Skatteafdelingen udbad sig dokumentation for berettigelsen  

 til fradrag i henhold til §§ 9 og 9 B.
Samtidig anførtes det, at  

 dokumentationen kunne være i form af udgiftsbilag eller dokumenteret  

 afrejse- og hjemkomstdato og tidspunkter og arbejdssted, evt. også  

 logisteder, således at antal udedage og evt. timer kunne  

 opgøres.
I skrivelse af 12. juni 1996 meddelte revisoren  

 skatteafdelingen, at de påtænkte ændringer af  

 indkomstansættelserne for 1993 og 1994, jf. agterskrivelserne af 10.  

 juni 1996, ikke kunne tiltrædes.
Revisoren anførte, at da han  

 stadig savnede skatteforvaltningens begrundelser, jf. forvaltningslovens §§  

 22 og 24 m.m., var han afskåret fra at fremsætte sine  

 anbringender i sagen, bortset fra hvad man også tidligere havde meddelt  

 forvaltningen, at man anså den påklagede afgørelse for  

 mangelfuld i såvel formalitet som realitet.
 Angående den krævede dokumentation  

 vedrørende fradrag i medfør af ligningslovens §§ 9 og 9 B  

 oplyste revisoren, at klageren ikke var i besiddelse af  

 dokumentationsmateriale af en karakter som omtalt af myndighederne, hvilket  

 han fandt ikke burde undre, idet der jo var tale om fradrag for  

 udokumenterede udgifter, hvorfor klageren naturligvis ikke havde fundet  

 anledning til at gemme sådanne dokumentationer.
 I skrivelse af 9. september 1996 besvarede  

 skatteafdelingen revisorens skrivelse af 12. juni 1996. Man meddelte, at da  

 Arbejdsgiverkontrollens afgørelse efter foretaget kontrol af B ApS var  

 klaget videre, havde man valgt af praktiske årsager at afvente  

 resultaterne herfra, før man færdigbehandlede klagerens sag.
Den 22. maj 1997 afsagde skatteforvaltningen kendelser  

 vedrørende de påklagede år.
Der blev angivet samme  

 begrundelse som i skatteafdelingens forslag til ændring af 10. juni  

 1996. Samtidig anførtes:
"Kendelserne fremsendes efter aftale pr. tlf. 21.05.97,  

 idet sagen har været stillet i bero i et længere tidsrum, da der  

 afventes en afgørelse fra Told-og Skattestyrelsen.
Der henvises til  

 vor skrivelse af 09.09.96" I skrivelse til skatteankenævnet af 6. juni 1997  

 påklagede revisoren skatteafdelingens afgørelser.
Principalt  

 påstod revisoren ansættelserne for ugyldige, og til støtte  

 herfor anførte han bl.a. følgende:
"Vedrørende godtgørelser overført til  

 A-indkomst henvises som begrundelse blot til Arbejdsgiverkontrollens rapport.  

 En rapport der vel at mærke hverken er alment kendt, eller konkret er  

 kommet til vor klients kendskab.
At vi som revisorer for B Service ApS er  

 bekendt med rapporten, afhjælper ikke denne mangel, idet vi, på  

 grund af vor lovfæstede tavshedspligt, er afskåret fra  

 såvel at delagtiggøre  i rapportens indhold, samt at kommentere  

 den i skriftlig og mundtlig form, når dette må antages at komme  

 til trediemands herunder A's kendskab.
 Skatteafdelingen har herudover fuldstændig undladt  

 at tage stilling til vor subsidiære påstand om fradrag i  

 medfør af LL § 9 for denne periode, hvilket arbejdstagerne  

 ifølge gældende vejledninger m.v. har mulighed for,  

 såfremt skattefriheden for udbetalte godtgørelser af den her  

 foreliggende karakter tilsidesættes begrundet i arbejdsgiverens  

 forhold.
Den 17. juni 1997 afsagde skatteafdelingen på ny  

 kendelser.
I kendelserne anføres:
 "Modtaget trækfri rejse- og  

 befordringsgodtgørelse fra B ApS anses for yderligere A-indkomst i  

 henhold til Statsskattelovens §4. Arbejdsgiverkontrollen  har foretaget  

 kontrol vedrørende den udbetalte trækfrie rejse- og  

 befordringsgodtgørelse.
Denne kontrol har vist, at det ikke var muligt at  

 opgøre, hvor det konkrete arbejdssted var beliggende, og om De har  

 opholdt Dem over 28 dage på samme arbejdsplads.
Det har heller ikke  

 været muligt at konstatere udrejse- og hjemkomsttidspunkter, og  

 diætsatserne har ikke kunnet opgøres.
Det har således ikke  

 kunnet ses, hvor stor en andel, dels logi og dels til merudgifter til kost  

 m.m. har udgjort.
Vedrørende befordring har det desuden ikke  

 været muligt at se om 60-dages reglen skal anvendes.
De er ikke  

 registreret som ejer af bil.
Den modtagne rejse- og befordringsgodtgørelse er  

 herefter anset for at være skattepligtig A-indkomst for Dem, jf.  

 Statsskattelovens §4." Endvidere anførtes:
"Afgørelsen fra told- og skatteregionen  

 vedrørende B ApS er påklaget til Told- og Skattestyrelsen.
Hvis  

 Styrelsen ændrer den afgørelse, som told- og skatteregionen har  

 truffet, vil Deres skatteansættelser blive ændret i  

 overensstemmelse hermed.
 Kendelserne erstatter tidligere fremsendte, dateret  

 22.05.1997.
Kendelserne fremsendes efter telefonisk aftale den  

 21.05.97 og den 10.06.97 " ad sagsbehandlingen i skatteankenævnet:
Ved skrivelse af 27. juni 1997 indgav revisoren klage  

 til skatteankenævnet over skatteforvaltningens afgørelser af 17.  

 juni 1997. Principalt gjorde han gældende, at ansættelserne var  

 ugyldige.
Vedrørende det enkelte indkomstår anførte  

 han:
"Den nu foreliggende afgørelse fraviger i sine  

 begrundelser så væsentlig fra tidligere agterskrivelse af 22.  

 april 1996, at afgørelsen alene af denne grund må anses for at  

 være behæftet med en så væsentlig formalitetsmangel,  

 at det medfører ugyldighed, jf. også LSR af 9/12 1996 som  

 refereret i Tidsskrift for Skatteret 1997 nr. 105." Herudover anførte revisoren:
"Angående det oplyste om aftale om fremsendelse af  

 ny kendelse er aftale nok så meget sagt, idet jeg nærmere vil  

 udtrykke det således, at jeg, i forbindelse med hr. xxxs telefonisk  

 meddelte oplysning til mig, om at man havde til hensigt at erstatte den  

 tidligere af mig påklagede afgørelse med en ny, tog dette  

 ønske til efterretning." Skatteankenævnet afsagde herefter kendelse den 3.  

 november 1998.
 For så vidt angik formalia havde  

 skatteankenævnet anført følgende:
 "Ændring i begrundelse.
 Skatteadministrationens afgørelse (kendelse)  

 udsendes den 22. maj 1997 - begrundelsen i denne afgørelse er  

 fuldstændig i overensstemmelse med forslaget udsendt den 10. juni  

 1996.
 Den kommunale skatteadministration udsender en ny  

 afgørelse den 17. juni 1996 efter at have talt med revisor herom.
I klagen henvises til, at Landsskatteretten i en  

 afgørelse af 9. december 1996 har truffet afgørelse om, at en  

 skatteforvaltnings begrundelse for en afgørelse adskilte sig i en  

 sådan grad fra begrundelsen i agterskrivelsen, at der burde have  

 været udsendt en ny agterskrivelse.
Afgørelsen ansås  

 derforfor at være behæftet med en væsentlig  

 formalitetsmangel, der medførte ugyldighed.
 Landsskatteretten bemærkede i afgørelsen at:  

 "... det i agterskrivelsen alene var spørgsmålet om det  

 formelle/reelle ejerskab, som blev draget i tvivl, medens afgørelsen  

 rejste tvivl om aktivernes eksistens..." I sagen er der fremkommet  

 oplysninger så bedømmelsesgrundlaget er ændret, hvor  

 reglen om partshøring ved udsendelse af en ny agter ikke er  

 opfyldt.
I den herværende sag har skatteadministrationen i  

 forslaget blot henvist til den af arbejdsgiverkontrollen udarbejdede rapport,  

 men har udbedret manglen i den nye afgørelse.
Der er imidlertid ikke  

 tale om, at nye faktiske oplysninger er blevet inddraget i  

 afgørelsen.
 Skatteankenævnet er af den opfattelse, at der ikke  

 er tale om undladelse af at foretage en fornyet partshøring  

 (forvaltningslovens § 19), hvorfor det ikke ses at medføre  

 ugyldighed.
Den kommunale skatteadministration har i afgørelsen  

 kort redegjort for de faktiske omstændigheder, som er tillagt betydning  

 for afgørelsen.
Administrationen har henvist til statsskattelovens § 4  

 som hjemmel for beskatningen.
Skatteadministrationen har endvidere henvist  

 til kontrolrapporten.
Skatteankenævnet finder, at forvaltningslovens §§  

 22 og 24 - regler omkring begrundelse og lovhenvisninger - er opfyldt  

 på det foreliggende grundlag i den konkrete sag." For så vidt angik officialprincippet havde  

 skatteankenævnet anført, at dette princip hverken fandtes  

 beskrevet i skattestyrelsesloven eller i forvaltningsloven, men havde hjemmel  

 i uskreven retssædvane.
Officialprincippet betød, at en  

 forvaltning havde ansvaret for, at de nødvendige oplysninger  

 forelå, og at de nødvendige undersøgelser blev foretaget,  

 inden der blev træffet en afgørelse i en sag.
Dette betød  

 nødvendigvis ikke, at forvaltningen altid selv skulle fremskaffe de  

 nødvendige oplysninger.
 Landsskatteretten havde i en række sager i 1996  

 omkring bl.a. lån og obligationskøb uden reelt  

 skattemæssigt indhold taget stilling til undersøgelsespligtens  

 praktiske opfyldelse.
I to afgørelser afsagt den 15. oktober 1996  

 (Tidsskrift TfS 1996-919 og TfS 1996-920) havde Landsskatteretten henvist  

 til, at ansvaret for, at de for afgørelsen fornødne oplysninger  

 forelå, påhvilede forvaltningen.
Der var hverken i  

 forvaltningsloven eller i den forvaltningsretlige praksis og litteratur  

 fastlagt nærmere regler for undersøgelsespligtens praktiske  

 opfyldelse.
Landsskatteretten havde fastslået, at disse  

 afgørelser ikke var ugyldige som følge af manglende  

 selvstændig sagsbehandling.
Landsskatteretten henså til, at der  

 var tale om et meget stort antal skatteansættelser af fuldstændig  

 ens karakter, og at det rundsendte materiale frit havde kunnet benyttes.
 På baggrund af dette materiale havde den enkelte  

 skatteforvaltning foretaget en selvstændig vurdering af de heri  

 indeholdte oplysninger sammenholdt med sagens øvrige oplysninger og  

 på dette grundlag foretaget den konkrete skatteansættelse.
I nærværende sag havde den kommunale  

 skatteadministration i forbindelse med vurderingen af sagen indhentet  

 arbejdsgiverkontrollens arbejdspapirer, som viste de enkelte  

 lønperioder og udbetalt sats.
Revisor havde indsendt den af B ApS  

 udarbejdede oversigt over arbejdssteder for 1994, den udbetalte sats samt en  

 håndskrevet opgørelse for 1993, som viste den enkelte  

 lønperiode og arbejdsland og by.
 Skatteankenævnet var af den opfattelse, at den  

 kommunale ligningsmyndigheds vurdering og ligningsmæssige  

 bedømmelse af de oplysninger, som fremgik af kontrolrapporten m.v.  

 opfyldte den selvstændige undersøgelsespligt.
 ad sagsbehandlingen i Landsskatteretten:
 Til støtte for påstanden om ugyldighed  

 havde revisoren anført:
 1. "Ankenævnet har truffet sine afgørelser  

 med udgangspunkt i en af skatteforvaltningen ulovlig truffet afgørelse  

 jfr. afgørelse af 17/6 1997, idet man allerede havde truffet en  

 afgørelse i samme spørgsmål den 22/5 1997, som var  

 påklaget af os ved vor skrivelse af 6/6 1997, og som derfor var under  

 behandling i ankenævnet den 17/6 1997 jfr. også  

 skattestyrelseslovens § 3 stk. 3.
 2. Det bestrides vi på noget tidspunkt skulle have  

 tilbagekaldt klagen af 6/6 1997. Grunden til vi indsendte en ny klage den  

 27/6 1997 var at forebygge en mulig påstand om fristoverskridelse.  

 Ifølge vor opfattelse er den virkelige årsag, til at  

 ankenævnet ved sin afgørelse har set bort fra forvaltningens  

 afgørelse af 22/5 1997 og vor dertil hørende klage af 6/6 1997,  

 at man havde overset, at skattestyrelsesloven med hensyn til ekspedition af  

 klager til ankenævnet blev ændret med virkning fra 1/7 1996.  

 Således udtalte sekretariatsmedarbejderen under den mundtlige  

 forhandling den 29/10 1998, at man ikke havde anset vor klage af 6/6 1997 som  

 værende kommet under behandling i ankenævnet, idet  

 skatteforvaltningen først skulle modtage den for sine udtalelser, en  

 fremgangsmåde der må antages klart at være i strid med den  

 ifølge forretningsordenen for skatteankenævn  

 bekendtgørelse nr. 528 af 17/6 1996 § 10 gældende  

 fremgangsmåde.
 3. At man fra ankenævnet efterfølgende  

 påstår, man anser os for ved vor klage af 27/6 1997 at have  

 tilbagekaldt vor tidligere klage, kan vi kun betegne som et forsøg  

 på ved efterrationalisering at slippe ud af en ubehagelig situation,  

 hvilken opfattelse også synes bekræftet af, at ankenævnet  

 aldrig har sendt os den ifølge forretningsordenen § 15 krævede  

 meddelelse, en bestemmelse der må anses for indført netop for at  

 forebygge misforståelser, hvorfor skatteankenævnet ikke gyldigt  

 kan bortse fra dette krav, uanset hvilke gode undskyldninger man måtte  

 fremføre til støtte herfor.
 4. Skatteforvaltningens afgørelser af 17/6 1997  

 må anses for ved sine begrundelser at afvige fra tidligere udsendte  

 agterskrivelser af 22/4 1996 og 10/6 1996 i en sådan grad at det  

 medfører at afgørelserne er ugyldige jfr. også LSR af  

 9/12 1996, 631-1835-488.
 5. At skatteforvaltningen ikke har foretaget den  

 nødvendige pligtmæssige ligningsmæssige bedømmelse,  

 idet man ved gennemgang af modtagne arbejdsmaterialer fra told- og  

 skatteregionen, klart burde have kunnet se, arbejdsgiveren havde opfyldt sin  

 oplysningspligt i hvert fald for hele 1994 og delvist for 1993, og derfor  

 burde have rekvireret grundbilagene for yderligere egne undersøgelser.  

 Det skal hertil desuden bemærkes, vi på trods af tidligere  

 anmodning om aktindsigt først er kommet til kundskab om eksistensen af  

 det pågældende arbejdsmateriale i forbindelse med  

 ankenævnets sagsbehandling og først har modtaget kopi heraf  

 sammen med nævnets afgørelse af 3/11 1998.
6. Skatteforvaltningen har ved sine ændrede  

 afgørelser fortsat ikke opfyldt sin forpligtelse i medfør af  

 forvaltningslovens § 24 stk. 1, idet man har undladt at oplyse, hvilke  

 retsregler man støtter sine krav om omfanget af arbejdsgiverens  

 oplysningspligt på.
Hvortil kommer der for 1993 ikke eksisterede nogen  

 60 dages regel for så vidt angår bilkørsel." For så vidt angik revisorens påstand om, at  

 han som revisor for såvel selskabet B ApS som de ansatte ikke havde  

 kunnet videregive oplysninger fra arbejdsgiverkontrollen, havde  

 skatteankenævnets fællessekretariat anført, at man ikke  

 mente, at dette var korrekt, idet netop de ansatte, herunder klageren, var  

 parter i sagen, der byggede på oplysninger i rapporten.
De relevante  

 oplysninger i rapporten, der vedrørte klageren, måtte anses for  

 at kunne anvendes af hans revisor.
 Under sagens behandling for Landsskatteretten havde  

 revisoren udbedt sig de grundbilag, der havde dannet grundlag for en i sagen  

 foreliggende opgørelse over klagerens udedage, arbejdssteder m.v.
 På Landsskatterettens henvendelse havde  

 skatteankenævnet oplyst, at den pågældende opgørelse  

 var udarbejdet af Arbejdsgiverkontrollen, på baggrund af B ApS'  

  lønbilag.
Revisoren havde hertil anført, at han i skrivelse  

 af 12. juni 1996 havde opfordret skatteforvaltningen til at rette henvendelse  

 til told- og skatteregionen og rekvirere de bilag, der havde dannet grundlag  

 for arbejdsgiverens udbetaling af rejse- og befordringsgodtgørelserne  

 til klageren.
Revisoren havde fremlagt told- og skatteregionens skrivelse af  

 5. juli 1996, hvormed man oversendte bilagene til Told- og Skattestyrelsen,  

 idet man samtidig anmodede om, at de blev returneret efter endt brug.  

 Revisoren havde anført, at regionen således havde været i  

 besiddelse af bilagene, men kommunen havde ikke udbedt sig materialet,  

 ligesom man ikke havde foretaget en selvstændig ligningsmæssig  

 bedømmelse af det.
Kommunen havde således ikke opfyldt den  

 officialmaksime, som påhvilede den.
Under sagens behandling for Landsskatteretten havde  

 revisoren anført, at specielt skattestyrelseslovens § 15 var udtryk  

 for en garantiforskrift, hvis tilsidesættelse måtte  

 medføre, at der ikke mod klagerens påstand kunne antages at  

 være sket tilbagekaldelse af en tidligere klage, en klage, som  

 skatteankenævnet herefter måtte behandle i overensstemmelse med  

 de gældende sagsbehandlingsregler.
Uanset hvilken betydning,  

 skattemyndigheden måtte lægge i hans ordvalg i klagen af 27. juni  

 1997, fandt han, at det var objektivt klart, at det ikke kunne have  

 medført en tilbagekaldelse af klagen af 6. juni 1997, før  

 skatteforvaltningen fremkom med sin nye afgørelse den 17. juni  

 1997.
Heraf fulgte, at skatteforvaltningen den 17. juni 1997  

 traf en afgørelse, der var i strid med skattestyrelseslovens § 3, stk.  

 3, pkt. 2, jf. også Ligningsvejledningen 1998, A.G.3, side 476. Den  

 pågældende afgørelse måtte som følge heraf  

 betragtes som en nullitet.
Idet skatteankenævnet havde truffet sin  

 afgørelse på grundlag af skatteforvaltningens afgørelse  

 af 17. juni 1997, måtte nævnets afgørelse som følge  

 heraf også være at betragte som en nullitet.
 Revisoren havde videre anført, at såfremt  

 Landsskatteretten statuerede, at sagsbehandlingen skulle gå om ved  

 skatteankenævnet, ville den kommunale skattemyndigheds afgørelse  

 stå ved magt, men vel at mærke afgørelsen af 22. maj 1997,  

 som skatteankenævnet tidligere havde anset for at være  

 mangelfuld, idet nævnet i sagsfremstillingen havde anført, at i  

 forslaget havde skatteadministrationen blot henvist til den af  

 arbejdsgiverkontrollen udarbejdede rapport, men havde udbedret manglen i den  

 nye afgørelse.
Med hensyn til tavshedspligten havde revisoren  

 bemærket, at han hverken kunne henholde sig til forvaltningsloven eller  

 lov om offentlighed i forvaltningen.
Såfremt skattemyndigheden i  

 øvrigt måtte mene, at dele af rapporten var undergivet  

 partsoffentlighed, stillede han spørgsmålstegn ved, hvorfor man  

 så ikke tilsendte ham disse på det tidspunkt, han anmodede om  

 størst mulige aktindsigt som part.
Til støtte for sin  

 stillingtagen havde revisoren endvidere henvist til lov om registrerede  

 revisorer § 10, jf. straffelovens §§ 152 og 152B, hvorefter det ville  

 være i strid med hans tavshedpligt efter disse bestemmelser, at  

 videregive oplysninger, han havde modtaget i kraft af sit virke som revisor  

 for en anden klient.
Det var alene domstolene, der kunne tilsidesætte  

 tavshedpligten.
 Revisoren havde endvidere henvist til ØLD af 25.  

 januar 1999 1., B-818-97, ifølge hvilken det fremgik, at hverken  

 Landsskatteretten eller skatteankenævnet kunne afbøde den  

 kommunale skattemyndigheds sagsbehandlingsfejl.
 Til støtte for den subsidiære påstand  

 havde revisoren anført, at man fastholdt, at arbejdsgiveren havde  

 opfyldt sine dokumentationsforpligtelser, idet hverken skatteforvaltningen  

 eller skatteankenævnet på noget tidspunkt havde dokumenteret, at  

 det modsatte skulle være tilfældet.
Ved sine afgørelser havde skatteafdelingen bl.a.  

 lagt vægt på, at den af told- og skatteregionen foretagne kontrol  

 havde vist, at det ikke havde været muligt at opgøre, om  

 klageren opholdt sig over 28 dage på samme arbejdsplads, idet det ikke  

 fremgik, hvor den konkrete arbejdsplads var.
Diætsatserne kunne ikke  

 opgøres, idet afgangs- og hjemkomsttidspunktet ikke var anført,  

 og det var ikke muligt at se hvilken del, der henførtes til dels logi  

 og dels til fortæring.
Ligeledes kunne det ikke ses, om 60 dagsreglen  

 skulle anvendes angående befordring, ligesom klageren ikke var  

 registreret som ejer af en bil.
 Skatteankenævnet havde oplyst, at man vurderede, at  

 beløbet udbetalt som rejse- og befordringsgodtgørelse ikke  

 rettelig kunne udbetales skattefrit, jf. ligningslovens § 9, stk. 5, hvorfor  

 beløbet blev A-indkomst i henhold til statsskattelovens § 4. Samtidig  

 havde nævnet undtagelsesvis godkendt fradrag for rejse- og  

 befordringsgodtgørelse ifølge de af revisoren udarbejdede  

 opgørelser.
 Landsskatterettens bemærkninger:
 Forvaltningslovens § 19, stk. 1, havde følgende  

 ordlyd:
"Kan en part i en sag ikke antages at være bekendt  

 med, at myndigheden er i besiddelse af bestemte oplysninger vedrørende  

 sagens faktiske omstændigheder, må der ikke træffes  

 afgørelse, før myndigheden har gjort parten bekendt med  

 oplysningerne og givet denne lejlighed til at fremkomme med en udtalelse.
Det  

 gælder dog kun, hvis oplysningerne er til ugunst for den  

 pågældende part og er af væsentlig betydning for sagens  

 afgørelse.
Myndigheden kan fastsætte en frist for afgivelsen af  

 den nævnte udtalelse." Skatteforvaltningen havde i besvarelse om anmodning om  

 aktindsigt og i sine agterskrivelser af 10. juni 1996 og afsagte kendelser af  

 22. maj 1997 henvist til arbejdsgiverkontrollens rapport og har henvist til,  

 at denne rapport var i revisorens besiddelse.
Da klageren var part i sagen,  

 og da kontrolrapporten indeholdt oplysninger, der måtte anses at  

 være til ugunst for klageren, ligesom oplysningerne måtte anses  

 at være af væsentlig betydning for sagens afgørelse, havde  

 klageren været berettiget til at blive gjort bekendt med  

 kontrolrapportens oplysninger.
Myndighederne skulle derfor have foretaget  

 ekstrahering af de oplysninger, der vedrørte klageren, og disse burde  

 have været sendt til klageren/revisoren.
Manglende forelæggelse  

 af oplysninger, der var til ugunst for parten, ville som udgangspunkt  

 medføre, at ansættelserne måtte anses for ugyldige jf.  

 forvaltningslovens § 19. Der måtte gives revisor medhold i, at det  

 ville have været et brud på tavshedspligten, såfremt han  

 til klageren havde videregivet oplysninger, som han var i besiddelse af som  

 revisor for arbejdsgiveren.
Ved bedømmelsen af om ansættelserne i det  

 foreliggende tilfælde kunne anses for ugyldige bemærkedes, at  

 kontrolrapporten var en del af klagerens sag, og at oplysningerne i rapporten  

 havde en sådan karakter, at partshøring efter forvaltningslovens  

 §19, stk. 1, som anført skulle finde sted.
Det bemærkedes, at  

 der ikke var fremlagt materiale, der godtgjorde eller gjorde det sandsynligt,  

 at klageren opfyldte eller ville kunne opfylde betingelserne for at modtage  

 skattefri rejse- og befordringsgodtgørelse.
Fejlen ved ikke at have  

 foretaget ekstrahering af oplysninger fra kontrolrapporten vedrørende  

 klageren sås ikke at have haft betydning for afgørelsens  

 resultat.
En konket væsentlighedsvurdering af de stedfundne fejl og  

 forsømmelser i sagsbehandlingen, fandtes herefter at føre til,  

 at afgørelsen ikke kunne anses for ugyldig.
 Landsskatteretten fandt, at skatteforvaltningens kendelser  

 af 22. maj 1997 var tilstrækkeligt konkret begrundede, jf.  

 bekendtgørelse nr. 528 af 17. juni 1996, § 14, stk. 1, jf.  

 cirkulære nr. 113 af 18. juni 1990 pkt. 6 og 12 og jf.  

 forvaltningslovens § 22. Der var herved henset til, at det af  

 kontrolrapporten klart fremgik, hvilke omstændigheder myndighederne  

 havde lagt vægt på ved afgørelserne.
 I Vejledning om forvaltningsloven, pkt. 199, fremgik, at  

 det påhvilede den enkelte forvaltningsmyndighed selv, eventuelt i  

 samarbejde med andre myndigheder, at fremskaffe fornødne oplysninger  

 om de foreliggende sager eller dog at foranledige, at private, navnlig  

 parterne, ydede medvirken til sagens oplysning.
 Det fremgik indledningsvis af kontrolrapporten og af den i  

 sagen udarbejdede sagsfremstilling, p. 9, at det var skatteadministrationen,  

 der anmodede arbejdsgiverkontrollen om at undersøge B ApS med henblik  

 på kontrol af skattefri rejse- og befordringsgodtgørelse.  

 Endvidere havde skatteforvaltningen anmodet klagerens revisor om at indsende  

 dokumentation til støtte for påstanden om fradrag i henhold til  

 ligningslovens §§ 9 og 9 B.
 Retten fandt herefter, at skatteforvaltningens  

 afgørelser ikke var ugyldige som følge af manglende individuel  

 sagsbehandling.
 Da revisoren ikke havde dokumenteret eller  

 sandsynliggjort, at klagerens arbejdsgiver havde opfyldt sine  

 dokumentationsforpligtelser, kunne Landsskatteretten tiltræde det af  

 skatteankenævnet anførte og stadfæstede derfor de  

 påklagede ansættelser.
