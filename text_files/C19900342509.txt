I.
Orientering Ved lov nr. 380 af 13. juni 1990 om ændring af lov om arbejdsmiljø, der er  

 trådt i kraft den 1. juli 1990, er der sket en præcisering af  

 ledelsesansvaret.
 Baggrunden herfor er, at de seneste års retspraksis har skabt tvivl om, i  

 hvilken udstrækning direktører, bestyrelsesmedlemmer og andre topledere i en  

 virksomhed vil kunne straffes for overtrædelse af arbejdsmiljøloven.
 Hovedformålet med lovændringen er således at sikre, at ledelsen i en  

 virksomhed m.v., herunder direktører og bestyrelsesmedlemmer, kan straffes  

 for overtrædelse af arbejdsmiljølovgivningen, hvis de er umiddelbart  

 ansvarlige herfor eller medvirker hertil.
 Herudover er der ved loven gennemført enkelte andre ændringer i  

 arbejdsmiljøloven.
 Lovændringen er optaget som bilag til At-cirkulæreskrivelsen.
 Bemærkningerne til lovændringen indeholder bidrag til den nærmere  

 fortolkning og forståelse af de enkelte ændringer.
 Loven er ændret på følgende punkter:
 1. Virksomhedsledere m.fl.
 Den ny § 23 i kapitel 4 om almindelige pligter går ud på, at lovens  

 bestemmelser om arbejdsgiverens pligter også gælder for den, som leder eller  

 deltager i ledelsen af virksomheden, og at strafansvaret for den pågældende  

 personkreds skal bedømmes efter samme regler som for en arbejdsgiver.
Bestemmelsen giver hjemmel til, at direktører, bestyrelsesmedlemmer og  

 andre personer med tilsvarende almindelig ledelseskompetence kan straffes for  

 overtrædelse af arbejdsgiverens pligter.
Det skal dog fremhæves, at disse  

 personer kun kan straffes, hvis de har handlet forsætligt eller uagtsomt,  

 d.v.s. at de ikke kan dømmes på objektivt grundlag, jf. § 85. Det  

 understreges, at den formelle titel eller lignende naturligvis ikke er  

 afgørende for, om en person kan anses for omfattet af bestemmelsen.
Det  

 centrale er, om den pågældende person i kraft af sin stilling har eller  

 deltager i den almindelige, overordnede ledelse af en virksomhed.
Lovændringen tilsigter ikke nogen ændringer i ansvaret for arbejdsledere  

 eller den nærmere forståelse af udtrykket »arbejdsleder«, jf. §§  

 24-26 i loven.
Der vil i visse tilfælde kunne opstå tvivl om, hvorvidt en  

 person deltager i ledelsen af virksomheden og derfor er omfattet af  

 personkredsen i § 23, eller om han er arbejdsleder og omfattet af § 24. I  

 sådanne tvivlstilfælde vil et vejledende hovedsynspunkt bl.a. være, om den  

 pågældende har til opgave at lede eller føre tilsyn med arbejdet i en  

 virksomhed eller en del deraf (§ 24), eller om den pågældendes opgaver og  

 ansvar har relation til den almindelige overordnede ledelse af virksomheden  

 som sådan (§ 23). Den nærmere vurdering heraf må tage udgangspunkt i den  

 enkelte virksomheds interne organisation og struktur.
Arbejdsmiljøloven finder anvendelse på arbejde i såvel den private som  

 offentlige sektor.
Bestemmelserne gælder derfor også for stat og kommune, jf.  

 § 86 i loven, og vil navnlig kunne få betydning for den øverste  

 administrative ledelse af offentlige styrelser m.v.
Det understreges, at der ikke ved lovændringen er tilsigtet nogen ændring  

 i den eksisterende tiltalepraksis over for virksomheder, der drives i  

 selskabsform.
Strafansvaret rettes i disse tilfælde som hovedregel mod  

 selskabet som sådant.
Kun hvor særlige omstændigheder foreligger, fx hvor en  

 direktør har handlet forsætligt eller groft uagtsomt, kan der være tale om at  

 gøre ansvar gældende mod ledende fysiske personer.
2. Ophævelse af ansvarsdelegation De tidligere bestemmelser i § 23 og § 85 om ansvarsfrihed for  

 arbejdsgiveren i tilfælde af ansvarsdelegation er ophævet.
Baggrunden herfor er, at der ikke er behov for denne adgang til at  

 delegere arbejdsgiverens ansvar.
Endvidere synes domstolene i de få tilfælde,  

 hvor de har haft lejlighed til at behandle sager, hvor der har foreligget en  

 ansvarsoverdragelse, ikke at have tillagt denne selvstændig betydning ved  

 bedømmelsen af arbejdslederens ansvar.
 Ansvarsoverdragelsesdokumenter har nu mistet deres betydning i  

 straffesager, selv om de er dateret før den 1. juli 1990.
 3. Oplysningspligt m.v.
§ 76  i kapitel 13 præciserer bl.a.
Arbejdstilsynets  

 adgang til at kræve oplysninger, der er nødvendige for tilsynsarbejdet.
Oplysningspligten gælder for alle, der har pligter efter loven.  

 Bestemmelsen kan til dels ses som et supplement til lovens § 21 om  

 arbejdsgiverens pligt til at lade foretage undersøgelser m.v.
Bestemmelsen  

 fjerner den tvivl, der tidligere kunne være med hensyn til Arbejdstilsynets  

 ret til at kræve undersøgelsesresultater, rapporter o.lign. udleveret.  

 Tilsidesættelse af oplysningspligten kan straffes.
Denne mulighed for at  

 indstille tiltale bør kun undtagelsesvis benyttes.
 Ifølge § 76, stk. 3, kan Arbejdstilsynet uden retskendelse kræve  

 tilgængelig dokumentation udleveret, herunder optage fotografier og medtage  

 prøver til nærmere analyse eller undersøgelse.
Det har altid været antaget, at Arbejstilsynet har ret til at optage fotos  

 og medtage prøver som led i tilsynsarbejdet.
Denne ret er nu fastslået i  

 loven.
 Lovændringen tilsigter således ingen ændringer i den allerede eksisterende  

 praksis med hensyn til Arbejstilsynets adgang til at fotografere, når dette  

 skønnes nødvendigt, fx for at sikre bevis til brug for tiltale eller  

 klarlæggelse og nærmere undersøgelse af, hvorvidt der foreligger en  

 overtrædelse.
Når der fotograferes eller medtages prøver, skal arbejdsgiveren eller  

 dennes repræsentant som hidtil underrettes herom.
Underretningen skal som  

 hovedregel ske på forhånd, d.v.s. før der under et virksomhedsbesøg foretages  

 fotografering.
I særlige tilfælde, hvor forudgående underretning ikke er  

 mulig, og hvor den tilsynsførende vurderer, at det under hensyn til formålet  

 er nødvendigt at fotografere eller andet, kan dette ske uden forudgående  

 underretning.
Underretning skal herefter ske, så snart det er muligt.
Arbejdsgiveren skal gøres bekendt med, hvilken dokumentation, prøver  

 el.lign, Arbejstilsynet har fået udleveret.
Hvis der er optaget fotos, skal  

 der udleveres et eksemplar til arbejdsgiveren efter anmodning.
 Det materiale, som Arbejstilsynet kommer i besiddelse af, kan indeholde  

 fortrolige oplysninger, fx fabrikationshemmeligheder eller drifts- og  

 forretningsforhold, der vil kunne være undergivet tavshedspligt i  

 overensstemmelse med lovgivningens almindelige regler herom, jf. § 79 i  

 arbejdsmiljøloven og § 27 ff. i forvaltningsloven.
4. Straf § 82 a.
Strafferammen er ændret, således at der er mulighed for at idømme  

 fængsel i op til 1 år.
 Formålet med at udvide strafferammen er bl.a. at understrege, at der bør  

 ses med alvor på overtrædelser af arbejdsmiljøloven, og at dette i højere  

 grad end hidtil bør komme til udtryk ved et højere bødeniveau.
 Indstilling om fængselsstraf kan kun ske i særlige tilfælde, når der er  

 tale om grove eller gentagne overtrædelser af loven ved forsætlig eller groft  

 uagtsom adfærd.
 Indstilling om fængselsstraf skal forelægges for direktoratet, jf. de  

 fastsatte retningslinier herom i punkt 3.4 i At-cirkulæreskrivelsen om  

 kontrolfunktionen.
 b. § 82, stk. 1, nr. 1, giver nu hjemmel til at straffe for overtrædelse  

 af bestemmelsen om oplysningspligt (§ 76, stk. 1).
 c. § 82, stk. 2, bestemmer, at straffelovens § 23 om medvirken finder  

 anvendelse på det i stk. 1 omhandlede strafansvar.
 Ansvar for medvirken vil i første række kunne tænkes anvendt på personer,  

 der har en særlig - økonomisk eller anden - tilknytning til eller interesse i  

 virksomheden, fx aktionærer el. lign.
 I praksis bør et medvirkensansvar alene gøres gældende i ganske særlige  

 tilfælde.
§ 85 § 85  bestemmer, at de i § 23 nævnte virksomhedsledere  

 m.fl. ikke kan pålægges bødeansvar efter § 83 og § 84, 2. pkt.
Det betyder,  

 at disse personer ikke kan dømmes på objektivt grundlag.
5. Politisager Bestemmelsen i § 87 a har til formål at sikre, at straffesager inden for  

 arbejdsmiljøområdet som hidtil behandles som politisager.
Bestemmelsen  

 fastslår således, at påtalen tilkommer politimisteren og ikke statsadvokaten,  

 selv om lovændringen betyder en udvidelse af strafferammen, således at der ud  

 over bøde og hæfte vil kunne idømmes fængsel.
II.
Instruktion Ovenstående skal lægges til grund ved Arbejstilsynets administration af  

 arbejdsmiljølovgivningen, herunder vejledning om lovændringen.  

 Tvivlsspørgsmål om lovændringen skal i givet fald rettes til Juridisk  

 Sekretariat.
III.
Ikrafttræden Straks.
17. august 1990 Erik Andersen BILAG Lov nr. 380 af 13. juni 1990 Lov om ændring af lov om arbejdsmiljø VI MARGRETHE DEN ANDEN, af Guds Nåde Danmark Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om arbejdsmiljø, jf. lovbekendtgørelse nr. 646 af 18. december 1985,  

 som ændret ved lov nr. 220 af 22. april 1987 og § 12 i lov nr. 196 af 29.  

 marts 1989, foretages følgende ændringer:
 1. § 23 og  overskriften over paragraffen affattes således:
 »Virksomhedsledere m.fl.
§ 23.  Lovens bestemmelser om arbejdsgiverens pligter  

 gælder også for den, som leder eller deltager i ledelsen af  

 virksomheden.« 2. § 76 affattes således.
 »§ 76.  Enhver, der er pålagt pligter efter  

 loven, skal efter anmodning give Arbejdstilsynet alle oplysninger, der er  

 nødvendige for udøvelsen af tilsynets virksomhed.
Stk. 2.  Arbejdstilsynets medarbejdere har uden  

 retskendelse mod behøring legitimation til enhver tid adgang til offentlige  

 og private arbejdssteder i det omfang, det er påkrævet, for at de kan  

 varetage deres hverv.
Politiet yder om fornødent bistand hertil.
Nærmere  

 regler om bistanden kan fastsættes af arbejdsministeren efter forhandling med  

 justitsministeren.
Stk. 3.  Arbejdstilsynets medarbejdere kan som led i  

 tilsynets udøvelse uden retskendelse kræve tilgængelig dokumentation  

 udleveret, herunder foretage fotografiske optagelser og lignende, og medtage  

 prøver til nærmere analyse eller undersøgelse.
Arbejdsgiveren eller dennes  

 repræsentant, jf. § 23 og § 24, skal underrettes herom«.
 3. § 82 affattes således:
»§ 82.  Medmindre højere straf er forskyldt efter  

 den øvrige lovgivning, straffes med bøde, hæfte eller fængsel indtil 1 år  

 den, der Stk. 2.  Straffelovens § 23 om medvirken finder  

 anvendelse på det i stk. 1 omhandlede strafansvar.« 4. § 85 affattes således:
 »§ 85.  Bødeansvar efter § 83 og § 84, 2. pkt.,  

 kan ikke pålægges virksomhedesledere m.fl., jf. § 23«.
 5. Efter § 87 indsættes:
»§ 87 a.  Sagerne behandles som politisager.  

 Retsmidlerne i retsplejelovens kapitel 73 kan anvendes i samme omfang som i  

 statsadvokatsager.« § 2 Loven træder i kraft den 1. juli 1990.
Givet på Christiansborg Slot, den 13.  

 juni 1990 Under Vor Kongelige Hånd og Segl MARGRETHE R.
