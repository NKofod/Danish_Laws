Ankestyrelsens principafgørelse D-68-91 om beskæftigelseskrav Resume:
Ret til dagpenge til lønmodtager, der blev sygemeldt efter 1 dags deltagelse i FIU-kursus, idet han var i et løbende ansættelsesforhold og således opfyldte beskæftigelseskravet Under kurset modtog lønmodtageren kursusgodtgørelsen som ikke var erstatning for arbejdsløshedspenge.
 Kassation:
Principafgørelsen har ikke længere vejledningsværdi Kassationsdato:
14-06-2009 Love:
Lov om dagpenge ved sygdom eller fødsel - lov nr. 852 af 20. december 1989 - § 4, stk. 1, nr. 1 Sagsfremstilling:
Kommunen traf afgørelse om, at lønmodtageren ikke var berettiget til dagpenge i perioden 19. februar til 24. februar 1991, da han var på et F.
I.
U. -kursus (fagbevægelsens interne uddannelser) i perioden 18. februar til 24. februar 1991, og da han modtog kursusgodtgørelse, som ikke var erstatning for arbejdsløshedsdagpenge.
Lønmodtageren har været i ansættelse hos arbejdsgiveren i ca. 10 år.
Han er dagpengeberettiget medlem af en arbejdsløshedskasse.
 Lønmodtageren deltog i et FIU-kursus fra 18. februar til 24. februar 1991 med kursusgodtgørelse fra sit fagforbund.
Lønmodtageren blev sygemeldt den 19. februar 1991. Han modtog kursusgodtgørelse for 1 dag.
Godtgørelsen udbetales af Forbundet med 7 1/2 time x 95,- kr. pr. dag (90% af omregningssatsen) og refunderes af FIU-Fonden.
 Afgørelse:
 Lønmodtageren har ret til dagpenge fra kommunen for sygeperioden fra den 19. februar til og med den 24. februar 1991, idet pågældende opfylder beskæftigelseskravet om 13 ugers ansættelse før sygefraværet og i denne periode har haft mindst 120 timers beskæftigelse samt ikke har ret til dagpenge fra arbejdsgiveren for samme periode, jf. dagpengelovens § 4, stk. 1, nr. 1.
 Dagpengeudvalget har lagt vægt på, at pågældende var i et løbende ansættelsesforhold.
 Dagpengeudvalget ændrer således kommunens afgørelse.
