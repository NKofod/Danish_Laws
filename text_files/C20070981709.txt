Cirkulære  

 om hovedaftale mellem Finansministeriet og Studenterundervisernes  

 Landsforbund  

 og Foreningen af Danske Lægestuderende Generelle bemærkninger Finansministeriet og Studenterundervisernes Landsforbund  

 og Foreningen af Danske Lægestuderende har indgået vedlagte hovedaftale.
 Samtidig bortfalder hovedaftale af 30. april 1982.
Finansministeriet, Personalestyrelsen, den  

 17. august 2007 Mette Sommer Andersen Hovedaftale mellem Finansministeriet og  

 Studenterundervisernes Landsforbund og Foreningen af Danske Lægestuderende Denne hovedaftale er indgået mellem Finansministeriet og  

 Studenterundervisernes Landsforbund og Foreningen af Danske Lægestuderende  

 med  

 bindende virkning for 1)  

 	  

 de ministerier,  

 styrelser og institutioner, der er omfattet af overenskomst mellem  

 Finansministeriet  

 og Studenterundervisernes Landsforbund og Foreningen af Danske  

 Lægestuderende,  

 og for 2)  

 	  

 Studenterundervisernes  

 Landsforbund og Foreningen af Danske Lægestuderende.
§ 1.  


  

 Samarbejde og organisationsfrihed Finansministeriet og Studenterundervisernes Landsforbund  

 og Foreningen af Danske Lægestuderende er enige om at fremme et godt  

 samarbejde  

 og virke for rolige og stabile arbejdsforhold på tjenestestederne.
 Stk. 2.  

  

 Finansministeriet  

 vil hverken direkte eller indirekte lægge hindringer i vejen for, at de  

 ansatte  

 organiserer sig i Studenterundervisernes Landsforbund eller Foreningen af  

 Danske Lægestuderende.
§ 2.  


  

 Ledelsesretten Den ret, som ministerierne, styrelserne og  

 institutionerne har til at lede og fordele arbejdet og til at anvende den  

 efter  

 deres skøn passende arbejdskraft, skal udøves på en sådan måde, at de  

 overenskomstmæssige  

 rettigheder ikke krænkes.
§ 3.  


  

 Overenskomstindgåelse Parterne er enige om, at løn- og øvrige arbejdsvilkår  

 bør fastlægges ved kollektiv overenskomst.
 Stk. 2.  

  

 Forhandling om  

 indgåelse af ny overenskomst optages snarest muligt, efter at en overenskomst  

 er opsagt.
§ 4.  


  

 Fredspligt Selv om en overenskomst er opsagt og udløbet, er  

 parterne dog forpligtet til at overholde dens bestemmelser, indtil anden  

 overenskomst er indgået eller arbejdsstandsning er iværksat i  

 overensstemmelse  

 med reglerne i § 5.
§ 5.  


  

 Arbejdsstandsning Parterne anerkender hinandens ret til at varsle og  

 iværksætte arbejdsstandsning efter nedenstående regler.
 Stk. 2.  

  

 Beslutning om at  

 iværksætte arbejdsstandsning meddeles den anden part ved anbefalet brev,  

 mindst  

 1 måned før den iværksættes.
 Stk. 3.  

  

 Det i stk. 2  

 nævnte brev skal angive arbejdsstandsningens karakter og nærmere omfang.
 Stk. 4.  

  

 Arbejdsstandsning kan kun iværksættes fra den 1. i en måned.
 Stk. 5.  

  

 Som  

 arbejdsstandsning betragtes strejke, lockout, blokade og boykot.
Stk. 6.  

  

 Ved  

 arbejdsstandsningens ophør genoptager de ansatte uden unødigt ophold deres  

 arbejde på de tjenestesteder, hvor de var ansat.
Der må ikke fra nogen af  

 parternes side finde fortrædigelse sted i anledning af arbejdsstandsningen.
 Stk. 7.  

  

 Parterne er  

 forpligtet til ikke at understøtte, men med alle rimelige midler at hindre  

 overenskomststridige  

 arbejdsstandsninger og  hvis overenskomststridige arbejdsstandsninger  

 finder  

 sted  at søge at få dem bragt til ophør.
 § 6.
 Når der er indgået en kollektiv aftale, kan der inden  

 for det område, som aftalen omfatter, og så længe den er gældende, ikke  

 etableres arbejdsstandsning, medmindre der er hjemmel hertil i Norm for  

 regler  

 for behandling af faglig strid eller kollektiv aftale.
 Stk. 2.  

  

 Varsling af  

 sympatistrejke eller sympatilockout sker efter reglerne i § 5.
§ 7. Mægling og  

 voldgift Enhver uenighed om forståelsen af en kollektiv aftale  

 kan af hver af aftaleparterne søges bilagt ved mægling, eventuelt ved  

 voldgift,  

 efter nedenstående regler.
 Stk. 2.  

  

 En uenighed om  

 forståelsen af en kollektiv aftale skal i første omgang søges bilagt ved  

 forhandling  

 mellem de lokale parter.
Stk. 3.  

  

 Såfremt en af  

 parterne forlanger det, skal uenigheden søges bilagt ved et mæglingsmøde, der  

 afholdes inden for en frist af 2 uger, regnet fra modtagelse af begæringen.  

 Fristen kan forlænges ved aftale.
Der optages et referat af mødet, der  

 underskrives af begge parter.
Stk. 4.  

  

 Opnås der ikke  

 ved denne mægling en løsning af uenigheden, kan sagen af hver af parterne  

 henvises til endelig afgørelse ved en voldgiftsret.
Voldgiftsretten består af  

 fire medlemmer, hvoraf to vælges af Finansministeriet og to af  

 Studenterundervisernes Landsforbund eller Foreningen af Danske  

 Lægestuderende,  

 samt en opmand, der vælges af voldgiftsrettens medlemmer.
Såfremt der ikke  

 opnås enighed om valget af opmand, anmodes arbejdsrettens formand om at  

 udpege  

 denne.
§ 8. Aftalebrud I tilfælde af påstået brud på overenskomsten skal sagen  

 i første omgang forhandles mellem de lokale parter, jf. dog stk. 2. Der  

 afholdes et fællesmøde mellem aftaleparterne, inden klage indbringes for  

 Arbejdsretten.
Stk. 2.  

  

 Er det påståede  

 aftalebrud en arbejdsstandsning, jf. § 6, og denne ikke forinden er ophørt,  

 skal fællesmødet afholdes omgående og senest dagen efter, arbejdsstandsningen  

 er iværksat.
På fællesmødet skal omstændighederne for arbejdsstandsningen  

 klarlægges, og  hvor arbejdsstandsningen kan være opstået på grund af  

 misforståelser  forsøges løst.
 Stk. 3.  

  

 I sager om  

 fortolkning af eller påstand om brud på denne hovedaftale skal der afholdes  

 et  

 møde mellem aftaleparterne.
§ 9. Ikrafttræden og  

 opsigelse Denne hovedaftale træder i kraft straks og er gældende,  

 indtil den opsiges med mindst 6 måneders varsel til en 1. oktober.
 Stk. 2.  

  

 Umiddelbart  

 efter opsigelsen optages forhandlinger om en ny hovedaftale.
 Stk. 3.  

  

 Er forhandlinger  

 om en fornyelse af hovedaftalen ikke afsluttet til den pågældende 1. oktober,  

 gælder hovedaftalen, uanset at opsigelsestidspunktet overskrides, indtil den  

 kollektive overenskomst afløses af en ny, og hovedaftalen bortfalder da ved  

 den  

 nye kollektive overenskomsts ikrafttræden.
 Parterne i denne hovedaftale bekræfter ved deres underskrift, at  

 de har fornøden bemyndigelse til at indgå hovedaftalen.
København, den 15. august 2007 Studenterundervisernes Landsforbund Martin Christensen Foreningen af Danske Lægestuderende Morten Andreasen Finansministeriet P.M.V.
 E.B.
