Fremsat den 29. november 2006 af  

 beskæftigelsesministeren (Claus Hjort Frederiksen) Forslag til Lov  

 om Forebyggelsesfonden Kapitel 1 Forebyggelsesfondens oprettelse og formål § 1.  

  

 Der  

 oprettes en forebyggelsesfond.
 Stk. 2.  

  

 Forebyggelsesfonden er et uafhængigt organ inden for den statslige  

 forvaltning.
 § 2.  

  

 Forebyggelsesfondens formål er at yde støtte til at forebygge og forhindre  

 fysisk og psykisk nedslidning ved anvendelse af fondens midler.
 Stk. 2.  

  

 Forebyggelsesfonden  

 yder støtte til projekter, der knytter sig til arbejdspladser, med henblik på  

 at forebygge nedslidende rutiner og arbejdsgange, at styrke genoptræning og  

 rehabilitering af syge og handicappede og at støtte utraditionelle  

 initiativer,  

 der styrker bevidstheden om risiko ved rygning, alkohol, fedme og fysisk  

 inaktivitet.
Kapitel 2 Anvendelsesområde § 3.  

  

 Der  

 kan ydes støtte til følgende formål:
 1)  

 	  

 Projekter, der  

 forebygger nedslidende rutiner og arbejdsgange.
 2)  

 	  

 Projekter, der  

 bidrager til at fastholde medarbejdere med dårligt helbred eller bidrager til  

 hurtig tilbagevenden til arbejdsmarkedet af sygemeldte.
 3)  

 	  

 Projekter, der  

 udvikler ny teknologi inden for de i nr. 1 og 2 nævnte formål.
 4)  

 	  

 Projekter til bedre  

 genoptræning og rehabilitering af syge og handicappede.
 5)  

 	  

 Projekter, der  

 styrker bevidstheden om risiko forbundet med rygning, alkohol, fedme og  

 fysisk  

 inaktivitet.
 Stk. 2.  

  

 Det er en  

 betingelse for støtte efter stk. 1, nr. 1 og 2, at repræsentanter for  

 arbejdstager- og arbejdsgiversiden enten inden for den pågældende branche  

 eller  

 på den offentlige eller private virksomhed indgår skriftlig aftale med  

 konkrete  

 mål for initiativerne.
 Stk. 3.  

  

 Fonden kan  

 udbyde projekter inden for de formål, der er nævnt i stk. 1.
 § 4.  

  

 Fonden tildeler efter ansøgning økonomisk støtte til projekter og accepterer  

 tilbud,  

 der falder ind under fondens formål, jf. § 3.
Stk. 2.  

  

 Der kan  

 ydes støtte til offentlige eller private virksomheder, herunder  

 produktionsenheder.
Endvidere kan der ydes støtte til grupper eller  

 sammenslutninger af offentlige eller private virksomheder, herunder  

 produktionsenheder.
 Stk. 3.  

  

 Ved  

 støtte til de formål, der er nævnt i  

 § 3, stk. 1, nr. 5, kan der tillige ydes støtte til foreninger og  

 organisationer.
 Stk. 4.  

  

 Beskæftigelsesministeren kan fastsætte regler om, hvem der kan indgive  

 ansøgning om støtte.
 § 5.  

  

 Beskæftigelsesministeren kan fastsætte regler om medfinansiering af de  

 projekter, der ydes støtte til.
Kapitel 3 Fondens kapitalforvaltning, regnskab og revision § 6.  

  

 Forebyggelsesfonden  

 oprettes med en kapital på 3 mia. kr.
 Stk. 2.  

  

 Der kan udbetales  

 følgende beløb fra fonden:
 1)  

 	  

 Op til 200 mio. kr. i  

 2007.
 2)  

 	  

 Op til 350 mio. kr. i  

 2008 og hvert af de følgende år herefter.
 § 7.  

  

 Fondens  

 kapital forvaltes af Danmarks Nationalbank efter aftale med finansministeren.  

 Fondens kapital anbringes i danske statsobligationer.
 Stk. 2.  

  

 Nedlægges  

 fonden, overgår kapitalen til staten.
 § 8.  

  

 Fonden afholder de nødvendige udgifter til sekretariatsbetjening og øvrige  

 administrative udgifter samt eventuelle udgifter til honorering af  

 bestyrelsens  

 og de faglige rådgivende udvalgs formand og medlemmer.  

 Beskæftigelsesministeren  

 skal godkende udgifternes omfang.
 § 9.  

  

 Fonden aflægger regnskab og revideres efter de regler, der gælder for staten.
Kapitel 4 Fondens struktur og opgaver Bestyrelsen § 10.  

  

 Fonden ledes af en bestyrelse bestående af en formand og 16 medlemmer.
 Stk. 2.  

  

 Beskæftigelsesministeren udpeger  

 bestyrelsens formand.
 Stk. 3.  

  

 Beskæftigelsesministeren udpeger bestyrelsens medlemmer på følgende måde:
 1)  

 	  

 To medlemmer efter  

 indstilling fra Dansk Arbejdsgiverforening.
 2)  

 	  

 Et medlem efter  

 indstilling fra Sammenslutningen af Landbrugets Arbejdsgiverforeninger.
 3)  

 	  

 Et medlem efter  

 indstilling fra Ledernes Hovedorganisation.
 4)  

 	  

 Et medlem efter  

 indstilling fra Kommunernes Landsforening.
 5)  

 	  

 Et medlem efter  

 indstilling fra Danske Regioner.
 6)  

 	  

 Fire medlemmer efter  

 indstilling fra Landsorganisationen i Danmark.
 7)  

 	  

 Et medlem efter  

 indstilling fra Funktionærernes og Tjenestemændenes Fællesråd.
 8)  

 	  

 Et medlem efter  

 indstilling fra Akademikernes Centralorganisation.
 9)  

 	  

 Fire medlemmer efter forhandling  

 med socialministeren og indenrigs- og sundhedsministeren.
 Stk. 4.  

  

 Beskæftigelsesministeren udpeger endvidere en suppleant for hvert  

 bestyrelsesmedlem på samme måde som angivet i stk. 3.
Stk. 5.  

  

 Under et medlems midlertidige  

 forfald indtræder suppleanten i medlemmets sted.
I perioder, hvor suppleanten  

 ikke er indtrådt i et medlems sted, kan suppleanten ikke deltage i  

 bestyrelsens  

 møder.
Ved permanent forfald udpeges et nyt medlem.
§ 11.  

  

 Beskæftigelsesministeren  

 udpeger til bestyrelsen en tilforordnet fra Beskæftigelsesministeriet, en  

 tilforordnet fra Socialministeriet efter indstilling fra socialministeren, en  

 tilforordnet fra Indenrigs- og Sundhedsministeriet efter indstilling fra  

 indenrigs- og sundhedsministeren og en tilforordnet fra Finansministeriet  

 efter  

 indstilling fra finansministeren.
De tilforordnede har ikke stemmeret.
 Stk. 2.  

  

 Beskæftigelsesministeren udpeger en suppleant for hver af de tilforordnede  

 efter indstilling fra den minister, der indstiller den pågældende  

 tilforordnede.
§ 12.  

  

 Bestyrelsen udpeges for en periode af 4 år og kan genudpeges.
Hvis formanden  

 eller et medlem afgår i utide, kan afløseren udpeges for mindre end 4 år.
 Stk. 2.  

  

 Bestyrelsens forretningsorden  

 fastsættes af beskæftigelsesministeren.
 § 13.  

  

 Bestyrelsen er beslutningsdygtig, når formanden samt følgende udpegede  

 medlemmer eller suppleanter for disse er til stede:
 1)  

 	  

 Mindst tre af de i § 10,  

 stk. 3, nr. 1-5, nævnte medlemmer.
 2)  

 	  

 Mindst tre af de i § 10,  

 stk. 3, nr. 6-8, nævnte medlemmer.
 3)  

 	  

 Mindst to af de i § 10,  

 stk. 3, nr. 9, nævnte medlemmer.
 Stk. 2.  

  

 Alle  

 beslutninger i bestyrelsen træffes ved almindeligt flertal blandt de  

 fremmødte.  

 Ved stemmelighed er formandens stemme afgørende.
 § 14.  

  

 Bestyrelsen udarbejder en årlig handlingsplan, der indeholder de overordnede  

 retningslinjer for fondens virke.
 Stk. 2.  

  

 Bestyrelsen  

 har til opgave at sikre, at fonden yder økonomisk støtte til projekter og  

 accepterer  

 tilbud i overensstemmelse med retningslinjerne i handlingsplanen.
 § 15.  

  

 Bestyrelsen vurderer de enkelte ansøgninger og tilbud, som de faglige  

 rådgivende udvalg har fundet fagligt velkvalificerede, og prioriterer disse.
 Stk. 2.  

  

 Bestyrelsen  

 fastsætter retningslinjer for vurdering af ansøgninger og tilbud.
 § 16.  

  

 I  

 forbindelse med varetagelsen af sine opgaver kan bestyrelsen rådføre sig med  

 de  

 faglige rådgivende udvalg eller med relevante myndigheder eller eksperter.
 § 17.  

  

 Bestyrelsen kan bemyndige formanden og sekretariatet til at træffe afgørelser  

 på bestyrelsens vegne i et nærmere bestemt omfang.
 § 18.  

  

 Bestyrelsen afgiver en årlig beretning om fondens virke.
 Stk. 2.  

  

 Beretningen  

 offentliggøres inden for en frist, der fastsættes af  

 beskæftigelsesministeren.
 Stk. 3.  

  

 Bestyrelsen  

 skal tillige på anden vis udbrede kendskabet til fondens virke og resultatet  

 af  

 de projekter, som fonden har tildelt midler.
§ 19.  

  

 Til brug for årlige politiske forhandlinger om fordeling og prioritering af  

 fondens midler og opgaver udarbejder bestyrelsen en årlig redegørelse, som  

 indeholder 1)  

 	  

 en status for fondens  

 aktiviteter, 2)  

 	  

 en evaluering af  

 fondens aktiviteter, 3)  

 	  

 et aktuelt  

 datagrundlag om brancher og jobgrupper med fysisk og psykisk nedslidning og 4)  

 	  

 forslag til  

 fremtidige aktiviteter.
 Stk. 2.  

  

 Beskæftigelsesministeren fastsætter en frist for, hvornår den i stk. 1  

 nævnte redegørelse skal være udarbejdet.
De faglige rådgivende udvalg § 20.  

  

 Beskæftigelsesministeren nedsætter et antal faglige rådgivende udvalg, som  

 skal  

 sikre, at fonden yder støtte til projekter af høj kvalitet.
 Stk. 2.  

  

 Beskæftigelsesministeren udpeger efter forhandling med socialministeren og  

 indenrigs- og sundhedsministeren medlemmerne til de faglige rådgivende  

 udvalg.
 Stk. 3.  

  

 Beskæftigelsesministeren fastsætter efter forhandling med socialministeren og  

 indenrigs- og sundhedsministeren regler om de faglige rådgivende udvalg,  

 herunder antallet af udvalg, antallet af medlemmer, krav til medlemmernes  

 faglige kvalifikationer, udpegningsperiode, beslutningsdygtighed og  

 beslutningsform.
 § 21.  

  

 De  

 faglige rådgivende udvalg vurderer den faglige kvalitet i de enkelte  

 ansøgninger og tilbud.
 Stk. 2.  

  

 De enkelte faglige  

 rådgivende udvalg fastsætter kvalitetskriterier for projekter og udbud.  

 Bestyrelsen  

 godkender kvalitetskriterierne.
 § 22.  

  

 Beskæftigelsesministeren fastsætter en forretningsorden for de faglige  

 rådgivende udvalg.
Sekretariatet § 23.  

  

 Beskæftigelsesministeren udpeger et sekretariat, som skal sikre koordination  

 af  

 arbejdet i bestyrelsen og i de faglige rådgivende udvalg.
 § 24.  

  

 Sekretariatet påser, at de indkomne ansøgninger og tilbud opfylder  

 ansøgningskrav og tilbudskrav og er indgivet rettidigt.
 Stk. 2.  

  

 Sekretariatet fastsætter retningslinjer om ansøgningskrav og tilbudskrav,  

 herunder krav til ansøgningers og tilbuds indhold og form.
Kapitel 5 Fremgangsmåde ved uddeling af midler fra fonden § 25.  

  

 Fonden indkalder ansøgninger eller tilbud i åbne opslag.
 Stk. 2.  

  

 Opslagene  

 skal angive den økonomiske ramme samt de konkrete temaer eller  

 udbudskriterier,  

 som fonden ønsker tilgodeset.
 § 26.  

  

 Bestyrelsen træffer afgørelse om, hvilke projekter der skal ydes støtte til,  

 og  

 hvilke tilbud der skal accepteres.
 § 27.  

  

 Sekretariatet giver tilsagn om støtte til godkendte projekter og forestår  

 udbetaling af støtte.
 Stk. 2.  

  

 Sekretariatet fastsætter retningslinjer for tilskud fra fonden, herunder  

 vilkår  

 om midlernes anvendelse, udbetaling, regnskab, revision, herunder krav om  

 anvendelse af statsautoriseret revisor, og faglig rapportering.
 § 28.  

  

 Sekretariatet meddeler accept af godkendte tilbud og forestår betaling for  

 ydelsen.
 § 29.  

  

 Fonden stiller ved ydelse af støtte krav om, at resultatet af projektet gøres  

 offentligt tilgængeligt med henblik på at styrke formidlingen om forebyggelse  

 og forhindring af fysisk og psykisk nedslidning.
 § 30.  

  

 Ansøgninger og tilbud, der ikke opfylder formkravene, afvises af  

 sekretariatet.
 Stk. 2.  

  

 Ansøgninger  

 og tilbud, der af de faglige rådgivende udvalg vurderes ikke at ligge inden  

 for  

 de temaer eller udbudskriterier, der er angivet i opslaget, modtager afslag  

 fra  

 sekretariatet.
 Stk. 3.  

  

 Ansøgninger  

 og tilbud, som de faglige rådgivende udvalg vurderer ikke er fagligt  

 velkvalificerede,  

 modtager afslag fra sekretariatet.
 Stk. 4.  

  

 Kvalificerede  

 ansøgninger og tilbud, som bestyrelsen træffer afgørelse om ikke skal ydes  

 støtte eller ikke skal accepteres, modtager afslag fra sekretariatet.
Tilsyn med støtten § 31.  

  

 Sekretariatet fører tilsyn med de projekter, der modtager støtte fra fonden.
 Stk. 2.  

  

 Sekretariatet fastsætter nærmere retningslinjer for tilsynet.
 § 32.  

  

 Støttemodtager skal underrette sekretariatet, hvis planlagte projekter  

 forsinkes, eller forudsætningerne for støtten ændres væsentligt.
Bortfald og tilbagebetaling af støtte § 33.  

  

 Fonden  

 kan træffe afgørelse om bortfald eller tilbagebetaling af støtte, hvis  

 betingelserne for støtte ikke længere er opfyldt, eller hvis der i  

 forbindelse  

 med ansøgning om støtte er givet urigtige eller vildledende oplysninger eller  

 fortiet oplysninger af betydning for ydelse af støtte.
 Stk. 2.  

  

 Tilbagebetaling efter stk. 1 skal ske senest 1 måned efter påkrav.
 Stk. 3.  

  

 Tilbagebetales det skyldige beløb ikke rettidigt, skal der betales rente  

 efter  

 § 5, stk. 1 og 2, i renteloven fra forfaldsdagen.
 Stk. 4.  

  

 Der er  

 udpantningsret for forfaldne beløb, jf. stk. 2 og 3.
Kapitel 6 Klage § 34.  

  

 Afgørelser, som efter denne lov er truffet af fonden, kan ikke indbringes for  

 anden administrativ myndighed.
 Stk. 2.  

  

 Afgørelser  

 efter § 30, stk. 1, kan dog indbringes for Arbejdsmiljøklagenævnet inden  

 4  

 uger efter, at ansøgningen eller tilbuddet er blevet afvist.
 Ikrafttræden m.v.
 § 35.  

  

 Loven  

 træder i kraft den 1. februar 2007, jf. dog stk. 2.
 Stk. 2.  

  

 Beskæftigelsesministeren fastsætter efter bemyndigelse tidspunktet for  

 ikrafttrædelsen af §§ 3-5 og §§ 25-33.
 § 36.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Forslaget udmønter den del af aftalen af 20. juni 2006  

 mellem regeringen (Venstre og Det Konservative Folkeparti) og  

 Socialdemokraterne, Dansk Folkeparti og Det Radikale Venstre om initiativer  

 til  

 sikring af fremtidens velstand og velfærd og investeringer i fremtiden, der  

 vedrører oprettelse af en forebyggelsesfond.
Det foreslås, at der oprettes en forebyggelsesfond med en  

 kapital på 3 mia. kr.
Forslaget skal medvirke til en senere tilbagetrækning  

 fra  

 arbejdsmarkedet ved at forebygge og forhindre fysisk og psykisk nedslidning.
Fonden skal yde støtte til arbejdspladsrelaterede projekter  

 med henblik på at forebygge nedslidende rutiner og arbejdsgange, at styrke  

 genoptræningen og rehabiliteringen af syge mennesker og mennesker med  

 handicap  

 og at støtte utraditionelle projekter, der styrker bevidstheden om risiko  

 forbundet  

 med rygning, alkohol, fedme og fysisk inaktivitet.
Der udbetales fra fonden  

 op  

 til 200 mio. kr. i etableringsåret 2007 og op til 350 mio. kr. årligt i 2008  

 og  

 årene herefter.
 Forslaget ligger i tråd med regeringens nye prioritering af  

 arbejdsmiljøindsatsen frem til 2010. Denne prioritering sætter fokus på bl.a.  

 muskel- og skeletbesvær og på psykisk arbejdsmiljø, som er  

 arbejdsmiljøproblemer,  

 der er centrale i forhold til nedslidning.
1.1. Lovforslagets hovedindhold Lovforslagets hovedindhold vedrører oprettelse af  

 Forebyggelsesfonden og fastsættelse af rammer for udbetaling af midler fra  

 fonden.
1.1.1. Oprettelse af Forebyggelsesfonden Forslaget indebærer, at der oprettes en forebyggelsesfond,  

 der består af en bestyrelse, et antal faglige rådgivende udvalg og et  

 sekretariat.
Beskæftigelsesministeren udpeger formand og medlemmer til  

 bestyrelsen og bemyndiges til efter forhandling med socialministeren og  

 indenrigs- og sundhedsministeren at udpege medlemmer til de faglige  

 rådgivende  

 udvalg.
Inddragelsen af socialministeren og indenrigs- og sundhedsministeren  

 skyldes, at der i henhold til fondens formål også ydes økonomisk støtte til  

 projekter, der vedrører disse ministeriers områder, og at der derfor er behov  

 for inddragelse af faglig ekspertise inden for disse områder.
 Bestyrelsen skal vurdere relevansen af ansøgninger og  

 tilbud og træffe afgørelse om udbetaling af midler blandt de ansøgninger og  

 tilbud, som de faglige rådgivende udvalg har fundet fagligt velkvalificerede.  

 På den måde adskilles vurderingen af kvalitet og relevans.
 Fondens sekretariatsfunktion foreslås varetaget af et  

 sekretariat.
1.1.2. Rammer for udbetaling af midler fra  

 fonden Forligspartierne bag velfærdsaftalen fastlægger de  

 overordnede rammer for udbetaling af midler fra fonden sideløbende med de  

 årlige finanslovsforhandlinger.
De overordnede rammer kan fastlægges dels ved  

 en fordeling af midler inden for de formål, som fonden kan yde midler til,  

 dels  

 ved en overordnet prioritering af indsatsområder og evt. temaer.
Inden for  

 disse overordnede politiske rammer træffer fonden beslutning om uddeling af  

 midler.
Det foreslås, at fonden indkalder ansøgninger i åbne opslag  

 og tilbud i åbne udbud.
Opslagene skal indeholde oplysninger om de konkrete  

 temaer og ansøgnings- og udbudskriterier og oplysninger om den økonomiske  

 ramme  

 for støtte.
Temaer og udbudskriterier skal ligge inden for de formål, fonden  

 kan yde støtte til og inden for de overordnede politiske rammer.
Efter opslag vil indkomne ansøgninger og tilbud blive  

 forelagt de faglige rådgivende udvalg med henblik på vurdering af den faglige  

 kvalitet.
Fagligt velkvalificerede ansøgninger og tilbud vil blive forelagt  

 bestyrelsen med henblik på vurdering af ansøgningernes og tilbudenes  

 relevans.  

 Bestyrelsen træffer afgørelse om, hvilke ansøgninger og tilbud der skal  

 tildeles økonomiske midler henholdsvis accepteres.
Sekretariatet meddeler  

 herefter tilsagn om støtte henholdsvis afslag på støtte samt accept af tilbud  

 henholdsvis afslag på tilbud.
 Med henblik på at styrke formidlingen omkring forebyggelse  

 af fysisk og psykisk nedslidning vil det være en betingelse for at modtage  

 støtte fra fonden, at resultatet af de enkelte projekter gøres offentligt  

 tilgængelige.
 For at sikre den optimale udnyttelse af fondens midler  

 føres der tilsyn med de projekter, der modtager støtte fra fonden, ligesom  

 støtten i visse situationer kan bortfalde eller kræves tilbagebetalt.
1.2. Hovedlinierne i lovforberedelsen  

 (herunder udvalgsarbejde, indstillinger og anbefalinger fra myndigheder og  

 organisationer m.v.) Der har været afholdt en møderække og etableret et  

 samarbejde mellem repræsentanter fra Beskæftigelsesministeriet,  

 Socialministeriet, Indenrigs- og Sundhedsministeriet, Finansministeriet samt  

 Økonomi- og Erhvervsministeriet, som har udarbejdet oplæg om fondens formål  

 og  

 etablering.
2. Redegørelse for hovedpunkterne i  

 lovforslaget Hovedpunkterne i lovforslaget vedrører oprettelse af  

 Forebyggelsesfonden, herunder fondens struktur og opgaver samt rammerne for  

 udbetaling af midler fra fonden, herunder formål og betingelser for støtte.
2.1. Oprettelse af Forebyggelsesfonden Der foreslås oprettet en forebyggelsesfond bestående af en  

 bestyrelse med en formand og 16 medlemmer, et antal faglige rådgivende udvalg  

 og et sekretariat.
2.1.1. Den ordning, som lovforslaget lægger  

 op til Beskæftigelsesministeren udpeger formand for og medlemmer  

 til bestyrelsen efter indstilling fra arbejdsmarkedets parter og de berørte  

 ministerier.
Endvidere nedsætter beskæftigelsesministeren et antal faglige  

 rådgivende udvalg.
Beskæftigelsesministeren bemyndiges til efter forhandling  

 med socialministeren og indenrigs- og sundhedsministeren at fastsætte regler  

 om  

 de faglige rådgivende udvalg.
Der skal i den forbindelse fastsættes regler om  

 antallet af faglige rådgivende udvalg, idet det f.eks. kan være  

 hensigtsmæssigt  

 at oprette flere forskellige faglige rådgivende udvalg.
Samtidig skal der  

 fastsættes regler om krav til de faglige kvalifikationer for medlemmerne og  

 for  

 udpegningsperiode, beslutningsdygtighed og beslutningsform m.v.
Bestyrelsens opgave er at sikre, at fonden yder økonomisk  

 støtte til projekter, der ud fra en overordnet strategisk vurdering er  

 relevante.
Det er bestyrelsen, der ud fra egne relevanskriterier træffer  

 afgørelse, om hvilke projekter, der skal tildeles støtte, mens de faglige  

 rådgivende udvalg skal sikre, at fonden yder støtte til projekter af høj  

 faglig  

 kvalitet.
Bestyrelsen udarbejder handlingsplaner for udmøntning af midlerne  

 inden for de overordnede politiske rammer.
 Bestyrelsen kan i tvivlstilfælde rådføre sig med de faglige  

 rådgivende udvalg eller med relevante myndigheder og eksperter.
Bestyrelsen afgiver årligt en beretning for fondens virke.  

 Beretningen offentliggøres.
Endvidere udarbejder bestyrelsen en redegørelse  

 til  

 brug for de årlige politiske forhandlinger om de overordnede rammer for  

 tildeling  

 af midler.
 Det foreslås, at der etableres et sekretariat for fonden.  

 Sekretariatet varetager betjening af bestyrelse og de faglige rådgivende  

 udvalg  

 samt forestår administrationen af ordningen.
2.2. Rammer for udbetaling af midler fra  

 fonden Fondens formål er at yde støtte til projekter, der  

 forbygger og forhindrer fysisk og psykisk nedslidning.
2.2.1. Den ordning, som lovforslaget lægger  

 op til Fonden kan yde støtte til følgende formål:
1)  

 	  

 projekter, der  

 forebygger nedslidende rutiner og arbejdsgange, 2)  

 	  

 projekter, der  

 bidrager til at fastholde beskæftigede med dårligt helbred og sygemeldte  

 medarbejderes tilbagevenden til arbejdsmarkedet, 3)  

 	  

 projekter, der  

 udvikler ny teknologi, 4)  

 	  

 projekter, som  

 forbedrer genoptræning og rehabilitering af syge og handicappede, og 5)  

 	  

 projekter, som  

 styrker bevidstheden om risiko forbundet med rygning, alkohol, fedme og  

 fysisk  

 inaktivitet.
 Det foreslås, at arbejdstager- og arbejdsgiversiden inden  

 for de pågældende brancher eller på den enkelte virksomhed skal have indgået  

 aftale med konkrete mål for indsatsen for at kunne modtage støtte fra fonden  

 inden for de to førstnævnte formål, som vedrører arbejdsmiljø på  

 arbejdspladserne.
 Offentlige og private virksomheder og produktionsenheder samt  

 i visse tilfælde organisationer og foreninger kan søge om støtte fra fonden.  

 Det samme kan grupper af virksomheder og produktionsenheder.
Ansøgninger og tilbud, som overholder ansøgnings- og  

 tilbudskravene, og som er indkommet rettidigt, vil blive forelagt de faglige  

 rådgivende  

 udvalg med henblik på vurdering af den faglige kvalitet.
Fagligt  

 velkvalificerede  

 ansøgninger og tilbud vil blive forelagt bestyrelsen med henblik på vurdering  

 af relevans.
Bestyrelsen træffer beslutning om, hvilke ansøgninger og tilbud  

 der skal tildeles økonomisk støtte eller accepteres, og hvilke der skal  

 afslås.
 Det er en betingelse for økonomisk støtte fra fonden, at  

 resultatet af det enkelte projekt gøres offentligt tilgængeligt.
 Sekretariatet meddeler tilsagn om midler til de godkendte  

 ansøgninger og tilbud og meddeler afslag på ansøgninger og tilbud, der ikke  

 opfylder kriterierne om kvalitet eller relevans.
 Udbetaling af støtte fra fonden vil ske i overensstemmelse  

 med EUs statsstøtteregler og udbudsregler.
Det foreslås, at sekretariatet fører tilsyn med de  

 projekter, der modtager støtte fra fonden.
Det foreslås endvidere, at  

 støttemodtager skal underrette sekretariatet, hvis et projekt forsinkes eller  

 forudsætningerne for støtten ændres væsentligt.
 Hvis betingelserne for støtte fra fonden ikke længere er  

 opfyldt, eller det viser sig, at støttemodtager har givet urigtige eller  

 vildledende oplysninger, foreslås det, at fonden kan standse udbetalingen af  

 støtte og/eller kræve støtten tilbagebetalt.
 Det foreslås, at fondens afgørelser som hovedregel ikke kan  

 påklages.
3. De økonomiske og administrative  

 konsekvenser for det offentlige De økonomiske og administrative konsekvenser for det  

 offentlige (som støtteansøger og støttemodtager) forventes at være de samme  

 som  

 for erhvervslivet.
Der henvises derfor til afsnit 4 neden for.
Staten vil have udgifter i forbindelse med udbetaling af  

 midler fra fonden.
Fondens kapital er på 3 mia. kr.
Der kan udbetales op til  

 350 mio. kr. om året af fondens midler, indtil disse er opbrugt, dog op til  

 200  

 mio. kr. i 2007.
Til administration af fonden afholdes udgifter til drift af  

 et sekretariat med op til 3 pct. af fondens årlige ramme.
Der afsættes midler  

 fra  

 fondens årlige ramme til eventuelle vederlag til bestyrelsens formand og  

 medlemmer og til vederlag til formænd og medlemmer af de faglige rådgivende  

 udvalg.
Endvidere kan der af fondens årlige ramme anvendes midler til  

 gennemførelse af kortlægninger, analyser, formidling mv.
 Hertil kommer virkningen af det rentetab, der følger af, at  

 den årlige forrentning af fondens kapital forudsættes at tilgå fonden.
 Der kan fastsættes regler om evt. medfinansiering af  

 projekter i forbindelse med modtagelse af støtte fra fonden.
 Lovforslaget skønnes ikke at have konsekvenser af betydning  

 for kommuner eller regioner.
 4. De økonomiske og administrative  

 konsekvenser for erhvervslivet mv.
 Da det er frivilligt, om virksomhederne ønsker at søge  

 støtte til relevante projekter, vurderes forslaget ikke at medføre  

 administrative konsekvenser for virksomhederne.
 Om virksomheders skattemæssige administration i forbindelse  

 med støtte fra fonden henvises til gældende regler om beskatning af  

 virksomheder.
5. De administrative konsekvenser for borgere Borgere kan ikke søge om støtte fra fonden og er derfor  

 ikke direkte berørt af forslaget.
6. De miljømæssige konsekvenser Forslaget har ingen miljømæssige konsekvenser.
7. Forholdet til EU-retten Forslaget berører EUs regler om statsstøtte og EUs regler  

 om udbud.
I det omfang fondens midler udbetales som økonomisk støtte til  

 offentlige og private virksomheder falder udbetalingerne fra fonden ind under  

 EUs regler for statsstøtte.
Udbetalingerne vil ske i overensstemmelse  

 med  

 disse regler.
Forslaget skal derfor notificeres i Europa-Kommissionen.
 I det omfang fondens midler udbetales på baggrund af udbud  

 skal EUs udbudsregler iagttages.
 8. Hørte myndigheder og organisationer mv.
 Forslaget har været sendt i høring hos:
Arbejdsmiljørådet Landsorganisationen i Danmark Funktionærernes og Tjenestemændenes Fællesråd Akademikernes Centralorganisation Dansk Arbejdsgiverforening Sammenslutningen  

 af Landbrugets Arbejdsgivere og Landbrugsrådet Finanssektorens Arbejdsgiverforening Ledernes Hovedorganisation Kommunernes Landsforening Danske Regioner Københavns Kommune Frederiksberg Kommune Det Nationale Råd for Folkesundhed De Samvirkende Invalideorganisationer Foreningen af Socialchefer i Danmark Ældresagen Ældremobiliseringen OSI  Organisationen af Selvejende Institutioner Dansk Industri HTS-A HTSI Dansk Handel og Service KA Pleje Dansk Sygeplejeråd FOA Lederforum Sammenslutningen af Ældreråd i Danmark Finansministeriet Forsvarsministeriet Indenrigs- og Sundhedsministeriet Kirkeministeriet Kulturministeriet Miljøministeriet Ministeriet for Familie- og Forbrugeranliggender Ministeriet for Flygtninge,  

 Indvandrere og Integration Ministeriet for Fødevarer, Landbrug og Fiskeri Ministeriet for Videnskab, Teknologi og udvikling Socialministeriet Skatteministeriet Transport- og Energiministeriet Udenrigsministeriet Undervisningsministeriet Økonomi- og Erhvervsministeriet Søfartsstyrelsen Energistyrelsen Statens Luftfartsvæsen Konkurrencestyrelsen 9. Sammenfattende skema Positive konsekvenser/mindre  

 udgifter Negative konsekvenser/merudgifter Økonomiske  

 konsekvenser for stat, kommuner og regioner Afhænger  

 af antallet af støtteansøgninger og størrelsen af støttebeløbene.
 De  

 statslige omkostninger ved fonden forudsættes at udgøre op til 200 mio. kr. i  

 2007 og op til 350 mio. kr. i 2008 og årene herefter.
Administrative  

 konsekvenser for stat, kommuner og regioner Ingen Ingen Økonomiske  

 konsekvenser for erhvervslivet Afhænger  

 af antallet af støtteansøgninger og størrelsen af støttebeløbene.
Ingen Administrative  

 konsekvenser for erhvervslivet Ingen Ingen Miljømæssige  

 konsekvenser Ingen Ingen Administrative  

 konsekvenser for borgerne Ingen Ingen Forholdet  

 til EU-retten Lovforslaget  

 notificeres til Europa-Kommissionen i henhold til EF-traktatens artikel 88,  

 stk. 3.
Bemærkninger til lovforslagets enkelte bestemmelser Til § 1 Bestemmelsen fastslår, at Forebyggelsesfonden oprettes som  

 et uafhængigt organ inden for den statslige forvaltning.
Ved fonden forstås bestyrelsen, de faglige rådgivende  

 udvalg og sekretariatet Til § 2 Til stk. 1 Forebyggelsesfonden yder støtte til projekter på det danske  

 arbejdsmarked, herunder inden for søfart, luftfart og offshore.
Til stk. 2 Det er en forudsætning for at kunne få støtte fra  

 Forebyggelsesfonden, at projektet er arbejdspladsrelateret.
Det gælder  

 projekter inden for alle fondens formål, jf. § 3, stk. 1. Det  

 betyder, at projektet skal foregå på en arbejdsplads eller inddrage  

 arbejdspladser.
Eksempelvis skal virksomheder også være en del af målgruppen  

 for projekter vedrørende bedre genoptræning og rehabilitering af syge og  

 handicappede, og et projekt om fysisk aktivitet skal henvende sig til  

 medarbejdere i en konkret virksomhed.
For at kunne opnå støtte skal et projekt indebære, at der  

 sættes noget nyt i gang.
Projektet må ikke bestå i at gennemføre initiativer,  

 som under alle omstændigheder skulle gennemføres.
Det betyder, at der ikke  

 kan  

 gives støtte til projekter, der f.eks. udelukkende består i, at en virksomhed  

 lever op til arbejdsmiljølovens krav om at udarbejde en arbejdspladsvurdering  

 eller udelukkende består i, at en kommune opfylder sine lovbundne  

 forpligtelser  

 vedrørende genoptræning.
Projekterne kan både bestå i at implementere kendte  

 koncepter og i at udvikle nye.
Et eksempel er, at det er veldokumenteret, at  

 rygestopkurser er et særdeles velegnet instrument til at opnå rygeophør.  

 Støtte  

 til virksomheder, der ønsker at gennemføre rygestopkurser, vil derfor ligge  

 inden for fondens formål.
 Et eksempel på at udvikle nye koncepter kan være, at en  

 række små virksomheder ønsker at danne et netværk, hvor de i fællesskab kan  

 udvikle og afprøve løsninger på psykiske eller fysiske belastninger i  

 branchen.
Det utraditionelle i initiativer vedrørende rygning,  

 alkohol og fedme m.v. kan f.eks. bestå i, at projekter sættes i gang som et  

 samarbejde mellem aktører for forskellige sektorer.
Det kan f.eks. være  

 samarbejde eller partnerskaber mellem kommuner, det lokale erhvervsliv, de  

 lokale arbejdstagerorganisationer og idrætsforeninger m.v. om fysisk  

 aktivitet.  

 Det kan også dreje sig om samarbejde mellem kommuner og fagforeninger for at  

 nå  

 de målgrupper på virksomheder, som erfaringsmæssigt hidtil har været sværest  

 at  

 motivere til rygestop.
Et andet eksempel på en utraditionel tilgang kan være  

 projekter, der sammentænker de forskellige sider af de ansattes arbejdsliv i  

 samme projekt.
Det vil sige projekter, der f.eks. forsøger at skabe  

 sammenhæng  

 mellem livsstil, arbejdsmiljø og sygefraværs- og fastholdelsespolitik.
Til § 3 Til stk. 1 Bestemmelsen angiver de formål, som fonden kan yde  

 økonomisk støtte inden for.
Der kan ikke ydes støtte ud over de angivne  

 formål.  

 Det indebærer, at der f.eks. ikke kan ydes støtte til forskningsprojekter.
Til stk. 1, nr. 1 Projekter inden for det i nr. 1 nævnte formål kan f.eks.  

 være projekter, der fokuserer på at forbedre det psykiske arbejdsmiljø og  

 undgå  

 stress ved at ændre arbejdets organisering, udvikle ledernes og  

 medarbejdernes  

 kvalifikationer og ressourcer samt styrke de positive faktorer i arbejdet.  

 Det  

 kan også være projekter om at udvikle virksomhedens arbejdsmiljøarbejde  

 vedrørende  

 psykisk arbejdsmiljø. Videre kan det f.eks. dreje sig om projekter, der  

 fokuserer  

 på at forbedre det ergonomiske arbejdsmiljø ved at kombinere indførelse af  

 nye  

 teknologier og teknikker med større indflydelse på tilrettelæggelse og  

 fordeling af arbejdsopgaver.
Det kan også være projekter med konkrete  

 uddannelses- eller efteruddannelsesaktiviteter rettet mod at styrke  

 forebyggelsen af fysisk og psykisk nedslidning.
Det kan endvidere f.eks. være  

 projekter, hvor der samtidig gennemføres en indsats for at forbedre  

 arbejdsmiljøet og en sundhedsfremmeindsats, f.eks. i form af fokus på  

 betydningen af fysisk aktivitet.
Det forudsættes ved forslaget, at projekter inden for det i  

 nr. 1 nævnte formål kan være inden for alle brancher og jobgrupper, der er  

 særlig nedslidningstruede.
Projekterne skal fokusere på grupper af ansatte,  

 der  

 har særlig risiko for ikke at holde et helt arbejdsliv eller have et stort  

 sygefravær på grund af nedslidning.
I forbindelse med støtte til de i nr. 1 nævnte projekter,  

 er der udpeget en række brancher og jobgrupper, hvor der er overrisiko for,  

 at  

 de beskæftigede ikke kan holde til at arbejde et helt liv igennem.
Disse  

 brancher og jobgrupper er defineret ud fra overhyppighed af  

 førtidspensionister, overhyppighed af efterlønsmodtagere og overhyppighed af  

 sygefravær.
De brancher og jobgrupper, der er særligt relevante på  

 nuværende tidspunkt er bl.a. rengøring, plejehjem og hjemmepleje, hotel- og  

 restauration, transport af passagerer, slagterier og fjerkræslagterier samt  

 bygge- og anlæg.
Oplistningen er ikke udtømmende, så der vil også kunne gives  

 støtte til projekter inden for andre brancher og jobgrupper.
Der kan  

 endvidere  

 fremkomme ny viden om andre brancher og jobgrupper, hvor det kan blive  

 relevant  

 at yde støtte.
Herudover kan de brancher og jobgrupper, der er  

 nedslidningstruede, ændre sig over tid, således at andre brancher og  

 jobgrupper  

 kan blive prioriteret, herunder i forbindelse med fastlæggelse af de  

 overordnede politiske rammer for tildeling af støtte.
Der kan derfor også  

 ydes  

 støtte til virksomheder i andre brancher, f.eks. på baggrund af overhyppighed  

 af stress.
Til stk. 1, nr. 2 Projekter inden for det i nr. 2 nævnte formål kan f.eks.  

 være projekter på virksomheder om jobtilpasning og om forbedring af  

 arbejdsevnen gennem en indsats, der samtidig retter sig mod fysiske, psykiske  

 og sociale faktorer.
 Det forudsættes ved forslaget, at projekter inden for det i  

 nr. 2 nævnte formål kan være inden for alle brancher og jobgrupper, der er  

 særlig nedslidningstruede.
I forbindelse med de nævnte projekter er der udpeget en  

 række brancher og jobgrupper, hvor der er overrisiko for, at de beskæftigede  

 ikke kan holde til at arbejde et helt liv igennem.
Der henvises til  

 bemærkningerne  

 til stk. 1. nr. 1.
Til stk. 1, nr. 3 Projekter inden for det i nr. 3 nævnte formål kan f.eks.  

 være projekter om udvikling af teknologier, der kan nedsætte den fysiske  

 belastning ved rengøringsarbejde, i plejesektoren eller i bygge- og  

 anlægssektoren.
Det forudsættes, at målgruppen for den udviklede teknologi er  

 inden for brancher og jobgrupper, der er særlig nedslidningstruede.
Til stk. 1, nr. 4 Projekter inden for det i nr. 4 nævnte formål kan f.eks.  

 være projekter, hvor kommunerne, evt. i samarbejde med eksterne leverandører,  

 udvikler og udbyder nye genoptræningstilbud med henblik på tilbagevenden til  

 arbejdsmarkedet eller fastholdelse af personer med risiko for at miste  

 tilknytningen til arbejdsmarkedet.
Eksempelvis ved, at de praktiserende læger  

 efter nærmere aftalte kriterier kan få mulighed for at visitere patienter til  

 genoptræning i kommunen.
Tilbuddet kan her være relevant for f.eks. patienter  

 med muskel- og skeletlidelser, som har mange sygedage og/eller i øvrigt kan  

 have problemer med fastholdelse på arbejdsmarkedet.
Det kan også være  

 kommunale  

 projekter, som i tilknytning til konkrete genoptræningsforløb systematisk  

 tilbyder et opsøgende samarbejde med de enkelte virksomheder om forberedelse  

 af  

 tilbagevenden til arbejdsmarkedet.
En opsøgende indsats kan her være særlig  

 relevant i forhold til mindre og mellemstore virksomheder.
Erfaringerne  

 fra et sådant opsøgende samarbejde kan danne udgangspunkt for, at kommunerne  

 i  

 samarbejde med lokale virksomheder, brancheforeninger m.v. udvikler et samlet  

 program for genoptræning.
Der kan også tænkes projekter, der retter sig mod  

 kronisk syge med henblik på at reducere risikoen for, at de mister  

 tilknytning  

 til arbejdsmarkedet, samt projekter der specifikt drejer sig om at imødegå  

 risikoen for, at mennesker med tilknytning til arbejdsmarkedet mister  

 forbindelsen til arbejdsmarkedet, hvis de bliver ramt af en ulykke eller  

 sygdom  

 med fysisk og/eller psykisk funktionsnedsættelse til følge.
 Støtte til projekter er primært tiltænkt kommunerne, evt. i  

 samarbejde med relevante aktører, f.eks. patient- og brancheforeninger.
Til stk. 1, nr. 5 Projekter inden for det i nr. 5 nævnte formål kan være projekter  

 på arbejdspladserne vedrørende fedme, rygning, fysisk inaktivitet og alkohol.  

 Projekterne kan rette sig til grupper på arbejdsmarkedet, som er særligt  

 udsatte.
Projekterne kan også have til formål at medvirke til at opnå mere  

 viden om, hvilke forebyggelsesmetoder, der skaber forandring.
 Både virksomheder, kommuner, foreninger og organisationer  

 kan søge om støtte til projekter.
Der kan f.eks. iværksættes projekter,  

 der dels styrker bevidstheden om risikoen forbundet med fysisk inaktivitet,  

 herunder sammenhængen til overvægt og fedme, dels øger tilgængeligheden af  

 konkrete tilbud vedrørende fysisk aktivitet.
Initiativerne kan sættes i værk  

 i  

 samarbejde/partnerskaber mellem kommuner, det lokale erhvervsliv, de lokale  

 arbejdstagerorganisationer, brancheforeninger og relevante foreninger, som  

 har  

 erfaringer, der kan fremme fysisk aktivitet f.eks. idrætsforeninger m.v.  

 Projekter  

 kan rette sig til særlige grupper af lønmodtagere på private og offentlige  

 virksomheder, der har overvejende fysisk inaktivt arbejde og arbejde med  

 gentagne ensidige belastninger.
Et andet eksempel er projekter, der giver  

 støtte til utraditionelle rygestopaktiviteter på den enkelte arbejdsplads.  

 Der  

 kan være behov for en målrettet indsats over for særlige grupper af  

 lønmodtagere,  

 som har en høj rygerandel.
Projekter kan understøtte private og offentlige  

 virksomheder og kommuner i at udvikle rygestopaktiviteter og udbrede allerede  

 kendte metoder på rygestopområdet, herunder mere utraditionelle tilgange til  

 at  

 nå disse grupper og øge disse gruppers bevidsthed om risikoen ved at ryge,  

 f.eks. i samarbejde med de relevante fagforeninger på området.
 Vedrørende alkohol kan det f.eks. overvejes at give støtte  

 til kurser eller anden oplysningsvirksomhed til virksomheder, som har  

 vanskeligheder ved at efterleve alkoholpolitikken i praksis, eller som endnu  

 ikke har udarbejdet en alkoholpolitik.
Til stk. 2 Betingelsen om indgåelse af en aftale med konkrete mål for  

 projektet gælder kun i forhold til projekter, der forebygger nedslidende  

 rutiner og arbejdsgange, og projekter, der bidrager til at fastholde  

 medarbejdere med dårligt helbred og syge medarbejderes tilbagevenden til  

 arbejdsmarkedet.
 Der stilles således ikke krav om indgåelse af aftale for at  

 kunne modtage støtte til projekter om teknologiudvikling, projekter til  

 genoptræning og rehabilitering eller til projekter om rygning, alkohol, fedme  

 og fysisk inaktivitet.
Aftalen skal indgås mellem repræsentanter for  

 arbejdstagersiden og arbejdsgiversiden enten i den pågældende branche eller  

 på  

 den konkrete virksomhed, som projektet vedrører.
En brancheaftale kan vedrøre  

 en branche, en del af en branche eller bestemte jobgrupper.
Der kan tillige  

 indgås tværgående brancheaftaler for jobgrupper, hvor det er relevant.
En brancheaftale skal indeholde en beskrivelse af rammerne  

 for de initiativer, som det vil være hensigtsmæssigt at igangsætte inden for  

 den pågældende branche eller jobgruppe.
Det skal fremgå af aftalen, at målet  

 med initiativerne er at nedbringe nedslidning i den branche, den del af  

 branchen eller den jobgruppe, som aftalen vedrører.
Aftalen skal beskrive de  

 initiativer, som aftaleparterne vil sætte i gang og opstille konkrete mål for  

 dem.
Initiativerne kan f.eks. dreje sig om at motivere og understøtte  

 virksomhederne i at gennemføre projekter inden for Forebyggelsesfondens  

 område,  

 men de kan også bestå i, at aftaleparterne påtager sig en særlig indsats med  

 hensyn til formidling af erfaringer om forebyggelse af nedslidning inden for  

 aftaleområdet eller gennemfører selvstændige informations- og  

 vejledningsaktiviteter vedrørende særlige nedslidningsproblemer inden for  

 aftaleområdet.
En virksomhedsaftale vedrører en enkelt virksomhed, en  

 eller flere produktionsenheder i virksomheden eller bestemte jobgrupper.  

 Aftaleparterne er repræsentanter for arbejdsgiver og arbejdstagere på  

 virksomheden.
Virksomhedsaftaler skal indeholde en beskrivelse af de  

 initiativer, som er fundet hensigtsmæssige at igangsætte i forbindelse med  

 det  

 pågældende projekt.
Det skal fremgå af aftalen, at målet med initiativerne er  

 at nedbringe nedslidning i virksomheden.
Initiativerne kan f.eks. dreje sig  

 om  

 at gennemføre projekter under Forebyggelsesfonden, men initiativerne kan også  

 dreje sig om, at projekterne suppleres med andre initiativer på virksomheden.
Aftalen skal være skriftlig og skal kunne dokumenteres over  

 for fonden i forbindelse med ansøgning om støtte.
En virksomhedsaftale skal  

 være underskrevet af en repræsentant for virksomhedens ledelse og en  

 repræsentant  

 for arbejdstagersiden i sikkerhedsorganisationen eller andet samarbejdsorgan,  

 der varetager opgaverne i forbindelse med sikkerhed og sundhed, jf. lov om  

 arbejdsmiljø. Hvis sikkerheds- og sundhedsarbejdet i virksomheden ikke er  

 organiseret gennem en sikkerhedsorganisation eller andet samarbejdsorgan, jf.  

 lov om arbejdsmiljø, skal aftalen underskrives af en repræsentant for de  

 ansatte.
Til stk. 3 Fonden kan udbyde projekter inden for de samme formål, som  

 der kan ydes støtte til.
Ved udbud beskriver fonden et konkret projekt, som fonden  

 ønsker gennemført inden for fondens formål.
Dette er i modsætning til støtte  

 efter ansøgning, hvor det er ansøger, der beskriver det projekt, der søges  

 støtte  

 til.
Udbud kan f.eks. ske af et tværgående projekt inden for en  

 bestemt branche eller bestemte jobgrupper.
Fonden vil herefter foretage udbud  

 af opgaven, hvor interesserede kan give tilbud om opgavens gennemførelse.  

 Resultaterne  

 fra et udbudt projekt skal være offentligt tilgængelige.
Til § 4 Til stk. 1 Bestemmelsen fastsætter, at midler fra fondens uddeles  

 efter ansøgning eller efter tilbud.
Til stk. 2 Bestemmelsen fastsætter, hvem der kan modtage støtte fra  

 fonden.
Grupper eller sammenslutninger af offentlige eller private  

 virksomheder, herunder produktionsenheder, kan søge støtte fra fonden.
Det  

 kan  

 være et konsortium eller et partnerskab, hvor flere går sammen om et projekt,  

 f.eks.  

 mellem flere mindre virksomheder eller kommuner eller mellem en kommune og en  

 privat virksomhed.
Ved grupper eller sammenslutninger af offentlige eller  

 private virksomheder menes virksomheder, der går sammen om at gennemføre et  

 projekt.
Der menes ikke arbejdsgiverorganisationer eller lignende.
Alle  

 virksomheder uanset størrelse kan modtage støtte fra fonden.
 Privatpersoner kan ikke søge støtte fra fonden.
 Ved offentlige eller private virksomheder og produktionsenheder  

 forstås i denne lov juridiske enheder og produktionsenheder, som ifølge lov  

 om  

 Det Centrale Virksomhedsregister defineres som virksomheder og  

 produktionsenheder.
 På nuværende tidspunkt defineres en virksomhed i CVR-loven således:
1)  

 	  

 En fysisk person i  

 dennes egenskab af arbejdsgiver eller selvstændig erhvervsdrivende 2)  

 	  

 En juridisk person  

 eller en filial af en udenlandsk juridisk person 3)  

 	  

 En statslig  

 administrativ enhed 4)  

 	  

 En region 5)  

 	  

 En kommune 6)  

 	  

 Et kommunalt  

 fællesskab En produktionsenhed defineres således:
1)  

 	  

 den hovedaktivitet,  

 som udføres af en juridisk enhed, der kun har en hovedaktivitet, hvor al  

 aktivitet udøves på eller fra samme geografiske adresse som den juridiske  

 enheds adresse 2)  

 	  

 den enkelte  

 hovedaktivitet, hvis en juridisk enhed har flere hovedaktiviteter, der udøves  

 på eller fra én geografisk adresse 3)  

 	  

 den enkelte  

 aktivitet, hvis en juridisk enhed har aktiviteter, der udøves på eller fra  

 flere geografiske adresser.
Til stk. 3 Bestemmelsen fastsætter, at der ud over de virksomheder og  

 produktionsenheder, der er nævnt i stk. 2 også kan ydes støtte til  

 foreninger og organisationer til projekter, der styrker bevidstheden om  

 risiko  

 forbundet med rygning, alkohol, fedme og fysisk inaktivitet.
Til stk. 4 Bestemmelsen giver beskæftigelsesministeren bemyndigelse  

 til at fastsætte regler om, hvem der kan indgive ansøgning til fonden.
Det  

 kan f.eks.  

 være regler, der fastsætter, hvordan andre end virksomheden selv kan indgive  

 ansøgning på virksomhedens vegne.
For mange små virksomheder kan det være væsentligt at have  

 mulighed for at få hjælp til at udforme projektbeskrivelse og ansøgning.
Som  

 eksempel kan nævnes, at organisationer, konsulenter, arbejdsmiljørådgivere  

 eller andre kan bistå bl.a. små virksomheder med at udforme ansøgning,  

 herunder  

 bistå med eventuel etablering af konsortier, hvor flere f.eks. små  

 virksomheder  

 går sammen om et projekt.
 Det vil dog stadig være virksomheden selv, der er formel  

 ansøger og eventuel støttemodtager.
Til § 5 Bestemmelsen giver mulighed for, at beskæftigelsesministeren  

 kan fastsætte regler om, at der skal være en vis andel af medfinansiering fra  

 virksomhedernes side, når de opnår støtte fra fonden.
I medfør af  

 bestemmelsen  

 kan der f.eks. fastsættes regler om medfinansiering i form af, at  

 virksomhederne  

 bidrager med medarbejdere, vikarudgifter m.v.
Til § 6 Bestemmelsen angiver fondens økonomiske rammer.
Det forudsættes ved lovforslaget, at de politiske partier  

 bag aftalen om oprettelse af Forebyggelsesfonden hvert år inden vedtagelse af  

 den årlige finanslov fastlægger de overordnede rammer for fondens opgaver.
De  

 overordnede rammer kan indeholde en fordeling af midlerne mellem de formål,  

 der  

 er nævnt i § 3, stk. 1, nr. 1 - 5, og en prioritering af  

 indsatsområder og eventuelle temaer inden for de nævnte formål.
Fordelingen  

 og  

 prioriteringen kan være flerårig for hele eller dele af fondens midler og  

 opgaver.
 Det forudsættes, at de  

 årlige forhandlinger sker på baggrund af oplæg fra beskæftigelsesministeren  

 efter drøftelse med indenrigs- og sundhedsministeren og socialministeren samt  

 på  

 baggrund af bidrag fra fondens bestyrelse i form af en redegørelse for  

 status, evaluering,  

 datagrundlag samt forslag til nye aktiviteter, jf. § 19, stk. 1.
Til § 7 Til stk. 1 Kapitalindskuddet i fonden er neutralt i forhold til den  

 offentlige gæld.
For at sikre, at fondsadministrationen bliver så enkel og  

 ikke-udgiftskrævende som muligt, foreslås det, at fondens kapitalforvaltning  

 varetages af Finansministeriet og Danmarks Nationalbank på baggrund af en  

 aftale indgået af finansministeren med Danmarks Nationalbank som agent for  

 Finansministeriet på statsgældsområdet.
Anbringelse af kapitalen i danske statsobligationer  

 vurderes at give en betryggende sikkerhed, idet risikoen for værditab ved  

 eventuelle ændrede globale markedsvilkår og risikoen for valutakurstab  

 minimeres.
Anbringelsen er endvidere i overensstemmelse med  

 investeringspraksis  

 for fonde, der indgår i statsregnskabet.
Til stk. 2 Bestemmelsen angiver, hvad der skal ske med fondens  

 kapital, hvis fonden nedlægges.
Hvis fonden bliver nedlagt, overgår kapitalen  

 til staten.
Til § 8 Bestemmelsen giver adgang til, at fonden kan afholde alle  

 udgifter ved oprettelse og drift af fonden.
Udgifter til oprettelse og drift af sekretariatet afholdes  

 af fondens midler.
Endvidere afholdes af fondens midler udgifter til  

 analysearbejde, formidling, evaluering, beretninger, redegørelser m.v.  

 Endelig  

 afholdes eventuelle udgifter til vederlag til bestyrelse og faglige  

 rådgivende  

 udvalg af fondens midler.
Det forudsættes, at Finansministeriets regler om  

 særskilt vederlag følges.
Beskæftigelsesministeren godkender udgifterne.
Til § 9 Som en del af den statslige forvaltning, jf. forslagets  

 § 1, stk. 2, vil fondens regnskabsaflæggelse og revisionen heraf  

 følge de almindelige statslige regler herfor, herunder lov om statens  

 regnskabsvæsen m.v., jf. lov nr. 131 af 28. marts 1984 og regler udstedt i  

 medfør heraf, samt lov om revisionen af statens regnskaber m.m., jf.  

 lovbekendtgørelse nr. 3 af 7. januar 1997 og regler udstedt i medfør heraf.
Til § 10 Til stk. 1 Bestyrelsen har 17 medlemmer inklusiv formand.
 Det forudsættes ved lovforslaget, at bestyrelsens formand,  

 medlemmer og tilforordnede samt deres stedfortrædere ikke må medvirke ved  

 behandlingen af ansøgninger, tilbud mv., hvis de pågældende er inhabile efter  

 forvaltningslovens kapitel 2. Dette medfører som hovedregel, at den, der  

 ifølge  

 forvaltningslovens kapitel 2 er inhabil i forhold til en konkret sag, ikke må  

 træffe afgørelse, deltage i afgørelsen eller i øvrigt medvirke ved  

 behandlingen  

 af den pågældende sag.
Til stk. 2 Bestemmelsen fastsætter, at beskæftigelsesministeren  

 foretager udpegning af formand til fondens bestyrelse.
 Det forudsættes, at formanden er uafhængig og ikke  

 repræsenterer særlige interesser.
 Det forudsættes endvidere, at bestyrelsen selv vælger en  

 næstformand af dets midte, således at bestyrelsen kan træffe beslutninger,  

 hvis  

 formanden har forfald eller er inhabil, og at der fastsættes bestemmelser  

 herom  

 i bestyrelsens forretningsorden, jf. § 12, stk. 2.
Til stk. 3 Bestyrelsen har ud over formanden 16 medlemmer, der  

 varetager organisationsinteresser eller har særlig viden inden for fondens  

 samlede område.
Det følger af velfærdsaftalen, at arbejdsmarkedets parter  

 skal være repræsenteret i bestyrelsen.
Disse repræsenteres med 12 medlemmer,  

 6  

 som indstilles af arbejdsgiverorganisationer, og 6 som indstilles af  

 lønmodtagerorganisationer.  

 Repræsentanter fra de områder, som socialministeriet og indenrigs- og  

 sundhedsministeriet  

 dækker, skal også repræsenteres i bestyrelsen, således at deres interesser  

 tilgodeses.
Der udpeges derfor 4 medlemmer efter drøftelse mellem de berørte  

 ministre.
Det kan f.eks. være personer fra patient/bruger organisationer,  

 handicap/invalideorganisationer, eller det kan være andre personer med særlig  

 viden på det samlede område.
Til stk. 4 Der udpeges suppleanter for medlemmerne, så bestyrelsen  

 altid kan være funktionsdygtig, også ved enkelte medlemmers forfald og ved  

 eventuel inhabilitet.
Til stk. 5 Bestemmelsen fastsætter, hvad der skal ske ved enkelte medlemmers  

 forfald.
Til § 11 Der knyttes tilforordnede fra de berørte ministerområder  

 samt Finansministeriet til bestyrelsen.
Det er tanken, at de tilforordnede  

 virker som sagkyndige inden for fondens område.
De tilforordnede har ikke  

 stemmeret.  

 Der udpeges suppleanter for de tilforordnede.
Til § 12 Til stk. 1 Bestemmelsen fastsætter udpegningsperioden for bestyrelsens  

 formand og medlemmer, samt hvad der skal ske, hvis formand eller medlemmer  

 går  

 af i utide.
Til stk. 2 Beskæftigelsesministeren fastsætter en forretningsorden for  

 bestyrelsens virke, som bestyrelsen skal følge i sit arbejde.
Til § 13 Til stk. 1 Bestemmelsen fastsætter, at bestyrelsen kan træffe  

 beslutninger, når formanden eller næstformanden er til stede samtidig med at  

 mindst 3 af de 6 medlemmer, der er indstillet af arbejdsgiverorganisationer,  

 mindst 3 af de 6 medlemmer, der er indstillet af lønmodtagerorganisationer og  

 mindst 2 af de medlemmer, der er udpeget af ministerierne er til stede.
Til stk. 2 Bestyrelsen træffer afgørelse efter flertallets beslutning.
Til § 14 Til stk. 1 Bestyrelsen fastsætter en handlingsplan, hvoraf  

 bestyrelsens strategiske satsninger fremgår.
Handlingsplanen forventes  

 offentliggjort.  

 De strategiske satsninger skal ske  

 inden for rammerne af fondens formål og resultatet af de årlige politiske  

 forhandlinger om fordeling og prioritering af fondens midler.
De skal  

 endvidere  

 tage hensyn til andre politisk fastlagte strategiske mål, der er relevante  

 for  

 Forebyggelsesfondens formål.
Det vil især være strategiske mål for indsats og  

 resultater inden for arbejdsmiljø, sundhed og forebyggelse, der kan være  

 relevante for Forebyggelsesfonden.
 På den måde skal det sikres, at indsatserne understøtter  

 hinanden, men også at de samme initiativer ikke sættes i gang flere steder.  

 Bestyrelsen  

 skal således i dens strategiske satsninger i videst muligt omfang sikre, at  

 fondens midler bruges på en sådan måde, at midlerne supplerer de øvrige  

 midler,  

 der måtte være til rådighed andetsteds for projekter inden for fondens  

 formål.
 Som grundlag for bestyrelsens strategiske satsninger kan  

 fonden afholde konferencer, seminarer m.v., hvor indholdet af og opfølgning  

 på  

 strategiske satsninger kan forelægges for og drøftes med en bredere kreds af  

 interessenter, f.eks. branchearbejdsmiljørådene.
Til stk. 2 Bestemmelsen præciserer bestyrelsens overordnede opgave med  

 at sikre, at fondens midler anvendes til projekter, der er relevante i  

 forhold  

 til strategiske satsninger, jf. bemærkningerne til stk. 1. Dette er  

 begrundet i ønsket om at sikre den bedste udnyttelse af fondens midler.
Til § 15 Til stk. 1 Efter forslaget er det i forbindelse med ansøgninger om  

 støtte fra fonden bestyrelsens opgave at vurdere relevansen af de konkrete  

 ansøgninger.
Bestyrelsen får forelagt de ansøgninger, som de faglige  

 rådgivende  

 udvalg har fundet fagligt velkvalificerede.
 Bestemmelsen præciserer, at der sker en adskillelse af  

 vurderingen af kvalitet af ansøgninger til fonden og relevans af de  

 pågældende  

 ansøgninger.
Vurdering af kvalitet betyder, at der tages stilling til,  

 om et ansøgt projekt har en faglig kvalitet.
Der vurderes alene kvalitet og  

 foretages  

 ikke en prioritering af ansøgningerne i øvrigt.
Vurdering af kvalitet  

 foretages  

 af de faglige rådgivende udvalg, jf. § 21. Det sikres på denne måde, at  

 der kun uddeles midler til ansøgninger, der har en tilstrækkelig faglig  

 kvalitet og vil være fagligt gennemførlige.
Vurdering af relevans betyder, at der sker en vurdering af,  

 om et ansøgt projekt er relevant i forhold til fondens formål om at forebygge  

 nedslidning.
Der sker hermed også en prioritering af ansøgningerne inden for  

 de  

 midler, der er afsat.
 Vurdering af relevans foretages af bestyrelsen efter de  

 faglige rådgivende udvalg har vurderet den faglige kvalitet af ansøgningerne.  

 Kun ansøgninger, der vurderes at være velkvalificerede, vil blive forelagt  

 bestyrelsen til vurdering af relevans.
 Ved vurderingen af relevans indgår der en vurdering af, om  

 projektet er relevant i forhold til bestyrelsens strategiske satsninger, som  

 er  

 udtrykt i bestyrelsens handlingsplan, herunder om projektet understøtter  

 andetsteds  

 fastsatte strategiske mål ved at igangsætte nye initiativer i forhold hertil.  

 Der kan f.eks. også ses på, om projektet er relevant i forhold til det  

 opslåede  

 tema eller i forhold til den samlede støttetildeling, således at denne dækker  

 så bredt som muligt under hensyn til emner, brancher og jobgrupper.
Til stk. 2 Efter bestemmelsen fastsætter bestyrelsen retningslinjer  

 med kriterier for vurdering af relevans.
Disse kan indeholde kriterier for  

 vurdering af ansøgningers samfundsmæssige perspektiver, herunder projekters  

 forventede betydning for forebyggelse af nedslidning og muligheden for at  

 overføre projekters resultater til andre m.v.
Endvidere kan et væsentligt  

 relevanskriterium være, om projektet vil igangsætte nye initiativer i  

 virksomheden,  

 som ligger ud over, hvad virksomheden ellers ville gennemføre.
 Det forudsættes, at kriterierne er offentligt tilgængelige,  

 f.eks. på fondens hjemmeside.
Til § 16 Bestemmelsen giver adgang til, at bestyrelsen kan rådføre  

 sig med andre i tvivlstilfælde vedrørende sine opgaver.
Til § 17 Bestemmelsen er begrundet i hensynet til en effektiv  

 administration af fonden.
Bemyndigelsen forudsættes anvendt i enkelte  

 situationer og i et nærmere bestemt omfang, hvor der findes behov for f.eks.  

 en  

 hurtig behandling af en sag eller en beslutning af processuel karakter.
Til § 18 Til stk. 1 Bestyrelsen udgiver en årsberetning, der oplyser om fondens  

 arbejde og om anvendelsen af fondens midler.
Til stk. 2 Det foreslås, at beskæftigelsesministeren fastsætter fristen  

 for, hvornår årsberetningen skal udsendes og offentliggøres.
Til stk. 3 Det foreslås, at bestyrelsen ud over at udgive en  

 årsberetning også på andre måder skal informere om resultaterne af de  

 projekter, der ydes støtte til, f.eks. via en hjemmeside for fonden,  

 konferencer m.v.
Bestyrelsen skal blandt andet sørge for synliggørelse og  

 spredning af resultater fra støttede projekter.
Det kan f.eks. være i form af  

 formidling af resultaterne fra enkelte støttede projekter eller fra grupper  

 af  

 støttede projekter enten gennem offentliggørelse på hjemmeside, afholdelse af  

 konferencer eller andre formidlingsaktiviteter.
Til § 19 Til brug for de årlige politiske forhandlinger om fordeling  

 og prioritering af fondens midler udarbejder bestyrelsen en redegørelse.
Redegørelsen skal bl.a. indeholde et aktuelt datagrundlag  

 om brancher med fysisk og psykisk nedslidning.
Dette datagrundlag bør baseres  

 på bl.a. overhyppighed af førtidspensionister, overhyppighed af  

 efterlønsmodtagere,  

 overhyppighed af sygefravær, overhyppighed af revalidender og flexjobbere  

 samt  

 overhyppighed af stress.
Redegørelsen bør endvidere indeholde en vurdering af  

 hvilke udviklingstendenser, som fremgår af datagrundlaget.
Bestyrelsen bør ved forslag til fremtidige aktiviteter  

 forholde sig til, hvordan disse hænger sammen med andre politisk fastlagte  

 strategiske mål, der er relevante for Forebyggelsesfondens formål.
Det kan  

 f.eks.  

 være sundhedsprogrammet Sund hele livet eller regeringens  

 prioritering af  

 arbejdsmiljøindsatsen frem til 2010.
 Beskæftigelsesministeren fastsætter fristen for, hvornår  

 den årlige redegørelse skal være udarbejdet.
Til § 20 Til stk. 1 Bestemmelsen giver beskæftigelsesministeren bemyndigelse  

 til at nedsætte et antal faglige rådgivende udvalg, som skal sikre kvaliteten  

 i  

 de projekter, der får støtte fra fonden.
 Til stk. 2.
Beskæftigelsesministeren foretager udpegning af medlemmer  

 til de faglige rådgivende udvalg.
Da fondens formål dækker både  

 beskæftigelsesministeriets, socialministeriets og indenrigs- og  

 sundhedsministeriets område sker denne udpegning efter forhandling mellem de  

 relevante ministre.
Til stk. 3 Bestemmelsen indeholder en bemyndigelse til  

 beskæftigelsesministeren om  efter forhandling med de relevante  

 ministre  at  

 fastsætte regler for udpegning af medlemmer til de faglige rådgivende udvalg.  

 Der skal i den forbindelse fastsættes bestemmelser om antallet af faglige  

 rådgivende udvalg, idet det f.eks. kan være hensigtsmæssigt at oprette flere  

 forskellige faglige rådgivende udvalg.
Det forudsættes således, at der  

 oprettes  

 mindst 3 faglige rådgivende udvalg, der tilsammen dækker fondens formål.
 Der skal endvidere fastsættes bestemmelser om krav til de  

 faglige kvalifikationer for medlemmerne af udvalgene og regler for  

 medlemmernes  

 udpegningsperiode, udvalgenes beslutningsdygtighed, beslutningsform m.v.
Det forudsættes, at udpegning af formænd og medlemmer sker  

 i deres personlige egenskab på grundlag af særlige faglige kompetencer inden  

 for fondens områder.
Dette skal sikre, at medlemmerne er uvildige, og at  

 deres  

 vurderinger derfor sker på et rent fagligt grundlag.
Der kan udpeges  

 medlemmer,  

 der er ansat eller tillidsvalgt i organisationer, men udpegningen sker på  

 baggrund af faglige kvalifikationer, som er af betydning for den faglige  

 vurdering af de projekter, der skal vurderes i de enkelte faglige rådgivende  

 udvalg.
Medlemmerne må derfor ikke varetage særlige organisationsinteresser i  

 de faglige rådgivende udvalg.
Udpegning kan f.eks. ske efter opslag og  

 ansøgning.
 Det forudsættes endvidere, at sammensætningen af faglige kompetencer  

 hos medlemmerne i de faglige rådgivende udvalg sker på en sådan måde, at  

 medlemmerne i udvalgene tilsammen har tilstrækkelig faglig indsigt i den del  

 af  

 fondens område, som udvalget dækker.
Til § 21 Til stk.1 I forbindelse med ansøgninger om støtte fra fonden og i  

 forbindelse med tilbud, er det de faglige rådgivende udvalgs opgave at  

 vurdere  

 kvaliteten af de konkrete projekter.
Udvalgene får forelagt de ansøgninger og  

 tilbud, som opfylder ansøgningskrav og tilbudskrav, herunder er indkommet  

 rettidigt.
 Udvalgene varetager vurderingen af ansøgningernes og  

 tilbudenes faglige kvalitet, således at det sikres, at der kun uddeles midler  

 til ansøgninger og kun accepteres tilbud, der har en fornøden faglig kvalitet  

 og vil være fagligt gennemførlige, jf. bemærkningerne til § 15,  

 stk. 1. Der vurderes alene kvalitet og foretages ikke en prioritering af  

 ansøgninger og tilbud i øvrigt.
Det kan være en del af kvalitetskravene til et projekt, at  

 projektet skal evalueres.
Det vil sige, at der skal være opstillet et konkret  

 mål for, hvilken effekt, der kan forventes af projektet, og det skal angives,  

 hvordan effekten tænkes målt.
 Efter anmodning fra bestyrelsen skal de faglige rådgivende  

 udvalg rådgive bestyrelsen om faglige spørgsmål, jf. § 16.
Til stk. 2 Det forudsættes, at de faglige rådgivende udvalg udarbejder  

 faglige kriterier, der skal lægges til grund for vurderingen af de  

 ansøgninger,  

 som behandles i udvalget.
Det kan f.eks. være kriterier om praktisk og faglig  

 relevans og perspektiver for projektet, metodevalg, gennemførlighed,  

 kvalifikationer og budget i forhold til forventede resultater.
Bestyrelsen  

 skal  

 godkende udvalgenes kriterier.
Til § 22 Det foreslås, at beskæftigelsesministeren fastsætter en  

 fælles forretningsorden for udvalgenes virke.
Til § 23 Det foreslås, at beskæftigelsesministeren udpeger en  

 ledelse for sekretariatet og beslutter dettes placering m.v.
Til § 24 Til stk. 1 Bestemmelsen præciserer sekretariatets opgaver i  

 forbindelse med behandling af ansøgninger.
Sekretariatet gennemgår de indkomne ansøgninger og tilbud  

 inden disse forelægges de faglige rådgivende udvalg.
Hvis ansøgningskrav  

 eller  

 udbudskrav ikke er overholdt, afviser sekretariatet ansøgningerne eller  

 tilbuddene.
Til stk. 2 Til brug for varetagelse af opgaven nævnt i stk. 1  

 udarbejder sekretariatet retningslinjer om ansøgningskrav og tilbudskrav,  

 herunder krav til ansøgningens og tilbudenes indhold og form og krav i  

 forbindelse med tidsfrister m.v.
Der kan i denne forbindelse stilles krav om,  

 at ansøgninger skal være underskrevet af en repræsentant for virksomhedens  

 ledelse og en repræsentant for arbejdstagersiden i sikkerhedsorganisationen  

 eller andet samarbejdsorgan eller, hvor sikkerheds- og sundhedsarbejdet ikke  

 er  

 organiseret, jf. lov om arbejdsmiljø, underskrevet af en repræsentant for de  

 ansatte.
Det forudsættes, at sekretariatet yder relevant vejledning  

 til ansøgere, tilbudsgivere og andre interessenter om mulighederne for støtte  

 m.v.
Vejledningen gives inden for de rammer, der følger af forvaltningslovens  

 bestemmelser om ydelse af vejledning, jf. forvaltningslovens § 7.
Dette kan bl.a. være relevant for at hjælpe små  

 virksomheder med at afdække støttemuligheder og vejlede om, hvilke krav der  

 stilles til en ansøgning.
Det kan f.eks. ske ved at udvikle  

 ansøgningsskemaer,  

 der leder virksomheden igennem processen med at udarbejde en ansøgning.
Til § 25 Til stk. 1 Fonden yder støtte i åben konkurrence, således at alle har  

 mulighed for at søge midler fra fonden, jf. dog § 4, om hvem der kan  

 søge  

 midler fra fonden.
Fonden indkalder via opslag i offentligt tilgængelige  

 medier (f.eks. i fag- og dagspresse og på hjemmeside) ansøgninger om støtte  

 fra  

 fonden.
På tilsvarende vis udbyder fonden projekter.
Til stk. 2 I forbindelse med opslag og udbud skal det fremgå, hvilke  

 konkrete temaer, der kan søges støtte til, eller hvilke udbudskriterier, der  

 skal være opfyldt, samt hvad den økonomiske ramme er, således at ansøgerne og  

 tilbudsgiverne kender forudsætningerne for at ansøge om midler eller afgive  

 tilbud.
Til § 26 Bestyrelsen vurderer ansøgningers og tilbuds relevans og  

 træffer afgørelse om, hvilke projekter der skal ydes midler til.
Bestyrelsen  

 vælger blandt de ansøgninger og tilbud, som de faglige rådgivende udvalg har  

 fundet fagligt velkvalificerede.
Bestyrelsen træffer afgørelse bl.a. på  

 baggrund  

 af de relevanskriterier, som bestyrelsen fastsætter.
Til § 27 Til stk. 1 Sekretariatet forestår de administrative opgaver i  

 forbindelse med bestyrelsens afgørelser om støtte til projekter samt  

 udbetaling  

 af midler til disse projekter.
Til stk. 2 Det foreslås, at retningslinjer for modtagelse af støtte  

 fra fonden fastsættes af sekretariatet med henblik på at sikre, at støtten  

 anvendes til det tilsigtede formål.
Der skal i den forbindelse fastsættes  

 retningslinjer om vilkår for støttens anvendelse, udbetaling af støtte,  

 regnskab, revision, afrapportering m.v.
I disse retningslinjer kan endvidere fastsættes krav om, at  

 virksomheder, der får støtte fra fonden, skal tillade synliggørelse og  

 spredning af resultater.
Der henvises i denne forbindelse til § 29,  

 hvorefter resultatet af et støttet projekt skal gøres offentligt  

 tilgængeligt.  

 Det kan endvidere være en forudsætning for at få støtte til et projekt, at  

 virksomheden i fornødent omfang stiller sig til rådighed i forbindelse med en  

 samlet evaluering af effekten af fonden.
Til § 28 Sekretariatet forestår de administrative opgaver i  

 forbindelse med tilbud, der er accepteret af bestyrelsen, herunder betaling  

 for  

 ydelsen og indgåelse af kontrakter.
Til § 29 For at styrke formidlingen omkring forebyggelse og  

 reduktion af fysisk og psykisk nedslidning gøres støtte fra fonden betinget  

 af,  

 at resultaterne fra de enkelte projekter gøres offentligt tilgængelige,  

 herunder f.eks. i elektronisk form.
 En tilsvarende bestemmelse er ikke nødvendig i forbindelse  

 med tilbud, idet fonden køber udbudsydelsen og dermed kan offentliggøre  

 projektet.
Til § 30 Bestemmelsen fastslår, at det er sekretariatet, der  

 forestår det administrative arbejde med at meddele afslag på ansøgninger og  

 tilbud, der ikke tildeles støtte, eller som ikke accepteres, uanset årsagen  

 hertil.
Bestemmelsen præciserer, at der gives et afslag, når de  

 faglige rådgivende udvalg finder, at ansøgninger eller tilbud ikke ligger  

 inden  

 for opslaget, eller ansøgninger eller tilbud ikke har en nødvendig faglig  

 kvalitet.
Der gives således et afslag, uden at bestyrelsen har behandlet  

 disse  

 ansøgninger eller tilbud, og alene fordi de faglige rådgivende udvalg ikke  

 har  

 fundet, at ansøgningen har en tilstrækkelig kvalitet.
Til § 31 Til stk. 1 Bestemmelsen skal sikre, at der kan føres tilsyn med, at  

 støtten anvendes til det tilsigtede formål og i overensstemmelse med  

 fastlagte  

 vilkår, jf. § 27, stk. 2.
Til stk. 2 Sekretariatet fastsætter retningslinjer for tilsynet,  

 herunder plan for tilsyn ved projektets gennemførelse, som kan gradueres  

 efter  

 projektets størrelse, emneområde m.v. og krav om indsendelse af  

 fremdriftsrapport m.v.
Til § 32 Bestemmelsen er indsat for at sikre, at fonden får besked,  

 hvis et projekt ikke gennemføres efter planen.
Fonden kan på den baggrund  

 vurdere, om ændringerne skal have konsekvenser for støtten.
Til § 33 Bestemmelsen fastsætter regler for, hvornår tilskud  

 bortfalder eller skal være tilbagebetalt og hvordan skyldige beløb kan  

 inddrives m.v.
 Bortfald af tilskud kan f.eks. ske, hvis tilskudsmodtageren  

 ikke opfylder sin oplysningspligt, jf. § 32, eller ikke opfylder vilkår  

 for et givent tilskud, jf. § 27, stk. 2.
Fondens udgifter i forbindelse med opkrævning (udsendelse  

 af rykkerskrivelse m.v.) forudsættes dækket via den rente, som skyldner efter  

 stk. 3 skal betale ved for sen tilbagebetaling.
Betaling af rente efter  

 forfaldsdagen  

 følger reglerne i lov om renter ved forsinket betaling m.v. (renteloven), for  

 tiden svarende til Nationalbankens officielle udlånsrente med et tillæg på  

 7 %.
Til § 34 Fondens afgørelser kan ikke påklages, med mindre der er  

 tale om rent administrative afgørelser, der er truffet af sekretariatet.  

 Administrative afgørelser kan inden en frist af 4 uger indbringes for  

 Arbejdsmiljøklagenævnet.
Det forudsættes, at det er Arbejdsmiljøklagenævnets  

 formand, der behandler klager over administrative afgørelser.
Til § 35 Det foreslås, at loven træder i kraft 1. februar 2007,  

 således at iværksættelse af fondens struktur m.v. kan påbegyndes.
De foreslåede regler om støtte til arbejdspladsrelaterede  

 projekter i offentlige og private virksomheder skal anmeldes til  

 Europa-Kommissionen,  

 før ordningen kan iværksættes, da ordningen kan indebære statsstøtte til  

 virksomheder.
Det foreslås derfor i stk. 2, at beskæftigelsesministeren  

 fastsætter ikrafttrædelsen af de bestemmelser, der vedrører støtte til  

 virksomheder, og som derfor skal godkendes af Europa-Kommissionen.
Til § 36 Loven gælder ikke for Færøerne og Grønland.
