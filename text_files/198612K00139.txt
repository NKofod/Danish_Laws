Nr LSF 139 Forslag til Lov om ændring af ligningsloven (Forhøjelse af  

 formuenedslagsprocenten for fysiske erhvervsaktiver) Fremsat af Bernhard Baunsgaard (RV) Ole Vig Jensen (RV) Larsen-Ledet (RV)  

 Aase Olesen (RV) Niels Helveg Petersen (RV) Lov nr 109 af 11/03/1987 (109  

 19870311) den 17. december 1986 § 1 I lov om påligningen af indkomst- og formueskat til staten (ligningsloven), jf. lovbekendtgørelse nr. 659 af 22. september 1986, som ændret senest ved lov nr. 767 af 12. november 1986, foretages følgende ændringer:
 1. I § 18 A, STK. 1, ændres i 2. og 4. PKT. »30 pct.« til:  

 »40 pct.«.
 2. I § 18 B, STK. 2 og STK. 3, ændres »30 pct.« til: »40  

 pct.«.
 3. I § 18 C ændres »30 pct.« til: »40 pct.«.
§ 2 Loven har virkning fra og med indkomståret 1986.
Oprindeligt fremsat lovforslag Blad nr 362 § 1 I ligningsloven, jf. lovbekendtgørelse nr. 659 af 22. september 1986, som ændret senest ved lov nr. 767 af 12. november 1986, foretages følgende ændringer:
 1. I § 18 A, STK. 1, ændres i 2. og 4. PKT. »30 pct.« til:  

 »40 pct.«.
 2. I § 18 B, STK. 2 og STK. 3 ændres »30 pct.« til: »40  

 pct.«.
 3. I § 18 C ændres »30 pct.« til: »40 pct.«.
§ 2 Loven har virkning fra og med indkomståret 1986.
BEMÆRKNINGER TIL LOVFORSLAGET Ligningslovens bestemmelser om formuenedslag for erhvervsaktiver findes i §§ 18 A-C.
§ 18 A vedrører opgørelsen af den skattepligtige formue for maskiner, inventar, visse skibe og lignende driftsmidler. § 18 B vedrører formueopgørelsen for ejendomme, der helt eller delvis anvendes til erhvervsmæssig virksomhed, mens § 18 C vedrører formueopgørelsen for ejendomme, der omfatter mindst 25 ha skov.
 Nedslagsprocenten ved formueopgørelsen er i alle tilfælde 30.
Nedslagsprocenten ændredes ved lov nr. 197 af 18. maj 1982 fra 20 til 30 pct., mens bestemmelsen om formuenedslag for skove kom ind som en ny § 18 C ved lov nr. 266 af 27. maj 1981.
Det grundlag, hvormed den skattepligtige formue for så vidt angår maskiner, inventar, visse skibe og lignende driftsmidler (jf. § 18 A) beregnes, reguleres årligt med udviklingen i reguleringspristallet.
Reguleringspristallet var i april 1982 (januar 1980 = 100) opgjort til 121,3 og i april 1986 til 153,5, hvilket svarer til en stigning på 26,5 pct. i den nævnte periode.
Ifølge oplysninger fra Statsskattedirektoratet vedrørende optælling af 18. alm. vurdering pr. 1. januar 1986 er rene forretningsejendomme (jf. § 18 B, stk. 2) for hele landet steget med 80 pct. fra 17. til 18. alm. vurdering.
Den tilsvarende stigning for bebyggede landbrugsejendomme er 66 pct. og for kombinerede forretnings- og beboelsesejendomme 85 pct. (jf. § 18 B, stk. 3), mens den særskilte vurdering for skov- og plantageejendomme (jf. § 18 C) er steget med 117 pct. fra 17. til 18. alm. vurdering.
På denne baggrund finder forslagsstillerne det rimeligt, at der sker en forhøjelse af formuenedslaget fra de nuværende 30 pct. til 40 pct.
Forslagsstillerne finder det rigtigst at lade lovforslaget gælde fra og med det indkomstår, hvori de nye vurderinger anvendes som beskatningsgrundlag.
