Pressenævnet  

 fandt, at klagerne ikke havde retlig interesse i at klage til Pressenævnet.  

 Nævnet  

 lagde endvidere vægt på, at klagerne ikke blev omtalt eller optrådte i  

 indslaget.
Nævnet havde endvidere lagt vægt på, at den pågældende  

 demonstration  

 fandt sted i 1997, og at det næppe kunne antages at være kendt for en bredere  

 kreds, at den menneskekæde, der optrådte i en billedsekvens, var arrangeret  

 af  

 Sønderjyllandskomiteen, og at personen med tilknytning til komiteen var  

 involveret i arbejdet med at få menneskekæden arrangeret.
Nævnet afviste  

 herefter klagen.
Kendelse  

 fra Pressenævnet i sag 2004-6-60 K har på egne vegne og på vegne af Sønderjyllandskomiteen klaget  

 til Pressenævnet over, at TV 2 har afvist at bringe et genmæle i anledning af  

 et indslag i TV 2-Nyhederne den 21. marts 2004.
 I indslaget, der omhandlede behandling af danske patienter i  

 Tyskland, hed det blandt andet:
Studievært: I Sønderjylland var der for få år siden voldsomme  

 protester og endda hærværk mod politikere, der ville udvide samarbejdet over  

 grænsen.
I dag er samarbejdet virkelighed.
For eksempel bliver danske  

 patienter  

 i stort omfang behandlet på sygehuse i Tyskland  og det med en succes,  

 som kun  

 de færreste havde forestillet sig.
Speak: I 1997 dannede modstandere af et udvidet samarbejde over  

 grænsen menneskekæde i protest mod planerne.
Politikerne fik skåret deres  

 bildæk op, men  som man siger i Sønderjylland  det var de raske.  

 De syge, de  

 vil gerne opereres.
 Sidstnævnte speak var ledsaget af billeder af en demonstration,  

 hvor demonstranterne dannede en lang menneskekæde.
Det fremgik ikke af  

 indslaget, hvem der havde arrangeret demonstrationen.
 Ved e-mails af 22., 23. og 30. marts 2004 anmodede K om genmæle.
 Ved e-mails af 23. og 24. marts 2004 afviste TV 2 at bringe et  

 genmæle.
K har oplyst, at det var ham og Sønderjyllandskomiteen, der  

 arrangerede demonstrationen.
Han havde det overordnede ansvar for alt, hvad  

 arrangementet indebar.
K har anført, at det ikke er korrekt, at demonstrationen ved  

 grænsen i 1997 var imod et udvidet samarbejde over grænsen.  

 Demonstrationen  

 var alene rettet imod institutionaliseringen af samarbejdet i Euroregion  

 Sønderjylland/Slesvig og imod nedlæggelsen af kontrollen ved landegrænserne  

 som  

 følge af Schengen-aftalen.
Det intensiverede samarbejde mellem danske og  

 tyske  

 sygehuse har intet at gøre med Euroregion Sønderjylland/Slesvig eller  

 Schengen-aftalen.
Den fejlagtige sammenkædning har sat ham og  

 Sønderjyllandskomiteen i et dårligt lys.
TV 2 har i øvrigt ikke kontaktet ham  

 eller Sønderjyllandskomiteen inden indslagets offentliggørelse.
 TV 2 har anført, at K ikke har den fornødne retlige interesse i  

 at klage til Pressenævnet, idet han ikke omtales i indslaget eller optræder i  

 indslagets billedsekvenser.
 TV 2 har samtidig anført, at man finder det tvivlsomt, om  

 Sønderjyllandskomiteen er klageberettiget, idet indslaget ikke omtaler  

 komiteen, men alene viser en billedsekvens fra demonstrationen i 1997, som  

 komiteen var medarrangør af.
TV 2 har endvidere anført, at billeddækningen blev anvendt for  

 på et mere generelt og principielt plan at illustrere et mærkbart skred i  

 holdningerne til et udvidet formaliseret samarbejde over grænsen.
Det fremgår  

 klart af indslaget, at dette var meningen med speaken og billeddækningen.  

 Indslaget  

 angriber hverken Sønderjyllandskomiteens arbejde eller holdninger eller Ks  

 person, ligesom indslaget ikke efterlader det indtryk, at  

 Sønderjyllandskomiteen er imod det konkrete samarbejde på sygehusområdet.
 TV 2 har i øvrigt henvist til, at K selv i mail af 22. marts  

 2004 har oplyst, at Sønderjyllandskomiteen var imod en føderalistisk  

 model til  

 løsning af amtslige opgaver på tværs af den dansk-tyske grænse   

 og dermed  

 også imod et formaliseret samarbejde mellem danske og tyske myndigheder.
 TV 2 finder således ikke, at der i indslaget er bragt sådanne  

 urigtige faktuelle oplysninger, der er egnede til at påføre  

 Sønderjyllandskomiteen eller K skade af betydning.
 I sagens behandling har følgende nævnsmedlemmer deltaget:  

 Lene Pagter Kristensen, Bo  

 Maltesen, Ulrik Holmstrup og Kirsten Dyregaard.
 Pressenævnet udtaler:
Pressenævnet finder, at K hverken på egne vegne eller på vegne  

 af Sønderjyllandskomiteen har retlig interesse i at klage til Pressenævnet.  

 Nævnet har herved lagt vægt på, at hverken K eller Sønderjyllandskomiteen  

 omtales eller optræder i indslaget.
Nævnet har endvidere lagt vægt på, at den  

 pågældende demonstration fandt sted i 1997, og at det næppe kan antages at  

 være  

 kendt for en bredere kreds, at den menneskekæde, der optræder i en  

 billedsekvens, var arrangeret af Sønderjyllandskomiteen, og at K var  

 involveret  

 i arbejdet med at få menneskekæden arrangeret.
Nævnet afviser herefter  

 klagen.
 Afgjort den 18. august 2004.
