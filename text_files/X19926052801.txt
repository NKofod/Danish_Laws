En foretagen opsigelse efter Byfornyelseslovens § 36 af et  

 erhvervslejemål var afgivet med 1 måneds varsel, jf. lejelovens § 82d og §  

 86. Opsigelsen overholdt dermed ikke kravet i Byfornyelseslovens § 36, stk.  

 4, om 3 måneders varsel.
Udlejeren havde herefter pligt til at foretage ny  

 opsigelse under iagttagelse af det i § 36, stk. 4, nævnte varsel.
Vedr.
Matr. nr. 1cy, Strandvejen 157/Hellerupvej 1, opsigelse af  

 erhvervslejemål.
I skrivelse af 23. september 1992 har selskabet i medfør af  

 byfornyelseslovens § 36 stk. 3 indbragt sag om opsigelse af ovennævnte  

 lejemål på grund af indsigelse mod opsigelsen fra lejeren ved advokat K.L.  

 Nemeth.
I indsigelsen protesteres mod opsigelsen, herunder at den er afgivet  

 med 1 måneds varsel.
I skrivelse af 28. september 1992 til Nævnet har advokat K.L.
Nemeth bl.a.  

 anført, at lejerens rettigheder ikke kan afgøres af Byfornyelsesnævnet, men  

 under en evt. boligretssag.
 Nævnet har behandlet sagen på møde deen 12. november 1992. Nævnet finder  

 at have kompetence til at behandle sagen, da opsigelsen er foretaget i medfør  

 af byfornyelseslovens § 36 stk. 1. Det findes i den forbindelse ikke at kunne  

 tillægges betydning, at opsigelsesvarslet er nedsat til 1 måned efter  

 lejelovens § 82 d og § 86.
Nævnet finder, at den pligtige opsigelse efter byfornyelsesloven  

 fortrænger lejeloven, også selvom det påberåbte varsel i lejeloven er kortere  

 end i byfornyelseslovens § 36 stk. 4. Såfremt varslingsbestemmelsen i  

 lejeloven ønskedes anvendt, måtte opsigelsen være foretaget i medfør af denne  

 lov.
Nævnet har således ikke taget stilling til om betingelserne for  

 opsigelse i medfør af lejelovens § 82 d og § 86 er til stede.
 Nævnet finder endvidere, at prøvelsen efter byfornyelseslovens § 36 stk. 3  

 alene omfatter spørgsmålet om hvorvidt de formelle betingelser i forbindelse  

 med opsigelsen er overholdt.
 Opsigelsen opfylder formkraveene i lovens § 36 stk. 1. Da  

 opsigelsesvarslet er fastsat til 1 måned, er det imidlertid ikke i  

 overensstemmelse med fristerne i lovens § 36 stk. 4, idet de heri nævnte  

 betingelser for at fravige varslet på 3 måneder, ikke findes at være til  

 stede.
 Udlejeren har herefter pligt til at foretage ny opsigelse under  

 iagttagelse af det i § 36 stk. 4 nævnte varsel.
 Nævnets afgørelse kan af parterne indbringes for Boligretten efter  

 reglerne i lejeloven inden 4 uger efter, at afgørelsen er meddelt parterne,  

 jf. byfornyelseslovens § 84.
Med venlig hilsen Bodil Wiingaard / Marianne Jacobi Genpart til:
Advokat K.L.
Nemeth, Bredgade 58, 1260 Kbh K.
Gentofte kommune, Bernstoffsvej 161, 2920 Charlottenlund Bygge- og Boligstyrelsens 2. kontor, Stormgade 10, 1470 kbh K.
