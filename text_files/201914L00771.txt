Betænkning afgivet af Kulturudvalget den 13. maj 2020 Betænkning over Forslag til lov om ændring af lov om radio- og fjernsynsvirksomhed og lov om film (Gennemførelse af direktivet om audiovisuelle medietjenester m.v.) [af kulturministeren (Joy Mogensen)]:
1. Indstillinger Udvalget indstiller lovforslaget til vedtagelse uændret.
 Liberal Alliance, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Socialistisk Folkeparti og Enhedslisten Socialistisk Folkepartis og Enhedslistens medlemmer af udvalget stemmer for lovforslaget, men bemærker, at der med implementeringen af lovforslaget i bekendtgørelser m.m. bør sikres, at lovforslaget ikke fører til en overregulering af indhold, således at platforme ud fra et forsigtighedsprincip vælger at begrænse indholdet i højere grad end, hvad der er nødvendigt, og derved reelt begrænser borgernes ytrings- og informationsfrihed.
SF og EL noterer sig ministerens løfte om i bekendtgørelsesform at fastsatte krav om, at bl.a. kommercielle udbydere af fjernsynsvirksomhed under dansk jurisdiktion skal gøre programvirksomheden mere tilgængelig for personer med handicap, herunder tegnsprogstolkning, tekstning for døve og hørehæmmede, oplæste undertekster og synstolkning m.v.
Dette løfte er afgørende for SFs og ELs tilslutning til lovforslaget, jf. svar på L 108  spørgsmål 4.
I forlængelse heraf noterer SF og EL med tilfredshed, at ministeren vil sikre, at Radio- og tv-nævnet fører tilsyn med, at udbyderne udarbejder handlingsplaner for, at de ovennævnte krav om tilgængelighed for personer med handicap bliver opfyldt, og at Radio- og tv-nævnet også har mulighed for at kræve ændringer, hvis ikke det er tilfældet.
I den forbindelse vil SF og EL senest i forbindelse med de kommende medieforhandlinger arbejde for, at der oprettes et advisoryboard, hvor handicaporganisationer kan rådgive Radio- og tv-nævnet i forhold til godkendelse af de påkrævede handlingsplaner.
 Endelig noterer SF og EL med tilfredshed, at ministeren vil tilføre yderligere ressourcer til de nye opgaver, som lovforslaget pålægger Radio- og tv-nævnet, jf. svar på L 108  spørgsmål 3.
3. Udvalgsarbejdet Lovforslaget blev fremsat den 5. februar 2020 og var til 1. behandling den 28. februar 2020. Lovforslaget blev efter 1. behandling henvist til behandling i Kulturudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og kulturministeren sendte den 11. november 2019 dette udkast til udvalget, jf.
KUU alm. del  bilag 31. Den 5. februar 2020 sendte kulturministeren høringssvarene og et høringsnotat til udvalget.
Bilag Under udvalgsarbejdet er der omdelt 6 bilag på lovforslaget.
Spørgsmål Udvalget har under udvalgsarbejdet stillet 9 spørgsmål til kulturministeren til skriftlig besvarelse, som ministeren har besvaret.
Daniel Toft Jakobsen (S) Flemming Møller Mortensen (S) Henrik Møller (S) nfmd.
Jan Johansen (S) Jesper Petersen (S) Kasper Sand Kjær (S) Leif Lahn Jensen (S) Malte Larsen (S) Zenia Stampe (RV) Marianne Jelved (RV) Jens Rohde (RV) Charlotte Broman Mølbæk (SF) Jacob Mark (SF) Søren Søndergaard (EL) Mai Villadsen (EL) Uffe Elbæk (UFG) Britt Bager (V) Ellen Trane Nørby (V) Jan E.
Jørgensen (V) Kim Valentin (V) Hans Christian Schmidt (V) fmd.
Inger Støjberg (V) Stén Knuth (V) Pernille Bendixen (DF) Pia Kjærsgaard (DF) Peter Skaarup (DF) Kristian Thulesen Dahl (DF) Birgitte Bergman (KF) Lars Boje Mathiesen (NB) Liberal Alliance, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
