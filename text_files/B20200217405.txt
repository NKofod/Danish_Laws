Bekendtgørelse om ændring af bekendtgørelse om en midlertidig kompensationsordning for selvstændige ramt af én eller flere COVID-19-relaterede restriktioner § 1 I bekendtgørelse nr. 1682 af 13. november 2020 om en midlertidig kompensationsordning for selvstændige ramt af én eller flere COVID-19-relaterede restriktioner, foretages følgende ændringer:
 1. Indledningen affattes således:
»I medfør af § 3, stk. 1, § 7, stk. 4, og § 23, stk. 3, i lov nr. 1518 af 18. december 2018 om erhvervsfremme og i medfør af akt nr. 302 af 17. september 2020, akt nr. 325 af 1. oktober 2020, akt nr. 10 af 22. oktober 2020, akt nr. 35, akt nr. 36 og akt nr. 40 af 12. november 2020, akt nr. 95 af 3. december 2020 og akt nr. 134 af 17. december 2020, fastsættes:« 2. I § 1, stk. 1, indsættes efter »nr. 2«: »og 11«, og efter »stk. 4«: »og 5«.
 3. I § 1, stk. 3, ændres »december 2020« til: »januar 2021«.
 4. I § 1, stk. 3, nr. 3, litra a, indsættes efter »er«: »direkte«.
 5. § 1, stk. 4, nr. 6, affattes således:
»6) Forbud mod salg af alkoholholdige drikkevarer med en alkoholvolumenprocent på 1, 2 eller derover i et afgrænset tidsrum, jf.
Sundheds- og Ældreministeriets bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19 eller senere beslægtede bekendtgørelser.« 6. I § 1, stk. 4, indsættes som nr. 7-9:
»7) Forbud mod forsamlinger på over 10 personer, jf.
Sundheds- og Ældreministeriets bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19 eller senere beslægtede bekendtgørelser.
 8) Regional nedlukning af Hjørring, Frederikshavn, Brønderslev, Jammerbugt, Vesthimmerland, Thisted og Læsø kommune, i perioden fra og med den 6. november 2020 til og med den 22. november 2020, såfremt den selvstændige har fast arbejdssted eller bopæl i områder ramt af regional nedlukning, eller den selvstændiges omsætning er afhængig af direkte leverancer til eller fra virksomheder ramt af den regionale nedlukning.
9) Delvis nedlukning fra og med den 9. december 2020 til og med den 3. januar 2021.« 7. I § 1, indsættes som stk. 5:
 »Stk. 5. Retten til kompensation tilkommer endvidere selvstændige, som i kompensationsperioden, jf. § 4, stk. 6, er leverandører, jf. § 2, nr. 11, til virksomheder mv. omfattet af stk. 4, nr. 1, stk. 4, nr. 5, eller til virksomheder mv. omfattet af én eller flere af følgende covid-19-relaterede restriktioner:
1) Forbud mod forsamlinger på over 50 personer, jf.
Sundheds- og Ældreministeriets bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19 eller senere beslægtede bekendtgørelser, såfremt den selvstændiges omsætning stammer fra direkte leverancer til private og sociale arrangementer uden for private hjem.
2) Forbud mod forsamlinger på over 10 personer, jf.
Sundheds- og Ældreministeriets bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19 eller senere beslægtede bekendtgørelser, såfremt den selvstændiges omsætning stammer fra direkte leverancer til private og sociale arrangementer med mindst 10 personer, herunder leverandører af lyd, lys, busser eller taxaer.« 8. I § 2, nr. 1, udgår litra d.
 Litra e-g bliver herefter litra d-f.
 9. I § 2, nr. 1, litra a, indsættes efter » nr. 1,«: »og stk. 5,«.
 10. I § 2, nr. 1, litra c, udgår efter » nr. 3,«: »litra a,«.
 11. I § 2, nr. 1, litra f, som bliver til litra e, indsættes efter »nr. 5,«: »og stk. 5,«.
 12. I § 2, nr. 1, indsættes som litra g-j:
 »g) For selvstændige der er ramt af forbud mod forsamlinger på over 10 personer, jf. § 1, stk. 4, nr. 7, eller § 1, stk. 5, nr. 2, beregnes omsætningstabet som den forholdsmæssige forskel mellem ansøgers omsætning i kompensationsperioden og referenceperioden, jf. nr. 8-9. Tabsprocenten beregnes som omsætningstabet delt med omsætningen i referenceperioden, jf. nr. 8.
 h) Forbud mod salg af alkoholholdige drikkevarer med en alkoholvolumenprocent på 1,2 eller derover i et afgrænset tidsrum, jf. § 1, stk. 4, nr. 6, beregnes omsætningstabet som den forholdsmæssige forskel mellem ansøgers omsætning i kompensationsperioden og referenceperioden, jf. nr. 8-9. Tabsprocenten beregnes som omsætningstabet delt med omsætningen i referenceperioden, jf. nr. 8.
 i) For selvstændige der er ramt af regional nedlukning, jf. § 1, stk. 4, nr. 8, beregnes omsætningstabet som den forholdsmæssige forskel mellem ansøgers omsætning i kompensationsperioden og referenceperioden, jf. nr. 8-9. Tabsprocenten beregnes som omsætningstabet delt med omsætningen i referenceperioden, jf. nr. 8.
j) For selvstændige, der er ramt af den delvise nedlukning, jf. § 1, stk. 4, nr. 9, beregnes omsætningstabet som den forholdsmæssige forskel mellem ansøgers omsætning i kompensationsperioden og referenceperioden, jf. nr. 8-9. Tabsprocenten beregnes som omsætningstabet delt med omsætningen i referenceperioden, jf. nr. 8.« 13. I § 2, nr. 8, udgår litra b.
 Litra c bliver herefter til litra b.
 14. I § 2, nr. 8, litra a, indsættes efter »2019«: »og 2020«, og efter »i 2020«: »og 2021«.
 15. I § 2, nr. 8, litra c, som bliver til litra b, udgår: »eller b«.
 16. I § 2, indsættes som nr. 11-12:
 »11) Leverandør: En selvstændig, jf. § 2, nr. 2, hvis omsætning er direkte relateret til transaktioner, salg eller leverancer til virksomheder mv., der er ramt af COVID-19 restriktioner, jf. § 1, stk. 4. Omsætningen skal stamme fra gentagende transaktioner mv. mellem disse virksomhedstyper mv.
12) Fast arbejdssted: Et eller flere geografisk afgrænsede steder, distrikter eller områder, hvor arbejdet som hovedregel udføres.« 17. I § 4, stk. 5, ændres »1-4« til: »1-2«.
 18. § 4, stk. 6, affattes således:
»Stk. 6. Der kan ansøges om kompensation for det antal dage, den selvstændige er omfattet af én eller flere COVID-19-relaterede restriktioner, jf. § 1, stk. 4, inden for perioden fra og med den 1. september 2020 til med den 31. oktober 2020, perioden fra og med den 1. november 2020 til og med den 31. januar 2021, eller perioden fra og med den 1. september 2020 til og med den 31. januar 2021. Selvstændige ramt af et regionalt forbud mod at holde åbent i et begrænset tidsrum, jf. § 1, stk. 4, nr. 5, kan endvidere ansøge om kompensation for perioden fra og med den 19.  august 2020 til og med den 28. august 2020. Selvstændige ramt af regional nedlukning, jf. § 1, stk. 4, nr. 8, kan ansøge om kompensation for perioden fra og med den 6. november 2020 til og med den 26. november 2020. Selvstændige med fast arbejdssted i de på bilag 1 anførte kommuner ramt af den delvise nedlukning, jf. § 1, stk. 4, nr. 9, kan ansøge om kompensation for perioden fra og med den 9. december 2020 til og med den 3. januar 2021. Selvstændige med fast arbejdssted uden for de på bilag 1 anførte kommuner ramt af den delvise nedlukning, jf. § 1, stk. 4, nr. 9, kan ansøge om kompensation for perioden fra og med den 11. december 2020 til og med den 3. januar 2021.« 19. § 9, stk. 1, affattes således:
»Ansøgning om kompensation for perioden fra og med den 1. september 2020 til og med den 31. januar 2021 skal indsendes til Erhvervsstyrelsen via den digitale indberetningsløsning »midlertidig kompensationsordning for selvstændige mv. berørt af én eller flere coronavirus/covid-19-relaterede restriktioner« senest den 28. februar 2021.« 20. I § 16 stk. 1, ændres »8. april« til: »31. maj«.
 21. Bilag 1 affattes som bilag 1 til denne bekendtgørelse.
§ 2 Stk. 1. Bekendtgørelsen træder i kraft den 1. januar 2021.
 Stk. 2. Ansøgere, der på ikrafttrædelsestidspunktet, jf. stk. 1, har fået udbetalt kompensation efter bekendtgørelse nr. 1682 af den 13. november 2020, kan ansøge om efterregulering af kompensationen efter denne bekendtgørelse.
