En kørelærerskole giver den teoretiske grunduddannelse til kørelærere samt  

 videre- og efteruddannelse af kørelærere.
Den egentlige skolekørsel foregår  

 hos en kørelærer, som uden skolens medvirken træffer aftale med den enkelte  

 elev herom, ligesom betalingen for denne del af undervisningen erlægges  

 direkte til vedkommende kørelærer.
Skolens elever indgår her på lige fod med  

 den pågældende kørelærers øvrige elever.
Den af skolen udøvede virksomhed er undtaget fra afgiftspligten i medfør  

 af lovens § 2, stk. 3, punkt c.
Den praktiske køretræning, som ikke sker med  

 henblik på erhvervelse af kørekort, men indgår som en obligatorisk del af  

 kørelæreruddannelsen, er ligeledes undtaget fra afgiftspligten i medfør af  

 lovens § 2, stk. 3, punkt c.
 Afgørelsen medfører en begrænsning af de pågældende køreskolers  

 fradragsret for indgående afgift, jf. bekendtgørelsen om delvis fradragsret  

 for merværdiafgift.
 3. og 4. afsnit er ændret i overensstemmelse med Mn.626. Se også Mn.587,  

 Mn.627, Mn.667 og Mn.1033.
