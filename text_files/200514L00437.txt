Betænkning afgivet af Retsudvalget den 20. april 2006 Betænkning over Forslag til lov om ændring af våbenloven,  

 straffeloven  

  

 og krigsmaterielloven (Masseødelæggelsesvåben m.v.) [af justitsministeren (Lene Espersen)] 1. Udvalgsarbejdet Lovforslaget blev fremsat den 25. januar 2006 og var til 1.  

 behandling den 23. februar 2006. Lovforslaget blev efter 1. behandling  

 henvist  

 til behandling i Retsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 2. december 2005 dette udkast til  

 udvalget,  

 jf. alm. del  bilag 174. Den 16. februar 2006 sendte justitsministeren  

 de indkomne  

 høringssvar samt et notat herom til udvalget.
Spørgsmål Udvalget har stillet 2 spørgsmål til justitsministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, S, DF og KF) indstiller lovforslaget til  

  

 vedtagelse uændret.
 Dansk Folkeparti kan støtte lovforslaget, der i sin helhed  

 lægger op til en række forbedringer af den nuværende lovgivning på området.
 Dels har de enkelte bestemmelser til formål at sikre, at Danmark  

 opfylder de FN-forpligtelser, som Danmark har tiltrådt ved vedtagelse af  

 FNs  

 sikkerhedsråds resolution nr. 1540 i april måned 2004 vedrørende aftale om  

 ikkespredning af masseødelæggelsesvåben, dels sikrer lovforslaget en generel  

 opdatering af de gældende bestemmelser i våbenloven og straffeloven om  

 masseødelæggelsesvåben, som er indeholdt og videreført i den gældende lov,  

 der har  

 sit udgangspunkt helt tilbage i 1934.
 Ligeledes tjener lovforslaget et godt formål ved at ændre  

 reglerne om udførsel af våben, som tillige er omfattet af EUs  

 forordninger om  

 handel med varer, der kan anvendes til henrettelse, tortur eller anden  

 umenneskelig behandling.
 Denne EU-forordning har som beskrevet i lovforslaget forrang for  

 national ret, og på den baggrund er den eksisterende lov utidssvarende og vil  

 med lovforslagets vedtagelse blive opdateret med en præcisering.
Lovforslaget har ligeledes til formål til at ændre reglerne for  

 udenlandske investeringer i krigsmaterielproducerende virksomheder i Danmark,  

 således at danske virksomheder fremover vil være bedre rustede til at deltage  

 i  

 internationale udviklingsprojekter og være i en forbedret  

 konkurrencesituation,  

 og dermed vil der være mulighed for sikring af danske arbejdspladser.
På  

 dette  

 område har der frem til nu været tale om et reelt forbud, og dette forbud  

 ændres nu til en statslig kontrol, hvor Justitsministeriet foranlediger en  

 kontrol ud fra bl.a. udenrigspolitiske og sikkerhedsmæssige hensyn.
 Sluttelig vil Dansk Folkeparti gerne fremhæve, at man i  

 høringsprocessen har valgt at lytte til problematikken omkring transport af  

 masseødelæggelsesvåben, hvor transporten sker i fuld overensstemmelse med den  

 internationale aftale om ikkespredning af masseødelæggelsesvåben og dermed  

 inden for rammerne af de traktater, som Danmark har tiltrådt.
 Et  

  

 mindretal  

  

 i  

 udvalget (RV) vil redegøre for sin stilling til lovforslaget ved 2.  

 behandling.
 Et  

  

 andet mindretal  

  

 i  

 udvalget (SF) vil redegøre for sin stilling til lovforslaget ved 2.  

 behandling.
 Et  

  

 tredje mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Ministeren har endnu en gang sammenblandet forslag, som  

 indeholder meget forskellige elementer.
I det her tilfælde indeholder  

 lovforslaget  

 dels en skærpelse af reglerne mod indførsel, udførsel, transport m.v. af  

 masseødelæggelsesvåben, dels en lempelse af reglerne om ejerskab af  

 krigsmaterielproducerende  

 virksomheder i Danmark.
Ministeren har afvist at dele lovforslaget op i to på trods af  

 bl.a.
Enhedslistens anmodning herom.
Det tvinger Enhedslisten til at stemme  

 imod  

 lovforslaget.
Skærpelse af reglerne om transport m.v. af masseødelæggelsesvåben  

 burde have været strammet i overensstemmelse med regeringens oprindelige  

 forslag.
I stedet valgte regeringen at bøje sig for Rederiforeningen, så der  

 er  

 et smuthul for danske rederier til i særlige tilfælde at transportere  

 masseødelæggelsesvåben.  

 Trods alt er det et fremskridt i forhold til gældende regler, og derfor kunne  

 Enhedslisten have stemt for denne del af forslaget.
 Enhedslisten er fuldstændig afvisende over for den anden del af  

 forslaget, om at tillade udenlandsk ejerskab af våbenproducerende  

 virksomheder  

 i Danmark.
Hvis lovforslaget vedtages, vil Danmark acceptere udenlandsk  

 ejede våbenfabrikker i Danmark, selv om Enhedslisten selvfølgelig erkender,  

 at  

 de skal have tilladelse fra Justitsministeriet.
Det kan Enhedslisten ikke  

 opfatte på anden måde, end at det nu er blevet en del af regeringens  

 erhvervspolitiske strategi, at våbenproduktionen i Danmark skal vokse, og at  

 Danmark skal tjene flere penge på at producere våben.
Det skal være en del af  

 Danmarks rolle i globaliseringen at have en øget indtjening på våben.
Det får  

 jo i hvert fald den afgørende konsekvens, at vi så vil få mennesker i  

 Danmark,  

 som faktisk har en solid økonomisk interesse i, at der fremover bliver  

 produceret flere våben, at der sker øget oprustning osv.
Enhedslisten synes grundlæggende, at Danmarks rolle i verden  

 skulle være en anden.
Enhedslisten synes, der er en lang række andre områder,  

 hvor det ville være godt og gunstigt, hvis Danmark blev drivende i at udvikle  

 nye produkter og på den måde kunne komme med et positivt bidrag til  

 globaliseringen.  

 At blive en større aktør på våbenindustriens område har kun én effekt, og det  

 er en negativ effekt.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Morten Bødskov (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 130 Bilagsnr.
Titel 1 Kommenteret høringsoversigt og høringssvar 2 Foreløbig tidsplan over udvalgets behandling af forslaget 3 Endelig tidsplan over udvalgets behandling af forslaget 4 1. udkast til betænkning Oversigt over spørgsmål og svar vedrørende L 130 Spm.nr.
