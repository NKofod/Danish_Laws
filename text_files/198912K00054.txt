Nr LSF 54 Forslag til Lov om ændring af lov om social bistand (Indførelse af  

 plejevederlag m.v. ved pasning af døende) Fremsat af socialministeren (Aase Olesen) den 1. november 1989 Vedtaget ved tredjebehandling den 3. april 1990 Lov nr. 256 af 25/04/1990 § 1 I lov om social bistand, jf. lovbekendtgørelse nr. 637 af 27. september  

 1989, foretages følgende ændringer:
 1. Efter kapitel 12 indsættes som nyt kapitel i afsnit IV:
»Kapitel 12 a Hjælp i forbindelse med pasning af døende i hjemmet § 57 a.
Personer, som passer en nærtstående, der ønsker at dø i eget hjem,  

 er efter ansøgning berettiget til at få godtgørelse for tabt arbejdsindtægt  

 (plejevederlag). Det er en betingelse for at yde plejevederlag, at  

 hospitalsbehandling efter en lægelig vurdering må anses for udsigtsløs, og at  

 den syges tilstand ikke i øvrigt nødvendiggør indlæggelse eller forbliven på  

 sygehus eller anden institution.
Det er endvidere en betingelse, at den syge  

 er indforstået med etableringen af plejeforholdet.
§ 57 b.
Plejevederlag efter § 57 a til personer med lønindtægt, eller hvad  

 dermed kan sidestilles, beregnes på grundlag af plejerens gennemsnitlige  

 indtægt i de seneste 12 måneder før påbegyndelse af plejeforholdet.  

 Plejevederlaget kan dog højst udgøre et beløb svarende til højeste  

 hjemmehjælperløn med stedtillæg.
Herudover ydes et tillæg på 12,5 pct. af det  

 beløb, der beregnes efter 1. og 2. pkt.
Tillægget udbetales ved  

 plejeforholdets ophør.
Stk. 2. Der kan også ydes supplerende plejevederlag til personer, som i  

 stedet vælger at nedsætte deres arbejdstid.
Plejevederlag ydes i disse  

 tilfælde forholdsmæssigt svarende til den nedsatte arbejdstid.
Hvis flere  

 personer udfører plejen, kan det samlede plejevederlag normalt ikke overstige  

 det i stk. 1 nævnte beløb.
Stk. 3. Plejevederlag til personer med indtægt ved selvstændig virksomhed  

 udgør pr. uge altid mindst 2/3 af det højeste beløb, der kan udbetales i  

 medfør af lov om dagpenge ved sygdom eller fødsel.
Såfremt pågældende kan  

 dokumentere, at indtægten berettiger til et højere plejevederlag end nævnt i  

 1. pkt., beregnes plejevederlaget på grundlag af denne indtægt, dog højst med  

 et beløb svarende til højeste hjemmehjælperløn med stedtillæg.
 Stk. 4. I ganske særlige tilfælde kan kommunalbestyrelsen beslutte at yde  

 plejevederlag med et højere beløb end anført i stk. 1, 2. pkt.
§ 57 c.
Den plejekrævendes indlæggelse af kortere varighed på sygehus  

 eller anden institution medfører ikke i sig selv bortfald af plejevederlaget.
 Stk. 2. Kommunalbestyrelsen kan undtagelsesvis træffe beslutning om ophør  

 af retten til plejevederlag, hvis pleje i hjemmet ikke fortsat kan anses for  

 hensigtsmæssig.
§ 57 d.
Såfremt den plejekrævende har udgifter, som ikke dækkes efter  

 anden lovgivning, til lægeordineret medicin, sygeplejeartikler og lignende,  

 kan der særskilt eller i forbindelse med plejevederlag ydes hjælp hertil uden  

 hensyn til pågældendes eller familiens økonomiske forhold.
§ 57 e.
For hjemmehjælp efter reglerne i kapitel 12, der ydes i  

 tilslutning til pleje af en døende, kræves der ikke betaling, uanset om den  

 praktiske bistand er varig eller midlertidig.
§ 57 f.
Kommunalbestyrelsens afgørelser efter dette kapitel kan ikke  

 indbringes for anden administrativ myndighed.« 2. § 135, stk. 5, nr. 1, affattes således:
»1) Praktisk bistand i hjemmet, hjælp i forbindelse med pasning af  

 døende i hjemmet og hjælpemidler m.v. efter afsnit IV og V.« § 2 Loven træder i kraft den 1. juli 1990.
Oprindeligt fremsat forslag § 1 I lov om social bistand, jf. lovbekendtgørelse nr. 637 af 27. september  

 1989, foretages følgende ændringer:
 1. Efter kapitel 12 indsættes som nyt kapitel i afsnit IV:
 »Kapitel 12 a.
 Hjælp i forbindelse med pasning af døende i hjemmet.
§ 57 a.
Personer, som passer en nærtstående, der ønsker at dø i eget hjem,  

 er efter ansøgning berettiget til at få godtgørelse for tabt arbejdsindtægt  

 (plejevederlag). Det er en betingelse for at yde plejevederlag, at  

 hospitalsbehandling efter en lægelig vurdering må anses for udsigtsløs, og at  

 den syges tilstand ikke i øvrigt nødvendiggør indlæggelse eller forbliven på  

 sygehus eller anden institution.
Det er endvidere en betingelse, at den syge  

 er indforstået med etableringen af plejeforholdet.
§ 57 b.
Plejevederlag efter § 57 a til personer med lønindtægt, eller hvad  

 dermed kan sidestilles, beregnes på grundlag af plejerens gennemsnitlige  

 indtægt i de seneste 12 måneder før påbegyndelse af plejeforholdet.  

 Plejevederlaget kan dog højst udgøre et beløb svarende til højeste  

 hjemmehjælperløn med stedtillæg.
Herudover ydes et tillæg på 12,5 pct af det  

 beløb, der beregnes efter 1. og 2. pkt.
Tillægget udbetales ved  

 plejeforholdets ophør.
Stk. 2. Der kan også ydes supplerende plejevederlag til personer, som i  

 stedet vælger at nedsætte deres arbejdstid.
Plejevederlag ydes i disse  

 tilfælde forholdsmæssigt svarende til den nedsatte arbejdstid.
Hvis flere  

 personer udfører plejen, kan det samlede plejevederlag normalt ikke overstige  

 det i stk. 1 nævnte beløb.
Stk. 3. Plejevederlag til personer med indtægt ved selvstændig virksomhed  

 udgør pr. uge altid mindst 2/3 af det højeste beløb, der kan udbetales i  

 medfør af lov om dagpenge ved sygdom eller fødsel.
Såfremt pågældende kan  

 dokumentere, at indtægten berettiger til et højere plejevederlag end nævnt i  

 1. pkt., beregnes plejevederlaget på grundlag af denne indtægt, dog højst med  

 et beløb svarende til højeste hjemmehjælperløn med stedtillæg.
 Stk. 4. I ganske særlige tilfælde kan kommunalbestyrelsen beslutte at yde  

 plejevederlag med et højere beløb end anført i stk. 1, 2. pkt.
§ 57 c.
Retten til plejevederlag ophører, når plejeren genoptager  

 arbejdet.
Endvidere ophører retten til plejevederlag senest 14 dage efter, at  

 den plejekrævende er afgået ved døden, eller at plejeforholdet af andre  

 grunde er ophørt, uanset om plejeren har genoptaget arbejdet.
Den  

 plejekrævendes indlæggelse af kortere varighed på sygehus eller anden  

 institution medfører ikke i sig selv bortfald af plejevederlaget.
 Stk. 2. Kommunalbestyrelsen kan undtagelsesvis træffe beslutning om ophør  

 af retten til plejevederlag, hvis pleje i hjemmet ikke fortsat kan anses for  

 hensigtsmæssig.
§ 57 d.
Såfremt den plejekrævende har udgifter, som ikke dækkes efter  

 anden lovgivning, til lægeordineret medicin, sygeplejeartikler og lignende,  

 kan der særskilt eller i forbindelse med plejevederlag ydes hjælp hertil uden  

 hensyn til pågældendes eller familiens økonomiske forhold.
§ 57 e.
For hjemmehjælp efter reglerne i kapitel 12, der ydes i  

 tilslutning til pleje af en døende, kræves der ikke betaling, uanset om den  

 praktiske bistand er varig eller midlertidig.
§ 57 f.
Kommunalbestyrelsens afgørelser efter dette kapitel kan ikke  

 indbringes for anden administrativ myndighed.« 2. § 135, stk. 5, nr. 1, affattes således:
»1) Praktisk bistand i hjemmet, hjælp i forbindelse med pasning af  

 døende i hjemmet og hjælpemidler m.v. efter afsnit IV og V.« § 2 Loven træder i kraft den 1. januar 1990.
Bemærkninger til lovforslaget Almindelige bemærkninger Lovforslaget er en opfølgning af en enstemmig folketingsbeslutning af 19.  

 maj 1989 om forbedring af vilkårene for stærkt plejekrævende personer i eget  

 hjem.
Ifølge folketingsbeslutningen skal lovændringerne omfatte følgende:
- ret til lønkompensation - ændringer i kapitel 11, 12 og 13 i lov om social bistand, således at  

 ydelser efter disse bestemmelser bevilges uafhængigt af plejefamiliens og den  

 syges økonomiske forhold.
 Det fremgår endvidere af beslutningen, at forslaget alene omhandler  

 pasning af døende.
I betænkningen fra Folketingets Socialudvalg, afgivet den 17. maj 1989,  

 anføres yderligere, at lønkompensation for dokumenteret indtægtstab kan ydes  

 op til højeste hjemmehjælperløn.
Der skal imidlertid kunne dispenseres i  

 særlige tilfælde.
Det skal endvidere sikres, at den person, der får  

 lønkompensation, ikke mister retten til sygedagpenge og feriepenge, samt at  

 plejeorloven betragtes som en »død periode« i relation til  

 dagpengeloven.
Der skal ligeledes sikres gratis medicin og sygeplejeartikler  

 mv. i plejeperioden, således at plejen i eget hjem ikke påfører familien  

 udgifter, som den ikke ville have haft, hvis den havde valgt sygehusophold.
 Der henvises til Folketingets Forhandlinger, sp. 4478, sp. 6510-6536 samt  

 sp. 10332-10338.
Lovforslaget indeholder ikke regler om adgang til orlov.
Som det fremgår  

 af bemærkningerne til ændringsforslag nr. 3 til beslutningsforslaget, skal  

 adgangen til orlov bero på aftale mellem arbejdsgiveren og den ansatte.
Det  

 er imidlertid forudsat, at de offentlige arbejdsgivere efterlever  

 intentionerne og bevilger orlov.
Indførelsen af regler om bistand til pasning af døende i eget hjem betyder  

 en mærkbar udbygning af de eksisterende hjælpemuligheder.
Mange kommuner har  

 imidlertid allerede et varieret tilbud til syge, der ønsker at tilbringe  

 deres sidste tid hjemme.
Der kan eksempelvis tilbydes hjemmehjælp,  

 hjemmesygepleje, døgnpleje, nødvendige hjælpemidler og boligændringer samt  

 smertebehandling og aflastningsophold.
Det er en klar forudsætning, at  

 sådanne tilbud fortsat skal kunne gives, selv om plejen udføres af en  

 nærtstående i hjemmet.
Det må herved tages i betragtning, at pleje af døende  

 i hjemmet er en fysisk og psykisk belastende opgave.
Det vil normalt også  

 være en forudsætning for terminalpleje i hjemmet, at der er mulighed for at  

 få bistand fra læge og socialforvaltning uden for de normale træffetider.
 I det omfang, der f. eks. er behov for hjælpemidler eller hjælp til  

 boligindretning, er det således forudsat, at denne hjælp ydes efter  

 bistandslovens §§ 58 og 59, idet de personer, som omfattes af lovforslaget,  

 må anses for at opfylde betingelserne om varig sygdoms- eller aldersbetinget  

 svagelighed.
Det forudsættes ligeledes, at der ikke med lovforslaget sker nogen  

 begrænsning i kommunernes mulighed for at yde hjælp efter andre bestemmelser,  

 hvis disse bedre tilgodeser de konkrete behov.
Det vil således fortsat være  

 muligt at ansætte f.eks. en ægtefælle som hjemmehjælper for den døende eller  

 yde tilskud efter § 56 til privat hjælp, som den syge selv antager.
Disse  

 muligheder vil kunne benyttes i de tilfælde, hvor den, der udfører plejen,  

 ikke tidligere har haft erhvervsindtægt og derfor ikke kan dokumentere et  

 indtægtstab.
 Lovforslaget medfører heller ingen begrænsning i forhold til de gældende  

 regler i § 48 om hjælp til personer, der i hjemmet forsørger et barn under 18  

 år med fysisk eller psykisk handicap.
Endvidere vil frikommuner fortsat efter § 36 a i lov om frikommuner kunne  

 iværksætte forsøg, hvorefter kommunen ansætter nærtstående til en person, der  

 ønsker at dø i eget hjem, som plejer for den døende.
Lønnen til den  

 pågældende udgør her 90 pct. af den hidtidige indtægt.
Hvis de 90 pct.  

 overstiger en beløbsgrænse på 300.000 kr., skal der dog foretages en konkret  

 vurdering af ydelsens størrelse.
Forslaget omfatter alene hjælp til pleje af døende (terminalpleje). Det  

 karakteristiske ved terminalpleje er, at vægten flyttes fra behandling med  

 helbredende sigte til omsorg og lindring.
Indsatsen koncentreres således om  

 at forbedre livskvaliteten i et afgrænset tidsrum (oftest 2 til 6 måneder).  

 Sundhedsstyrelsen har i publikationerne Pleje og omsorg for alvorligt syge og  

 døende (1985) og Terminalpleje, problemer og løsninger (1986) beskrevet de  

 eksisterende erfaringer og givet vejledning om, hvorledes denne specielle  

 opgave kan løses.
Det er en afgørende forudsætning, at den syge og dennes pårørende er  

 indforstået med etablering af et plejeforløb i eget hjem.
Indførelsen af  

 plejevederlag mv. må ikke bruges som pression over for pårørende, der ikke  

 mener sig i stand til at påtage sig plejeopgaven, eller over for den syge,  

 der ikke selv ønsker at modtage plejen fra sine pårørende.
For de personer,  

 der er involveret i etableringen af et plejeforløb, er det afgørende, at de  

 informeres om sygdommen, dens forventede forløb og de hjælpemuligheder, der  

 vil kunne tilbydes undervejs, herunder smertebehandling og aflastning.
Kun  

 herved kan de danne sig et realistisk indtryk af opgavens omfang.
Dette  

 stiller krav til sundhedsvæsnet og de sociale myndigheder om et tæt  

 samarbejde i tilslutning til etablering af plejeforhold.
 Det vil således være en forudsætning for overhovedet at yde kompensation  

 for tabt arbejdsindtægt, at det efter en lægelig vurdering kan konstateres,  

 at de terapeutiske muligheder er udtømte eller udsigtsløse (terminalfasen  

 indtrådt). Der skal yderligere foreligge en lægelig vurdering af, hvorvidt  

 den syges tilstand nødvendiggør indlæggelse eller forbliven på sygehus.
I lovforslaget er regler om hjælp til pasning af døende placeret i et  

 særligt kapitel i lov om social bistand, afsnit IV, i tilslutning til  

 reglerne om praktisk bistand i hjemmet.
Dette betyder, at de almindelige  

 bestemmelser i bistandsloven også gælder for dette kapitel, medmindre andet  

 er bestemt.
Reglerne i §§ 10 og 11 finder således tilsvarende anvendelse.  

 Udgangspunktet vil være, at det er den syges opholdskommune i plejeperioden,  

 der yder hjælpen, herunder plejevederlaget, da det er den syges forhold, der  

 er bestemmende for, om der kan ydes hjælp.
Hvorvidt denne kommune vil have  

 mulighed for at kræve sin del af udgifterne refunderet af en anden kommune,  

 må afgøres efter reglerne i § 11.
Administrative konsekvenser Forslaget forudsætter en styrkelse af samarbejdet mellem sundhedsvæsnet og  

 de primærkommunale sociale myndigheder.
I de ovenfor nævnte publikationer fra  

 Sundhedsstyrelsen fremhæves betydningen af koordination og tværfagligt  

 samarbejde i løsningen af de problemer, der særligt knytter sig til  

 terminalpleje.
Behovet for styrkelse af samarbejdet mellem sundhedsvæsnet og de sociale  

 myndigheder er imidlertid ikke begrænset til de situationer, som lovforslaget  

 vedrører.
Dette kommer således klart til udtryk i en rapport fra 1988 afgivet  

 af en arbejdsgruppe, der blev nedsat af socialministeren.
I denne rapport,  

 »Borgeren mellem kommune og sygehus«, gives en række konkrete  

 anvisninger på, hvorledes et samarbejde kan gribes an.
Det konkluderes  

 endvidere, at et sådant samarbejde kan etableres inden for de eksisterende  

 rammer.
 Set i denne sammenhæng har forslaget ikke nødvendigvis større  

 administrative konsekvenser.
Økonomiske konsekvenser Der eksisterer ikke et statistisk materiale, der fyldestgørende kan belyse  

 antallet af terminalpatienter, der kan forventes at udnytte ordningen.
I det  

 følgende er der derfor søgt at opstille en beregning, der vedrører et  

forventet antal døende i eget hjem, der vil og kan udnytte  

 lovforslagets tilbud om plejevederlag til en pårørende og tilskud til  

 hjemmehjælp og øvrige udgifter i forbindelse med plejeordningen.
I 1988 døde 59.000 personer i Danmark.
Sundhedsstyrelsen vurderede i 1985,  

 at 5-10 pct. dør hjemme efter forudgående uhelbredelig sygdom.
Der er stærke  

 indikationer på, at antallet af døende i eget hjem vil være stigende i  

 fremtiden.
Sundhedsstyrelsens hjemmesygeplejestatistik for 1987 viser, at  

 8.500 patienter, der modtog hjemmesygepleje i 1987, døde i eget hjem.
Det  

 tilsvarende tal i 1985 var 6.600. En stor andel af disse patienter må  

 formentlig kunne betegnes terminalpatienter.
Der er ingen tvivl om, at såfremt der gives bedre muligheder og større  

 valgfrihed, vil antallet af terminalpatienter, der vælger at dø i eget hjem,  

 stige.
Der vil imidlertid også være en betydelig gruppe af terminalpatienter,  

 der ikke kan eller vil udnytte plejevederlagsordningen (fordi der ingen nære  

 pårørende er, eller den, der påtager sig pasningen, er pensionist og dermed  

 ikke berettiget til vederlaget). På dette grundlag betragtes 7.500 årlige  

 terminalplejetilfælde som et rimeligt skøn over udnyttelsesniveauet, når  

 terminalplejeordningen er fuldt indkørt.
Et terminalplejeforløb kan have varierende udstrækning, ligesom mængden af  

 plejeforanstaltninger, som den syge og dennes pårørende har behov for, kan  

 variere.
Erfaringer fra undersøgelser fra Århus Amt og fra Næstved Kommune,  

 der begge har haft en særlig støtteordning til døende i eget hjem, viser, at  

 et terminalplejeforløb har en gennemsnitlig varighed på ca. 11 uger.
 En plejeorlovsmulighed for den pårørende må formodes at nedsætte  

 hjemmehjælpsbehovet for nogle familier - men i nogle tilfælde må det antages,  

 at pasningen af den syge i sig selv er så belastende, at der skal tildeles en  

 betydelig hjemmehjælp.
Endvidere kan det blive nødvendigt med periodevis aflastning ved ophold på  

 pleje- og døgnhjem.
Det er endvidere almindeligt, at terminalplejepatienter  

 modtager særlige hjælpemidler som en plejeseng, kørestol, nødkaldeanlæg m.m.
Hertil kommer, at gennemførelsen af terminalplejeforanstaltninger medfører  

 en række afledede økonomiske udgifter udover plejevederlag, den gratis  

 hjemmehjælp og øvrige bistandsydelser.
Det drejer sig om udgifter til  

 hjemmesygepleje, til tilsyn og behandling af praktiserende læge, til  

 medicinudgifter, til sygeartikler m.m.
Da et betydeligt antal personer allerede dør i eget hjem, må det antages,  

 at udgifterne til hjemmehjælp og øvrige bistandsydelser allerede i stor  

 udstrækning dækkes af kommunerne.
I den nedenstående beregning af udgifterne  

 til ordningen er det forudsat, at de kommunale mer udgifter til  

 hjemmehjælp, hjælpemidler m.m. ialt vil beløbe sig til en fjerdedel af  

 udgifterne til plejevederlaget.
Ifølge lovforslaget kan plejevederlaget til den pårørende højst udgøre et  

 beløb svarende til højeste hjemmehjælperløn med stedtillæg.
Ifølge  

 oplysninger fra Husligt Arbejderforbund udgør den højeste hjemmehjælperløn  

 inkl. godtgørelse til beklædning, befordring og telefon samt en 12,5 pct.  

 feriegodtgørelse 3.600 kr. ugentlig i Hovedstadsområdet.
Det gennemsnitligt  

 udbetalte plejevederlag vil være noget lavere.
I beregningerne er det  

 antaget, at plejevederlaget udgør 3.000 kr. ugentligt.
Under de anførte forudsætninger vil de offentlige udgifter til  

 plejevederlag andrage 250 mio. kr.
Til udgifterne til plejevederlaget skal  

 lægges de kommunale og amtskommunele udgifter til bistandsydelser  

 (hjemmehjælp, hjælpemidler, aflastningsophold m.m.) ved 7.500 årlige  

 terminalplejeforløb svarende til ca. 80 mio. kr.
De samlede sociale udgifter  

 til plejevederlagsordningen kan således beregnes til ca. 330 mio. kr.
Merudgifterne til tilsyn og behandling af praktiserende læge samt  

 hjemmesygepleje fraregnet mindreudgifterne som følge af sparede  

 sengedage i sygehussektoren er af Sundhedsministeriet beregnet til 15 mio.  

 kr. ved 7.500 årlige terminalplejetilfælde.
De samlede offentlige  

 nettoudgifter som følge af forslaget kan således opgøres til 345 mio. kr.
 Dette udgiftstal skal sammenholdes med Socialudvalgets betænkning fra d.  

 17. maj 1989, der fastslår, at hjælpen i forbindelse med pasningen af  

 terminalpatienter i eget hjem ikke vil udløse øgede samlede offentlige  

 udgifter.
Bemærkninger til lovforslagets enkelte bestemmelser Til § 1 Til nr. 1 § 57 a Bestemmelsen giver personer, der passer en nærtstående, som ønsker at dø i  

 eget hjem, ret til at få udbetalt godtgørelse for tabt arbejdsindtægt  

 (plejevederlag). Ved tabt arbejdsindtægt forstås såvel lønindtægt som indtægt  

 ved selvstændig erhvervsvirksomhed, eller hvad der kan sidestilles hermed.  

 For så vidt angår beregningen henvises til bemærkningerne til § 57 b.
Det er en forudsætning for at yde plejevederlag, at det efter vurdering  

 fra en læge kan fastslås, at 1) terminalfasen er indtrådt, 2) den syges tilstand ikke i øvrigt nødvendiggør indlæggelse eller  

 forbliven på sygehus, og 3) den syge og dennes nærtstående er indforstået med etableringen af  

 plejeforholdet.
 Vedrørende 1) og 2) henvises til det, der er anført under almindelige  

 bemærkninger.
Ad 3) Det er et absolut krav, at en plejeordning i eget hjem skal være frivillig  

 for såvel den syge som den, der skal udføre plejeopgaven.
Dette understreges  

 i bestemmelsen ved, at der kun kan ydes plejevederlag efter ansøgning, og at  

 det er en udtrykkelig betingelse, at den syge giver sit samtykke til  

 etablering af plejeforholdet.
 Med hensyn til muligheden for at udtræde af plejeforholdet henvises til  

 bemærkningerne til § 57 c.
Godtgørelse for tabt arbejdsfortjeneste kan ydes til nærtstående.
Herved  

 menes f.eks. ægtefælle, samlever, børn, forældre og i øvrigt andre med så nær  

 en tilknytning til den syge, at det vil være nærliggende, at denne person  

 yder plejen.
Der kan således ikke stilles krav om et egentligt  

 slægtsskabsforhold.
Det er heller ikke en betingelse, at der har været fælles  

 bopæl forud for etablering af plejeforholdet.
Det er ligeledes uden betydning  

 for adgangen til plejevederlag, om plejen foregår i den syges eget hjem,  

 eller om den syge tager ophold hos den, der varetager plejen.
 Plejevederlag ydes uden hensyn til den syges økonomiske forhold, og denne  

 kan ikke afkræves betaling for plejen.
§ 57 b Grundlaget for beregningen af plejevederlaget til personer med lønindtægt,  

 eller hvad der træder i stedet herfor, er plejerens dokumenterede  

 gennemsnitlige indtægt, eller hvad dermed kan sidestilles, i de seneste 12  

 måneder inden påbegyndelsen af plejeforholdet.
Arbejdsløshedsdagpenge eller  

 sygedagpenge vil således også indgå i beregningen af plejevederlaget.  

 Vedrørende beregningen af plejevederlag til personer, der har indtægt ved  

 selvstændig virksomhed, henvises til bemærkningerne til stk. 3.
 Plejevederlaget kan højst udgøre et beløb, der svarer til højeste  

 hjemmehjælperløn inclusive stedtillæg for det pågældende område.
Da der ikke optjenes feriepenge under fravær fra arbejde, ydes der i følge  

 forslaget et tillæg til plejevederlaget.
Dette tillæg beregnes som 12,5 pct.  

 af plejevederlaget og svarer til, hvad pågældende ville have optjent i  

 feriegodtgørelse, hvis der havde været tale om et ansættelsesforhold.  

 Tillægget er imidlertid ikke feriepenge i ferielovens forstand.
Beløbet kan  

 derfor udbetales til den pågældende til fri rådighed ved plejeforholdets  

 ophør.
 Der er i forslaget til en ny dagpengelov, som blev fremsat den 11. oktober  

 1989, hjemmel til at fastsætte regler om udbetaling af sygedagpenge til  

 personer, der har modtaget godtgørelse for tabt arbejdsindtægt efter dette  

 forslag.
I forhold til lov om arbejdsløshedsdagpenge vil plejeperioden ifølge  

 Arbejdsministeriet kunne betragtes som en »død periode«.
Nærmere  

 regler om sådanne perioder fastsættes af Direktøren for  

 Arbejdsløshedsforsikringen efter forhandling med Landsarbejdsnævnet og er  

 senest fastsat i Direktoratet for Arbejdsløshedsforsikringens bekendtgørelse  

 nr. 633 af 17. september 1987.
Til stk. 2 Efter bestemmelsen gives der mulighed for at yde kompensation for mistet  

 arbejdsindtægt i forbindelse med nedsættelse af arbejdstiden.
Kompensationen  

 ydes da forholdsmæssigt svarende til den nedsatte arbejdstid (supplerende  

 plejevederlag). Hvis flere deles om plejeopgaven, kan det samlede  

 plejevederlag normalt ikke overstige maksimumsbeløbet efter stk. 1.  

 Bestemmelsen i stk. 4 finder dog tilsvarende anvendelse.
Til stk. 3 For personer, der har indtægt ved selvstændig erhvervsvirksomhed, foreslås  

 at indføre en minimumsydelse, der pr. uge svarer til 2/3 af det højeste  

 dagpengebeløb, der pr. uge kan udbetales af kommunen i medfør af lov om  

 dagpenge ved sygdom og fødsel.
For personer med beskedne indtægter ved  

 selvstændig virksomhed er det således ikke nødvendigt at foretage en  

 beregning af indtægten ved den selvstændige virksomhed i forbindelse med  

 etableringen af plejeforholdet.
Det er naturligvis en forudsætning for at  

 modtage plejevederlag efter dette stykke, at det iøvrigt kan godtgøres, at  

 pågældende inden påbegyndelsen af plejeforholdet har udøvet selvstændig  

 virksomhed.
Der er alene tale om et mindstebeløb.
Det betyder, at der også til  

 personer, der har indtægt ved selvstændig virksomhed, kan udbetales  

 plejevederlag op til højeste hjemmehjælperløn med stedtillæg, hvis pågældende  

 kan dokumentere, at indtægten ved selvstændig virksomhed berettiger hertil.  

 Selve indtægtsopgørelsen sker efter de regler, der er fastsat i medfør af lov  

 om dagpenge ved sygdom og fødsel om opgørelsen af selvstændiges indtægt til  

 brug for beregningen af dagpenge.
Til stk. 4 I overensstemmelse med tilkendegivelsen i betænkningen fra Folketingets  

 Socialudvalg indeholder lovforslaget en hjemmel for kommunalbestyrelsen til i  

 ganske særlige tilfælde at yde plejevederlag med et højere beløb end højeste  

 hjemmehjælperløn med stedtillæg.
Det overlades til kommunalbestyrelsens  

 vurdering, hvornår der skønnes at foreligge særlige forhold.
Som eksempel kan  

 nævnes store forsørgerbyrder.
 § 57 c.
Udbetaling af plejevederlag ophører, når arbejdet genoptages.
Herudover  

 kan plejevederlag udbetales i indtil 14 dage efter, at plejeforholdet er  

 ophørt.
Det er uden betydning, hvad årsagen til ophøret er.
Det må i denne  

 forbindelse understreges, at den frivillighed, der er en grundlæggende  

 forudsætning for etablering af et plejeforhold, medfører, at der er en  

 ubetinget adgang for begge parter til uden varsel at bringe plejeforholdet  

 til ophør.
 Det er derfor vigtigt, at der er mulighed for tæt kontakt mellem hjemmet  

 og de relevante myndigheder - og mellem disse myndigheder indbyrdes - for at  

 sikre, at der løbende sker en vurdering af behovet for hjælp til løsning af  

 plejeopgaven.
Selv om pleje foregår i hjemmet, kan der blive behov for midlertidig  

 indlæggelse, f.eks. som led i aflastning.
Da det normalt ikke vil være muligt  

 at genoptage arbejdet kortvarigt, er det udtrykkeligt fastsat, at kortvarige  

 indlæggelser på sygehus eller anden institution ikke i sig selv medfører  

 bortfald af plejevederlag.
Til stk. 2 Formålet med bestemmelsen er at give kommunalbestyrelsen adgang til  

 undtagelsesvis at træffe beslutning om ophør af plejevederlag.
Bestemmelsen  

 kan eksempelvis tænkes anvendt, hvis det viser sig, at hjælpen i hjemmet ikke  

 mere er hensigtsmæssig eller tilstrækkelig.
§ 57 d Det blev i betænkningen fra Socialudvalget understreget, at plejen i  

 hjemmet ikke må påføre familien udgifter, som den ikke ville have haft, hvis  

 den havde valgt sygehusophold.
 Det vil i forbindelse med sundhedsministerens forslag til sundhedslov  

 blive undersøgt, om der efter denne lov kan ydes hjælp til medicin,  

 sygeplejeartikler, behandlingsredskaber mv. til personer, der modtager  

 terminalpleje i hjemmet, efter de samme regler, som gælder for personer, der  

 er indlagt på sygehus.
 Uanset om denne hjælp eventuelt vil kunne ydes efter Sundhedsministeriets  

 regler, indsættes en bestemmelse i lovforslaget om, at der kan ydes hjælp  

 hertil uden hensyn til den syges eller familiens økonomiske forhold.  

 Bestemmelsen er subsidiær i forhold til andre støttemuligheder og betyder, at  

 der ydes hjælp til pågældendes egen andel af udgiften.
 Der vil være adgang til at yde hjælp efter denne bestemmelse i tilfælde,  

 hvor betingelserne for pleje i hjemmet er opfyldt, jf. § 57 a, men hvor der  

 ikke udbetales plejevederlag, fordi der ikke kan dokumenteres et indtægtstab  

 som følge af plejeopgaven.
§ 57 e Med denne bestemmelse præciseres, at der ikke kan opkræves betaling for  

 hjemmehjælp, der ydes i tilslutning til terminalpleje i hjemmet.
§ 57 f Kommunalbestyrelsens afgørelser om plejevederlag og øvrige ydelser i  

 medfør af kapitel 12 a skønnes ikke egnet til klageadgang, da det er er en  

 afgørende forudsætning for et vellykket plejeforløb, at der fra starten er et  

 godt samarbejde.
Derfor forekommer det uhensigtsmæssigt at lade de enkelte  

 bestemmelser være undergivet klageadgang.
Hertil kommer, at tiden ofte vil  

 være forpasset, når ankeinstansen kan tage stilling til sagen.
Til nr. 2 Det foreslås, at udgifterne til hjælp i forbindelse med pasning af døende  

 i hjemmet finansieres efter samme regler som udgifter til praktisk bistand i  

 hjemmet og hjælpemidler m.v.
Efter 2. behandling den 27. marts 1990 § 1 I lov om social bistand, jf. lovbekendtgørelse nr. 637 af 27. september  

 1989, foretages følgende ændringer:
 1. Efter kapitel 12 indsættes som nyt kapitel i afsnit IV:
»Kapitel 12 a Hjælp i forbindelse med pasning af døende i hjemmet § 57 a.
Personer, som passer en nærtstående, der ønsker at dø i eget hjem,  

 er efter ansøgning berettiget til at få godtgørelse for tabt arbejdsindtægt  

 (plejevederlag). Det er en betingelse for at yde plejevederlag, at  

 hospitalsbehandling efter en lægelig vurdering må anses for udsigtsløs, og at  

 den syges tilstand ikke i øvrigt nødvendiggør indlæggelse eller forbliven på  

 sygehus eller anden institution.
Det er endvidere en betingelse, at den syge  

 er indforstået med etableringen af plejeforholdet.
§ 57 b.
Plejevederlag efter § 57 a til personer med lønindtægt, eller hvad  

 dermed kan sidestilles, beregnes på grundlag af plejerens gennemsnitlige  

 indtægt i de seneste 12 måneder før påbegyndelse af plejeforholdet.  

 Plejevederlaget kan dog højst udgøre et beløb svarende til højeste  

 hjemmehjælperløn med stedtillæg.
Herudover ydes et tillæg på 12,5 pct. af det  

 beløb, der beregnes efter 1. og 2. pkt.
Tillægget udbetales ved  

 plejeforholdets ophør.
Stk. 2. Der kan også ydes supplerende plejevederlag til personer, som i  

 stedet vælger at nedsætte deres arbejdstid.
Plejevederlag ydes i disse  

 tilfælde forholdsmæssigt svarende til den nedsatte arbejdstid.
Hvis flere  

 personer udfører plejen, kan det samlede plejevederlag normalt ikke overstige  

 det i stk. 1 nævnte beløb.
Stk. 3. Plejevederlag til personer med indtægt ved selvstændig virksomhed  

 udgør pr. uge altid mindst 2/3 af det højeste beløb, der kan udbetales i  

 medfør af lov om dagpenge ved sygdom eller fødsel.
Såfremt pågældende kan  

 dokumentere, at indtægten berettiger til et højere plejevederlag end nævnt i  

 1. pkt., beregnes plejevederlaget på grundlag af denne indtægt, dog højst med  

 et beløb svarende til højeste hjemmehjælperløn med stedtillæg.
 Stk. 4. I ganske særlige tilfælde kan kommunalbestyrelsen beslutte at yde  

 plejevederlag med et højere beløb end anført i stk. 1, 2. pkt.
§ 57 c.
Den plejekrævendes indlæggelse af kortere varighed på sygehus  

 eller anden institution medfører ikke i sig selv bortfald af plejevederlaget.
 Stk. 2. Kommunalbestyrelsen kan undtagelsesvis træffe beslutning om ophør  

 af retten til plejevederlag, hvis pleje i hjemmet ikke fortsat kan anses for  

 hensigtsmæssig.
§ 57 d.
Såfremt den plejekrævende har udgifter, som ikke dækkes efter  

 anden lovgivning, til lægeordineret medicin, sygeplejeartikler og lignende,  

 kan der særskilt eller i forbindelse med plejevederlag ydes hjælp hertil uden  

 hensyn til pågældendes eller familiens økonomiske forhold.
§ 57 e.
For hjemmehjælp efter reglerne i kapitel 12, der ydes i  

 tilslutning til pleje af en døende, kræves der ikke betaling, uanset om den  

 praktiske bistand er varig eller midlertidig.
§ 57 f.
Kommunalbestyrelsens afgørelser efter dette kapitel kan ikke  

 indbringes for anden administrativ myndighed.« 2. § 135, stk. 5, nr. 1, affattes således:
»1) Praktisk bistand i hjemmet, hjælp i forbindelse med pasning af  

 døende i hjemmet og hjælpemidler m.v. efter afsnit IV og V.« § 2 Loven træder i kraft den 1. juli 1990.
