Kendelse fra Pressenævnet i sag nr.  

 9/1999 EDC-gruppen A/S har ved advokat Jan Børjesson  

 klaget til Pressenævnet over udsendelsen "Rapporten" bragt i Danmarks  

 Radio den 16. november 1998, idet firmaet mener, at god presseskik er  

 tilsidesat.
Der er endvidere klaget over, at Danmarks Radio har afvist at  

 bringe et genmæle.
 Programmet omhandlede byggesjusk belyst gennem behandling  

 af en konkret entreprenørvirksomhed, Cirkelhuset i Køge, der  

 ledes af  Børge  Hansen.
 I udsendelsen blev gennemgået 3 byggesager, der  

 havde været behæftet med fejl.
 Herefter hed det:
"Speak: Her igen, det der skulle have været  

 drømmebolig, men mange har altså fået knust deres  

 drømme.  Børge  Hansen var ikke alene om at sælge disse  

 huse.
Han blev bakket op af nogle andre.
Nogen med et kendt og respekteret  

 navn.
(Man ser EDC's logo) Speak: Brochuren med huset fra  Børge  Hansen.
Og  

 ved siden af brochuren finder man et velkendt logo, EDC.
Det er altså  

 EDC-mæglerne, der har hjulpet ham med at sælge hans huse.
Det er  

 dem, der har bakket ham op.
Og det har de gjort flere gange.
Henning  Andersen ville være sikker på at  

 købe et kvalitetshus, så han undersøgte markedet.
Han tog  

 blandt andet på en lokal byggemesse, og der mødte han  

  Børge  Hansen, da han besøgte EDC-mæglernes stand.
 Henning  Andersen: Ja, der står  Børge  

  Hansen på EDC-mæglernes stand og sælger hus.
Jens  Olaf  Jersild: Han står på deres stand,  

 på EDC-mæglernes stand, og sælger sine huse? H.A.: Og bliver anbefalet af EDC-mæglerne som en  

 førsteklassesmand, der bruger fine håndværkere.
J.O.J.: Hvor stort et indtryk gør det på jer?  

 EDC er jo en stor, kendt ejendomsmæglerkæde, hvor stort et  

 indtryk gør det på jer, at der står en EDC-mægler  

 sammen med  Børge, som du siger, og anbefaler det her? H.A.: Det er meget afgørende for os.
 Peter  Johansen: Vi har jo solgt nogle byggeprojekter for  

  Børge  Hansen, der ligger nogle år tilbage.
J.O.J.: Og det gør I ikke mere? P.J.: Nej, det gør vi ikke.
Vi har ikke solgt nogle  

 byggeprojekter for  Børge  Hansen og hans firma i de sidste 1½  

 år.
Efter vi har solgt de sidste byggeprojekter, hvor de første  

 problemer begynder at opstå, der vil vi simpelthen ikke være med  

 og får hverken vores eget eller EDC's navn indblandet.
Speak: EDC har altså ikke solgt huse for  

  Børge  Hansen i 1½ år, siger de.
Men er det sandt? Her i  

 lokalavisen fra Køge, Lørdagsavisen hedder den, og se datoen  

 29 august i år.
Og inde i bladet finder man EDC-mæglernes  

 annonce.
EDC-mæglerne optræder selv med navn og billede, blandt  

 andet  Peter  Johansen.
Og her er en annonce for et hus i Rønnede.  

 Huset præsenteres ved en tegning, det er endnu ikke bygget.
Rapporten  

 gik til salgsmøde med EDC-mægler  Anders  Friis.
Vi ville vide,  

 hvem der bygger huset i Rønnede.
Det hus, som er med i  

 EDC-mæglernes annonce.
Anders  Friis: Jeg har lige snakket med ham.
Han er i  

 Norge for øjeblikket, ham der står for det.
Rapportens medarbejder: Hvem er det? A.F.: En der hedder  Børge  Hansen.
Så synes  

 jeg næsten, at I skulle prøve at mødes med  Børge.  

 Han kan i meget mere detaljeret omfang forklare jer om de enkelte  

 hustyper.
Rap.med.: Men det er godt, det han laver altså? A.F.: Det er i hvert fald mit indtryk, at det er i  

 orden.
 Speak: Rapporten viste de skjulte optagelser til  

 EDC-mægleren  Peter  Johansen.
J.O.J.: Ja, det er godt, det han laver,  Børge  

  Hansen.
Det er helt tydeligt, det er jo  Børge  Hansen, der bliver  

 spurgt flere gange til det.
P.J.: Altså det J.O.J.: Det synes jo ikke at passe.
Det synes faktisk at  

 være meget modstrid mellem det, du lige har sagt.
P.J.: Ja J.O.J.: Om at I i 1½ år ikke har haft noget at  

 gøre med  Børge  Hansen P.J.: Ja J.O.J.: Det lyder, som om du faktisk stak mig lidt af en  

 plade før? P.J.: Nej, det gjorde jeg bestemt ikke.
J.O.J.:  Børge  Hansen er involveret i det her.
Og  

 det er klart for jeres mægler, at han er det.
Det er der sådan  

 set ikke nogen hemmelighed i fra jeres side.
P.J.: Næ J.O.J.: Og da vi så spørger: Jamen, kan man  

 regne med  Børge  Hansen, så anbefaler I ham.
 P.J.: Ja.
 J.O.J.: Det gør I jo.
P.J.: Ja J.O.J.: Det har du lige hørt og set.
P.J.: Altså specielt  Børge  Hansen, som jeg  

 siger, har vi ikke noget at, ikke nogen grund til ikke at skulle anbefale.  

 Det kan jeg ikke se.
Det vi har solgt af byggeprojekter for  Børge  

  Hansen tidligere, det har været murstenshuse, som er blevet  

 opført og er blevet solgt, inden de er blevet opført.
Det vi  

 sidder og taler om her, det er nogle træhuse, som bliver opført  

 mig bekendt af norske håndværkere.
Jeg er ikke bekendt med, at  

  Børge  Hansen er involveret i opførelsen overhovedet.
Speak:  Børge  Hansen er altså ikke  

 involveret i opførelsen af dette hus, siger EDC-mægler  Peter  

  Johansen.
Hans kollega,  Anders  Friis, sagde ellers, at det var  

  Børge  Hansen, der stod for huset.
Hvem har ret? Hvem er involveret i  

 opførelsen af huset? Hvem står for dette hus? Rapporten ringede  

 på annoncen og tog til Rønnede for at kigge på huset.
Her  

 mødte vi    Børge  Hansen.
Børge  Hansen: Hej.
Kunne I finde vejen? Speak: Han gav os en timelang rundvisning, hvor han  

 fortalte om det endnu ikke færdigbyggede hus i detaljer.
Det er  

 altså forkert, når  Peter  Johansen siger, at EDC-mæglerne  

 ikke længere sælger huse, hvor  Børge  Hansen er  

 involveret i opførelsen." Klageren har til støtte for klagen om  

 overtrædelse af god presseskik anført, at journalisterne  

 ikke i fornødent omfang har kontrolleret, om de oplysninger, der blev  

 givet, var korrekte, at oplysninger, journalisterne var bekendt med,  

 ikke blev bragt, og at der blev bragt forkerte oplysninger.
Klageren har i den forbindelse navnlig anført, at  

 det i udsendelsen ikke blev nævnt, at samarbejdet mellem den lokale EDC  

 Mægler og virksomheden reelt var ophørt mere end et år  

 før udsendelsen og formelt ophørte den 13. september 1998, da  

  Børge  Hansen blev erklæret konkurs.
Det er endvidere forkert,  

 når det i udsendelsen blev nævnt, at EDC  

 Mægler-virksomheden kendte til den dårlige kvalitet af  

 Cirkelhusets ejendomme.
Klageren har videre anført, at der ikke er udvist  

 fornøden kritik over for nyhedskilderne, og at oplysningerne i  

 udsendelsen ikke er efterprøvet i tilstrækkelig grad.
Klageren  

 har hertil navnlig anført, at forholdene omkring det forlig, en af  

 huskøberne har indgået, er mangelfuldt omtalt, idet det ikke er  

 blevet nævnt, at køberen ikke havde klaget til EDC, ligesom  

 indholdet af forliget stort set ikke blev nævnt.
Klageren har videre anført, at det ikke blev  

 oplyst, at ejendommen i Rønnede er ejet af en lokal advokat, som  

 hæfter for eventuelle fejl og mangler ved ejendommen, og at EDC  

 Mægler-virksomhedens henvisning til  Børge  Hansen ikke var  

 udtryk for, at der bestod et samarbejde mellem  Børge  Hansen og EDC  

 Mægler-virksomheden på tidspunktet for interviewet, men derimod  

 udelukkende udtryk for, at den lokale EDC Mægler-virksomhed havde denne  

 ejendom til salg på en formidlingskontrakt for en "almindelig"  

 hussælger, og at man var vidende om, at  Børge  Hansen var  

 importør og agent for det norske firma, som var i færd med at  

 opføre ejendommen på grunden, og at tekniske  

 spørgsmål kunne rettes til importøren og ikke til  

 sælger.
Klageren har derfor ikke deltaget i rådgivning af  

 eventuelle købere, hvilket er af betydning, når karakteren af  

 samarbejdet mellem EDC Mæglerne og  Børge  Hansen skal  

 vurderes.
Til støtte for kravet om genmæle har klageren  

 anført, at oplysningerne er egnet til at påføre klageren  

 skade, idet de nedsætter klagerens omdømme, og at Danmarks Radio  

 derfor er forpligtet til at bringe et genmæle for så vidt  

 angår de nævnte problemstillinger.
Klageren har i den forbindelse  

 anført, at genmælet bør produceres af Danmarks Radio.
 Klageren har endelig anført, at der i  

 medieansvarslovens § 36's krav om, at oplysningernes rigtighed ikke må  

 være utvivlsom, ligger, at oplysningerne ikke må være  

 så ufuldstændige, at de er egnet til at vække  

 misforståelse.
Danmarks Radio har i en udtalelse anført, at det  

 på baggrund af det samlede billede, der tegner sig af  Børge  

  Hansens person og opførsel, var rimeligt at undersøge, om man  

 som forbruger risikerer at få noget at gøre med denne mand eller  

 at komme i kontakt med firmaer eller personer, der har noget at gøre  

 med denne mand.
Det er i den forbindelse helt relevant, at programmet  

 behandlede samarbejdet mellem den noget tvivlsomme bygherre  Børge  

  Hansen og de velrenommerede EDC-mæglere.
Udsendelsens omtale af, at  

  Børge  Hansen blev "bakket op" af EDC, er i fuld overensstemmelse med  

 de forhold, som klagerens selv beskriver.
 Danmarks Radio har videre anført, at udsendelsen  

 efterprøvede EDC-mægler  Peter  Johansens udtalelse om, at  

 samarbejdet med  Børge  Hansen var ophørt halvandet år  

 tidligere "hvor de første problemer begynder at opstå". Det er  

 på dette grundlag relevant, at udsendelsen dokumenterede, at  

  Børge  Hansen var involveret i byggeriet af et hus, som  

 EDC-mæglerne havde til salg, og det er ikke afgørende,  

 hvornår EDC-mæglerne har afbrudt samarbejdet med Cirkelhuset  

 ApS.
 Danmarks Radio har yderligere anført, at der i  

 ethvert tv-program er en mængde oplysninger, som kunne være  

 medtaget, men som redaktionen sorterede fra.
 Vedrørende kravet om genmæle har Danmarks  

 Radio anført, at klageren trods en klar opfordring hertil fra Danmarks  

 Radios side ikke har påpeget faktuelle fejl i programmet, men alene har  

 anført supplerende oplysninger, som klageren gerne ville have haft  

 medtaget.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Kaare R.  

 Skou og Erling Fugl.
 Pressenævnet udtaler:
Pressenævnet finder, at Danmarks Radio i udsendelsen  

 har belyst et emne af samfundsmæssig interesse.
I forbindelse med  

 belysning af et sådant emne vil der normalt skulle ske en  

 afgrænsning af de oplysninger, der bringes, og det er derfor ikke i  

 strid med god presseskik, at der i udsendelsen kunne være bragt  

 oplysninger, som redaktionen valgte fra.
 Da det omtalte EDC-mæglerfirma i øvrigt har  

 fået lejlighed til at udtale sig om forholdet til entreprenør  

  Børge  Hansen, finder Pressenævnet heller ikke i øvrigt  

 anledning til at kritisere Danmarks Radio.
 Pressenævnet finder videre, at klageren ikke har  

 påpeget sådanne forkerte faktiske oplysninger, at klageren er  

 berettiget til et genmæle.
 Pressenævnet bemærker i den forbindelse, at  

 det ikke er muligt via et genmæle at få præciseret forhold,  

 som udsendelsen ikke har omtalt.
 Afsagt den 14. april 1999.
