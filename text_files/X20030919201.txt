Ligningsrådet fandt under henvisning til Østre Landsrets  

 dom af 18. februar 2003 (  

  

 SKM2003.126.ØLR  


)  

 , at værdiansættelsen  

 måtte bero på et skøn og fastsatte den skattepligtige værdi af den private  

 rådighed over motorcyklen til 6.500 kr. pr. måned.
Ligningsrådet fandt  

 endvidere, at det ikke skulle ske beskatning for den periode, hvor den  

 lovpligtige forsikring bortfaldt.
Privat rådighed  

 over motorcykel - skattepligtig værdi - hovedaktionær Spørgsmål 1) Kan værdien af den private rådighed over en  

 motorcykel til en værdi af ca. 220.000 kr., der stilles til rådighed af et  

 selskab, hvori forespørgeren vil være hovedaktionær, ansættes til:
a) 6 % af handelsværdien ? b) 4.583 kr. pr. måned, svarende til en årlig  

 værdi på 25 % af motorcyklens anskaffelsessum? 2) Kan det bekræftes, at forespørgeren ikke skal  

 beskattes i de måneder, hvor den lovpligtige ansvarsforsikring bortfalder? Svar ad 1 a) og 1 b) Nej, værdien ansættes skønsmæssigt  

 til 6.500 kr pr. måned.
 ad 2) Ja.
Beskrivelse af de faktiske forhold Forespørgeren overvejer at få stillet en motorcykel  

 til rådighed for privat benyttelse af sin arbejdsgiver.
Han driver i  

 øjeblikket  

 virksomhed med salg af reservedele og brugte kørertøjer.
Virksomheden drives  

 i  

 interessentskabsform, men det overvejes at omdanne virksomheden til et  

 aktieselskab, hvor forespørgeren vil blive hovedaktionær.
Revisor anfører, at den omhandlede motorcykel skal  

 værdiansættes til markedsværdien efter reglerne i ligningslovens § 16, stk.  

 3,  

 1. pkt.
Revisor gør i den forbindelse opmærksom på, at der ikke findes et  

 marked i Danmark for længerevarende leje af motorcykler.
Der er dog et marked  

 for leasing af motorcykler, hvor leasingtager forpligter sig til at anvise en  

 køber af motorcyklen efter leasingsperiodens udløb.
Det er revisors  

 opfattelse,  

 at leasingydelsen i sådanne aftaler ikke er udtryk for en markedsværdi for at  

 leje en motorcykel, da leasingydelsen i disse tilfælde reelt dækker over en  

 afbetaling af motorcyklen.
Da der ikke findes en markedsværdi for leje af  

 motorcykler, er det revisors opfattelse, at der må en anden form for  

 værdiansættelse til.
Revisor henviser i den forbindelse til Vestre Landsrets  

 dom af 11. august 2000, TfS 2000,720 omtalt i LV 2001 SF2.2.3. Ved dommen  

 blev  

 den skattemæssige værdi af et Asger Jorn maleri, som et selskab havde købt og  

 stillet til rådighed for hovedaktionæren, sat til 6 % af handelsværdien.
 Revisor gør derfor principalt gældende, at den  

 skattemæssige værdi af den omhandlede motorcykel sættes til et årligt beløb  

 på  

 6 % af handelsværdien, med reduktion for vinterperioden, hvor motorcyklen  

 ikke  

 er til rådighed, fordi nummerpladerne efter aftale med forsikringsselskabet  

 er  

 afmonteret, således at kørsel vil være i strid med færdselsloven.
Det er revisors subsidiære påstand, at man udfra  

 en rimelighedsbetragtning kan anvende principperne i ligningslovens § 16,  

 stk.  

 4, (om værdi af fri bil). Den skattemæssige værdi af fri motorcykel skulle  

 herefter opgøres på grundlag af 25% af motorcyklens nyværdi.
Det er revisors  

 opfattelse, at værdiansættelsen efter ligningslovens § 16, stk. 4, bygger på  

 objektive kriterier, og tilsigter at beskatte en værdi svarende til, hvad det  

 måtte koste at anskaffe en privat bil.
Ved at benytte denne værdiansættelse  

 analogt, må det efter revisors opfattelse antages, at forespørgeren vil blive  

 beskattet i overensstemmelse med princippet om markedsværdi i ligningslovens  

 §  

 16, stk. 3.
Med hensyn til spørgsmålet om, hvorvidt  

 forespørgeren skal beskattes af værdi af fri motorcykel i de vintermåneder,  

 hvor den lovpligtige forsikring bortfalder, har revisor oplyst, at  

 forsikringen  

 typisk bortfalder fra den 1. december til og med udgangen af februar måned  

 det  

 følgende år.
Der indgås aftale med det pågældende forsikringsselskab om at  

 afmontere nummerpladerne på motorcyklen.
Revisor påpeger, at kørsel på  

 motorcyklen i vinterperioden vil være i strid med færdselsloven, i det omfang  

 kørslen ikke er dækket af en lovpligtig ansvarsforsikring.
Styrelsens  

 indstilling og begrundelse Efter statsskattelovens § 4, litra b, 1. pkt.  

 beskattes vederlagsfri benyttelse af andres rørlige eller urørlige gods.  

 Værdien af en fri motorcykel skal efter ligningslovens § 16, stk. 3 ansættes  

 til markedsværdien.
Den skattemæssige værdi af et gode, der har karakter af  

 lån  

 af et formuegode i en periode, fastsættes til den leje, som godet kan lejes  

 for  

 i låneperioden på det fri marked, jf. punkt 12.4.3 i Skatteministeriets  

 cirkulære nr. 72 af 17. april 1996 til ligningsloven.
 Told- og Skattestyrelsen er enig med revisor i, at  

 der næppe kan fastlægges en egentlig markedsleje for længerevarende lejemål  

 af  

 motorcykler, og at værdiansættelsen i den foreliggende sag derfor må bero på  

 et  

 skøn.
Ad spørgsmål 1 a) og 1 b) Det er Told- og Skattestyrelsen opfattelse, at den  

 Vestre Landsrets dom af 11. august 2000 (TfS 2000.720), som revisor henviser  

 til i sin principale påstand, ikke kan anvendes i den foreliggende sag.  

 Dommen  

 vedrører indkomstårene 1979-1988, dvs. år, der ligger forud for den  

 skattereform, der blev vedtaget i 1993 med virkning fra 1994. Ved  

 skattereformen blev værdiansættelsesprincipperne for personalegoder ændret  

 ved  

 indførelsen af nye regler i ligningslovens § 16. Hvor udgangspunktet for  

 værdiansættelsen af personalegoder tidligere var (nytte)værdien for  

 modtageren,  

 skulle værdien nu som udgangspunkt sættes til markedsværdien.
Det er endvidere Told- og Skattestyrelsens  

 opfattelse, at værdiansættelsesreglerne i ligningslovens § 16, stk. 4, om  

 værdi  

 af fri bil, ikke kan finde analog anvendelse på motorcykler.
Styrelsen kan  

 til  

 støtte herfor til Østre Landsrets dom af 18. februar 2003 (SKM2003.126.ØLD),  

 hvor retten i en sag om værdiansættelse af fri motorcykel afviste en sådan  

 analog anvendelse af værdiansættelsesreglerne i ligningslovens § 16, stk. 4.  

 Landsretten fandt i stedet at kunne godkende den skønsmæssige leje, som  

 Landsskatteretten havde fastsat til 6.000 kr. pr. måned.
Der var i den  

 pågældende sag, der vedrørte indkomstårene 1997 og 1998, tale om en  

 motorcykel  

 købt for 202.182 kr.
I nærværende sag påtænkes det at anskaffe en  

 motorcykel til ca. 220.000 kr.
Under henvisning til, at denne anskaffelsessum  

 er knapt 10% højere end værdien af motorcyklen i Østre Landsrets dom, og til  

 den skete omkostningsudvikling i de forløbne 5 år, finder Told- og  

 Skattestyrelsen, at værdien af den heromhandlede motorcykel passende kan  

 sættes  

 til 6.500 kr. pr. måned.
 Told- og Skattestyrelsen indstiller under  

 henvisning det ovenfor anførte, at spørgsmål 1 a) og 1 b) besvares  

 benægtende,  

 og at værdien af den omhandlede motorcykel skønsmæssigt ansættes til 6.500  

 kr.  

 pr. måned.
Ad spørgsmål 2) For så vidt angår spørgsmålet om forespørgeren kan  

 undgå beskatning af fri motorcykel i de måneder, hvor den lovpligtige  

 ansvarsforsikring bortfalder, bemærkes, at den skattemæssige værdi af et  

 gode,  

 der har karakter af lån af et formuegode i en periode, fastsættes til den  

 leje,  

 som godet kan lejes for i  

  

 låneperioden  

  

 på det fri marked, jf.  

 punkt 12.4.3 i Skatteministeriets cirkulære nr. 72 af 17. april 1996. I den  

 ovenfor omtalte dom fra Østre Landsret (SKM2003.126.ØLD) blev den pågældende  

 motorcykel kun anset for at være til rådighed den del af året, hvor den ikke  

 havde været "opstaldet".
 Told- og Skattestyrelsen skal under henvisning  

 hertil og til det oplyste om, at nummerpladen i henhold til aftalen med  

 forsikringsselskabet er afmonteret i vinterperioden, indstille, at  

 spørgsmålet  

 besvares bekræftende.
 Ligningsrådet  

  

 tiltræder indstillingen.
