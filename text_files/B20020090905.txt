Bekendtgørelse om LetLøn I medfør af § 3, stk.1, 2. pkt., § 3, stk. 4,  

 § 8, stk. 2, § 9, stk. 1 og 2, og § 10, stk. 2  

 og 3, i lov om et indberetningssystem for oplysning om løn m.v.  

 (LetLøn), jf. lov nr. 1262 af 20. december 2000, og efter aftale med  

 skatteministeren fastsættes:
Tilmelding og framelding § 1. Virksomheder m.v., der er omfattet af  

 LetLønslovens § 1, og som er registreret i ToldSkats  

 Erhvervssystem, og som ikke er under konkursbehandling, likvidation eller  

 tvangsopløsning (herefter kaldet »virksomheder«), kan tilmelde sig til  

 registrering i det fælles indberetningssystem for oplysning om  

 løn m.v. (LetLøn).
 Stk. 2. Virksomheder, som nævnt i stk. 1, der  

 udbetaler løn, og som tilmelder sig LetLøn, jf. stk. 1,  

 kan yderligere tilmelde sig til registrering i LetLøns  

 beregningsmodul.
 Stk. 3. Virksomheder, som nævnt i stk. 1, kan  

 tilmelde sig til registrering i LetLøns abonnementsordning, hvorved  

 virksomheden løbende vil modtage ajourførte skattekort samt  

 trækkort til lønindeholdelse i elektronisk format fra  

 LetLøn.
Stk. 4. Tilmelding til LetLøn, LetLøns  

 beregningsmodul og LetLøns abonnementsordning kan foretages af  

 virksomheden selv eller på dennes vegne af lønservicebureauer,  

 erhvervsserviceleverandører, revisorer og andre, der leverer  

 lønadministrationsydelser.
Tilmeldingen skal ske til modtagecentret i  

 Told- og Skattestyrelsen (LetLøn Centret).
Stk. 5. Ved tilmeldingen skal der, efter regler udstedt af  

 Erhvervs- og Selskabsstyrelsen efter indstilling fra LetLøn Centret,  

 elektronisk eller på blanketter udarbejdet af LetLøn Centret  

 gives oplysninger om virksomheden og om virksomhedens ønsker til  

 anvendelsen af LetLøns faciliteter.
Oplysning om tilmelding til  

 LetLøns beregningsmodul og LetLøns abonnementsordning,  

 oplysning om kommunikationsform og -adresse, indberetningsomfang, kontoudtog  

 og opkrævnings- og betalingsform i overensstemmelse med LetLøn  

 Centrets anvisninger er omfattet af denne bestemmelse.
Såfremt  

 virksomheden ønsker, at LetLøn Centret skal forestå  

 betalingsformidling, omfatter betalingsformidlingen samtlige tilsvar, som  

 nævnt i LetLønslovens § 3, stk. 1.
 Stk. 6. Efter tilmeldingen tilsendes virksomheden et  

 tilmeldingsbevis påført de ved tilmeldingen givne oplysninger  

 samt oplysninger om reglerne, jf. stk. 5, herunder rettigheder og pligter for  

 virksomhedens anvendelse af LetLøn.
Stk. 7. Virksomheden skal gøre de ansatte m.fl. bekendt  

 med, at indberetninger og betalinger m.v. sker ved anvendelse af  

 LetLøn, herunder at den enkelte ansatte m.fl. har adgang til at  

 gøre sig bekendt med de indberettede oplysninger om sig selv.
Dette  

 gælder dog ikke oplysninger, der udelukkende er indberettet til  

 statistisk brug til Danmarks Statistik.
LetLøn Centret stiller i  

 elektronisk form informationsmateriale til rådighed for virksomheden,  

 så den kan opfylde sin oplysningspligt over for de ansatte.
 Stk. 8. LetLøn kan tidligst anvendes med virkning for  

 den kalendermåned, hvori virksomheden har modtaget det i stk. 6  

 nævnte tilmeldingsbevis.
Stk. 9. Ændringer vedrørende de ved tilmeldingen  

 afgivne oplysninger m.v. skal meddeles LetLøn Centret.
Stk. 6, 7  

 og 8 finder tilsvarende anvendelse.
 Stk. 10. Ansvaret, for at reglerne for anvendelse af  

 LetLøn i overensstemmelse med det på tilmeldingsbeviset  

 anførte, jf. stk. 6, overholdes, og meddelelse af  

 ændringer, jf. stk. 9, påhviler virksomheden, uanset  

 indberetninger og betalinger m.v. og meddelelse af ændringer  

 forestås af lønservicebureauer m.v., som nævnt i  

 stk. 4, på vegne af virksomheden.
§ 2. Virksomheder kan når som helst  

 udtræde af LetLøn.
Frameldelsen skal ske til LetLøn  

 Centret af virksomheden eller af lønservicebureauer m.v., som  

 nævnt i § 1, stk. 4, på vegne af virksomheden Stk. 2. I forbindelse med frameldelsen orienteres virksomheden  

 af LetLøn Centret om konsekvenserne ved at udtræde af  

 LetLøn, herunder at frameldelse med virkning i løbet af et  

 kalenderår indebærer, at virksomheden selv skal indgive  

 årlige oplysningssedler til de statslige told- og skattemyndigheder og  

 ATP for den del af året, hvor virksomheden ikke har anvendt  

 LetLøn.
LetLøn Centret stiller en oversigt over de  

 indberetninger, LetLøn Centret har registreret i kalenderåret  

 indtil frameldelsen, til rådighed for virksomheden Stk. 3. Stk. 1 og 2 finder tilsvarende anvendelse ved  

 ophør af virksomhed Indberetning og betaling m.v.
§ 3. Virksomheder, der er tilmeldt LetLøn,  

 jf. § 1, stk. 1, og som er omfattet af afregningsreglerne i  

 opkrævningslovens § 2, stk. 4, jf. § 2, stk. 2, 2.  

 pkt., og § 2, stk. 3 (små virksomheder med et sammenlagt  

 årligt tilsvar af arbejdsmarkedsbidrag og særlig  

 pensionsopsparing eller A-skat på op til 250.000 kr. henholdsvis 1  

 mill. kr.), skal senest indberette oplysninger vedrørende A-skat,  

 arbejdsmarkedsbidrag og særlig pensionsopsparing, jf.
ATP-lovens  

 § 17 f, stk. 1, som nævnt i LetLønslovens § 3,  

 stk. 1, jf. § 3, stk. 3, den sidste hverdag (bankdag) i den  

 måned, som indkomsten m.v. vedrører.
Samme frist gælder  

 for indberetning af oplysninger efter skattekontrollovens §§ 7, 7 A og 7  

 C, i det omfang oplysningerne ikke er omfattet af LetLønslovens  

 § 3, stk. 1, og i det omfang der i afregningsperioden er foretaget  

 udbetaling eller godskrivning af beløb m.v. eller ydet vederlag eller  

 udbytte omfattet af indberetningspligten efter de nævnte bestemmelser i  

 skattekontrolloven.
Indberetning af oplysninger vedrørende ATP-bidrag,  

 særlig pensionsopsparing af dagpenge m.v., jf.
ATP-lovens § 17 f,  

 stk. 3, FerieKonto og lønindeholdelse samt oplysninger til  

 Danmarks Statistiks lønstatistik, som nævnt i  

 LetLønslovens § 3, stk. 1, jf. § 3, stk. 3, skal  

 senest ske den sidste hverdag (bankdag) i den måned, der afslutter  

 afregningsperioden henholdsvis indberetningsperioden.
For indberetninger, der  

 vedrører enten december måned eller årets 4. kvartal,  

 forlænges indberetningsfristerne dog til den sidste hverdag (bankdag)  

 før den 5. januar.
Stk. 2. Såfremt virksomheder, som nævnt i  

 stk. 1 ved tilmeldingen, jf. § 1, stk. 5, har valgt at  

 være tilmeldt LetLøn med en automatisk betalingsordning eller en  

 anden elektronisk opkrævningsform efter LetLøn Centrets  

 nærmere bestemmelse, forlænges indberetningsfristerne i  

 stk. 1 til den 2. sidste hverdag (bankdag) før den 10. i den  

 første måned efter udløbet af afregningsperioden  

 henholdsvis indberetningsperioden.
For indberetninger, der skal ske i januar  

 måned, forlænges indberetningsfristerne dog til den 2. sidste  

 hverdag (bankdag) før den 15. januar.
§ 4. Virksomheder, der er tilmeldt LetLøn,  

 jf. § 1, stk. 1., og som er omfattet af afregningsreglerne i  

 opkrævningslovens § 2, stk. 5 (store virksomheder med et  

 sammenlagt årligt tilsvar af arbejdsmarkedsbidrag og særlig  

 pensionsopsparing eller A-skat på over 250.000 kr. henholdsvis 1 mill.  

 kr.), skal senest indberette oplysninger vedrørende A-skat,  

 arbejdsmarkedsbidrag og særlig pensionsopsparing, jf.
ATP-lovens  

 § 17 f, stk. 1, som nævnt i LetLønslovens § 3,  

 stk. 1, jf. § 3, stk. 3, den 3. sidste hverdag (bankdag) i den  

 måned, som indkomsten m.v. vedrører.
Samme frist gælder  

 for indberetning af oplysninger efter skattekontrollovens §§ 7, 7 A og 7  

 C, i det omfang oplysningerne ikke er omfattet af LetLønslovens  

 § 3, stk. 1, og i det omfang der i afregningsperioden er foretaget  

 udbetaling eller godskrivning af beløb m.v. eller ydet vederlag eller  

 udbytte omfattet af indberetningspligten efter de nævnte bestemmelser i  

 skattekontrolloven.
Indberetning af oplysninger vedrørende ATP-bidrag,  

 særlig pensionsopsparing af dagpenge m.v., jf.
ATP-lovens § 17 f,  

 stk. 3, FerieKonto og lønindeholdelse samt oplysninger til  

 Danmarks Statistiks lønstatistik, som nævnt i  

 LetLønslovens § 3, stk. 1, jf. § 3, stk. 3, skal  

 senest ske den 3. sidste hverdag (bankdag) i den måned, der afslutter  

 afregningsperioden henholdsvis indberetningsperioden.
§ 5. For virksomheder, der er tilmeldt  

 LetLøn, jf. § 1, stk. 1, og som er omfattet af  

 afregningsreglerne i kildeskattelovens § 56 og arbejdsmarkedsfondslovens  

 § 13, stk. 9, (stat og kommuner), finder § 4 tilsvarende  

 anvendelse for personer, der har fået udbetalt eller godskrevet  

 A-indkomst henholdsvis bidragspligtig indkomst, efter at retten til  

 indkomsten er erhvervet (bagudlønnede). For personer, der har  

 fået udbetalt eller godskrevet A-indkomst henholdsvis bidragspligtig  

 indkomst, før retten til indkomsten er erhvervet  

 (forudlønnede), skal oplysninger som nævnt i § 4, 1. og 2.  

 pkt., senest indberettes den 2. sidste hverdag (bankdag) i måneden,  

 før den måned indkomsten m.v. vedrører, og oplysninger,  

 som nævnt i § 4, 3. pkt., skal senest indberettes den 3. sidste  

 hverdag (bankdag) i den måned, der afslutter afregningsperioden  

 henholdsvis indberetningsperioden.
Opgjorte arbejdsmarkedsbidrag efter  

 arbejdsmarkedsfondslovens § 9, stk. 2, jf. § 11, stk. 2,  

 af bidragspligtige indbetalinger, som ikke kan henføres til den  

 enkelte ansatte, til pensionskasser og pensionsfonde omfattet af samme lovs  

 § 9, stk. 1, skal senest indberettes den 3. sidste hverdag  

 (bankdag) i den måned, indbetalingerne sker til pensionsinstituttet  

 m.fl.
§ 6. Virksomheder, der er tilmeldt LetLøns  

 beregningsmodul, jf. § 1, stk. 2, skal indberette  

 lønoplysninger til brug for beregning af A-skat m.v. til  

 beregningsmodulet.
På baggrund af de i 1. pkt. nævnte  

 lønoplysninger leverer beregningsmodulet et beregningssvar, der  

 indeholder specifikation af beløb til indeholdelse vedrørende  

 A-skat m.v. fordelt på CPR-nr. niveau.
For virksomheder, der er  

 tilmeldt LetLøns beregningsmodul, erstatter godkendelse af det i 2.  

 pkt. nævnte beregningssvar indberetning af oplysninger som nævnt  

 i §§ 3-5. Indberetningsfristerne i §§ 3-5 gælder tilsvarende  

 for godkendelse af beregningssvar.
Stk. 2. Indberetning af lønoplysninger, som nævnt  

 i stk. 1, 1. pkt., samt godkendelse af beregningssvar, som nævnt i  

 stk. 1, 3. pkt., skal bortset fra de i stk. 3 nævnte  

 tilfælde ske elektronisk på vilkår fastsat af LetLøn  

 Centret.
Ved elektronisk indberetning af lønoplysninger, som  

 nævnt i stk. 1, 1. pkt., vil virksomheden modtage beregningssvar i  

 elektronisk format i umiddelbar forlængelse af indberetningen.
Stk. 3. Virksomheder, som nævnt i § 3, stk. 1,  

 der er tilmeldt LetLøns beregningsmodul, jf. § 1, stk. 2,  

 kan indberette lønoplysninger, som nævnt i stk. 1, 1. pkt.,  

 på blanketter udarbejdet af LetLøn Centret.
For virksomheder,  

 der indberetter lønoplysninger på blanketter, erstatter  

 indberetningen af lønoplysninger på blanketter indberetningen af  

 oplysninger som nævnt i § 3, stk. 1. Indberetninger af  

 lønoplysninger på blanketter skal være LetLøn  

 Centret i hænde inden udløbet af de i § 3, stk. 1  

 nævnte frister.
 Stk. 4. Senest 2 hverdage efter LetLøns Centrets  

 modtagelse af lønoplysninger som nævnt i stk. 3, sender  

 LetLøn Centret beregningssvar som nævnt i stk. 1, 2. pkt.  

 til virksomheden på papir.
 § 7. Indberetningsfristerne i §§ 3-5 samt  

 indberetningsfristen i § 6, stk. 1 finder anvendelse, såfremt  

 virksomheden ved tilmeldingen, jf. § 1, stk. 5, har valgt, at  

 LetLøn Centret skal medvirke til at formidle rettidig betaling for  

 alle beregnede tilsvar vedrørende afregningsperioden.
 Stk. 2. Indberetningerne, som nævnt i §§ 3-5, skal  

 ske elektronisk på af LetLøn Centret nærmere fastsatte  

 vilkår.
 Stk. 3. Virksomheder omfattet af §§ 4 eller 5 skal  

 tillige være tilmeldt LetLøn med en automatisk betalingsordning  

 eller en anden elektronisk opkrævningsform efter LetLøn Centrets  

 nærmere bestemmelse.
 § 8. Ved indberetning af beløb som  

 nævnt i LetLønslovens § 3, stk. 1, vedrørende  

 ansatte m.fl., der ikke har CPR-nr., skal der oplyses om den ansattes m.fl.  

 navn, adresse samt eventuelle andre oplysninger, der er nødvendige til  

 identifikation af den ansatte m.fl.
 Stk. 2. Opgjorte arbejdsmarkedsbidrag efter  

 arbejdsmarkedsfondslovens § 9, stk. 2, jf. § 11, stk. 2,  

 indberettes særskilt.
 Stk. 3. Virksomheder kan ikke foretage beregninger ved  

 hjælp af LetLøns beregningsmodul for personer, der ikke har et  

 CPR-nr., ligesom virksomheder ikke kan abonnere på skattekort samt  

 trækkort til lønindeholdelse for personer, der ikke har et  

 CPR-nr.
 Dækningsrækkefølge vedrørende  

 betalinger til primærmodtagere m.v.
 § 9. Ved betalinger til LetLøn Centret,  

 hvor det ikke klart fremgår, hvilke tilsvar i afregningsperioden  

 betalingen skal dække, og det ikke har været muligt for  

 LetLøn Centret at afklare, hvilke tilsvar betalingen skal dække  

 inden for 7 dage fra LetLøn Centrets modtagelse af betalingen, skal  

 der ske dækning af tilsvar vedrørende afregningsperioden, hvor  

 krav ikke er videregivet til inddrivelse hos primærmodtagerne i henhold  

 til aftaler indgået efter LetLønslovens § 8, stk. 1,  

 som følger:
1)	Særlig pensionsopsparing, jf.
ATP-lovens § 17 f,  

 stk.1.
 2)	Arbejdsmarkedsbidrag.
 3)	A-skat.
 4)	FerieKonto.
5)	Særlig pensionsopsparing af dagpenge m.v., jf.
ATP-lovens  

 § 17 f, stk. 3.
 6)	ATP.
 7)	Lønindeholdelse.
Stk. 2. Såfremt der efter dækningen af tilsvar  

 efter stk. 1 resterer et overskydende beløb, skal LetLøn  

 Centret kontakte primærmyndighederne med henblik på at afklare,  

 om der er registreret restancer vedrørende den pågældende  

 afregningsperiode eller tidligere afregningsperioder.
Såfremt der hos  

 primærmodtagerne er registreret sådanne restancer, skal der ske  

 dækning heraf efter den i stk. 1 nævnte  

 dækningsrækkefølge.
Eventuelle overskydende beløb  

 tilbagebetales til virksomheden.
Modtagelse og videresendelse af oplysninger og  

 betalingsinformation til andre modtagere § 10. Virksomheders oplysninger og  

 betalingsinformation til pensionsinstitutter m.v. om pensionsbidrag, herunder  

 oplysninger om, hvilke indbetalinger pensionsinstituttet skal opgøre  

 og indeholde arbejdsmarkedsbidrag af, jf. arbejdsmarkedsfondslovens  

 § 11, stk. 5, kan indberettes til LetLøn Centret.
Told- og  

 Skattedirektøren indgår aftale med forsikringsselskabernes og de  

 tværgående pensionskassers erhvervsorganisation i Danmark  

 (Forsikring & Pension) om det præcise omfang af oplysninger og  

 betalingsinformation, der kan indberettes af virksomhederne til LetLøn  

 Centret, og om de nærmere forhold, herunder tidsmæssige,  

 vedrørende LetLøn Centrets videresendelse af oplysninger og  

 betalingsinformation til pensionsinstitutterne m.v.
Stk. 2. Virksomheders oplysninger, der afgives til Dansk  

 Arbejdsgiverforening som led i produktionssamarbejdet med Danmarks Statistik,  

 og lønrelaterede oplysninger, der afgives til Dansk  

 Arbejdsgiverforening i øvrigt, kan indberettes til LetLøn  

 Centret.
Told- og Skattedirektøren indgår aftale med Dansk  

 Arbejdsgiverforening om det præcise omfang af oplysninger, der kan  

 indberettes af virksomhederne til LetLøn Centret, og om de  

 nærmere forhold, herunder tidsmæssige, vedrørende  

 LetLøns Centrets videresendelse af oplysninger til Dansk  

 Arbejdsgiverforening.
Klageadgang § 11. Klage over LetLøn Centrets  

 administration af LetLønsloven eller forskrifter udstedt i  

 medfør af denne lov kan indbringes for Erhvervs- og Selskabsstyrelsen,  

 jf. dog § 13, stk. 4.
Stk. 2. Klage i henhold til stk.1 indgives skriftligt til  

 LetLøn Centret senest 4 uger efter, at afgørelsen er meddelt  

 den pågældende.
Hvis klagen ikke giver LetLøn Centret  

 grundlag for at give klageren fuldt ud medhold, videresender LetLøn  

 Centret klagen til Erhvervs- og Selskabsstyrelsen bilagt LetLøn  

 Centrets udtalelse i sagen og redegørelse for sagens faktiske og  

 retlige omstændigheder samt sagens dokumenter.
 Stk. 3. Indbringelse af klage over LetLøn Centrets  

 afgørelser har ikke opsættende virkning.
 Stk. 4. Afgørelser truffet af Erhvervs- og  

 Selskabsstyrelsen kan ikke indbringes for anden administrativ myndighed.
Ikrafttrædelses- og overgangsbestemmelser § 12. Indberetningssystemet i LetLønslovens  

 § 1 kan bortset fra §§ 4-6 anvendes fra den 1. april 2002.
 Stk. 2. LetLønslovens § 4 har virkning fra den 15.  

 november 2002.
 § 13. Bekendtgørelsen træder i kraft  

 den 15. november 2002. Bekendtgørelse nr. 174 af 21. marts 2002 om  

 LetLøn ophæves.
 Stk. 2. Udsendelse af skattekortoplysninger via LetLøns  

 abonnementsordning, jf. § 1, stk. 3, vil dog ikke kunne ske for  

 skattekortoplysninger for indkomstår forud for 2003.
 Stk. 3. LetLøns beregningsmodul, jf. § 1,  

 stk. 2, kan dog tidligst anvendes ved beregninger, hvor der skal  

 anvendes skattekortoplysninger for 2003.
Stk. 4. Told- og Skattedirektøren kan indtil den 30.  

 juni 2003 bestemme, at virksomheder ikke kan tilmelde sig til registrering i  

 LetLøn, jf. § 1 stk. 1, LetLøns beregningsmodul, jf.  

 § 1, stk. 2, og LetLøns abonnementsordning, jf. § 1,  

 stk. 3, i det omfang det er nødvendigt for at sikre en forsvarlig  

 drift.
Afgørelser efter 1. pkt. kan ikke indbringes for anden  

 administrativ myndighed.
