 1. Indledning.
Ifølge § 11, stk. 1, i lov nr. 324 af 19. juni 1974 om sygehusvæsenet med  

 senere ændringer udfærdiger indenrigsministeriet vejledende retningslinier  

 for sygehusvæsenets fremtidige udbygning.
Med cirkulære nr. 103 af 8. juni  

 1971 har ministeriet således udsendt vejledende retningslinier for  

 planlægningen af sygehusvæsenets fremtidige udbygning.
 Den 1. juli 1977 træder lov nr. 661 af 23. december 1975 om arbejdsmiljø i  

 kraft.
 De områder, den nye lov omfatter, svarer i al væsentlighed til det område,  

 der har været dækket af den hidtil gældende arbejderbeskyttelseslovgivning.  

 Derimod er lovens formål ændret, således som dette er kommet til udtryk i  

 formålsbestemmelsen i lovens § 1, idet der her er afstukket væsentligt  

 bredere rammer for en videre udvikling hen imod et sikkert og sundt  

 arbejdsmiljø.
Det indgår således i formålet, at virksomhederne støttes gennem vejledning  

 fra deres organisationer og fra arbejdstilsynet og gennem dettes kontrol.
Det  

 er hermed en forudsætning, at der sker en ændring af opbygningen og  

 virkemåden samt en styrkelse af de lokale arbejdstilsyn og herunder en  

 udvidelse af den arbejdsmedicinske service og den stab af arbejdslæger, som i  

 dag står til rådighed for tilsynskredsene.
 Lov om arbejdsmiljø bestemmer i § 13:
 »§ 13.  Arbejdsministeren kan fastsætte regler  

 om, at der ved virksomheder, hvor hensynet til de ansattes sikkerhed eller  

 sundhed taler for det, skal oprettes en bedriftssundhedstjeneste.
 Stk. 2.  For grupper af virksomheder kan  

 arbejdsministeren under tilsvarende betingelser fastsætte regler om, at der  

 skal oprettes en fælles bedriftssundhedstjeneste.
Stk. 3.  Arbejdsministeren kan fastsætte regler om  

 bedriftssundhedstjenesternes opbygning, opgaver, funktion og  

 finansiering.« Efter § 88 i loven træder § 13 først i kraft ved særlig lov.
Det lokale arbejdstlsyn er fra den 1. april 1976 inddelt i alt 14  

 amtskredse, som svarer til de amtskommunale grænser, idet dog Roskilde og  

 Bornholms amtskommuner udgør een storkreds.
Endvidere udgør Københavns og  

 Frederiksberg kommuner een storkreds.
Med de nye opgaver af navnlig forebyggende og vejledende karakter, der  

 følger af arbejdsmiljøloven, jfr. nærmere neden for under afsnit 2, vil  

 arbejdstilsynet få et stærkt behov for lokalt i tilsynskredsene at råde over  

 arbejdsmedicinsk og teknisk arbejdshygiejnisk ekspertise, ligesom der vil  

 være undersøgelsesopgaver, der kræver et specialiseret undersøgelsesapparatur  

 og forskellige former for specialiseret medicinsk viden.
Da denne service i  

 vid udstrækning allerede findes i sygehusvæsenet, er det fundet ønskeligt, at  

 der etableres et snævert og lokalt samarbejde imellem arbejdstilsynets  

 storkredse og de amtskommunale sygehusvæsener m.v.
Hvor der i det følgende er  

 nævnt amtskommuner, omfatter dette tillige Københavns og Frederiksberg  

 kommuner.
Det må således ventes, at landets sygehuskommuner vil blive draget direkte  

 ind i de arbejdsmedicinske opgaver, bl.a. ved et samarbejde med  

 tilsynskredsenes arbejdslæger.
Indenrigsministeriet har derfor fundet, at der  

 bør udstedes en vejledning til sygehuskommunerne til belysning af de  

 arbejdsmedicinske opgaver, der forudsættes varetaget på lokalt plan, dels af  

 tilsynskredsene og navnlig af disses arbejdslæger, dels af sygehusvæsenet,  

 samt en vejledning om, hvorledes samarbejdet imellem sygehusvæsenet og  

 arbejdstilsynets arbejdslæger kan tilrettelægges.
Nærværende vejledende retningslinier er udarbejdet i samarbejde med en af  

 arbejdsministeriet nedsat embedsmandsgruppe om bedriftssundhedstjeneste og  

 har været forelagt arbejdsministeriet, undervisningsministeriet, direktoratet  

 for arbejdstilsynet, arbejdsmiljørådet, sundhedsstyrelsen, de kommunale  

 organisationer, Københavns og Frederiksberg kommuner samt Den almindelige  

 danske Lægeforening.
Retningslinierne har endvidere været forelagt  

 sygehusrådet til udtalelse.
 I det følgende gives først en kortfattet beskrivelse af de samlede  

 arbejdsmedicinske opgaver (afsnit 2) og dernæst en beskrivelse af  

 sygehusvæsenets arbejdsmedicinske opgaver (afsnit 3) samt af  

 arbejdsmedicinske ambulatorier og klinikker (afsnit 4). Endvidere omhandles  

 samarbejdet mellem sygshusvæsenet og arbejdstilsynet (afsnit 5) samt  

 personalebehov og udgifter i forbindelse med etableringen af  

 arbejdsmedicinske ambulatorier m.v. (afsnit 6). Endelig berøres forholdet til  

 sygehuslovens godkendelsesbestemmelser m.v. (afsnit 7).
 2. De arbejdsmedicinske opgaver.
 De arbejdsmedicinske hovedopgaver inden for en arbejdstilsynskreds kan  

 kort beskrives således:
Uanset at disse opgaver er formuleret med særligt henblik på de medicinske  

 aspekter, må det understreges, at problemerne ikke kan løses som isolerede  

 medicinske spørgsmål.
Der er tale om tværfaglige problemer, hvor særligt de  

 medicinske og de tekniske sider spiller sammen, men ofte vil også  

 psykologiske og sociale problemer være indblandet.
 Sygehusvæsenet disponerer som oven for anført allerede i vid udstrækning  

 over det specielle undersøgelsesapparatur og de forskellige former for  

 specialiseret medicinsk viden, som forusættes anvendt ved løsningen af en del  

 af de nævnte arbejdsmedicinske opgaver.
 Af ressourcemæssige hensyn samt af hensyn til sygehusvæsenets behandling i  

 øvrigt af lidelser, der kan henføres til arbejdsmiljøet, findes det forfor  

 vigtigt, at sygehusvæsenet direkte deltager i løsningen af disse opgaver.
 3. Sygehusvæsenets opgaver på det arbejdsmedicinske  

 område.
 De opgaver, som i særlig grad ventes varetaget af amtskommunens  

 sygehusvæsen, er følgende:
 En DIAGNOSTISK INDSATS i form af arbejdsmedicinske udredninger af  

 enkeltpersoners sygehistorie og helbredsproblemer eller ved epidemiologisk  

 udredning af sammenhængen mellem symptomer og undersøgelsesresultater hos en  

 gruppe arbejdere og deres arbejdsmiljø. Der tænkes først og fremmest på  

 tilfælde,hvor der kræves mere speciel viden og apparatur, eller hvor der er  

 tale om nye arbejdsmedicinske problemer eller andre særlige tilfælde.
 RUTINEUNDERSØGELSER af arbejdsmiljøets påvirkninger over for  

 enkeltindivider eller grupper i virksomheder, hvor særlige risici gør sig  

 gældende (eksempelvis silikosekontrol, blykontrol, kviksølvkontrol etc).
 RÅDGIVNING i arbejdsmedicinske og arbejdshygiejniske spørgsmål over for  

 alment praktiserende læger, bedriftssundhedstjenester, sikkerhedstjenester og  

 andre sygehusafdelinger m.v.
UDDANNELSE OG FORSKNING i arbejdsmedicinske spørgsmål.
Disse opgaver  

 forudsættes fortrinsvis henlagt til de arbejdsmedicinske klinikker på  

 landsdelsplan, jfr. nedenfor.
 ANDRE OPGAVER kan også komme på tale i takt med udbygning af området.  

 Således kunne amtskommunens arbejdsmedicinske service tillægges  

 bedriftssundhedstjenesteopgaver i overensstemmelse med de gældende principper  

 herfor over for amtskommunens og kommunernes egne ansatte og institutioner.
En række af disse opgaver varetages i principppet allerede i dag af  

 sygehusvæsenet, idet patienter med arbejdsbetingede lidelser også i dag  

 henvises og behandles i amtskommunens sygehusvæsen.
Patienterne er imidlertid  

 ikke blevet visiteret efter den arbejdsbetingede lidelse, men efter de  

 eksisterende specialeopdelinger.
Ved oprettelse af arbejdsmedicinske enheder  

 vil sygehusvæsenet få bedre mulighed for at varetage disse opgaver i  

 samarbejde med arbejdstilsynets arbejdslæge.
Klinisk arbejdsmedicinsk service kræver foruden arbejdsmedicinsk  

 specialviden mulighed for at samarbejde med andre medicinske specialister som  

 f.eks. hudlæger, øre- og øjenlæger samt muligheder for at få foretaget en  

 række laboratorie-, røntgen- og lungefunktionsundersøgelser.
Det vil derfor  

 af økonomiske og organisatoriske grunde normalt være nødvendigt at placere  

 den arbejdsmedicinske service på (et af) amtskommunens hovedsygehus(e), hvor  

 disse undersøgelsesfaciliteter findes.
 4. Arbejdsmedicinske ambulatorier og klinikker.
 I de fleste tilfælde vil det være tilstrækkeligt, at amtskommunernes  

 sygehusvæsen alene varetager de nævnte arbejdsmedicinske opgaver vedrørende  

 diagnostik, rutineundersøgelser, rådgivning og andre kommende opgaver bortset  

 fra egentlig uddannelse og forskning.
 Disse opgaver kan varetages ved oprettelsen af et ARBEJDSMEDICINSK  

 AMBULATORIUM i tilknytning til en eksisterende afdeling, således at  

 afdelingens overlæge samtidig fungerer som chef for ambulatoriet.
Sygehusvæsenets varetagelse af uddannelse og forskning i arbejdsmedicinske  

 spørgsmål bør kun ske på landsdelsplan ved sygehuse med tilknytning til  

 universiteter på de såkaldte ARBEJDSMEDICINSKE KLINIKKER.
Disse forudsættes  

 samtidig at varetage de arbejdsmedicinske opgaver, som henhører under de  

 arbejdsmedicinske ambulatorier.
 5. Samarbejdet mellem sygehusvæsenet og  

 arbejdstilsynet.
 Det er hensigten som et foreløbigt mål at lade antallet af arbejdslæger  

 forøge, således at der inden for de første 2-3 år vil være een heltidsansat  

 arbejdslæge i hver af de 14 arbejdstilsynskredse.
Med oprettelsen af de arbejdsmedicinske ambulatorier/klinikker vil der  

 være skabt baggrund for det snævre samarbejde mellem sygehusvæsenet og  

 arbejdslægen, som er nødvendig for varetagelsen af de arbejdsmedicinske  

 opgaver.
Samarbejdets hovedindhold vil bestå i, at arbejdstilsynet stiller  

 ARBEJDSLÆGEN til rådighed som konsulent for sygehusvæsenet i  

 arbejdsmedicinske og arbejdshygiejniske spørgsmål, og at SYGEHUSVÆSENET på  

 sin side etablerer et arbejdsmedicinsk ambulatorium/klinik med fornødent  

 personale og faciliteter.
 Det vil navnlig i opbygningsfasen for de arbejdsmedicinske ambulatorier og  

 det amtslige arbejdstilsyn være nødvendigt at afpasse udbygningstakten til de  

 lokale muligheder og behov, herunder udbygningen af arbejdstilsynets  

 arbejdslægeordninger og af bedriftssundhedstjenesten.
 Indenrigsministeriet og arbejdsministeriet har fundet det hensigtsmæssigt,  

 at der udarbejdes en standardaftale om samarbejdet mellem den enkelte  

 amtskommunes sygehusvæsen og arbejdstilsynet.
 Standardaftalen, som er medtaget som bilag til retningslinierne, angiver  

 de forpligtelser, som arbejdstilsynet og dettes lokale arbejdslæge på den ene  

 side og amtskommunens sygehusvæsen på den anden side påtager sig omkring  

 løsningen af de arbejdsmedicinske opgaver.
 Idet der i øvrigt henvises til standardaftalen, skal det særlig fremhæves,  

 at det findes praktisk, at arbejdslægens tilstedeværelse i sygehusvæsenets  

 ambulatorium/klinik opgøres i et bestemt antal timer pr. dag eller dage, men  

 at omfanget nærmere må fastlægges efter en vis forsøgsperiode.
 Det bemærkes, at arbejdslægen under sit arbejde på sygehuset er underlagt  

 chefen for det pågældende ambulatorium m.v.
Det er endvidere i standardaftalen anført, at arbejdstilsynets  

 arbejdslæger direkte kan henvise enkeltpersoner til sygehusvæsenets  

 ambulatorium til undersøgelse for erhvervsbetingede sygdomme eller  

 helbredsforringende påvirkninger, således som det har været praksis på den  

 arbejdsmedicinske klinik på Rigshospitalet.
Herudover modtages patienter  

 efter den sædvanlige henvisningspraksis.
 Når arbejdslægen henviser patienter til sygehusets ambulatorium/klinik,  

 underretter han den pågældende patients egen læge herom.
 Indenrigsministeriet har ikke fundet det hensigtsmæssigt, at patienterne  

 gives direkte adgang til selv at henvende sig til ambulatoriet for eventuelle  

 arbejdsmedicinske lidelser.
 Det anbefales sygehusvæsenet så vidt muligt at anvende standardaftalen med  

 eventuelle tilrettelser ved indgåelse af aftaler om arbejdsmedicinsk  

 samarbejde med arbejdstilsynet.
 Af hensyn til overskueligheden anbefales det endvidere sygehusvæsenet at  

 benytte de oven for anførte benævnelser: arbejdsmedicinske ambulatorier og  

 arbejdsmedicinske klinikker.
 6. Personalebehov og udgifter i forbindelse med  

 etablering af arbejdsmedicinske ambulatorier m.v.
 I den som bilag optrykte standardaftale om samarbejde mellem  

 sygehusvæsenet og arbejdstilsynet er det forudsat, at arbejdstilsynet  

 vederlagsfrit stiller arbejdslægen til rådighed for sygehusvæsenet som  

 konsulent i arbejdsmedicinske og arbejdshygiejniske spørgsmål, og at  

 sygehusvæsenet selv afholder de med etablering og drift af  

 ambulatoriet/klinikken forbundne udgifter.
Ved en udbygning af sygehusvæsenets arbejdsmedicinske service vil der være  

 etableringsudgifter ved indretnng af undersøgelsesfaciliteter samt indretning  

 af kontorlokaler m.v. for det arbejdsmedicinske ambulatoriums personale,  

 herunder arbejdslægen.
Da det arbejdsmedicinske ambulatorium skal kunne  

 trække på sygehusets øvrige afdelinger, vil der kun blive tale om beskedne  

 apparaturanskaffelser.
Ambulatoriet ledes af en under sygehusvæsenet ansat overlæge, i hvis  

 arbejdsområde ledelsen af ambulatoriet indgår.
Herudover vil der være behov  

 for ansættelse af en sygeplejerske og en lægesekretær ved det  

 arbejdsmedicinske ambulatoriu.
Ved mindre ambulatorier vil der kun være behov  

 for halvdagsansættelse af sygeplejerske og sekretær.
Personalebehovet ved en arbejdsmedicinsk klinik kan på baggrund af  

 erfaringerne fra de eksisterende klinikker på Rigshospitalet og på  

 Marselisborg Hospital i Århus opgøres til en overlæge, en reservelæge, en  

 halv til en hel sygeplejerske samt en til to lægesekretærer.
Ud over  

 lønudgifter vil der være etableringsudgifter vedrørende lokaler samt mindre  

 apparaturanskaffelser.
 Der er endnu ikke taget stilling til de normerings- og  

 finansieringsmæssige spørgsmål set i relation til de arbejdsmedicinske  

 klinikkers forskning og uddannelse, men spørgsmålene forhandles med  

 undervisningsministeriet.
Driften af et arbejdsmedicinsk ambulatorium/klinik vil medføre et øget  

 træk på service fra sygehusets hjælpeafdelinger i form af en stigning i  

 antallet af laboratorieprøver, røntgenundersøgelser m.v.
Den  

 arbejdsmedicinske virksomhed vil få yderligere virkninger i form af  

 sygehusbehandling af de på ambulatoriet/klinikken konstaterede  

 arbejdsmedicinske lidelser.
Ud over den direkte af standardaftalen omfattede arbejdsmedicinske service  

 fra sygehusvæsenet over for enkeltpersoner vil der efter anmodning fra enten  

 sygehusvæsenet eller arbejdstilsynet kunne foretages særlige  

 arbejdspladsundersøgelser eller større gruppeundersøgelser.
Da sådanne  

 undersøgelser ligger ud over den virksomhed, der almindeligvis forudsættes  

 udført fra sygehusvæsenets side, må det særskilt aftales, om og hvordan  

 sådanne undersøgelser skal foretages, og hvorledes udgifterne hertil skal  

 afholdes.
 Der vil iøvrigt i samarbejde med sundhedsstyrelsen og arbejdstilsynet  

 blive taget stilling til omfanget og formen for de statistiske oplysninger,  

 som det vil være hensigtsmæssigt at indhente vedrørende de arbejdsmedicinske  

 ambulatorier og klinikkers virksomhed.
 7. Forholdet til sygehusplanlægningen og sygehuslovens  

 godkendelsesbestemmelser.
 Opretter amtskommunen m.v. en arbejdsmedicinsk klinik som ny selvstændig  

 afdeling med egen ledelse, skal oprettelsen heraf - såfremt den ikke er  

 udtrykkelig forudsat i en af indenrigsministeriet godkendt sygehusplan for  

 amtskommunen - særskilt forelægges indenrigsministeriet til godkendelse, jfr.  

 sygehuslovens § 11, stk. 3.
 Opretter amtskommunen m.v. et arbejdsmedicinsk ambulatorium, finder  

 indenrigsministeriet - uanset at ambulatoriet ikke får karakter af en  

 selvstændig afdeling med egen chef - at oprettelse heraf udgør en så  

 væsentlig ændring af amtskommunens sygehusvæsen, at særskilt forelæggelse til  

 indenrigsministeriets godkendelse efter sygehuslovens § 11, stk. 3, også her  

 vil være nødvendig.
 Såfremt der til brug for arbejdsmedicinske ambulatorier eller klinikker  

 ønskes igangsat sygehusbyggerier, herunder udbygninger eller væsentlige  

 ombygninger, skal sådanne projekter ligeledes forelægges indenrigsministeriet  

 til godkendelse, jfr. sygehuslovens § 13. - Ministeriet finder dog  

 umiddelbart ikke, at oprettelsen af arbejdsmedicinske ambulatorier normalt  

 vil nødvendiggøre bygningsmæssige indretninger på sygehusene af en sådan  

 størrelsesorden, at indenrigsministeriets godkendelse i henhold til § 13 vil  

 være påkrævet.
 Indenrigsministeriet finder endelig, at amtskommunernes sygehusplaner  

 fremtidig i alle tilfælde skal indeholde en omtale af indgåede aftaler eller  

 planer om indgåelse af aftaler med arbejdstilsynet om sygehusenes deltagelse  

 i den arbejdsmedicinske funktion.
Generelt skal indenrigsministeriet anbefale, at amtskommunerne i alle  

 tilfælde, hvor der oprettes arbejdsmedicinske ambulatorier eller klinikker,  

 tager kontakt med arbejdstilsynet med henblik på indgåelse af en  

 samarbejdsaftale.
Det anbefales samtidig, at samarbejdet fastlægges i en  

 egentlig aftale.
 Det bemærkes, at indgåelse af de pågældende samarbejdsaftaler indtil  

 videre skal ske med arbejdsministeriet, hvortil amtskommunerne i øvrigt kan  

 rette henvendelse om de lokale muligheder for indgåelse af samarbejdsaftaler  

 med arbejdstilsynet.
 INDENRIGSMINISTERIET, DEN 27. JUNI 1977.
 Egon Jensen.
/Johs.
Qwist.
 Bilag.
 Standardaftale om samarbejde mellem ............ amtskommunes sygehusvæsen  

 og arbejdstilsynet.
 Under henvisning til indenrigsministeriets cirkulære af 27. juni 1977 om  

 vejledende retningslinier vedrørende sygehusvæsenets arbejdsmedicinske  

 ambulatorier og klinikker m.v. indgås følgende aftale om gensidig bistand i  

 arbejdsmiljøspørgsmål:
Arbejdstilsynets forpligtelser 1. Arbejdstilsynet stiller en arbejdslæge til rådighed  

 som konsulent i arbejdsmedicinske og arbejdshygiejniske spørgsmål for  

 sygehusvæsenet i ........ amtskommune i ... timer/dage om ugen.
 2. Konsulentarbejdet består i undersøgelse af  

 patienter på amtskommunens arbejdsmedicinske ambulatorium/klinik og i  

 rådgivning vedrørende patienter indlagt på andre afdelinger inden for  

 amtskommunens sygehusvæsen.
 3. Efter anmodning fra sygehusvæsenet kan  

 arbejdstilsynet foretage arbejdspladsundersøgelser eller foranledige sådanne  

 undersøgelser gennemført, for så vidt angår de patienter, der er henvist til  

 ambulatoriet/klinikken.
4. Ambulatoriets/klinikkens chef er arbejdslægens  

 foresatte i hans arbejde på sygehuset.
Arbejdslægen henviser patienter til  

 andre afdelinger i sygehusvæsenet efter aftale med chefen.
 For arbejdstilsynet:
 Den....................
Sygehusvæsenets forpligtelser 1. Amtskommunen etablerer et arbejdsmedicinsk  

 ambulatorium i tilknytning til ...... afdeling på ............ sygehus.  

 Afdelingens overlæge er samtidig chef for ambulatoriet.
ELLER Amtskommunen  

 etablerer en arbejdsmedicinsk klinik på ............ sygehus med en overlæge  

 ansat af amtskommunens sygehusvæsen som chef.
2. Ambulatoriet/klinikken modtager enkeltpersoner til  

 undersøgelse for erhvervsbetingede sygdomme eller helbredsforringende  

 påvirkninger efter henvisning fra det stedlige tilsyns arbejdslæge.
Herudover  

 modtages patienter efter den i amtskommunen sædvanligt gældende  

 henvisningspraksis.
 3. Ambulatoriet/klinikken kan gennemføre større  

 gruppeundersøgelser efter nærmere aftale mellem arbejdstilsynet og  

 sygehusvæsenet.
 4. Sygehusvæsenet sørger for, at de nødvendige  

 faciliteter (sekretærassistance, sygeplejersker m.v.) tilvejebringes i  

 tilknytning til oprettelsen af ambulatoriet/klinikken.
 5. Sygehusvæsenets øvrige afdelinger yder bistand til  

 ambulatoriet/klinikken i overensstemmelse med den i amtskommunen gældende  

 praksis for gensidig bistand imellem sygehusafdelingerne.
 For sygehusudvalg/amtsråd:
 Den....................
