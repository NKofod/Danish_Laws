Herved bekendtgøres lov nr. 40 af 14. februar 1935 om Det  

 kgl.
Teater og oprettelsen af en kulturel fond med de ændringer, der følger  

 af lov nr. 174 af 13. april 1938, § 34 i lov nr. 241 af 4. juni 1970, lov nr.  

 305 af 10. juni 1976 og lov nr. 334 af 4. juni 1986.
 § 1.  Det kongelige Teater drives som en  

 statsinstitution under overtilsyn af undervisningsministeren.
§ 2.  Teatrets opgave er som landets nationalteater  

 uden ensidighed at opføre de bedste dramatiske arbejder inden for de 3  

 kunstarter: Skuespil, opera og ballet såvel af ældre som af yngre, navnlig  

 danske, forfattere og komponister.
Dets virksomhed omfatter både hovedstaden  

 og provinsen.
Ved drift af de til teatret knyttede skoler skal teatret virke  

 som uddannelsesanstalt for dramatisk kunst og dansk talesprog.
§ 3.  Teatret ledes af en teaterchef, der udnævnes af  

 kongen.
Teaterchefens lønning, der ikke er forbundet med pensionsret,  

 fastsættes af ministeren.
Opsigelsesvarslet er 1/2 år til teaterårets udgang.
Stk. 2.  Der oprettes et tilsynsråd, bestående af  

 medlemmer af rigsdagen, således at hvert af de i Folketingets finansudvalg  

 repræsenterede partier udpeger et medlem.
Rådet vælger selv sin formand.  

 Tilsynsrådets opgave er at følge og kontrollere teatrets dispositioner og  

 drift, både repertoiremæssigt og økonomisk, ligesom ansættelse i  

 pensionsgivende stillinger kun kan ske med rådets tilslutning.
I spørgsmål af  

 principiel betydning for teatrets pensionsordning skal rådet have  

 finansudvalgets tilslutning.
 § 4.  Ved aftale med interesserede kommunalbestyrelser  

 kan der træffes en ordning, hvorefter der med kommunal støtte åbnes adgang  

 til teatret til nedsat pris, navnlig for skolesøgende ungdom.
 § 5.  Udgifter vedrørende teaterbygningen, såsom  

 kommuneafgifter, vedligeholdelse, forrentning, afskrivning og lignende,  

 udredes af statskassen, der desuden som hidtil udreder tillæg til pensioner  

 og understøttelser efter lov nr. 173 af 1. maj 1923.
 Stk. 2.  Endvidere udredes af statskassen til driften et  

 fast årligt tilskud af 500.000 kr.
 Stk. 3.  Tilskuddet for hvert teaterår, der går fra 1.  

 juli til 30. juni, opføres på finansloven for det finansår, der begynder den  

 nærmest foregående 1. april, og udbetales efter nærmere bestemmelse af  

 ministeren.
 § 6.  Teatrets driftsbudget for hvert teaterår  

 godkendes af ministeren.
Stk. 2.  Ved udgangen af hvert teaterår forelægges der  

 ministerens beretning om og regnskab over teatrets virksomhed i det forløbne  

 år, derunder regnskab for de til teatret knyttede fonds.
Beretning og  

 regnskab forelægges endvidere finansministeren og rigsdagen.
 § 7.  Der oprettes under undervisningsministeriet en  

 kulturel fond, indtil videre fortrinsvis til fremme af tonekunsten, særlig i  

 teatrets tjeneste.
 Stk. 2.  Som grundkapital henlægges til denne fond  

 restbeløbet af den til institutionen »Dobbeltscenen« i henhold til  

 lov nr. 44 af 14. februar 1930 § 1 henlagte kapital.
 Stk. 3.  Fondens midler tilvejebringes i øvrigt gennem:
a.
Et tilskud fra statskassen på 220.000 kr. som svarende til  

 forlystelsesafgiften af Det kgl.
Teaters forestillinger og forfaldne til  

 udbetaling hvert års 1. juli for det løbende finansår.
b.
Et tilskud fra Statsradiofonien på 325.000 kr. som svarende til en  

 forlystelsesafgift af Statsradiofoniens udsendelser og forfaldende til  

 udbetaling hvert års 1. juli for det løbende finansår.
 c. 10 pct. afgift af den i § 8 omhandlede koncessionerede virksomhed, dog  

 således at afgiftssatsen fra finansåret 1987 aftrappes med 1 procentpoint pr.  

 år.
d. 10 pct. afgift af de mellem danske teaterledere og udenlandske  

 repræsentanter for forfattere og komponister aftalte opførelseshonorarer, dog  

 således at afgiftssatsen fra finansåret 1987 aftrappes med 1 procentpoint pr.  

 år.
Afgiften tilbageholdes af den pågældende teaterleder og indbetales af  

 denne til de af ministeriet for kulturelle anliggender i henhold til § 8,  

 stk. 1, autoriserede institutioner, hvorfra den overføres til Den kulturelle  

 Fond.
e.
Eventuelle tilskud fra anden side.
 Stk. 4.  Statens Musikråd varetager administrationen af  

 de fondsmidler, der anvendes til fremme af tonekunsten.
 Stk. 5.  Beretning om fondens virksomhed og status  

 forelægges hvert år finansministeren, undervisningsministeren og rigsdagen.
 § 8.  Erhvervsmæssig eller andelsmæssig  

 forretningsvirksomhed, hvorved en person, institution eller sammenslutning  

 som repræsentant for indehaveren af forfatterretten eller komponistretten  

 eller som kontraktmæssig indehaver af denne ret afslutter kontrakter angående  

 et i henhold til Lov nr. 149 af 26. april 1933 beskyttet dramatisk værks  

 eller musikværks offentlige opførelse eller udførelse, er kun tilladt, når  

 bevilling fra ministeren foreligger og på de vilkår, der fastsættes af denne.
 Stk. 2.  Kontrakter af den omhandlede art, der er bragt  

 i stand i strid med foranstående, er ugyldige.
 § 9.  Ministeren bemyndiges til at træffe de nærmere  

 bestemmelser til gennemførelse af denne lov, herunder overgangsbestemmelser  

 med hensyn til reglerne i § 8.
 Loven træder i kraft den 1. juli 1935.
