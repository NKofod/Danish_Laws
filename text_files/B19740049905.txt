§ 1 I bekendtgørelse om sømandsskat, jfr. finansministeriets bekendtgørelse  

 nr. 603 af 19. december 1969, foretages følgende ændringer:
 1. § 4 affattes således:
"§ 4. For indkomstår, hvor den gifte mand er sømandsbeskattet, og  

 hustruen er ansat særskilt til indkomstskat eller sømandsbeskattet, overføres  

 den del af hendes personfradrag, der ikke kan udnyttes i hendes indtægt, til  

 mandens indtægt efter reglerne i § 3." 2. § 5 affattes således:
"§ 5. For indkomstår, hvor den gifte kvinde er sømandsbeskattet,  

 overføres den del af mandens personfradrag, der ikke kan udnyttes i hans  

 indtægt, til hustruens indtægt efter reglerne i § 3." 3. § 8 affattes således:
"§ 8. Ved anvendelse af de udskrivningsregler, der gælder for det  

 pågældende indkomstår, beregnes indkomstskatten til staten,  

 folkepensionsbidraget, bidrag til dagpengefonden, indkomstskatten til  

 amtskommunen, indkomstskatten til kommunen og den kirkelige afgift af den i  

 medfør af sømandsskattelovens § 14, stk. 1 og 2, opgjorte skattepligtige  

 indkomst.
Ved skatteberegningen fratrækkes de i indtægten om bord i medfør af  

 sømandsskattelovens § 7, stk. 1, indrømmede personfradrag, de efter reglerne  

 i sømandsskattelovens § 15, stk. 2, indrømmede personfradrag, samt overførte  

 uudnyttede person- og hustrufradrag efter §§ 3-6.
Stk. 2.  Skatterne af sømandens indtægt i land udgør så  

 stor en del af de således beregnede skattebeløb, som svarer til forholdet  

 mellem indtægten i land reduceret med personfradraget efter  

 sømandsskattelovens § 15, stk. 2, samt de til indtægten i land overførte  

 fradrag efter §§ 3-6, og skalaindkomsten opgjort efter stk. 1." § 2 Bekendtgørelsen har virkning fra og med lønningsåret 1973.
 Finansministeriet, den 26. september  

 1974.
 Anders Andersen.
