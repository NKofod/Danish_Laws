Fremsat den 3. april 2001 af  

 Jørgen Winther (V), Tove Fergo (V),  

 Gyda Kongsted (V), Ester Larsen (V), Preben Rudiengaard  

 (V), Henriette Kjær (KF),  

 Pia Christmas-Møller (KF) og Birthe&nbsp  

 ;Skaarup (DF) Forslag til folketingsbeslutning om adgang til frit at vælge at få foretaget  

 MR-, CT- eller røntgenundersøgelse på private hospitaler Folketinget pålægger regeringen inden udgangen  

 af år 2001 at fremsætte lovforslag med henblik på give  

 mulighed for, at patienter, der fra et offentligt sygehus er henvist til MR-,  

 CT- eller røntgenundersøgelse, frit kan vælge at få  

 foretaget MR- og CT- eller røntgenundersøgelse på private  

 hospitaler.
Det frie valg skal tidligst gælde fra 14.-dagen efter  

 henvisningsdatoen.
Bemærkninger til forslaget I dag er der ofte flere måneders  

 ventetid på at få foretaget MR-, CT- eller  

 røntgenundersøgelse, medmindre der er tale om akutte skader.  

 Det er for lang tid.
Både fordi patienterne påføres  

 lidelser, mens de venter, men i høj grad også, fordi  

 diagnosticering af alvorlige kræftsygdomme forsinkes.
Det viser erfaringerne fra Privatklinikken Mølholm,  

 som, siden de tog en MR-scanner i brug, har opdaget flere nye  

 kræfttilfælde.
Den alvorlige sygdom er opdaget hos personer, som  

 skulle have ventet i adskillige måneder på scanning på et  

 offentligt hospital.
Disse personer er patienter, som af egen lomme har valgt  

 at betale for behandling.
Tiden er en vigtig faktor, når det drejer sig om  

 ondartet kræft.
Det er derfor vigtigt at udnytte de ressourcer, som er  

 til rådighed.
Private MR-scannere, CT-scannere og røntgenudstyr  

 bør derfor inddrages effektivt, når ventelisterne skal  

 nedbringes.
Det gøres ved at give patienterne mulighed for at  

 vælge frit, om de vil behandles på et privat hospital.
Amterne skal forpligtes til at betale omkostningerne ved  

 den private MR-, CT- og røntgenundersøgelse, dog maksimalt  

 DRG-taksten (takster baseret på Diagnose Relaterede Grupper). Dette vil  

 så ske på samme måde, som når amtet »køber« en  

 MR-, CT- eller røntgenundersøgelse i et andet amt.
Det  

 forudsættes, at amterne kompenseres økonomisk af staten.
 Det frie valg skal tidligst gælde fra 14.-dagen  

 efter henvisningsdatoen for de patienter, der fra et offentligt sygehus er  

 henvist til MR-, CT- eller røntgenundersøgelse.
Skriftlig fremsættelse Jørgen Winther (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om adgang til frit at  

 vælge at få foretaget MR-, CT- eller  

 røntgenundersøgelse på private hospitaler .
(Beslutningsforslag nr.
B 171).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
