 Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 Sager, i hvilke der - alene eller i Forbindelse med andre Forhold - rejses  

 Tiltale efter Lov om Tillæg til Borgerlig Straffelov angaaende Forræderi og  

 anden landsskadelig Virksomhed, behandles og paakendes i 1ste Instans ved  

 Underret, jfr. § 2, efter Reglerne i Retsplejelovens Kap. 80.
 Efter de i denne Lov indeholdte Regler behandles endvidere Sager, hvori  

 nogen sigtes for forud for Besættelsen af Danmark den 9. April 1940 at have  

 begunstiget dennes Iværksættelse eller for den nævnte Dato at have medvirket  

 til Besættelsens Gennemførelse, inden der af kompetent dansk Myndighed blev  

 givet Ordre til Modstandens Ophør.
§ 2 Til i 1ste Instans at behandle og paadømme de i § 1 nævnte Sager beskikker  

 Justitsministeren et Antal Underretsdommere.
Beskikkelsen kan omfatte en  

 eller flere Retskredse.
Justitsministeren beskikker endvidere det fornødne  

 Antal Landsdommere til som Ankeinstans at behandle og paadømme de nævnte  

 Sager.
 Justitsministeren bemyndiges til i Anledning af disse Sagers Behandling at  

 konstituere det fornødne yderligere Antal Dommere ved Underretterne og  

 Landsretterne.
§ 3 Justitsministeren bemyndiges til efter Forhandling med Indenrigsministeren  

 at fastsætte, at Underretternes Domsmandslister og Landsretternes  

 Domsmandslister og Nævningelister for Nævningekredsene suppleres med et  

 nærmere fastsat Antal Personer under Hensyn til, at det i Medfør af Lov Nr.  

 349 af 22. August 1941 forbudte politiske Parti var udelukket fra Deltagelse  

 i de senest afholdte kommunale Valg.
Denne Bemyndigelse gælder, indtil der  

 foreligger Domsmandslister og Nævningelister, der er udtaget af Grundlister,  

 hvis Medlemmer efter Afholdelse af Valg til Kommunalbestyrelserne og derefter  

 følgende Nyvalg til de i Retsplejelovens § 73 nævnte Udvalg er udvalgt af  

 disse.
 Domsmænd og Nævninger udtages af de saaledes supplerede Domsmands- og  

 Nævningelister, saavel til Behandling af de i denne Lov omhandlede Sager som  

 til Behandling af andre Sager, i hvilke Domsmænd eller Nævninger skal  

 medvirke.
Domsmænd til Behandling af de i § 1 nævnte Sager udtages kun for den  

 enkelte Sag, og Udtagelsen foregaar i et Retsmøde, hvor Anklageren og  

 Forsvareren er til Stede.
Anklageren og Forsvareren kan uden Angivelse af  

 Grund udskyde hver indtil 4 af de udtagne Domsmænd, hvorefter de næste paa  

 Domsmandslisten opførte Personer udtages.
§ 4 Enkeltstaaende Retshandlinger kan, naar den af Justitsministeren til  

 Behandling af disse Sager beskikkede Dommer er forhindret, foretages af en  

 anden Dommer.
 Sagerne skal fremmes med størst mulig Hurtighed.
§ 5 Naar der foreligger skellig Grund til at antage, at en Person har gjort  

 sig skyldig i en af de i Lov om Tillæg til Borgerlig Straffelov angaaende  

 Forræderi og anden landsskadelig Virksomhed omhandlede Forbrydelser, vil han  

 være at fængsle, indtil Sagen er endelig afgjort, og, hvis han idømmes Straf,  

 indtil Strafafsoningens Paabegyndelse.
§ 6 Justitsministeren kan konstituere det fornødne Antal overtallige  

 Statsadvokater.
 Til at udføre Anklagen for Underret antager Justitsministeren efter  

 Overenskomst et passende Antal dertil egnede Sagførere.
§ 7 Som Forsvarer i de i § 1 nævnte Sager kan enhver Sagfører, der findes  

 egnet, beskikkes, men kun de af Justitsministeren i Medfør af Retsplejelovens  

 § 733 beskikkede offentlige Forsvarere er forpligtede til at modtage  

 Beskikkelsen.
 Saafremt Sigtede ønsker en bestemt Sagfører som Forsvarer, bør denne  

 beskikkes, for saa vidt det efter Stk. 1 er muligt.
§ 8 Til Behandling af Andragender om Anke, jfr. § 9, og Genoptagelse, jfr. §  

 11, nedsættes et Ankenævn bestaaende af en Formand og 6 andre Medlemmer, der  

 skal opfylde Betingelserne for at udnævnes til Dommer, og som beskikkes af  

 Kongen for et Tidsrum af 5 Aar.
Inden for dette Tidsrum kan de kun afsættes  

 ved Dom.
 I hver Sags Behandling deltager mindst 3 Medlemmer.
§ 9 Anke fra Tiltaltes Side kan kun ske, naar Livsstraf eller Fængsel i 10 Aar  

 eller derover er idømt, eller naar det i § 8 nævnte Ankenævn finder, at  

 særlige Omstændigheder taler derfor, og meddeler Tilladelse hertil.  

 Andragende herom maa fremsættes for Ankenævnet inden de i Retsplejeloven  

 fastsatte Frister for Anke.
Et senere indgivet Andragende kan dog tages til  

 Følge, naar efter Ankenævnets Skøn de i Retsplejelovens Kap. 86 fastsatte  

 Betingelser for Genoptagelse er opfyldt.
 Anken kan støttes paa de i Retsplejelovens §§ 943 og 963, Stk. 1, anførte  

 Grunde.
 Om Anke af de af Landsretten afsagte Domme gælder Reglerne i  

 Retsplejelovens § 966.
§ 10 De af Underretterne afsagte Kendelser om Anholdelse eller Fængsling kan  

 paakæres.
Over for andre Kendelser og Beslutninger vedrørende de i § 1 nævnte  

 Sager kan Kæremaal ikke rejses.
§ 11 Genoptagelse af en Sag, der er paadømt ved Højesteret eller Landsret, kan  

 ske efter Bestemmelse af det i § 8 nævnte Ankenævn.
 Ved Ankenævnets Behandling af Sager om Genoptagelse finder Reglerne i  

 Retsplejelovens Kap. 86 Anvendelse med de fornødne Lempelser.
§ 12 De i Retsplejeloven indeholdte Regler finder i øvrigt Anvendelse med de  

 Lempelser, som følger af Forholdets Forskellighed.
 Justitsministeren bemyndiges til at give nærmere Bestemmelser om  

 Gennemførelsen af de i denne Lov indeholdte Regler.
§ 13 Honoraret til Formanden og de øvrige Medlemmer af Ankenævnet fastsættes  

 ved Finansloven.
 Ankenævnet kan antage den fornødne Medhjælp, hvis Lønning fastsættes ved  

 Finansloven.
§ 14 Denne Lov, der ikke gælder for Færøerne, træder i Kraft straks.
 Hvorefter alle vedkommende sig have at rette.
 Givet paa Amalienborg, den 1. Juni 1945.
 Under Vor Kongelige Haand og Segl.
 Christian R.
(L.S.) /Busch-Jensen (* 1) Udfærdiget gennem Justitsministeriet.
Se Rigsdagstidenden for 1945;  

 Folket.
Tid.
Sp. 113, 145, 222, 263; Landst.
Tid.
Sp. 78; Till.
A.
Sp. 107.
