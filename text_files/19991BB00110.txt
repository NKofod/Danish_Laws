Fremsat den 1. marts 2000 af  

 Helge Adam Møller (KF), Jens Heimburger (KF),  

 Brian Mikkelsen (KF) og Gitte Seeberg (KF) Forslag til folketingsbeslutning om gennemførelse af toinstansprincippet i  

 nævningesager Folketinget opfordrer regeringen til senest den 1. februar  

 2001 at fremsætte et forslag til ændring af lov om rettens pleje  

 og foretage fornødne ændringer i bekendtgørelser,  

 cirkulærer og andre administrative forskrifter, der indebærer, at  

 nævningesager underlægges et toinstansprincip.
Bemærkninger til forslaget Forslagsstillerne ønsker, at  

 toinstansprincippet gennemføres konsekvent i nævningesager.
 Den nuværende strafferetspleje, hvor anke af  

 skyldsspørgsmålet er udelukket i en række alvorlige sager,  

 udgør et fundamentalt retssikkerhedsmæssigt problem.
Tiltalte for mord, voldtægt eller røveri  

 bør sikres præcis samme retssikkerhedsgarantier som personer,  

 der Særligt i sager, hvor den tiltalte risikerer en  

 længerevarende frihedsstraf, er det bydende nødvendigt, at den  

 tiltalte får mulighed for at få prøvet  

 skyldsspørgsmålet ved to instanser.
Danmark har -  

  på grund af vores manglende ankemulighed -  

  måttet tage forbehold over for toinstanskravet i artikel 14, stk. 5, i  

 FN's konvention om borgerlige og politiske rettigheder.
Derudover har Danmark  

 taget forbehold over for toinstanskravet i artikel 2 i 7.  

 tillægsprotokol til Den Europæiske Menneskerettighedskonvention  

 (EMRK), for så vidt angår den manglende ankemulighed i  

 bødesager under 3.000 kr., men Danmark har ikke taget forbehold over  

 for den manglende ankemulighed af skyldsspørgsmålet i  

 nævningesager.
Efter artikel 2, stk. 2, i 7. tillægsprotokol kan  

 toinstanskravet fraviges, hvis den tiltalte er stillet for den højeste  

 domstol.
Efter forslagsstillernes opfattelse efterlever retsplejeloven ikke  

 dette krav.
Menneskerettighedskommissionen har imidlertid i konkrete  

 afgørelser af 9. september 1992 og 30. november 1994 fundet den danske  

 retstilstand i overensstemmelse med EMRK bl.a. på grund af de store  

 variationer fra stat til stat vedrørende ankebehandlinger i  

 straffesager.
 For at bringe dansk ret bedre i overensstemmelse med FN's  

 konvention om borgerlige og politiske rettigheder og med EMRK, er det  

 imidlertid efter forslagsstillernes opfattelse på tide, at  

 toinstansprincippet gennemføres fuldt ud i den danske  

 strafferetspleje.
Helt konkret drejer det sig om straffesager, hvor der  

 bliver tale om fængselsstraf i 4 år eller derover.
Disse sager  

 behandles i dag af landsretten under medvirken af et nævningeting som  

 første instans.
Undtaget herfra er sager om økonomisk  

 kriminalitet, der som følge af deres kompleksitet behandles som  

 domsmandssager ved byretten som første instans.
Findes den tiltalte skyldig af nævningetinget i  

 landsretten, har den dømte ingen mulighed for at anke selve  

 skyldsspørgsmålet (bevisbedømmelsen) til en højere  

 instans med mulighed for en ny bevisbedømmelse.
Den tiltaltes  

 ankemulighed begrænser sig som udgangspunkt til anke af  

 sanktionsudmålingen.
Derudover kan den tiltalte anke en række  

 juridiske forhold omkring nævningetingets afgørelse   herunder  

 rettergangsfejl, forældelse eller fejlagtig retsanvendelse, hvor den  

 tiltaltes faktiske handling eller undladelse ikke er i overensstemmelse med  

 gerningsindholdet i den konkrete straffebestemmelse (den retlige  

 subsumption).
Forslagsstillerne finder ikke, at retsplejelovens regler  

 om Ud over at den manglende ankemulighed udgør et  

 fundamentalt retssikkerhedsmæssigt problem, har denne retstilstand  

 tillige betydet, at Højesteret er blevet belastet af såkaldte  

 formalitetsanker.
Forsvarerne ser sig i dag nødsaget til at  

 påberåbe sig tekniske formaliteter, da forsvaret ikke har nogen  

 mulighed for at angribe selve sagens substans -  

  nemlig skyldsspørgsmålet og bevisvurderingen.
 Dette udgør et yderligere  

 retssikkerhedsmæssigt problem, hvor udviklingen går i retning af,  

 at frifindelse eller domfældelse afhænger af tekniske/juridiske  

 spidsfindigheder frem for, om den tiltalte rent faktisk er skyldig eller  

 uskyldig set i forhold til sagens faktuelle omstændigheder.
Forslagsstillerne ønsker, at alle straffesager i  

 fremtiden pådømmes af byretten som første instans.
Efter  

 samme regler som i dag skal grovere sager, hvor der bliver tale om  

 fængsel i 4 år eller derover, pådømmes af et  

 nævningeting.
Forslaget indebærer således, at der  

 indføres en egentlig nævningeinstitution i byretten.  

 Forslagsstillerne forestiller sig, at byretsnævningetinget skal  

 bestå af et mindre antal nævninge f.eks. 5 eller 6 personer.  

 Derudover bør nævningesager behandles under medvirken af f.eks.  

 to juridiske dommere.
Af ressourcemæssige årsager kan det blive  

 nødvendigt, at kun et afgrænset antal byretter fungerer som  

 nævningebyretter.
Diskussionen om, hvorvidt dommere og nævninge  

 bør votere sammen eller adskilt, må ikke få lov til at  

 blokere for denne nødvendige reform.
En samlet votering vil have den  

 fordel, at den gør det muligt at kræve afgørelsen  

 begrundet.
Også dette vil være et stort fremskridt, jf.  

 flertallets indstilling i Retsplejerådets betænkning nr.  

 1352/1998 om behandling af nævningesager.
 Byrettens afgørelse i nævningesager skal  

 herefter kunne ankes af såvel anklagemyndigheden som af forsvaret  

 både for så vidt angår skyldsspørgsmålet,  

 strafudmålingen og/eller den konkrete retsanvendelse.
Ankeinstansen skal i sagens natur være landsretten,  

 der sammensættes efter de gældende regler om nævningesager,  

 dvs. 12 nævninge og 3 juridiske dommere.
Landsretten skal som anden  

 instans kunne foretage en helt ny prøvelse af straffesagen.
Landsrettens afgørelse bør som hovedregel  

 ikke kunne ankes til Højesteret.
Dog skal der ligesom i dag være  

 mulighed for en tredjeinstansbehandling ved Højesteret, når  

 sagen er af principiel karakter eller særlige grunde i øvrigt  

 taler derfor.
En sådan tilladelse skal gives af  

 Procesbevillingsnævnet.
Højesterets prøvelseskompetence  

 skal i disse tilfælde ikke udvides til også at omfatte  

 skyldsspørgsmålet, men skal efter reglerne i dag begrænses  

 til strafudmålingen, rettergangsfejl, forkert retsanvendelse etc.
Skriftlig fremsættelse Helge Adam Møller (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om  

 gennemførelse af toinstansprincippet i nævningesager.
(Beslutningsforslag nr.
B 110).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
