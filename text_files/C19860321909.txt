 Hoslagt vedlægges direktoratet for erhvervsuddannelsers cirkulære af 6.  

 august 1982 om arbejdsformidlingskontorernes registrering af  

 uddannelsesaftaler og godkendelse af lærekontrakter samt om indmeldelse af  

 elever og lærlinge til skoleundervisning.
 I en konkret henvendelse fra Frisørfagets Fællesudvalg angående  

 oversendelse af uddannelsesaftaler fra arbejdsformidlingen med henblik på  

 udvalgets evt. godkendelse af virksomheder som uddannelsessted, anfører  

 udvalget, at en del uddannelsesaftaler er mangelfuldt udfyldt (i de konkrete  

 tilfælde var punkt 09 i aftalerne ikke udfyldt fra arbejdsgivers side).
 I denne anledning skal direktoratet henlede opnærksomheden på ovennævnte  

 cirkulæres § 4, stk. 2, idet man skal anmode kontorerne om at være opnærksom  

 på, at der altid ved mangelfuldt udfyldte aftaler skal rettes henvendelse til  

 arbejdsgiver eller eleven (eller dennes værge) for at få fejlen rettet.  

 Mindre fejl kan som hidtil rettes af kontoret uden aftale med aftaleparterne.
 P.D.V.
 E.B.
Kirsten Larsen fuldmægtig Direktoratet for erhvervsuddannelsers cirkulære af 6. august 1982 er her  

 udeladt.
