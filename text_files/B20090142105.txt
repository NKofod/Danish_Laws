Bekendtgørelse om ændring af bekendtgørelse om godkendelse og udøvelse af erhverv som festfyrværker på baggrund af udenlandske erhvervsmæssige kvalifikationer (Indsendelse af ansøgning til Sikkerhedsstyrelsen) § 1 I bekendtgørelse nr. 1199 af 17. oktober 2007 om godkendelse og udøvelse af erhverv som festfyrværker på baggrund af udenlandske erhvervsmæssige kvalifikationer, som ændret ved bekendtgørelse nr. 1304 af 23. november 2007, foretages følgende ændringer:
 1. § 11 affattes således:
 »§ 11. Personer, omfattet af § 1, stk. 1, nr. 2, og § 1, stk. 2, skal forud for udøvelse af erhverv som festfyrværker indgive ansøgning til Sikkerhedsstyrelsen om etablering som festfyrværker i Danmark.
 Stk. 2. Følgende dokumentation skal i henhold til lov om adgang til udøvelse af visse erhverv i Danmark, jf. lovbekendtgørelse nr. 334 af 20. marts 2007, som ændret ved lov nr. 1280 af 16. december 2009 vedlægges ansøgningen:
1) bevis for ansøgerens nationalitet, 2) kopi af kursus- eller uddannelsesbeviser, som giver adgang til at udøve erhverv som festfyrværker eller tilsvarende erhverv, 3) attestation for ansøgerens eventuelle erhvervserfaring som festfyrværker eller tilsvarende erhverv, herunder hvis ansøgeren har udøvet et sådant erhverv i mindst 2 år på fuldtidsbasis i løbet af de forudgående 10 år i et af de i § 1, stk. 1, nævnte lande, hvor erhvervet som festfyrværker eller tilsvarende erhverv ikke er lovreguleret, bevis for erhvervsudøvelsen, 4) attestation for, at det på tidspunktet for attestationen ikke forbydes ansøgeren at udøve erhverv som festfyrværker eller tilsvarende erhverv i hjemlandet eller i det land, hvorfra ansøgeren kommer, heller ikke midlertidigt, 5) bevis for at den pågældende ikke er dømt for strafbart forhold, der begrunder nærliggende fare for misbrug af erhvervet som festfyrværker, jf. straffelovens § 78, stk. 2, 6) attestation for, at ansøgeren i stilling eller erhverv i øvrigt ikke har udvist en sådan adfærd, at der er grund til at antage, at erhvervet som festfyrværker ikke vil blive udøvet på forsvarlig måde, og 7) attestation for, at ansøgeren er myndig, ikke er under værgemål og har rådighed over sit bo.
 Stk. 3. De i stk. 1, nr. 4-7, omhandlede dokumenter må ved fremlæggelsen ikke være mere end 3 måneder gamle.
Stk. 4. Ansøgning og dokumentation efter stk. 1 og 2 kan fremsendes elektronisk.« § 2 Bekendtgørelsen træder i kraft den 1. januar 2010.
