(Til samtlige kommunalbestyrelser og  

 amtsråd) Folketinget har ved 3. behandling den 13. decebmer 1984 vedtaget at ændre  

 rentesatsen for lån, der ydes af kommunerne i henhold til lov om lån til  

 betaling af ejendomsskatter og om ændring af ligningsloven (lov nr. 202 af  

 18. maj 1982).
 Den hidtil gældende regel i lovens § 3 om forretning af lånene med en  

 årlig rente på 8 pct. er ved ændringsloven blevet ændret til, at lånene skal  

 forrentes med en årlig rente, der ligger 1,5 pct. under Nationalbankens  

 diskonto den 1. oktober det foregående år.
 Ændringsloven har virkning fra og med skatteåret 1985. Da diskontoen den  

 1. oktober 1984 udgjorde 7 pct., vil satsen for den årlige forrentning af  

 lånene blive 5,5 pct. for 1985.
 Den nye rentesats gælder ifølge ændringsloven også for lån, der er ydet  

 til betaling af ejendomsskatter vedrørende 1984 og tidligere skatteår.
 Man anmoder kommunalbestyrelserne om at orientere de nuværende låntagere  

 om den ændrede rentesats i forbindelse med udsendelsen af meddelelserne om  

 kommunens tilgodehavende den 1. januar 1985, jfr. lovens § 6.
