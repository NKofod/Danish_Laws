Klage  

 over at operation af polyp forårsagede hul på tyktarmen efter el-koagulation Patientklagenævnet fandt grundlag for at kritisere overlægen  

 for operationen med fjernelsen af polyppen, og det blev desuden indskærpet  

 overfor overlægen at udvise større omhu i sit fremtidige virke.
 Nævnet lagde vægt på, at overlægen anvendte elektrisk  

 strøm direkte på en af kikkertrøret udspilet tarmvæg over et 1 cm stort  

 område  

 uden at anvende saltvandsteknik.
Nævnet kunne oplyse, at det er velkendt, at der ved  

 fjernelse af polypper med anvendelse af elektrisk strøm er en lille risiko  

 for,  

 at der opstår beskadigelse af tarmvæggen, og at denne beskadigelse kan  

 medføre,  

 at der senere opstår hul på tarmen (perforation). Dette ses især ved  

 koagulation af polypper, som har en diameter, som er større end 1 cm, ved  

 store  

 polypper med kontakt til modsatte tarmvæg og ved anvendelse af strøm direkte  

 på  

 den udspilede tarmvæg.
En fladeformet polyp med en udbredelse på 1 cm fjernes  

 bedst ved at sprøjte saltvand ind under polyppen, så den herved løftes væk  

 fra  

 den underliggende tarmvæg.
Herefter kan den fjernes med en metalslynge.
Det  

 er  

 således ikke anerkendt teknik at forsøge elektrisk koagulation af en polyp af  

 denne størrelse, idet risikoen for beskadigelse af tarmvæggen og  

 efterfølgende  

 perforation er stor.
 Nævnet kunne desuden oplyse, at det er almindeligt at  

 hjemsende patienter samme dag, som de har fået foretaget en  

 kikkertundersøgelse, hvis der ikke er tegn på blødning eller ildebefindende.
