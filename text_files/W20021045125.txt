Klage  

 over praktiserende lægers forsinkede henvisning til videre udredning  

 (hjernesvulst) Det var nævnets opfattelse, at læge A foretog en  

 relevant undersøgelse, som inkluderede en bedømmelse af cirkulation og  

 centralnervesystem, ligesom der blev taget blodprøver.
Nævnet fandt grundlag for at kritisere praktiserende  

 læge B ´s behandling af patienten, idet lægen senest den 1. november 2001  

 burde  

 have revurderet forløbet siden september 2001 og henvist til yderligere  

 udredning.
Der forelå ganske vist svingende og forskellige symptomer, men  

 sammenlagt var der tale om sikre og fortsatte symptomer (svimmelhed,  

 hovedpine,  

 træthed, forandret syn), som ikke var tilfredsstillende forklaret.
Der forelå  

 omstændigheder, som måske kunne forklare noget af billedet, men synsbesvær,  

 udtalt svimmelhed og vægttab, som fortsætter, bør undersøges nærmere.
