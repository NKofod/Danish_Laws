Beretning afgivet af Epidemiudvalget den 21. maj 2021 Beretning om en justeret model for automatisk nedlukning af kommuner 1. Politiske bemærkninger Venstre, Det Konservative Folkeparti og Nye Borgerlige Venstre, Det Konservative Folkeparti og Nye Borgerlige pålægger regeringen omgående at fremlægge en justeret model for automatisk nedlukning af kommuner med henblik på at undgå disproportionale nedlukninger af skoler, institutioner, erhvervsliv m.v.
Dansk Folkeparti, Socialistisk Folkeparti, Radikale Venstre og Enhedslisten Dansk Folkeparti, Socialistisk Folkeparti, Radikale Venstre og Enhedslisten bemærker, at muligheden for automatisk nedlukning er et vigtigt redskab i epidemikontrollen, så vi kan åbne samfundet mest muligt op.
Partierne noterer sig, at det allerede er aftalt, at niveauerne for nedlukning løbende skal justeres i forhold til den generelle smittesituation.
Partierne bemærker også, at det er en del af aftalen om modellen, at der skal være fleksibilitet, så Styrelsen for Patientsikkerhed kan vurdere, om institutioner, skoler m.v. helt skal undtages fra nedlukning eller kan genåbnes hurtigere.
Partierne henstiller til, at regeringen indsamler erfaringer fra de sogne og kommuner, der har været nedlukket, for at se, om denne fleksibilitet har været anvendt tilstrækkeligt, herunder særlig, om der har været institutioner, skoler m.v., der har ansøgt om undtagelse fra nedlukning, men har fået afslag, og hvorfor Styrelsen for Patientsikkerhed har truffet denne beslutning.
Nye Borgerlige Nye Borgerlige er glade for, at flere partier nu kan se det forfejlede i den automatisk nedlukningsordning, som vi har talt imod i Nye Borgerlige.
2. Udvalgsarbejde Udvalget har behandlet beretningen i 1 møde.
 P.u.v.
