 I medfør af § 1, stk. 2, § 2, stk. 3, § 6 a, stk. 5, § 10, § 12 a, stk. 5  

 og § 13, stk. 5, i lov om privat byfornyelse, jf. lovbekendtgørelse nr. 84 af  

 2. februar 1994, med de ændringer der følger af § 1 i lov nr. 1069 af 20.  

 december 1995, fastsættes:
Bekendtgørelsens område § 1.  Bekendtgørelsen finder anvendelse i forbindelse  

 med gennemførelse af forbedringsarbejder med hertil knyttede nødvendige  

 følgearbejder i:
 § 2.  Følgende forbedringsarbejder iværksat i medfør  

 af lov om privat byfornyelse er omfattet af bekendtgørelsens bestemmelser:
 Stk. 2.  Ved de i stk. 1, nr. 13, nævnte nødvendige  

 følgearbejder forstås retablering og udbedring i direkte tilknytning til de  

 omhandlede forbedringsarbejder.
 Stk. 3.  Ved sammenlægning af beboelseslejligheder, jf.  

 stk. 1, nr. 10, er det en betingelse, at den ene beboelseslejlighed på  

 sammenlægningstidspunktet lovligt, jf. reglerne i kapitel VII i lov om  

 midlertidig regulering af boligforholdene, er ubeboet og uudlejet.
 Stk. 4.  Arbejder uden for det grundareal, hvorpå  

 bygningen er beliggende, er ikke omfattet af stk. 1.
Private udlejningsejendomme omfattet af § 1, nr. 1 § 3.  Aftale om forbedringsarbejder med hertil  

 knyttede nødvendige følgearbejder efter lov om privat byfornyelse kan alene  

 indgås mellem udlejer og lejere af lejligheder, der helt eller delvis  

 anvendes til beboelse, og lejere af enkeltværelser, som ikke er en del af  

 udlejers beboelseslejlighed eller ikke er en del af et en- eller  

 tofamilieshus, som udlejer bebor.
Stk. 2.  I ejendomme med 12 beboelseslejemål eller  

 derunder skal aftalen med udlejer tiltrædes af mindst 75 pct. af de lejere,  

 der bebor ejendommen.
I ejendomme med mere end 12 beboelseslejemål skal  

 aftalen med udlejer tiltrædes af mindst 60 pct. af de lejere, der bebor  

 ejendommen.
Aftalen skal være indgået skriftligt.
 Stk. 3.  Uanset bestemmelsen i stk. 2, kan aftale om  

 forbedringsarbejder med hertil knyttede nødvendige følgearbejder, som er  

 omfattet af § 6, stk. 1, 1. pkt., i lov om privat byfornyelse, og som den  

 lejer, der har indgået aftalen, ikke har afvist, iværksættes for denne lejer.  

 Det er dog en betingelse, at samtlige beboelseslejere har fået mulighed for  

 skriftligt at acceptere gennemførelse af de pågældende arbejder i deres  

 lejemål.
Stk. 4.  Uanset bestemmelsen i stk. 2, kan  

 beboerrepræsentanterne på vegne af lejere af lejligheder indgå aftale med  

 udlejer om gennemførelse af forbedringsarbejder med hertil knyttede  

 nødvendige følgearbejder efter lov om privat byfornyelse, såfremt  

 gennemførelsen af privat byfornyelse vil medføre en lejeforhøjelse uden  

 fradrag af tilskud, der sammen med lejeforhøjelser for forbedringer, som  

 beboerrepræsentanterne inden for de sidste 3 år har tiltrådt efter denne  

 bestemmelse, maksimalt vil udgøre 64 kr. pr. m2 bruttoetageareal.
En aftale  

 efter 1. pkt. kan omfatte både hele ejendommen og enkelte lejligheder.  

 Beboerrepræsentanterne skal, forinden de tiltræder arbejderne, afholde  

 beboermøde til drøftelse af de pågældende arbejder, og der skal på  

 beboermødet være flertal blandt de fremmødte lejere af lejligheder for  

 arbejdernes gennemførelse.
Efter beboermødet skal beboerrepræsentanterne  

 snarest skriftligt meddele samtlige lejere af lejligheder om beslutningen  

 samt oplyse, at såfremt 1/4 af disse lejere inden 2 uger efter meddelelsen  

 forlanger det, skal beboerrepræsentanterne foranstalte urafstemning blandt  

 dem.
§ 4.  Udlejer og et flertal af lejerne skal i  

 fællesskab udpege en byggesagsrådgiver, der er omfattet af en sædvanlig  

 rådgiverforsikring, og som opfylder de i § 13 i i lov om privat byfornyelse  

 angivne habilitetskrav.
Ved aftaler omfattet af § 3, stk. 3, skal udlejer og  

 den lejer, som ønsker at indgå en aftale, i fællesskab udpege  

 byggesagsrådgiveren.
Tilsvarende gælder, at ved aftaler omfattet af § 3, stk.  

 4, skal udlejerog beboerrepræsentanterne i fællesskab udpege  

 byggesagsrådgiveren.
Byggesagsrådgiveren skal udarbejde en skriftlig  

 erklæring om:
Stk. 2.  Ved indgåelse af aftale omfattet af § 3, stk.  

 2, skal de i stk. 1, nr. 1-2, nævnte erklæringer, senest ved udlejers  

 meddelelse om aftalens indgåelse er kommet frem til lejerne, ligeledes  

 udleveres til de beboelseslejere, der ikke skriftligt har accepteret  

 arbejdernes gennemførelse.
Ved indgåelse af aftale omfattet af § 3, stk. 4,  

 skal de i stk. 1, nr. 1-2, nævnte erklæringer udleveres til samtlige lejere  

 af lejligheder.
§ 5.  Udlejer kan i forbindelse med gennemførelse af  

 privat byfornyelse antage konsulentbistand.
Tilsvarende kan et flertal af  

 lejerne i forbindelse med gennemførelse af privat byfornyelse antage  

 konsulentbistand.
 Stk. 2.  Udgiften til udlejers og lejers  

 konsulentbistand, jf. stk. 3, indgår som en del af de aftalte og  

 dokumenterede udgifter, der danner grundlag for beregning af lejeforhøjelsen,  

 jf. § 5, stk. 1, i lov om privat byfornyelse.
 Stk. 3.  Dokumenterede udgifter til henholdsvis udlejers  

 og lejers konsulentbistand kan højst indgå i de i § 5, stk. 1, i lov om  

 privat byfornyelse, og de i § 51, stk. 4, i lov om leje, nævnte udgifter, med  

 følgende beløb pr. lejemål:
 Stk. 4.  Bestemmelserne i stk. 1-3, finder tilsvarende  

 anvendelse på aftaler omfattet af § 3, stk. 3 og 4.
§ 6.  I ejendomme, hvor lejerne har valgt  

 beboerrepræsentanter, jf. § 64 i lov om leje, skal udlejer inddrage disse i  

 forbindelse med gennemførelsen af projektet.
Beboerrepræsentanterne skal  

 inddrages i projektet, for inden ejendommens øvrige lejere inddrages.
§ 7.  For lejemål, som er ombygget efter lov om privat  

 byfornyelse, og hvor lejeforhøjelse er beregnet efter samme lov, skal det  

 udtrykkeligt oplyses i lejeaftalen, at lejemålet er ombygget i henhold til  

 lov om privat byfornyelse, jf. § 4 a i lov om leje.
Såfremt der ydes tilskud  

 til nedsættelse af lejeforhøjelsen for lejemålet, jf. § 19, skal det  

 udtrykkeligt oplyses i lejeaftalen, med hvilket beløb tilskud ydes for de  

 enkelte betalingsterminer i hele tilskudsperioden.
Stk. 2.  Har udlejeren helt eller delvis undladt at give  

 de i stk. 1 omtalte oplysninger, kan der, indtil de pågældende oplysninger  

 bliver givet, ikke opkræves lejeforhøjelse efter de særlige regler i lov om  

 privat byfornyelse.
Er lejeforhøjelse opkrævet, uanset at oplysningerne ikke  

 er givet, kan lejeren kræve lejeforhøjelsen tilbagebetalt. § 6, stk. 3, 2. og  

 3. pkt., i lov om leje finder tilsvarende anvendelse.
Vetoret § 8.  En lejer af et beboelseslejemål kan senest 6  

 uger efter, at udlejers meddelelse om aftalens indgåelse er kommet frem til  

 lejeren, afvise gennemførelsen af arbejder, der alene vedrører det pågældende  

 lejemål.
 Stk. 2.  En lejer kan dog ikke modsætte sig  

 gennemførelsen af arbejder, der er af almen betydning for boligens eller  

 ejendommens forbedring.
 Stk. 3.  Arbejder af almen betydning for boligens eller  

 ejendommens forbedring omfatter:
Stk. 4.  Endvidere kan lejeren ikke modsætte sig  

 gennemførelsen af arbejder, som 100 pct. af de lejere, der bebor ejendommen,  

 skriftligt har accepteret gennemførelsen af.
Endelig kan lejeren ikke  

 modsætte sig gennemførelsen af arbejder, som lejeren skriftligt har  

 accepteret gennemførelsen af efter § 3, stk. 3.
Erstatningsbolig § 9.  En lejer, som ikke skriftligt har accepteret  

 forbedringsarbejdernes gennemførelse, og som ikke ønsker at blive boende i  

 ejendommen efter arbejdernes gennemførelse, kan senest 6 uger efter, at  

 udlejers meddelelse om aftalens indgåelse er kommet frem til lejeren, kræve  

 at få anvist en passende erstatningsbolig inden arbejdernes iværksættelse,  

 såfremt gennemførelsen af privat byfornyelse vil medføre en lejeforhøjelse  

 uden fradrag af tilskud, der sammen med lejeforhøjelser for forbedringer  

 gennemført i de sidste 3 år vil udgøre mere end 90 kr. pr. m2  

 bruttoetageareal.
 Stk. 2.  En erstatningsbolig anses for passende, hvis  

 den har mindst samme størrelse, kvalitet, udstyr og beliggenhed som den  

 hidtidige bolig og en beregnet nettoboligudgift, der ikke væsentligt  

 overstiger den hidtidige, betalte nettoboligudgift.
Stk. 3.  Ved passende beliggenhed forstås, at  

 erstatningsboligen fortrinsvis skal være beliggende i samme bykvarter eller  

 minimum inden for kommunens grænser.
Såfremt lejer og udlejer er enige herom,  

 kan erstatningsbolig anvises i en anden kommune.
Lejeforhøjelse § 10.  Lejeforhøjelser for aftalte arbejder omfattet  

 af § 2 kan alene gennemføres i lejligheder, der helt eller delvis anvendes  

 til beboelse, og i enkeltværelser, som ikke er en del af udlejers  

 beboelseslejlighed eller ikke er en del af et en- eller tofamilieshus, som  

 udlejer bebor.
 Stk. 2.  En udlejer kan efter forbedringsarbejdernes  

 gennemførelse ikke forlange en større lejeforhøjelse end aftalt på grundlag  

 af byggesagsrådgiverens erklæring, jf. § 4.
 Stk. 3.  Udlejer kan højst opkræve en lejeforhøjelse som  

 beregnet i overensstemmelse med § 5, stk. 1-3, i lov om privat byfornyelse  

 med fradrag af det tilskud, der kan opnås, jf. § 19.
 Stk. 4.  I ejendomme, hvor ejeren opnår fritagelse for  

 afgift efter § 3 b i lov om en realrenteafgift af visse pensionskapitaler  

 m.v., kan udlejer højst opkræve en lejeforhøjelse, der i 8 år udgør 85 pct.  

 af lejeforhøjelsen beregnet i overensstemmelse med § 5, stk. 1-3, i lov om  

 privat byfornyelse med fradrag af det tilskud, der kan opnås, jf. § 19. Lejen  

 forhøjes herefter hvert år i 3 år med 5 pct. af den aftalte lejeforhøjelse  

 uden tilskud.
§ 11.  Lejeforhøjelse for det enkelte lejemål beregnes  

 på grundlag af de aftalte og dokumenterede udgifter, som er en følge af de  

 arbejder, der er gennemført i det pågældende lejemål.
Lejeforhøjelse som  

 følge af gennemførte arbejder, der vedrører hele ejendommen, skal fordeles  

 forholdsmæssigt efter lejemålenes bruttoetageareal.
 Stk. 2.  Kravet om lejeforhøjelse skal indeholde  

 oplysning om lejerens adgang til at gøre indsigelse mod lejeforhøjelsen og om  

 fristen herfor.
Stk. 3.  Lejeforhøjelse skal ske med 3 måneders varsel,  

 såfremt andet ikke er aftalt.
Lejeforhøjelsen kan dog tidligst få virkning  

 fra det tidspunkt, hvor de aftalte arbejder er gennemført.
Stk. 4.  Udlejeren kan kræve en foreløbig lejeforhøjelse  

 på grundlag af et overslag over udgifterne og forbeholde sig at fremsætte nyt  

 krav, når byggeregnskabet foreligger.
Lejen skal reguleres efter  

 byggeregnskabet, når det foreligger.
§ 12.  I ejendomme, der indeholder såvel lejemål, der  

 helt eller delvis anvendes til beboelse, som lejemål, der udelukkende  

 anvendes til andet end beboelse, skal der ske en forholdsmæssig fordeling af  

 udgifter, som vedrører både lejemål, der helt eller delvis anvendes til  

 beboelse og lejemål, der udelukkende anvendes til andet end beboelse.
Den  

 forholdsmæssige fordeling skal ske i forhold til de respektive lejemåls andel  

 af det samlede bruttoetageareal.
 Stk. 2.  I ejendomme omfattet af § 2, stk. 4, i lov om  

 privat byfornyelse, skal der ske en tilsvarende fordeling som i stk. 1 mellem  

 udgifter, som vedrører både lejemål og ejerboliger.
 Stk. 3.  I ejendomme, hvor der på tidspunktet for  

 aftalens indgåelse er enkelte boliger, der er ubeboede og uudlejede, skal der  

 ske en tilsvarende fordeling som i stk. 1 mellem udgifter, der vedrører  

 beboede og udlejede lejemål og ubeboede og uudlejede lejemål.
 Stk. 4.  Ved aftaler omfattet af § 3, stk. 4, som  

 vedrører hele ejendommen, og hvor der er enkeltværelser, der ikke er en del  

 af udlejers beboelseslejlighed eller ikke er en del af et en- eller  

 tofamilieshus, som udlejer bebor, skal der ske en tilsvarende fordeling som i  

 stk. 1 mellem udgifter, som vedrører beboelseslejligheder og de pågældende  

 enkeltværelser.
 Stk. 5.  Ved opgørelsen af ejendommens bruttoetageareal  

 anvendes Boligstyrelsens bekendtgørelse nr. 311 af 27. juni 1983 om beregning  

 af arealet af boliger og erhvervslokaler.
 § 13.  Har udlejer og lejer eller  

 beboerrepræsentanterne aftalt, at beløb afsat efter §§ 18 og 18 b i lov om  

 midlertidig regulering af boligforholdene eller efter §§ 22 og 63 a i lov om  

 leje eller støtte efter anden lovgivning helt eller delvis skal indgå i  

 finansieringen af forbedringsarbejderne, indgår beløbet ikke i de udgifter,  

 der kan danne grundlag for lejeforhøjelse.
§ 14.  Såfremt der ikke inden 12 måneder efter, at  

 lejeren har fremsat krav herom, er anvist en passende erstatningsbolig, kan  

 kravet om lejeforhøjelse som følge af gennemførelse af forbedringsarbejder  

 med hertil knyttede nødvendige følgearbejder efter lov om privat byfornyelse  

 ikke gennemføres i den bolig, hvori den lejer, som har fremsat kravet om  

 erstatningsbolig, bor.
Ved genudlejning vil udlejer dog kunne kræve en  

 lejefastsættelse i overensstemmelse med § 11, stk. 1, 2. pkt., i lov om  

 privat byfornyelse.
§ 15.  Såfremt lejeren af et beboelseslejemål har  

 afvist gennemførelse af arbejder, der alene vedrører det pågældende lejemål,  

 og såfremt udlejer, efter sag herom er indbragt, jf. § 6, stk. 2, 1.-2. pkt.,  

 i lov om privat byfornyelse, ikke gives medhold, kan lejeforhøjelse for de af  

 udlejer gennemførte arbejder i den omhandlede bolig ikke gennemføres over for  

 den lejer, der har afvist arbejdernes gennemførelse.
Ved genudlejning vil  

 udlejer dog kunne kræve en lejefastsættelse i overensstemmelse med § 11, stk.  

 1, 2. pkt., i lov om privat byfornyelse.
 § 16.  Efter forbedringsarbejdernes gennemførelse og  

 senest samtidig med udlejers fremsættelse af krav om lejeforhøjelse, skal  

 lejerne, og i ejendomme, hvor der er valgt beboerrepræsentanter, jf. § 64 i  

 lov om leje, tillige beboerrepræsentanterne have forelagt et revisorpåtegnet  

 regnskab for ombygningsprojektet.
Tilsagn om tilskud og reservation § 17.  Bygge- og Boligstyrelsen kan inden for den  

 årlige ramme, jf. § 62, meddele tilsagn om tilskud til gennemførelse af  

 privat byfornyelse i private udlejningsejendomme.
 Stk. 2.  Tilskud kan kun bevilges, såfremt arbejdet ikke  

 er igangsat, inden tilsagn om tilskud meddeles.
Stk. 3.  Registrering af den mellem udlejer og lejerne  

 eller beboerrepræsentanterne skriftligt indgåede aftale samt ansøgning om  

 tilsagn om tilskud indsendes til Bygge- og Boligstyrelsen på et af Bygge- og  

 Boligstyrelsen udfærdiget skema.
Registreringen skal indeholde en erklæring  

 afgivet af den i § 4, stk. 1, nævnte byggesagsrådgiver om, at de påtænkte  

 arbejder er omfattet af positivlisten i § 2. Registreringen skal ske i Bygge-  

 og Boligstyrelsen senest 6 uger efter, at aftalen er indgået.
§ 18.  Ansøgning om reservation af investeringsramme  

 til et planlagt projekt kan ske, forinden skriftlig aftale mellem udlejer og  

 lejere eller beboerrepræsentanterne er indgået.
Ansøgning skal indsendes på  

 et af Bygge- og Boligstyrelsen udfærdiget skema.
 Stk. 2.  En reservation efter stk. 1 bortfalder, hvis  

 registrering af aftale og ansøgning om tilsagn om tilskud, jf. § 17, stk. 3,  

 ikke er indsendt senest 9 måneder efter, at reservation er meddelt af Bygge-  

 og Boligstyrelsen.
Beregning af tilskud § 19.  Tilskuddet til arbejder omfattet af lov om  

 privat byfornyelse udgør i 8 år 40 pct. af den aftalte lejeforhøjelse uden  

 tilskud, jf. § 10, stk. 3, for de i henhold til loven gennemførte arbejder,  

 jf. dog stk. 2. Herefter nedsættes tilskuddet i hvert af de følgende 8 år med  

 5 pct. af den aftalte lejeforhøjelse uden tilskud.
Stk. 2.  Tilskud til ejere af ejendomme, der opnår  

 fritagelse for afgift efter § 3 b i lov om en realrenteafgift af visse  

 pensionskapitaler m.v., udgør i 11 år 25 pct., af den aftalte lejeforhøjelse  

 uden tilskud, jf. § 10, stk. 4, for de i henhold til lov om privat  

 byfornyelse gennemførte arbejder.
Herefter nedsættes tilskuddet hvert af de  

 følgende 5 år med 5 pct. af den aftalte lejeforhøjelse uden tilskud.
Stk. 3.  Tilskuddet kan højst udgøre 10.000 kr. årligt  

 pr. bolig.
Tilskud, der udgør mindre end 200 kr. pr. aftale pr.  

 betalingstermin, udbetales ikke.
 Stk. 4.  Forhøjelse af lejen som nævnt i stk. 1 og 2 kan  

 ske alene ved udlejers skriftlige meddelelse herom til lejerne.
Udbetaling af tilskud § 20.  Ansøgning om udbetaling af tilskud kan tidligst  

 indsendes til Bygge- og Boligstyrelsen efter udløbet af den i § 12, stk. 2, i  

 lov om privat byfornyelse nævnte frist.
Ansøgningen skal indsendes på et af  

 Bygge- og Boligstyrelsen udfærdiget skema.
 Stk. 2.  Ansøgningen skal indeholde oplysning om de  

 dokumenterede udgifter og skal attesteres af en registreret eller  

 statsautoriseret revisor eller af Kommunernes Revisionsafdeling.
§ 21.  Tilskuddet ydes med virkning fra datoen for den  

 aftalte lejeforhøjelses ikrafttræden.
Udbetalingen sker kvartalsvis bagud til  

 en af ejendommens ejer anvist konto i et pengeinstitut.
 Stk. 2.  Tilskuddet udbetales første gang ved udgangen  

 af det første hele kvartal, efter at ansøgning om udbetaling modtages i  

 Bygge- og Boligstyrelsen.
 Stk. 3.  Nedsættelse af tilskuddet, jf. § 19, stk. 1, 2.  

 pkt., sker hvert år med virkning fra samme dato som den aftalte  

 lejeforhøjelses ikrafttræden.
§ 22.  Såfremt der i medfør af § 12 i lov om privat  

 byfornyelse er klaget over udlejers krav om lejeforhøjelse, udbetales  

 tilskuddet a conto.
Når kravet om lejeforhøjelse er endeligt afgjort,  

 reguleres tilskuddet i overensstemmelse hermed.
Stk. 2.  Udlejer har i forbindelse med ansøgning om  

 udbetaling af tilskud pligt til at oplyse, om der i medfør af § 12 i lov om  

 privat byfornyelse er klaget over udlejers krav om lejeforhøjelse.
Når kravet  

 om lejeforhøjelse er endeligt afgjort, har udlejer ligeledes pligt til straks  

 at underrette Bygge- og Boligstyrelsen om afgørelsen.
 § 23.  Kongeriget Danmarks Hypotekbank og  

 Finansforvaltning varetager udbetalingen.
 Stk. 2.  Såfremt der efter indsendelse af ansøgning om  

 udbetaling af tilskud sker ejerskifte, har ejeren pligt til straks at meddele  

 dette til Kongeriget Danmarks Hypotekbank og Finansforvaltning.
 Stk. 3.  Udbetaling af tilskud sker med frigørende  

 virkning til den, som på udbetalingstidspunktet er registreret som  

 ejendommens ejer i Kongeriget Danmarks Hypotekbank og Finansforvaltning.
Bortfald af tilskud § 24.  Såfremt beboelseslejemålet efter indsendelse af  

 ansøgning om udbetaling af tilskud ændrer status til ejerbolig eller ændrer  

 anvendelse til andet end beboelse eller nedrives, bortfalder retten til  

 tilskud efter lov om privat byfornyelse med virkning fra ændrings- eller  

 nedrivningstidspunktet.
 Stk. 2.  I tilfælde af statusændring, jf. stk. 1, har  

 udlejer pligt til straks at meddele dette til Kongeriget Danmarks Hypotekbank  

 og Finansforvaltning.
 Stk. 3.  For meget modtaget tilskud skal tilbagebetales.
Private udlejningsejendomme omfattet af § 1, nr. 2 § 25.  I ejendomme omfattet af § 1, nr. 2, træffer  

 udlejer beslutning om gennemførelse af forbedringsarbejder med hertil  

 knyttede nødvendige følgearbejder.
§ 26.  Inden iværksættelsen af forbedringsarbejderne,  

 skal udlejer anmode huslejenævnet om at træffe en afgørelse om størrelsen af  

 den leje, der lovligt vil kunne opkræves inden iværksættelsen, jf. § 25 b,  

 stk. 1 og 2 i lov om midlertidig regulering af boligforholdene.
I kommuner,  

 hvor bestemmelserne i kapitel II-V i lov om midlertidig regulering af  

 boligforholdene ikke finder anvendelse, skal udlejer anmode  

 byfornyelsesnævnet om den i 1. pkt. nævnte afgørelse, jf. § 59 b, stk. 1 og  

 2, i lov om leje.
 Stk. 2.  Nævnet kan kun træffe afgørelse efter stk. 1,  

 såfremt der er foretaget reservation af investeringsramme, jf. § 32. Nævnet  

 kan forlange de oplysninger forelagt, som er nødvendige for sagens  

 behandling, herunder dokumentation for, at der er reserveret  

 investeringsramme efter lov om privat byfornyelse.
§ 27.  Efter gennemførelsen af forbedringsarbejderne  

 skal udlejer anmode huslejenævnet om efter § 25 b, stk. 3, i lov om  

 midlertidig regulering af boligforholdene at afgøre, om udgifterne står i  

 rimeligt forhold til den opnåede kvalitet, om de udførte arbejder er omfattet  

 af positivlisten i § 2, samt om den af udlejeren beregnede lejeforhøjelse er  

 i overensstemmelse med bestemmelsen i § 5 a i lov om privat byfornyelse.
I  

 kommuner, hvor bestemmelserne i kapitel II-V i lov om midlertidig regulering  

 af boligforholdene ikke finder anvendelse, skal udlejer anmode  

 byfornyelsesnævnet om den i 1. pkt. nævnte afgørelse, jf. § 59 b, stk. 1 og  

 2, i lov om leje.
Stk. 2.  Ved afgørelsen efter stk. 1 skal nævnet  

 samtidig påse, at tilskuddet til den enkelte bolig, jf. § 33, højst udgør  

 10.000 kr. årligt pr. bolig.
Det skal fremgå af nævnsafgørelsen, om  

 betingelsen i 1. pkt. er opfyldt.
Lejefastsættelse § 28.  Udlejer kan højst fastsætte en leje som er  

 beregnet i overensstemmelse med § 5 a, stk. 1-2, i lov om privat byfornyelse  

 med fradrag af det tilskud, der kan opnås, jf. § 33.
 Stk. 2.  § 13 finder tilsvarende anvendelse.
§ 29.  Lejefastsættelsen for det enkelte lejemål sker  

 på grundlag af de dokumenterede udgifter, som er en følge af de arbejder, der  

 er gennemført i det pågældende lejemål.
Den fastsatte leje som følge af  

 gennemførte arbejder, der vedrører hele ejendommen, skal fordeles  

 forholdsmæssigt efter lejemålenes bruttoetageareal.
 Stk. 2.  Ved opgørelsen af ejendommens bruttoetageareal  

 anvendes Boligstyrelsens bekendtgørelse nr. 311 af 27. juni 1983 om beregning  

 af arealet af boliger og erhvervslokaler.
Tilsagn om tilskud og reservation § 30.  Bygge- og Boligstyrelsen kan inden for den  

 årlige investeringsramme, jf. § 62, meddele tilsagn om tilskud til  

 gennemførelse af privat byfornyelse i private udlejningsejendomme omfattet af  

 § 1, nr. 2.
 Stk. 2.  Tilskud kan kun bevilges, såfremt arbejdet ikke  

 er igangsat, inden tilsagn om tilskud meddeles.
 § 31.  Ansøgning om tilsagn om tilskud indsendes til  

 Bygge- og Boligstyrelsen på et af Bygge- og Boligstyrelsen udfærdiget skema.
Stk. 2.  Ansøgning efter stk. 1 skal vedlægges en  

 afgørelse truffet af huslejenævnet i medfør af § 25 b, stk. 1 og stk. 2, i  

 lov om midlertidig regulering af boligforholdene.
I kommuner, hvor  

 bestemmelserne i kapitel II-V i lov om midlertidig regulering af  

 boligforholdene ikke finder anvendelse, skal ansøgningen dog vedlægges en  

 afgørelse truffet af byfornyelsesnævnet i medfør af § 59 b, stk. 1 og stk. 2,  

 i lov om leje.
Afgørelsen, jf. 1. og 2. pkt., må på ansøgningstidspunktet  

 ikke være mere end 6 måneder gammel.
§ 32.  Inden iværksættelsen af forbedringsarbejder med  

 hertil knyttede nødvendige følgearbejder kan der ansøges om reservation af  

 investeringsramme.
Ansøgning skal indsendes på et af Bygge- og Boligstyrelsen  

 udfærdiget skema.
 Stk. 2.  En reservation efter stk. 1 bortfalder, hvis  

 ansøgning om tilsagn om tilskud, jf. § 31, ikke er indsendt senest 9 måneder  

 efter, at reservation er meddelt af Bygge- og Boligstyrelsen.
Beregning af tilskud § 33.  Tilskuddet til arbejder omfattet af lov om  

 privat byfornyelse udgør i 8 år 40 pct. af den fastsatte leje uden tilskud,  

 jf. § 28, for de i henhold til loven gennemførte arbejder.
Herefter nedsættes  

 tilskuddet i hvert af de følgende 8 år med 5 pct. af den fastsatte leje uden  

 tilskud.
Stk. 2.  Tilskuddet kan højst udgøre 10.000 kr. årligt  

 pr. bolig.
Tilskud, der udgør mindre end 200 kr. pr. tilsagn pr.  

 betalingstermin, udbetales ikke.
 Stk. 3.  Forhøjelse af lejen som følge af nedsættelsen  

 af tilskuddet efter stk. 1 kan ske alene ved udlejers skriftlige meddelelse  

 herom til lejerne.
Udbetaling af tilskud § 34.  Ansøgning om udbetaling af tilskud kan tidligst  

 indsendes til Bygge- og Boligstyrelsen 4 uger efter, at lejeren har fået  

 udleveret den i stk. 2 nævnte afgørelse.
Ansøgningen skal ske på et af Bygge-  

 og Boligstyrelsen udfærdiget skema.
Stk. 2.  Ansøgning om udbetaling skal vedlægges en  

 afgørelse truffet af huslejenævnet i medfør af § 25 b, stk. 3, i lov om  

 midlertidig regulering af boligforholdene.
I kommuner, hvor bestemmelserne i  

 kapitel II-V i lov om midlertidig regulering af boligforholdene ikke finder  

 anvendelse, skal ansøgningen dog vedlægges en afgørelse truffet af  

 byfornyelsesnævnet i medfør af § 59 b, stk. 3, i lov om leje.
§ 35.  Tilskuddet ydes med virkning fra datoen for den  

 første lejeaftales ikrafttræden efter arbejdernes gennemførelse.
Udbetalingen  

 sker kvartalsvis bagud til en af ejendommens ejer anvist konto i et  

 pengeinstitut.
 Stk. 2.  Tilskuddet udbetales første gang ved udgangen  

 af det første hele kvartal, efter at ansøgning om udbetaling modtages i  

 Bygge- og Boligstyrelsen.
 Stk. 3.  Nedsættelse af tilskuddet, jf. § 33, stk. 1, 2.  

 pkt., sker hvert år med virkning fra samme dato som den første lejeaftales  

 ikrafttræden efter arbejdernes gennemførelse.
§ 36.  Såfremt der er klaget over afgørelse truffet  

 efter § 59 b, stk. 3, i lov om leje eller § 25 b, stk. 3 i lov om midlertidig  

 regulering af boligforholdene, udbetales tilskuddet a conto.
Når størrelsen  

 af den fastsatte leje er endeligt fastlagt, reguleres tilskuddet i  

 overensstemmelse hermed.
Stk. 2.  Udlejer har i forbindelse med ansøgning om  

 udbetaling af tilskud pligt til at oplyse, om der er klaget over afgørelse  

 truffet efter § 59 b, stk. 3, i lov om leje eller § 25 b, stk. 3, i lov om  

 midlertidig regulering af boligforholdene.
Når størrelsen af den fastsatte  

 leje er endeligt fastlagt, har udlejer ligeledes pligt til straks at  

 underrette Bygge- og Boligstyrelsen om afgørelsen.
 § 37.  Kongeriget Danmarks Hypotekbank og  

 Finansforvaltning varetager udbetalingen.
 Stk. 2.  Såfremt der efter indsendelse af ansøgning om  

 udbetaling af tilskud sker ejerskifte, har ejeren pligt til straks at meddele  

 dette til Kongeriget Danmarks Hypotekbank og Finansforvaltning.
 Stk. 3.  Udbetaling af tilskud sker med frigørende  

 virkning til den, som er registreret som ejendommens ejer i Kongeriget  

 Danmarks Hypotekbank og Finansforvaltning.
Bortfald af tilskud § 38.  Såfremt lejemålet efter indsendelse af  

 ansøgning om udbetaling af tilskud ændrer status til ejerbolig eller ændrer  

 anvendelse til andet end beboelse eller nedrives, bortfalder retten til  

 tilskud efter lov om privat byfornyelse, med virkning fra ændrings- eller  

 nedrivningstidspunktet.
 Stk. 2.  I tilfælde af statusændring, jf. stk. 1, har  

 udlejer pligt til straks at meddele dette til Kongeriget Danmarks Hypotekbank  

 og Finansforvaltning.
 Stk. 3.  For meget modtaget tilskud skal tilbagebetales.
Almennyttige boligselskaber omfattet af § 1, nr. 3 § 39.  Beslutning om gennemførelse af  

 forbedringsarbejder med hertil knyttede nødvendige følgearbejder efter lov om  

 privat byfornyelse i ejendomme ejet af almennyttige boligselskaber godkendt  

 efter lov om boligbyggeri, hvis ibrugtagningsår ligger mindst 20 år før det  

 år, hvori der meddeles tilsagn om tilskud, sker i overensstemmelse med de i  

 lov om boligbyggeri gældende regler.
 Stk. 2.  Er ejendommen, jf. stk. 1, taget i brug i  

 etaper, er det kun den del af ejendommen, hvis ibrugtagningsår ligger mindst  

 20 år før det år, hvori der meddeles tilsagn om tilskud, der kan være  

 omfattet af beslutning om gennemførelse af forbedringsarbejder med hertil  

 knyttede nødvendige følgearbejder efter lov om privat byfornyelse.
 Stk. 3.  Der kan alene træffes beslutning om  

 gennemførelse af privat byfornyelse i de almennyttige boliger, der helt eller  

 delvis anvendes til beboelse.
 § 40.  Boligselskabet skal udpege en  

 byggesagsrådgiver, der er omfattet af en sædvanlig rådgiverforsikring, og som  

 opfylder de i § 13 i i lov om privat byfornyelse angivne habilitetskrav.  

 Byggesagsrådgiveren skal afgive en erklæring om, at de påtænkte arbejder er  

 omfattet af positivlisten i § 2.
Tilsagn om tilskud og reservation § 41.  Bygge- og Boligstyrelsen kan inden for den  

 årlige ramme, jf. § 62, meddele tilsagn om tilskud til gennemførelse af  

 privat byfornyelse i ejendomme ejet af almennyttige boligselskaber godkendt  

 efter lov om boligbyggeri, hvis ibrugtagningsår ligger mindst 20 år før det  

 år, hvori der meddeles tilsagn om tilskud, jf. § 40.
 § 42.  Ansøgning om tilsagn om tilskud indsendes til  

 Bygge- og Boligstyrelsen på et af Bygge- og Boligstyrelsen udfærdiget skema.  

 Ansøgningen skal indeholde en erklæring afgivet af den i § 40 nævnte  

 byggesagsrådgiver om, at de påtænkte arbejder er omfattet af positivlisten i  

 § 2.
 Stk. 2.  Tilskud kan kun bevilges, såfremt arbejdet ikke  

 er igangsat, når tilsagn om tilskud meddeles.
§ 43.  Ansøgning om reservation af investeringsramme  

 til et planlagt projekt kan ske, forinden boligselskabet træffer beslutning  

 om gennemførelse af privat byfornyelse.
Ansøgning skal indsendes på et af  

 Bygge- og Boligstyrelsen udfærdiget skema.
 Stk. 2.  En reservation efter stk. 1 bortfalder, hvis  

 ansøgning om tilsagn om tilskud, jf. § 42, ikke er indsendt senest 9 måneder  

 efter, at reservation er meddelt af Bygge- og Boligstyrelsen.
Beregning af tilskud § 44.  Tilskuddet til arbejder omfattet af lov om  

 privat byfornyelse udgør i 8 år 40 pct. af ydelsen på et 30-årigt  

 annuitetslån med et kontant provenu svarende til de afholdte dokumenterede  

 udgifter.
Herefter nedsættes tilskuddet i hvert af de efterfølgende 8 år med  

 5 pct. af den i 1. pkt. nævnte ydelse.
Ydelsen efter 1. pkt. fastsættes på  

 grundlag af en rente svarende til den gennemsnitlige effektive rente, der  

 beregnes af Københavns Fondsbørs for restløbetid 25-35 år for åbne  

 fastforrentede krone-obligationer på den sidste børsdag, der ligger forud for  

 tidspunktet for meddelelse af tilsagn.
 Stk. 2.  Såfremt der til gennemførelsen af  

 forbedringsarbejderne ydes støtte efter anden lovgivning eller anvendes beløb  

 henlagt efter § 12, stk. 4, i lov om boligbyggeri, kan den del af udgiften,  

 som herved dækkes, ikke medregnes ved beregning af ydelsen efter stk. 1.
Stk. 3.  I ejendomme, der indeholder lejemål, der helt  

 eller delvis anvendes til beboelse, skal der ske en forholdsmæssig fordeling  

 af udgifter, som vedrører både beboelsesdelen og erhvervsdelen.
I ejendomme,  

 der indeholder såvel beboelse som erhverv, skal den forholdsmæssige fordeling  

 ske i forhold til de respektive deles andel af det samlede areal.
 Stk. 4.  I ejendomme, hvor der på tidspunktet for  

 beslutningen om gennemførelse af privat byfornyelse er enkelte boliger, der  

 er ubeboede og uudlejede, skal der ske en tilsvarende fordeling som i stk. 3  

 mellem udgifter, der vedrører beboede og udlejede lejemål og ubeboede og  

 uudlejede lejemål.
 Stk. 5.  Ved opgørelsen af ejendommens areal anvendes  

 bilag 5 i Bygge- og Boligstyrelsens bekendtgørelse nr. 985 af 14. december  

 1993, som senest ændret ved bekendtgørelse nr. 918 af 10. november 1994.
Stk. 6.  Tilskuddet kan højst udgøre 10.000 kr. årligt  

 pr. bolig.
Tilskud, der udgør mindre end 200 kr. pr. tilsagn pr.  

 betalingstermin, udbetales ikke.
Udbetaling af tilskud § 45.  Ansøgning om udbetaling af tilskud indsendes  

 efter arbejdernes færdiggørelse på et af Bygge- og Boligstyrelsen udfærdiget  

 skema.
 Stk. 2.  Ansøgningen skal indeholde oplysning om de  

 dokumenterede udgifter og skal attesteres af en registreret eller  

 statsautoriseret revisor eller af Kommunernes Revisionsafdeling.
§ 46.  Tilskuddet ydes med virkning fra arbejdernes  

 færdiggørelse.
Udbetalingen sker kvartalsvis bagud til en af det almennyttige  

 boligselskab anvist konto i et pengeinstitut.
 Stk. 2.  Tilskuddet udbetales første gang ved udgangen  

 af det første hele kvartal, efter at ansøgning om udbetaling modtages i  

 Bygge- og Boligstyrelsen.
 Stk. 3.  Nedsættelse af tilskuddet, jf. § 44, stk. 1, 2.  

 pkt., sker hvert år med virkning fra samme dato som arbejdernes  

 færdiggørelse.
 § 47.  Kongeriget Danmarks Hypotekbank og  

 Finansforvaltning varetager udbetalingen.
 Stk. 2.  Udbetaling af tilskud sker med frigørende  

 virkning til den, som er registreret som ejendommens ejer i Kongeriget  

 Danmarks Hypotekbank og Finansforvaltning.
Bortfald af tilskud § 48.  Såfremt den almennyttige bolig efter  

 indsendelse af ansøgning om udbetaling af tilskud ændrer status til ejerbolig  

 eller ændrer anvendelse til andet end beboelse eller nedrives, bortfalder  

 retten til tilskud efter lov om privat byfornyelse, med virkning fra  

 ændrings- eller nedrivningstidspunktet.
 Stk. 2.  I tilfælde af statusændring, jf. stk. 1, har  

 selskabet pligt til straks at meddele dette til Kongeriget Danmarks  

 Hypotekbank og Finansforvaltning.
 Stk. 3.  For meget modtaget tilskud skal tilbagebetales.
Private andelsboligforeninger omfattet af § 1, nr. 4 § 49.  Beslutning om gennemførelse af  

 forbedringsarbejder med hertil knyttede nødvendige følgearbejder efter lov om  

 privat byfornyelse i ejendomme ejet af en andelsboligforening, omfattet af  

 reglerne i Kapitel II i lov om andelsboligforeninger og andre  

 boligfællesskaber, som ikke har modtaget støtte til opførelsen efter lov om  

 boligbyggeri, sker i overensstemmelse med foreningens egne vedtægter.
 Stk. 2.  Der kan alene træffes beslutning om  

 gennemførelse af privat byfornyelse i de andelsboliger, der er beboet af en  

 andelshaver.
 § 50.  Andelsboligforeningen skal udpege en  

 byggesagsrådgiver, der er omfattet af en sædvanlig rådgiverforsikring, og som  

 opfylder de i § 13 i i lov om privat byfornyelse angivne habilitetskrav.  

 Byggesagsrådgiveren skal afgive en erklæring om, at de påtænkte arbejder er  

 omfattet af positivlisten i § 2.
Tilsagn om tilskud og reservation § 51.  Bygge- og Boligstyrelsen kan inden for den  

 årlige ramme, jf. § 62, meddele tilsagn om tilskud til gennemførelse af  

 privat byfornyelse i ejendomme ejet af private andelsboligforeninger, som  

 ikke har modtaget støtte til opførelsen efter lov om boligbyggeri.
 § 52.  Ansøgning om tilsagn om tilskud indsendes til  

 Bygge- og Boligstyrelsen på et af Bygge- og Boligstyrelsen udfærdiget skema.
 Stk. 2.  Tilskud kan kun bevilges, såfremt arbejdet ikke  

 er igangsat, når tilsagn om tilskud meddeles.
§ 53.  Ansøgning om reservation af investeringsramme  

 til et planlagt projekt kan ske, forinden andelsboligforeningen træffer  

 beslutning om gennemførelse af privat byfornyelse.
Ansøgning skal indsendes  

 på et af Bygge- og Boligstyrelsen udfærdiget skema.
 Stk. 2.  En reservation efter stk. 1 bortfalder, hvis  

 ansøgning om tilsagn om tilskud, jf. § 52, stk. 1, ikke er indsendt senest 9  

 måneder efter, at reservation er meddelt af Bygge- og Boligstyrelsen.
Beregning af tilskud § 54.  Tilskuddet til arbejder omfattet af lov om  

 privat byfornyelse udgør i 8 år 40 pct. af ydelsen på et 30-årigt  

 annuitetslån med et kontant provenu svarende til de afholdte dokumenterede  

 udgifter.
Herefter nedsættes tilskuddet i hvert af de efterfølgende 8 år med  

 5 pct. af den i 1. pkt. nævnte ydelse.
Ydelsen efter 1. pkt. fastsættes på  

 grundlag af en rente svarende til den gennemsnitlige effektive rente, der  

 beregnes af Københavns Fondsbørs for restløbetid 25-35 år for åbne  

 fastforrentede krone-obligationer på den sidste børsdag, der ligger forud for  

 tidspunktet for meddelelse af tilsagn.
 Stk. 2.  Såfremt der til gennemførelsen af  

 forbedringsarbejderne ydes støtte efter anden lovgivning, kan den del af  

 udgiften, som herved dækkes, ikke medregnes ved beregning af ydelsen efter  

 stk. 1.
Stk. 3.  Tilskuddet kan højst udgøre 10.000 kr. årligt  

 pr. bolig.
Tilskud, der udgør mindre end 200 kr. pr. tilsagn pr.  

 betalingstermin, udbetales ikke.
§ 55.  I ejendomme, der indeholder udlejede  

 andelsboliger, skal der ske en forholdsmæssig fordeling af udgifter, som  

 vedrører både andelsboliger beboet af andelshavere og andelsboliger beboet af  

 lejere.
Tilsvarende skal der i ejendomme, der indeholder andelsboliger, der  

 helt eller delvis anvendes til beboelse, ske en forholdsmæssig fordeling af  

 udgifter, som vedrører både beboelsesdelen og erhvervsdelen.
I ejendomme, der  

 indeholder andelsboliger beboet af andelshavere og erhverv, skal den  

 forholdsmæssige fordeling ske i forhold til de respektive deles andel af det  

 samlede areal.
 Stk. 2.  I ejendomme, hvor der på tidspunktet for  

 beslutningen om gennemførelse af privat byfornyelse er enkelte andelsboliger,  

 der er ubeboede, skal der ske en tilsvarende fordeling som i stk. 1 mellem  

 udgifter, der vedrører beboede andelsboliger og ubeboede andelsboliger.
 Stk. 3.  Ved opgørelsen af ejendommens areal anvendes  

 Boligstyrelsens bekendtgørelse nr. 311 af 27. juni 1983 om beregning af  

 arealet af boliger og erhvervslokaler.
Udbetaling af tilskud § 56.  Ansøgning om udbetaling af tilskud indsendes  

 efter arbejdernes færdiggørelse på et af Bygge- og Boligstyrelsen udfærdiget  

 skema.
 Stk. 2.  Ansøgningen skal indeholde oplysning om de  

 dokumenterede udgifter og skal attesteres af en registreret eller  

 statsautoriseret revisor eller af Kommunernes Revisionsafdeling.
§ 57.  Tilskuddet ydes med virkning fra arbejdernes  

 færdiggørelse.
Udbetalingen sker kvartalsvis bagud til en af ejendommens ejer  

 anvist konto i et pengeinstitut.
 Stk. 2.  Tilskuddet udbetales første gang ved udgangen  

 af det første hele kvartal, efter at ansøgning om udbetaling modtages i  

 Bygge- og Boligstyrelsen.
 Stk. 3.  Nedsættelse af tilskuddet, jf. § 54, stk. 1, 2.  

 pkt., sker hvert år med virkning fra samme dato som arbejdernes  

 færdiggørelse.
 § 58.  Kongeriget Danmarks Hypotekbank og  

 Finansforvaltning varetager udbetalingen.
 Stk. 2.  I tilfælde af andelsboligforeningens opløsning  

 har foreningen pligt til straks at meddele dette til Kongeriget Danmarks  

 Hypotekbank og Finansforvaltning.
 Stk. 3.  Udbetaling af tilskud sker med frigørende  

 virkning til den, som er registreret som ejendommens ejer i Kongeriget  

 Danmarks Hypotekbank og Finansforvaltning.
Bortfald af tilskud § 59.  Såfremt andelsboligen efter indsendelse af  

 ansøgning om udbetaling af tilskud ændrer status til ejerbolig eller ændrer  

 anvendelse til andet end beboelse eller nedrives, bortfalder retten til  

 tilskud efter lov om privat byfornyelse med virkning fra ændrings- eller  

 nedrivningstidspunktet.
 Stk. 2.  I tilfælde af statusændring, jf. stk. 1, har  

 andelsboligforeningen pligt til straks at meddele dette til Kongeriget  

 Danmarks Hypotekbank og Finansforvaltning.
 Stk. 3.  For meget modtaget tilskud skal tilbagebetales.
Øvrige bestemmelser § 60.  Mangelfuldt udfyldte ansøgningsskemaer samt  

 dokumentation, der efter Bygge- og Boligstyrelsens vurdering ikke opfylder de  

 opstillede krav, returneres.
Indsendelsestidspunktet beregnes fra det  

 tidspunkt, hvor ansøgningen modtages i Bygge- og Boligstyrelsen.
 § 61.  Ansøgninger om reservation samt om tilsagn om  

 tilskud imødekommes i den rækkefølge, de modtages i Bygge- og Boligstyrelsen.  

 Ansøgninger, som ikke kan imødekommes i det enkelte finansår, tildeles plads  

 på en venteliste i den rækkefølge, de modtages i Bygge- og Boligstyrelsen.
 § 62.  Investeringsrammen udgør i 1996 800 mio. kr.  

 for private udlejningsejendomme.
 Stk. 2.  Investeringsramme, der ikke er udnyttet ved  

 udgangen af et finansår, overføres til næste finansår.
§ 63.  Bekendtgørelsen træder i kraft den 16. februar  

 1996 og har virkning fra den 1. januar 1996. § 7 finder dog først ved  

 genudlejning anvendelse på lejemål, hvorom der før den 1. januar 1994 er  

 indgået lejeaftale.
Samtidig ophæves bekendtgørelse nr. 38 af 20. januar  

 1994, jf. dog stk. 2 og 3.
 Stk. 2.  I ejendomme, omfattet af § 2, stk. 1, nr. 1, i  

 lov om privat byfornyelse, jf. lovbekendtgørelse nr. 84 af 2. februar 1994,  

 hvor der er registreret en indgået aftale mellem udlejer og lejerne senest  

 den 31. december 1995, og i ejendomme, omfattet af § 2, stk. 1, nr. 2-6, i  

 lov om privat byfornyelse, jf. lovbekendtgørelse nr. 84 af 2. februar 1994,  

 hvor der er ansøgt om tilsagn om tilskud senest den 31. december 1995,  

 færdigbehandles ansøgningen efter reglerne i bekendtgørelse nr. 38 af 20.  

 januar 1994.
 Stk. 3.  § 13 d, stk. 7 og 8, og § 13 j i lov om privat  

 byfornyelse, jf. lovbekendtgørelse nr. 84 af 2. februar 1994, med de  

 ændringer der følger af § 1 i lov nr. 1069 af 20. december 1995, finder  

 ligeledes anvendelse på ansøgninger, hvortil der er meddelt tilsagn om  

 tilskud efter reglerne i bekendtgørelse nr. 38 af 20. januar 1994.
