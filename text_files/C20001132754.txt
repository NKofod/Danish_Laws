Følgeskrivelse af 14. april 2000  

 vedrørende cirkulære om ændring af cirkulære om  

 anbringelse af personer, der er idømt frihedsstraf eller forvaring, og  

 om overførsel af indsatte mellem Kriminalforsorgens institutioner (Til Kriminalforsorgens anstalter og arresthusene) Hermed sendes cirkulære om ændring af  

 Justitsministeriet, Direktoratet for Kriminalforsorgens cirkulære af  

 29. august 1983 om anbringelse af personer, der er idømt frihedsstraf  

 eller forvaring, og om overførsel af indsatte mellem  

 Kriminalforsorgens institutioner.
I forbindelse med forliget om finansloven for 1999 og  

 flerårsaftalen for Kriminalforsorgen for perioden 1999-2003 har  

 Folketinget besluttet, at der skal etableres tre midlertidige afdelinger til  

 negativt stærke indsatte med den konsekvens, at disse adskilles fra  

 øvrige indsatte.
Det blev efterfølgende bestemt, at de  

 midlertidige afdelinger etableres i Statsfængslet i Horsens,  

 Statsfængslet i Nyborg samt Københavns Fængsler.
 Der har som følge heraf været nedsat en  

 arbejdsgruppe, der bl.a. skulle overveje regimet i disse afdelinger.  

 Arbejdsgruppen har bl.a. anbefalet, at der indføres lempeligere  

 betingelser for anbringelse på samt overførsel til en af disse  

 særlige afdelinger.
Ændringerne i cirkulæret er fastsat i  

 overensstemmelse med arbejdsgruppens anbefalinger. Ændringerne svarer  

 endvidere til de forslag, der fremgår af Forslag til Lov om  

 fuldbyrdelse af straf mv. (Lovforslag nr.
L 145) om negativt stærke  

 indsatte.
Dem fremgår bl.a. af cirkulæreændringen,  

 at anbringelse i eller overførsel til lukket anstalt kan ske, hvis det  

 må anses for nødvendigt for at forebygge overgreb på  

 medindsatte, personale eller andre i institutionen.
Når der i  

 ændringerne nævnes "lukket anstalt" betyder dette i  

 praksis enten Statsfængslet i Horsens, Statsfængslet i Nyborg  

 eller Københavns Fængsler.
Målgruppen Målgruppen for disse særlige afdelinger er  

 negativt stærke indsatte, således som de er defineret i bl.a. de  

 to indstillinger for henholdsvis Arbejdsgruppen vedrørende  

 stærke indsatte i Kriminalforsorgens anstalter og arresthuse, afgivet i  

 marts 1996, og Arbejdsgruppen vedrørende placering mv. af negativt  

 stærke indsatte, afgivet i juni 1998.
 Der er således tale om to grupper af stærke  

 indsatte.
Den første gruppe af negativt stærke indsatte  

 er dem, der tilhører en gruppe af personer, der er organiseret, og  

 hvoraf flere personer i organisationen er dømt for at have  

 begået alvorlig kriminalitet.
Der er her typisk tale om personer med  

 rockertilhørsforhold eller med et tilhørsforhold til mere  

 organiseret bandekriminalitet, herunder narkotikakriminalitet og  

 mafia-lignende organisationer.
 Den anden gruppe af negativt stærke indsatte er  

 personer, som under indsættelsen   eller under tidligere  

 indsættelser   har udvist en sådan negativ adfærd, at man  

 ikke ved de sædvanlige reaktionsmidler kan undgå, at de  

 udøver en stærk negativ indflydelse på de medindsatte.
 Fælles for begge grupper er, at de under  

 indsættelsen udviser en så stærk negativ indflydelse  

 på medindsatte, at de i væsentlig grad forringer vilkårene  

 for disse indsatte bl.a. ved at skaffe sig fordele på de medindsattes  

 bekostning.
Grundlaget for anbringelse/overførsel Anbringelse eller overførsel kan ske, hvis det  

 må anses for nødvendigt for at forebygge overgreb på  

 medindsatte, personale eller andre i institutionen.
 Det vil således f.eks. kunne anses for  

 nødvendigt at foretage anbringelse på eller overførsel  

 til afdelingen alene med henvisning til den stærke indsattes blotte  

 fremtræden kombineret med institutionens eller de medindsattes kendskab  

 til et eventuelt gruppetilhørsforhold og det forhold, at der er risiko  

 for, at der af den pågældende gruppe vil blive begået  

 overgreb mod f.eks. medindsatte.
Ved overgreb forstås ikke alene fysiske overgreb  

 eller trusler herom, men tillige f.eks. økonomisk udnyttelse og  

 overgreb på de medindsattes handlefrihed, herunder til at afsone i  

 fællesskab og til at vælge mellem fængslets tilbud om  

 beskæftigelse, skolegang, fritidsaktiviteter mv.
Risiko for overgreb  

 vil også kunne foreligge i tilfælde, hvor den indsatte gennem sin  

 magtposition forsøger at påvirke personalet til at gøre  

 eller undlade noget, herunder undlade at gennemføre de  

 nødvendige sikkerheds- og kontrolforanstaltninger.
Proceduren Såfremt der allerede i forbindelse med  

 anmeldelse til afsoning foreligger oplysninger, der tyder på, at  

 domfældte opfylder kriterierne for anbringelse på en af de  

 særlige afdelinger, skal sagen sendes til det pågældende  

 fængsel med henblik på vurdering af, om den  

 pågældende kan placeres på afdelingen.
Direktoratet  

 træffer på baggrund af fængslets udtalelse afgørelse  

 om anbringelsessted.
For så vidt angår overførselssager  

 følges den almindelige procedure, således at det fængsel,  

 der anmodes om at modtage en indsat fra et andet fængsel, har  

 kompetencen til at bestemme på hvilken afdeling, denne skal placeres.  

 Fængslet kan derfor afvise en indsat, hvis denne enten ikke findes at  

 opfylde kriterierne for placering på afdelingen, eller hvis  

 sammensætningen af det aktuelle klientel efter fængslets  

 vurdering gør denne uegnet til placering på afdelingen.
Sagen  

 må herefter behandles efter cirkulærets § 17.
 Selve afgørelsen om, hvorvidt en indsat skal  

 placeres på den særlige afdeling, træffes af inspektionen.  

 Efter de gældende regler vil denne afgørelse kunne  

 påklages til direktoratet.
Overførsel til almindeligt fællesskab Placering på en af de særlige afdelinger  

 må kun finde sted, så længe grundlaget er til stede.  

 Placering på en sådan afdeling behøver derfor ikke  

 nødvendigvis at indebære en placering under hele eller den  

 resterende del af afsoningen.
 Fængslet har pligt til løbende at være  

 opmærksom på, hvorvidt placeringsgrundlaget fortsat er til  

 stede.
En indsat, der er placeret på afdelingen, fordi han  

 har et tilhørsforhold til en rockergruppe eller tilsvarende, vil kunne  

 flyttes fra afdelingen, såfremt det kan konstateres, at den indsatte  

 reelt ikke længere har en tilknytning til gruppen.
Endvidere vil den  

 indsatte kunne flyttes fra afdelingen, såfremt der sker en  

 ændring af gruppens karakter, således at den f.eks. ikke  

 længere er karakteriseret ved, at flertallet af medlemmer er  

 dømt for alvorlig kriminalitet, eller hvis gruppen reelt  

 ophører med at eksistere.
Til vurdering heraf vil det formentlig  

 være nødvendigt at indhente oplysninger fra politiet.
For så vidt angår en indsat, der er placeret  

 på afdelingen, fordi han konkret under indsættelsen eller under  

 tidligere indsættelse har udvist negativ stærk adfærd,  

 må det vurderes konkret, om den indsatte på en almindelig  

 fællesskabsafdeling fortsat vil udvise en sådan negativ  

 stærk adfærd, at en fortsat anbringelse på en særlig  

 afdeling for negativt stærke indsatte må anses nødvendigt  

 for at forebygge overgreb på medindsatte eller personale.
Hvis dette  

 ikke er tilfældet, kan den indsatte flyttes.
Udslusning Ved direktoratets skrivelse af 29. juni 1998 til  

 Kriminalforsorgens anstalter og arresthusene blev det bl.a. i relation til  

 spørgsmålet om overførsel fra lukket til åben  

 anstalt anført, at udgangspunktet ved direktoratets afgørelser  

 om anbringelse af domfældte med rockertilknytning "fortsat vil  

 være, at tilknytning til en rockergruppe med betydelig vægt taler  

 for anbringelse i lukket anstalt.
Tilsvarende overvejelser vil gøre  

 sig gældende med hensyn til overførsel  fra lukket til  

 åben anstalt." Denne praksis vedrørende overførsel fra  

 lukket til åben anstalt for så vidt angår negativt  

 stærke indsatte er fortsat gældende.
 Da indsatte placeret på de særlige afdelinger  

 for negativt stærke indsatte skal følge de almindelige regler  

 for udgang, prøveløsladelse mv., vil disse indsatte skulle have  

 samme muligheder for udslusning som de øvrige indsatte.
Såfremt den indsatte opfylder betingelserne for at  

 opnå tilladelse til frigang, vil der derfor ikke kunne gives afslag  

 begrundet i, at den indsatte efter praksis ikke kan overføres til et  

 åbent fængsel.
Den indsatte bør derimod have tilladelse  

 til at gå på frigang fra den særlige afdeling, også  

 selv om frigang fra lukket fængsel ikke er en udbredt praksis.  

 Såfremt geografiske omstændigheder gør, at frigang ikke  

 kan lade sig gøre fra en af de særlige afdelinger, må den  

 indsatte søges overført til et arresthus, hvorfra frigangen  

 praktisk vil kunne gennemføres.
Det bør endvidere ikke være udelukket, at  

 indsatte, der er placeret på de særlige afdelinger, i den sidste  

 del af afsoningen kan placeres på en pension.
Erfaringerne viser, at  

 disse indsatte på dette tidspunkt i afsoningen typisk koncentrerer sig  

 mere om familie, uddannelse, arbejde mv. end om at udøve den negativt  

 stærke indflydelse på de medindsatte.
Indsatte, der er placeret  

 på de særlige afdelinger, vil dog som udgangspunkt kun kunne  

 udstationeres til en af Kriminalforsorgens pensioner, såfremt det vil  

 kunne ske på pensionsvilkår, da den indsattes kontakt med de  

 øvrige beboere på pensionen hermed må formodes at  

 være begrænset.
 Opmærksomheden henledes i den forbindelse på  

 direktoratets cirkulæreskrivelse af 15. marts 1999 om  

 overførsel/udstationering af indsatte med tilhørsforhold til  

 rockergrupper til åben anstalt/pension, hvorefter disse sager i alle  

 tilfælde skal forelægges for direktoratets 2. kontor.
Overførsel til en institution uden for  

 Kriminalforsorgens regi enten som udstationering eller i medfør af  

 straffelovens § 49, stk. 2, bør heller ikke være udelukket for  

 indsatte, der er placeret på de særlige afdelinger.
Der skal i  

 så fald foretages en nøje vurdering af, om den indsattes  

 placering   bl.a. på baggrund af institutionens karakter samt  

 sammensætningen af de øvrige beboere   vil være  

 hensigtsmæssig.
