Supplerende dagpenge, frist, frigørelsesattest Ankenævnet har behandlet Deres klage på møde den .
Nævnet traf denne A F G Ø R E L S E De var i Deres ansættelse som kirkesanger ved xx ikke omfattet af et opsigelsesvarsel.
 De havde således ret til supplerende dagpenge, også forud for indlevering af frigørelsesattest, hvis lovens øvrige betingelser var opfyldt.
 Ankenævnet ændrer således direktoratets afgørelse om, at De først kunne modtage supplerende dagpenge fra den 1. december 2005, hvor a-kassen modtog frigørelsesat test.
 Ankenævnet hjemviser herefter spørgsmålet om fra hvilket tidspunkt De herefter havde ret til supplerende dagpenge til behandling og afgørelse i Arbejdsdirektoratet.
B E G R U N D E L S E Ankenævnet har lagt til grund, at  De den 1. marts 2005 påbegyndte arbejde som kirkesanger ved xx,  De den 31. marts 2005 blev ledig fra en stilling som kontorassistent,  De den 1. april 2005 blev tilmeldt Arbejdsformidlingen,  De den 1. november 2005 udfyldte ledighedserklæring og fik udleveret dagpengekort for uge 12/05 til 41/05,  De først den 18. november 2005 indsendte dagpengekort for perioden uge 12- 41/05,  De har oplyst, at det skyldes private problemer, at De ikke indsendte dagpengekort tidligere,  De den 1. december 2005 indsendte frigørelsesattest vedrørende arbejdet som kirkesanger, hvoraf det fremgik, at De kunne opsige Deres arbejde uden varsel, hvis De fik arbejde med en længere arbejdstid, end der kunne tilbydes i dette arbejdsforhold, og  den tidligere formand for xxs Menighedsråd har oplyst, at De - også forud for udstedelsen af frigørelsesattest  havde kunnet ophøre med Deres arbejde som kirkesanger, hvis De havde fået arbejde af længere varighed.
 Arbejdsdirektoratet traf den 31. marts 2006 afgørelse om, at De ikke var berettiget til udbetaling af supplerende dagpenge fra den 1. april 2005 til den 30. november 2005.
 Et medlem, der arbejder på nedsat tid, kan få supplerende dagpenge, hvis arbejdsgiveren ikke har krav på et opsigelsesvarsel.
 Har arbejdsgiveren krav på et opsigelsesvarsel, kan der udbetales supplerende dagpenge bl.a., hvis arbejdsgiveren i form af frigørelsesattest erklærer at ville se bort fra opsigelsesvarslet, hvis medlemmet opnår arbejde med en længere arbejdstid.
 Ankenævnet finder, at Deres arbejde som kirkesanger som udgangspunkt var omfattet af Kirkeministeriets cirkulære om ansættelsesforhold for kirkesangere og for organister, der ikke aflønnes efter tjenestemændenes lønrammer (cirkulære nr. 10338 af 10. februar 1999).
 Ankenævnet finder imidlertid ikke, at De var omfattet af et opsigelsesvarsel ved xx.
 Ankenævnet har herved lagt vægt på, at den tidligere formand for xx Menighedsråd har oplyst, at De - også forud for udstedelsen af frigørelsesattest  kunne ophøre med Deres arbejde, hvis De havde fået arbejde af længere varighed.
 Ankenævnet skal endvidere bemærke, at bestemmelsen i § 15, stk. 3 i bekendtgørelse om rådighed ikke finder anvendelse på Deres ansættelsesforhold, idet denne bestemmelse alene har virkning for ansættelsesforhold, der påbegyndes eller fornyes fra og med 17. oktober 2005. Deres ansættelses-forhold som kirkesanger blev påbegyndt den 1. marts 2005.
 Det er herefter nævnets vurdering, at Menighedsrådet for Deres ansættelsesforhold har kunnet fravige og har fraveget de opsigelsesvilkår, som fremgår af Kirkeministeriets cirkulære om ansættelsesforhold for kirkesangere og organister.
 Det er således nævnets vurdering, at De havde ret til supplerende dagpenge i Deres ansættelse som kirkesanger, også forud for udstedelsen af frigørelsesattesten, hvis lovens øvrige betingelser er opfyldt.
 Sagen hjemvises herefter til Arbejdsdirektoratet med henblik på direktoratets stillingtagen til fra, hvilket tidspunkt De herefter har ret til supplerende dagpenge.
R E G L E R Ankenævnet henviser til  §§ 34, stk. 2 og 62, stk. 1 i lov om arbejdsløshedsforsikring m.v., jf. lovbekendtgørelse nr. 874 af 11. september 2005,  § 15 i Arbejdsdirektoratets bekendtgørelse nr. 516 af 17. juni 2003 om rådighed, og  § 1, stk. 1 og 4 i Arbejdsdirektoratets bekendtgørelse nr. 966 af 8. november 2001 om supplerende dagpenge.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Stormgade 10, Postboks 1103, 1009 København XXX, Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 34. En anerkendt arbejdsløshedskasses vedtægt skal være i overensstemmelse med en standardvedtægt, som udarbejdes af direktøren for Arbejdsdirektoratet efter forhandling med Beskæftigelsesrådet og godkendes af beskæftigelsesministeren.
 Stk. 2. Vedtægten skal indeholde oplysninger om:
 1) Kassens navn, hjemsted, formål og faglige område.
 2) Kassens ledelse og de enkelte organers myndighed samt om urafstemning.
 3) Medlemmernes rettigheder og pligter.
4) Regnskabsvæsen, kasseeftersyn og revision samt anbringelse af kassens midler.
Af kassens revisorer skal mindst én være statsautoriseret revisor.
 5) Regler om vedtægtsændringer og om formuens anvendelse ved anerkendelsens bortfald.
§ 62. Der kan kun udbetales dagpenge til et medlem, som står til rådighed for arbejdsmarkedet.
Det er en betingelse for at være til rådighed, at medlemmet 1) er aktivt arbejdssøgende, 2) kan og vil overtage arbejde med dags varsel, 3) Arbejdsdirektoratets bekendtgørelse nr. 966 af 8. november 2001 om supplerende dagpenge Ret til supplerende dagpenge § 1. Et medlem, der arbejder på nedsat tid, kan få supplerende dagpenge, hvis medlemmet opfylder betingelserne for at få dagpenge.
 Stk. 2. Et fuldtidsforsikret medlem arbejder på nedsat tid, når medlemmets arbejdstid i ugen er kortere end fuld sædvanlig ugentlig arbejdstid.
 Stk. 3. Et deltidsforsikret medlem arbejder på nedsat tid, når medlemmets ugentlige arbejdstid er kortere end den gennemsnitlige ugentlige arbejdstid før ledigheden, jf. § 2, stk. 2.
 Stk. 4. Et medlem, der arbejder på nedsat tid i et ansættelsesforhold med opsigelsesvarsel kan få supplerende dagpenge, hvis medlemmet har afleveret en frigørelsesattest i a-kassen.
Arbejdsdirektoratets bekendtgørelse nr. 516 af 17. juni 2003 om rådighed Supplerende dagpenge og frigørelsesattest § 15. Et medlem, der arbejder på nedsat tid, kan få supplerende dagpenge, hvis arbejdsgiveren ikke har krav på et opsigelsesvarsel.
Stk. 2. Når arbejdsgiveren har krav på et opsigelsesvarsel, kan der udbetales supplerende dagpenge, 1) hvis medlemmets nedsatte arbejdstid til enhver tid kan placeres, så arbejdstiden ikke er til hinder for overtagelse af andet arbejde, eller 2) hvis arbejdsgiveren erklærer at ville se bort fra opsigelsesvarslet i tilfælde af, at medlemmet opnår arbejde med en længere arbejdstid.
Arbejdsgiverens erklæring skal foreligge på en frigørelsesattest, fremgå af arbejdsgiverens meddelelse om arbejdsfordeling eller fremgå af ansættelseskontrakten.
Stk. 3. Medlemmet kan få supplerende dagpenge fra ansættelsesforholdets første dag, når arbejdsgiverens erklæring er modtaget i a-kassen i underskrevet stand senest 10 hverdage efter, at ansættelsesforholdet er begyndt.
De 10 hverdage, eksklusive lørdage, beregnes fra og med den dag, arbejdsgiveren har krav på et opsigelsesvarsel.
Hvis a-kassen har modtaget arbejdsgiverens erklæring efter 10-dages-fristen, kan medlemmet tidligst få supplerende dagpenge fra den dag, a-kassen modtog erklæringen.
