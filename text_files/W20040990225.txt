Klage  

 over manglende indlæggelse af patient med mavesmerter Nævnet fandt ikke anledning til kritik af den  

 behandling, patienten modtog af de involverede vagtlæger.
Nævnet oplyste, at udposninger på tyktarmen er meget  

 almindelige og oftest ikke giver nogen symptomer.
Hvis der går betændelse i  

 sådanne udposninger, vil tilstanden være præget af tiltagende mavesmerter,  

 feber, og efterhånden vil almentilstanden blive påvirket med kvalme og  

 opkastninger.
Der kan endvidere komme tegn på kredsløbspåvirkning med  

 påvirket  

 bevidsthedsniveau (blodforgiftning) og ophørende tarmfunktion (tarmslyng). I  

 lettere tilfælde eller i starten kan symptomerne være meget svage og ligne en  

 mavevirusinfektion.
Diagnosen kan være svær at stille, og vil i første omgang  

 ikke kunne skelnes fra andre tarmlidelser.
Det sker ikke sjældent, at  

 diagnosen  

 stilles ved operation, men behandlingen er i øvrigt primært konservativ med  

 antibiotika og væske.
Videre oplyste nævnet, at patienter med fortsatte,  

 uafklarede mavesmerter på et tidspunkt skal henvises til videre udredning på  

 sygehus.
Hvornår, dette skal ske, beror på et skøn i den enkelte situation,  

 herunder udviklingen i symptombilledet over tid.
 Det var nævnets vurdering, at akut indlæggelse ved de  

 to første vagtlægers undersøgelse af patienten ikke var påkrævet.
