Til samtlige amtsråd Vedrørende landbrugsplanlægningen.
Jordbrugsdirektoratet skal hermed  

 anføre følgende vedrørende landbrugsplanlægningen:
 1. Førstegangsplaner.
I henhold til Landbrugsministeriets bekendtgørelse nr. 367 af 1. august  

 1983 om udarbejdelse og godkendelse af landbrugsplaner skal der for alle  

 landets amter udarbejdes og godkendes en landbrugsplan.
Den i 1982 udsendte  

 Vejledning i landbrugsplanlægning med tilhørende tekniske notater er som  

 udgangspunkt stadig gældende, jfr. dog nedenfor.
 Nogle amtskommuner har imidlertid endnu ikke færdiggjort udarbejdelsen af  

 en landbrugsplan.
 Da der i de senere år er sket en betydelig udvikling inden for  

 planlægningsområdet, er Landbrugsministeriet imidlertid under særlige  

 forudsætninger indstillet på at acceptere, at de resterende landbrugsplaner  

 udarbejdes efter modificerede regler i forhold til, hvad der er anført i  

 ovennævnte bekendtgørelse og vejledning.
 Ved udarbejdelsen af de resterende første-generations landbrugsplaner vil  

 der således være mulighed for, at hovedvægten kan lægges på, at der  

 udarbejdes fyldestgørende, ajourførte analysedele, medens planens  

 administrative dele kan nedpri oriteres.
 Det vil imidlertid være en forudsætning herfor, at amtsrådets målsætning  

 for jordbrugserhvervene og afvejningen af jordbrugsinteresserne overfor andre  

 sektorinteresser klart fremgår af regionplanens retningslinier med tilhørende  

 redegørelse, og at disse afsnit af regionplanen sammenholdt med ovennævnte  

 landbrugsplan kan benyttes som grundlag for vurdering af de jordbrugsmæssige  

 interesser i amtskommunen.
 I givet fald skal amtsrådet ved fremsendelse af en sådan landbrugsplan til  

 landbrugsministerens godkendelse henvise til de dele af regionplanen, som  

 således skal supplere landbrugsplanen.
 Ovenstående vil hensigtsmæssigt kunne indgå ved udarbejdelsen af  

 Regionplan 1993.
 Det skal bemærkes, at udarbejdelsen af de ovennævnte ajourførte  

 analysedele i landbrugsplanen efter Jordbrugsdirektoratets opfattelse alt  

 overvejende vil kunne ske på baggrund af allerede foreliggende datamateriale  

 blandt andet Danmarks Statistiks Landbrugsstatistik og Statistisk Årbog.
 2. Ajourføring af landbrugsplanlægningen.
 For at grundlaget for vurderingen af de jordbrugsmæssige interesser kan  

 være fyldestgørende, bør det overvejes i de en kelte amtskommuner, om  

 landbrugsplanlægningen skal ajourføres og eventuelt justeres i forhold til  

 vejledningens anvisninger under hensyn til udviklingen siden 1982.
 Som eksempler på nye emner, landbrugsplanlægningen efter behov kan  

 udbygges med, kan nævnes:
 Ved vurderingen af strukturforholdene bør indgå beliggenheden af  

 bedrifter, hvor der er foretaget særligt store investeringer og beliggenheden  

 af særlige produktioner, ligesom det kan være af stor betydning, hvor  

 forædlingsindustrien ligger.
 Det er Jordbrugsdirektoratets opfattelse, at også ajourføringen af  

 landbrugsplanlægningen overvejende kan baseres på eksisterende statistisk  

 datamateriale.
