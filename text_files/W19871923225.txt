En sikret, der blev sygemeldt den 10. juni 1985, søgte førtidspension  

 og blev af kommunen indstillet til højeste førtidspension.
Der blev ikke  

 bevilget forskud på pension.
Det sociale udvalg meddelte den 2. december 1985  

 sikredes arbejdsgiver, der modtog refusion af dagpenge, at refusionen ophørte  

 pr. 31.
 december 1985, jf. dagpengelovens § 26, stk. 4. Ankestyrelsen fandt  

 ikke, at det sociale udvalg havde været berettiget til at standse  

 udbetalingen af arbejdsgiverrefusion den 31. december 1985.
 Ankestyrelsen fandt herved ikke at kunne bortse fra, at det i  

 dagpengelovens § 26, stk. 4, udtrykkeligt er fastsat, at udbetaling af  

 refusion til arbejdsgiver kun kan ophøre, såfremt forskud på pension er  

 bevilget, når der er afgivet indstilling om pension og det skønnes  

 sandsynligt, at pension vil blive tilkendt.
 REDEGØRELSE FOR SAGEN:
 En sikret blev sygemeldt den 10. juni 1985. Arbejdsgiveren, der udbetalte  

 løn under sygdom, anmodede den 7. november 1985 kommunens dagpengekontor om  

 refusion af dagpenge med virkning fra arbejdsgiverperiodens udløb den 9.  

 september 1985.
Pensionsafdelingen underrettede den 28. november 1985 dagpengeafdelingen  

 om, at sikrede den 25. september 1985 havde indgivet ansøgning om  

 helbredsbetinget førtidspension.
Pensionsansøgningen var den 14. november  

 1985 blevet fremsendt til revaliderings- og pensionsnævnet med indstilling om  

 tilkendelse af højeste førtidspension.
 Dagpengeafdelingen underrettede den 2. december 1985 arbejdsgiveren om, at  

 refusion af dagpenge efter dagpengelovens § 26, stk. 4, ophørte pr. 31.  

 december 1985, idet der så var ydet refusion i 13 uger og hele den måned,  

 hvori den 13. uge falder.
 Arbejdsgiveren anførte over for amtsankenævnet, at sikrede var blevet  

 opsagt efter funktionærlovens regler til fratræden pr. 31. maj 1986.  

 Arbejdsgiveren fandt det urimeligt, at firmaet skulle udbetale løn frem til  

 31. maj 1986 uden at modtage refusion af dagpenge.
 AFGØRELSEN, DER KLAGES OVER:
 Amtsankenævnet fandt ikke, at det sociale udvalg havde været berettiget  

 til at standse udbetalingen af arbejdsgiverrefusion den 31. december 1985,  

 jf. dagpengelovens §§ 26, stk. 4, og 27, stk. 1.
 Nævnet lagde herved vægt på, at sikrede ikke var blevet bevilget forskud  

 på den ansøgte pension.
 KLAGEN TIL ANKESTYRELSEN:
 Sagen blev anket af det sociale udvalg, der henholdt sig til  

 dagpengelovens § 26, stk. 4, hvorefter arbejdsgiverrefusion skal standses,  

 når det er overvejende sandsynligt, at der vil blive tilkendt sikrede social  

 pension.
 Udvalget anførte videre, at der ganske vist ikke havde været ydet forskud  

 på pension, idet der sædvanligvis ikke ydes forskud i de tilfælde, hvor  

 sikrede fortsat modtager fuld løn under sygdom.
 Udvalget henviste endvidere til Sikringsstyrelsens cirkulære af 23.  

 december 1982.
 LOVGRUNDLAG:
Dagpengelovens § 26, stk. 4, og § 27, stk. 1. Sikringsstyrelsens cirkulære  

 af 23. december 1982 om ændringer i lov om dagpenge ved sygdom eller fødsel,  

 pkt.
IV.b.
 ANKESTYRELSENS AFGØRELSE:
 Ankestyrelsen kan med den givne begrundelse tiltræde amtsankenævnets  

 afgørelse.
 Ankestyrelsen har således - ligesom amtsankenævnet - ikke fundet at kunne  

 bortse fra, at det i dagpengelovens § 26, stk. 4, udtrykkeligt er fastsat, at  

 udbetaling af refusion til arbejdsgiver kun kan ophøre, såfremt forskud på  

 pension er bevilget, når der er afgivet indstilling om pension og det skønnes  

 sandsynligt, at pensionen vil blive tilkendt.
