Vejledning om Folkeskolens indsats over for elever, hvis  

 udvikling kræver en særlig hensyntagen eller støtte Indledning Undervisningsministeriet har som følge af de nye bestemmelser i  

 lov nr. 485 af 31. maj 2000 om ændring af lov om folkeskolen (ændret  

 opgavefordeling  

 vedrørende den vidtgående specialundervisning), jf. lovbekendtgørelse 730 af  

 21. juli 2000, ændret reglerne om folkeskolens specialundervisning med  

 virkning  

 fra 1. august 2000. De nye regler er indeholdt i Undervisningsministeriets  

 bekendtgørelse nr. 896 af 22. september 2000 om folkeskolens  

 specialundervisning og anden specialpædagogisk bistand.
Baggrunden for lovændringen er, at der i 1990 blev nedsat et  

 landsudvalg vedrørende den vidtgående specialundervisning.
Under henvisning  

 til  

 blandt andet en række forsøg vedrørende hel eller delvis udlægning af denne  

 undervisning fra amter til kommuner afgav udvalget i november 1996 en  

 indstilling til undervisningsministeren.
Indstillingen var tiltrådt af alle  

 udvalgets medlemmer med undtagelse af De Samvirkende Invalideorganisationer.  

 Den indeholdt følgende 6 hovedpunkter:
Visitationskompetencen overgår til kommunerne.
Kommunen  

 træffer beslutning om, hvorvidt et barn skal være omfattet af vidtgående  

 specialundervisning.
Amtskommunerne træffer beslutning om den konkrete  

 foranstaltning og undervisningstilbudet.
Amtskommunerne har ansvaret for  

 specialskoletilbud, center- eller specialklassetilbud, specialrådgivning samt  

 for lands- og landsdelsdækkende institutioner.
Denne løsning indebærer, at  

 der  

 skal etableres en dialog og et tæt samarbejde mellem kommunerne i amtet og  

 amtet.
Ligesom der må videreudvikles generelle - formaliserede -  

 samarbejdsmodeller, hvor såvel amtskommunale som kommunale instanser og  

 forældre inddrages.
 Det kommunale takstbeløb hæves.
 Klageadgang gives alene til forældre og  

 forældremyndighedsindehavere.
 Der skal fortsat være en mulighed for lokale og  

 regionale forsøg.
Kvaliteten i den vidtgående specialundervisning skal  

 præciseres og styrkes.
Landsudvalget udarbejder principper og kriterier, der  

 er  

 nødvendige forudsætninger for kvalitet i specialundervisningen.
Endelig tages  

 der skridt til et kvalitetsudviklingsprogram, der blandt andet sigter mod  

 udvikling af den pædagogisk-psykologiske rådgivning, indholdet i og  

 organiseringen  

 af den vidtgående specialundervisning, samarbejdsmodeller mellem amter og  

 kommuner  

 m.v.
Såvel centralt som regionalt nedsættes udvalg med  

 henblik på at sikre dialogen og følge udviklingen.
I de regionale udvalg skal  

 der på politisk niveau fx ske en drøftelse af den regionale udvikling.
 Med betænkning nr. 1366 om fordelingen af opgaver i den  

 offentlige sektor har Opgavekommissionen i december 1998 anbefalet, at  

 Landsudvalgets indstilling fra 1996 gennemføres.
Forslaget til nyordning af den vidtgående specialundervisning er  

 af Opgavekommissionen især begrundet med   

 	  

    

 at tilrettelæggelsen  

 af specialundervisningen bør foretages så tæt på det enkelte barn som muligt  

 med udgangspunkt i barnets og familiens nærmiljø, og at det samtidig hermed  

 bør  

 sikres,   

 	  

    

 at kvaliteten i  

 specialundervisningstilbudet fastholdes,   

 	  

    

 at det er væsentligt,  

 at elever med behov for vidtgående specialundervisning så vidt muligt kan  

 forblive i det almindelige folkeskolesystem for herigennem at kunne fastholde  

 kontakten til andre børn og unge i deres lokalområde,   

 	  

    

 at kommunerne under  

 forskellige driftsformer i praksis varetager undervisningen af over halvdelen  

 af de elever, der modtager vidtgående specialundervisning.
Placeringen af  

 ansvaret for alle former for vidtgående specialundervisning hos  

 amtskommunerne  

 nødvendiggør derfor en betydelig administrativ koordinering mellem kommunerne  

 og amtskommunerne i de enkelte sager.
Ligesom sikring af sammenhæng til den  

 øvrige kommunale indsats - først og fremmest på det sociale område -  

 vanskeliggøres.
Endelig kan det nuværende takstniveau virke hæmmende på  

 udviklingen af nye lokalt baserede tilbud til denne elevgruppe,   

 	  

    

 at der er et behov for  

 specialtilbud og specialrådgivning samt for lands- og landsdelsdækkende  

 institutioner, som det ikke vil være økonomisk og fagligt forsvarligt at  

 udlægge til kommunerne, idet de fleste kommuner ikke vil have den fornødne  

 bæredygtighed til at løse disse opgaver selv,   

 	  

    

 at der skal være et  

 økonomisk sikkerhedsnet under den lille kommune, hvis der forekommer særligt  

 mange svært handicappede børn.
 I regeringens aftaler med Amtsrådsforeningen og Kommunernes  

 Landsforening fra den 11. juni 1999 om blandt andet amternes og kommunernes  

 økonomi i 2000 fremgår, at disse principper er gennemført med virkning fra  

 skoleåret 2000/2001.
 I forbindelse med lovens endelige vedtagelse blev det besluttet,  

 at bestemmelserne om den nye ordning vedrørende specialundervisning og  

 specialpædagogisk bistand tages op til revision senest i folketingsåret  

 2004/05. Der vil blive foretaget såvel løbende som afsluttende evaluering  

 efter  

 3 år, dvs. efteråret 2003.
 I tilslutning til lovændringen blev det besluttet at iværksætte  

 et udviklingsprogram bestående af følgende temaer:
   

 	  

    

 Individuel  

 tilrettelæggelse og gennemførelse af undervisningen.
   

 	  

    

 Forældre-skolesamarbejde.
   

 	  

    

 Skoleindretning og  

 undervisningsmidler.
   

 	  

    

 Leder- og  

 lærerkvalifikationer.
   

 	  

    

 Overgang fra  

 grundskole til fortsat uddannelse og beskæftigelse.
   

 	  

    

 Samordnet indsats  

 skole-fritid.
   

 	  

    

 Småbørn.
   

 	  

    

 Ansvars- og  

 opgavefordeling - formidling af viden.
Fremme af den pædagogiske rummelighed i den  

 almindelige undervisning Den ændrede opgavefordeling mellem amter og kommuner vedrørende  

 den vidtgående specialundervisning tager sigte på, at alle elever skal  

 undervises så tæt på deres nærmiljø som muligt, og det bør sikres, at  

 specialundervisningen altid har den optimale kvalitet.
 Udfordringen i en fælles folkeskole for alle elever består i til  

 stadighed at arbejde med at øge den pædagogiske rummelighed i den almindelige  

 undervisning og dermed begrænse udskillelsen af elever begrundet i deres  

 særlige behov og forudsætninger.
 Udgangspunktet for, at folkeskolen kan rumme udfordringer for  

 alle elever, er kravene om:
 Tilpasning af undervisningen, så den rummer udfordringer og  

 opgaver, der svarer til elevernes behov og forudsætninger.
 Medtænkning af fagenes progression (klare mål).
 Hensyntagen til folkeskolens værdier (elevernes alsidige  

 udvikling og trivsel).
 Vekselvirkning mellem de enkelte fags erkendelses- og  

 arbejdsformer (faglighed) og tværgående emner og problemstillinger  

 (tværfaglighed) samt anvendelse af informationsteknologi.
Skolens ledelse må skabe sådanne rammer for den almindelige  

 undervisning, således at centrum for planlægningen bliver elevernes  

 potentiale,  

 kompetencer og læreprocesser med et indhold og en organisering af  

 undervisningen, der giver oplevelser og udfordringer for alle elever.  

 Ledelsen  

 må derfor vægte holddannelser og gruppeformer, samt øge den pædagogiske  

 tilgang  

 for at skabe rum for lærernes differentiering af undervisningen.
Til at  

 støtte  

 sig i denne funktion har skolens leder et forum for specialpædagogik, ofte  

 kaldet skolens specialcenter.
Forum for specialpædagogik - skolens specialcenter På mange skoler har man med udbytte nedsat et særligt udvalg  

 eller fagligt team, der fungerer som et specialpædagogisk forum, bestående af  

 skolens leder, repræsentanter fra såvel skolens specialundervisningspersonale  

 som lærere fra den almene undervisning.
 En skoles specialcenter (udviklingscenter eller  

 kompetencecenter) kan med fordel organiseres som et selvstyrende team, der  

 rådgiver skolens leder med hensyn til konkrete beslutninger om iværksættelse  

 af  

 specialundervisning og anden særlig støtte.
 Specialcentret er en integreret del af skolens liv, som er med  

 til at sikre den løbende debat om den enkelte skoles rummelighed.
 Et specialcenter er således en persongruppe med fagkompetence og  

 handlemuligheder, som sikrer, at den enkelte lærer, den enkelte pædagog eller  

 det team, de indgår i, har et kvalificeret sted at gå hen med deres  

 usikkerhed  

 vedrørende en elevs undervisning og få rådgivning om, hvordan der kan  

 arbejdes  

 videre.
 Medarbejdere fra Pædagogisk-Psykologisk Rådgivning (PPR) og  

 andre specialister indgår efter behov i specialcentrets arbejde, således at  

 deres funktion kan være med til at øge kvaliteten af skolens  

 specialundervisning.
 Gennem specialcenterfunktionen får skolens leder også mulighed  

 for såvel forebyggende drøftelser som drøftelser af de indstillede elevers  

 vanskeligheder og særlige behov i et forum, hvor den fornødne  

 undervisningsmæssige  

 og pædagogisk-psykologiske ekspertise er til stede.
 Ved et specialcenter forstås således ikke et fysisk rum, hvor  

 elever modtager undervisning, men et forum, hvor pædagogiske initiativer  

 udgår  

 fra.
 Det er ved udformningen af reglerne forudsat, at iværksættelse  

 af specialundervisning kun finder sted i situationer, hvor udviklingen af  

 elevens kompetencer ikke er mulig inden for rammerne af den almindelige  

 undervisning, jf. § 1, stk.1, i Undervisningsministeriets bekendtgørelse nr.  

 896 af 22. september 2000 om folkeskolens specialundervisning og anden  

 specialpædagogisk bistand.
Undervisningsdifferentiering Folkeskolens almindelige undervisning skal tilrettelægges  

 således, at den svarer til den enkelte elevs behov og forudsætninger, jf.  

 bestemmelserne i folkeskolelovens § 18.
 Undervisningsdifferentiering er ikke blot en opgave for den  

 enkelte lærer inden for det enkelte fag, men i høj grad et anliggende der  

 omfatter lærerteamet og hele skolens virksomhed.
Undervisningsdifferentiering er et princip for undervisning, der  

 bygger på samarbejde.
Her indgår elevens forskellige forudsætninger,  

 potentialer, behov og motiver med henblik på at nå såvel individuelle som  

 kollektive mål. en metode, der er knyttet til såvel tilrettelæggelsen som  

 gennemførelsen af undervisningen.
 En skolekultur, der præges af undervisningsdifferentiering  

 omfatter således undervisningens indhold, tid, undervisningsmetoderne,  

 undervisningsmaterialerne samt skolens samlede pædagogiske og  

 specialpædagogiske organisation.
 Ikke mindst i fagene dansk og matematik, hvor forståelsen for  

 læsning, stavning og matematisk logik er et individuelt anliggende, skal  

 undervisningsdifferentiering være et gennemgående princip.
 Ved øget undervisningsdifferentiering bør medtænkes mulighed for  

 opkvalificering af lærere samt kollegial vejledning i lærerteamet eller  

 supervision fra fx Pædagogisk-Psykologisk Rådgivning.
Der kan peges på en række muligheder for at øge den pædagogiske  

 rummelighed i den almindelige undervisning og fremme den enkelte elevs  

 udviklingsmuligheder.
Der kan blandt andet peges på følgende:
   

 	  

    

 Udvikle  

 samarbejdsformer mellem børnehave, skole- og fritidsordninger for gensidigt  

 at  

 fremme kendskabet til pædagogik og institutionskultur for at skabe bedre  

 overgange og en større grad af helhed.
   

 	  

    

 Indføre  

 sprogstimulerende og læseforberedende aktiviteter samt aktiviteter vedrørende  

 matematik i børnehave og børnehaveklasser, jf. bestemmelserne i  

 folkeskolelovens § 25, stk. 3.
   

 	  

    

 Øge elevernes lærelyst  

 og engagement - under vejledning og med respons fra lærere og kammerater  

   

 gennem inddragelse af genrer knyttet til it, fx:
 ·  

  

 	  

    

 Programmer til læsning og stavning.
 ·  

  

 	  

    

 Syntetisk og digitaliseret tale.
 ·  

  

 	  

    

 Tekstproduktion på computer.
 ·  

  

 	  

    

 Bearbejdning af symboler og  

 ikke-tekstbaserede informationer, fx tegninger, billeder og musik på  

 computer.
 ·  

  

 	  

    

 Arbejde med tal og grafiske afbildninger på  

 computer.
   

 	  

    

 Fremme arbejdet med  

 elevernes alsidige personlige udvikling, herunder de sociale og  

 følelsesmæssige  

 relationer.
   

 	  

    

 Igangsætte  

 trivselsfremmende initiativer på skole- og klasseniveau, fx spilleregler for  

 samværet i klassen og på skolen, handlingsplan til forebyggelse af mobning,  

 plan for beredskab i forbindelse med sorg og krise, store elever  

 adopterer  

 små elever samt opbygning af fælles traditioner for hele skolen.
   

 	  

    

 Inddrage  

 Pædagogisk-Psykologisk Rådgivning i udviklingen af klassens og lærerteamets  

 samarbejde, således at medarbejderen fra PPR indgår i skolens hele liv ved at  

 være på institutionen i længere perioder.
  

 	  

    

 Udarbejde en  

 individuel plan for elever med særlige behov og forudsætninger.
Planen, der  

 tager udgangspunkt i elevens kompetencer og potentialer, udarbejdes i et  

 samarbejde i det enkelte team, der har ansvaret for elevens undervisning og  

 drøftes med elev og forældre samt eventuelt med skolens specialcenter og PPR.  

 Planen kan danne baggrund for drøftelse med skolens ledelse om elevens  

 udvikling, jf. temahæfte 16, Skolen og specialundervisningen - om at  

 lave  

 individuelle undervisningsplaner, Undervisningsministeriet 1996. I de  

 tilfælde, hvor vidtgående specialundervisning overvejes, kan amtets  

 ekspertise  

 ligeledes inddrages i udviklingen af undervisningens tilrettelæggelse.
   

 	  

    

 Danne lærerteam  

 omkring flere klasser på samme årgang eller på tværs af årgange for at skabe  

 mulighed for mere fleksibel tilrettelæggelse af undervisningen, herunder  

 anvendelse af forskellige former for dannelse af hold ud fra varierede  

 kriterier.
   

 	  

    

 Anvende skolens  

 pædagogiske servicecenter i forhold til faglighed og kultur set i lyset af  

 elevens behov for særlige metoder og undervisningsmidler.
   

 	  

    

 Inddrage skolens  

 it-vejleder i forhold til de løsninger, som den pædagogiske anvendelse af  

 teknologien skaber for elever med særlige behov.
   

 	  

    

 Skabe mulighed for at  

 rekvirere rådgivning og vejledning fra specialcenter, PPR, amtet eller anden  

 videns- eller rådgivningsenhed, også i forhold til udvikling af klassens og  

 lærerteamets samarbejde.
 På de ældste klassetrin er der mulighed for at tilbyde en  

 undervisning, hvor praktisk og teoretisk indhold kombineres, jf.  

 folkeskolelovens § 9, stk. 5.
Der kan på 10. klassetrin etableres brobygningsforløb mellem  

 grundskolen og ungdomsuddannelserne, således at forskellige dele af godkendte  

 ungdomsuddannelser indgår i forløbet.
Der henvises til lov om  

 ungdomsvejledning  

 og brobygningsforløb (lovbekendtgørelse nr. 786 af 14. oktober 1999) og til  

 temahæfte nr. 13 fra 1995 om Særligt tilrettelagte undervisningsforløb  

 for  

 8.-10. klasse.
Supplerende undervisning, jf. folkeskolelovens § 5,  

 stk. 6 Ved supplerende undervisning forstås et undervisningstilbud, som  

 tilbydes ud over elevens daglige timetal.
 Skolen er forpligtet til at etablere supplerende undervisning  

 til elever, der midlertidigt har vanskeligt ved at følge den almindelige  

 undervisning i et eller flere fag - jf. folkeskolelovens § 5, stk. 6, 1. pkt.  

 -  

 fordi eleverne har været uden undervisning i længere tid på grund af sygdom,  

 ophold i udlandet eller lignende eller er overflyttet fra en skole, hvor  

 undervisningen i faget med hensyn til indhold og metoder adskiller sig fra  

 undervisningen på den nye skole.
Der kan desuden gives supplerende undervisning til elever, der  

 af andre grunde midlertidigt har behov for faglig støtte.
Der kan være tale  

 om  

 støtte i et eller flere fag eller lektiehjælp.
Formålet er at sikre elevens  

 faglige udvikling for på den måde at undgå senere henvisning til  

 specialundervisning.
 Den supplerende undervisning gives så vidt muligt af den eller  

 de faglærere, som eleven har i det eller de pågældende fag.
 Beslutning om at tilbyde supplerende undervisning til en elev  

 træffes af skolens leder efter indhentet samtykke fra forældrene og i samråd  

 med klassens lærere.
 De elever, som ikke i tilstrækkelig grad kan støttes inden for  

 rammerne af den almindelige undervisning, herunder ved supplerende  

 undervisning, henvises til specialundervisning eller anden specialpædagogisk  

 bistand i henhold til bestemmelserne i bekendtgørelsen.
De enkelte regler Der er i bekendtgørelsen lagt vægt på, at specialundervisning  

 altid skal ses som en del af folkeskolens samlede indsats over for elever med  

 særlige behov.
 Tilrettelæggelsen af specialundervisningen bør foretages så tæt  

 på det enkelte barn som muligt med udgangspunkt i barnets og familiens  

 nærmiljø, og det bør sikres, at specialundervisningen altid har den optimale  

 kvalitet.
 Herudover er det væsentligt, at elever med behov for vidtgående  

 specialundervisning så vidt muligt kan forblive i det almindelige  

 folkeskolesystem for herigennem at kunne fastholde kontakten til andre børn  

 og  

 unge i deres lokalområde.
 Om forståelsen af de enkelte regler i bekendtgørelsen skal der  

 anføres følgende:
ad § 1, stk. 1 Bekendtgørelsen omfatter børn i børnehaveklasser og elever på  

 1.-10. klassetrin.
 Derimod er specialpædagogisk bistand til småbørn, dvs. børn der  

 endnu ikke har påbegyndt skolegangen, omfattet af Undervisningsministeriets  

 bekendtgørelse nr. 433 af 22. oktober 1979 om folkeskolens specialpædagogiske  

 bistand til småbørn.
ad § 2 Specialundervisning og anden specialpædagogisk bistand omfatter  

 alle sådanne foranstaltninger, som er nødvendige for elevernes deltagelse i  

 undervisningen, eller som medvirker til at fremme formålet med  

 undervisningen.
 Konsulentbistand fra fysioterapeut og ergoterapeut, tekniske  

 hjælpemidler eller personlig assistance kan således i givne situationer være  

 en  

 del af den specialpædagogiske bistand, som skolevæsenet har ansvaret for.
 Hvis personlig assistance udgør en elevs eneste særlige behov,  

 kan folkeskolelovens § 20, stk. 2, ikke bringes i anvendelse.
Ansvaret for anskaffelsen af særlige undervisnings- og tekniske  

 hjælpemidler ligger hos skolemyndighederne, når hjælpemidlet er nødvendigt  

 for  

 skolearbejdet.
Dette gælder også ved anskaffelse af PC og teknologistøttet  

 undervisningsmateriale både på skolen og i hjemmet.
 Med særligt tilrettelagte aktiviteter menes aktiviteter i  

 tilknytning til undervisningen, således at det samlede tilbud udgør en  

 helhed.  

 Sådanne aktiviteter, der kan være af socialpædagogisk tilsnit, kan gives i  

 heldagsskoler, heldagsklasser, observationsskoler og interne skoler på  

 opholdssteder og døgninstitutioner.
ad § 3, stk. 1 Ifølge folkeskoleloven § 12, stk. 2, forudsætter iværksættelse  

 af specialundervisning vurdering og forslag fra PPR.
Baggrunden for kravet om  

 pædagogisk-psykologisk vurdering er, at elevernes behov for særlig støtte  

 skal  

 vurderes af sagkyndige.
Ved den pædagogisk-psykologiske vurdering skabes størst mulig  

 sikkerhed for, at den støtte, som iværksættes, bliver relevant i forhold til  

 elevens særlige behov,   

 	  

    

 hvis klasselæreren  

 eller andre af elevens lærere, herunder det pågældende lærerteam, vurderer,  

 at  

 en elevs undervisningsbehov ikke kan imødekommes inden for rammerne af den  

 almindelige undervisning, indstilles eleven til en pædagogisk-psykologisk  

 vurdering,   

 	  

    

 hvis indstillingen  

 indeholder en grundig beskrivelse af den uoverensstemmelse, der er opstået  

 mellem elevens kompetencer og potentialer, samt mulighederne for at  

 tilrettelægge undervisningen inden for skolens almindelige rammer,   

 	  

    

 hvis det gennem  

 indstillingen præciseres, hvilke former for undervisningsdifferentiering, der  

 har været anvendt, hvad der i øvrigt har været iværksat for at tilgodese  

 elevens særlige behov, hvilke resultater der er opnået, og hvilke særlige  

 årsager der kan være til, at elevens særlige behov ikke er blevet tilgodeset.  

 Det er væsentligt, at der i beskrivelsen tages udgangspunkt i elevens  

 ressourcer  

 og potentialer, og at dette ses i forhold til den enkelte elevs alsidige og  

 personlige udvikling.
 Indstillingen afgives af klasselæreren eller  

 skolesundhedstjenesten gennem skolelederen og udarbejdes af den eller de  

 lærere, som har taget initiativ til, at elevens situation analyseres og  

 vurderes med henblik på eventuel iværksættelse af specialundervisning.
 Af hensyn til en grundig og helhedspræget beskrivelse må det  

 forventes, at elevens situation over en periode har været drøftet i det  

 lærerteam, der er ansvarlig for elevens undervisning, ligesom andre af  

 skolens  

 medarbejdere med tilknytning til eleven og dennes forældre inddrages i  

 drøftelserne forud for udarbejdelsen af indstillingen.
 Det forudsættes, at skolelederen ledelsen og specialcentret har  

 været med i de pædagogiske overvejelser, inden en eventuel indstilling  

 foretages, og at PPR har været medinddraget som katalysator og supervisor  

 eller  

 på anden måde har bidraget til en afdækning af de relationer, som spiller ind  

 på resultatet af undervisningen.
ad § 3, stk. 2 Skolelederen har ansvaret for, at alle muligheder for at  

 imødekomme elevens særlige behov  blandt andet gennem  

 undervisningsdifferentiering - er afprøvet.
 Skolelederen sikrer/påser, at indstillingen indeholder den  

 ovenfor nævnte beskrivelse af, hvad der hidtil er gjort for eleven, ligesom  

 skolelederen har ansvaret for, at forældrenes holdning til indstillingen er  

 indhentet, jf. stk. 4.
ad § 3, stk. 3 Ønsker forældrene eller eleven selv en pædagogisk-psykologisk  

 vurdering, kan dette ske ved direkte henvendelse til Pædagogisk-Psykologisk  

 Rådgivning.
ad § 3, stk. 4 Indstilling afgives efter samråd med forældre og elev.
Hvis forældrene ved drøftelserne med klasselæreren ikke kan  

 tilslutte sig, at der foretages en pædagogisk- psykologisk vurdering,  

 forelægges spørgsmålet for skolens leder, der endnu en gang overvejer andre  

 muligheder for at undervise eleven inden for rammerne af den almindelige  

 undervisning.
Skolelederen afgør, om det må anses for absolut påkrævet, at  

 der  

 foretages en pædagogisk-psykologisk vurdering med henblik på en belysning af  

 elevens eventuelle behov for specialundervisning, således at skolen kan  

 kvalificere sig til gennem differentiering og specialundervisning at yde den  

 optimale undervisning for den enkelte elev.
ad § 3, stk. 5-8 Den pædagogisk-psykologiske vurdering omfatter en vurdering af  

 elevens kompetencer og potentialer, herunder de særlige læringsbetingelser  

 som  

 er karakteristiske for den pågældende elev, samt et eller flere forslag til  

 hvorledes elevens særlige behov kan imødekommes.
Der udarbejdes eventuelt en  

 pædagogisk-psykologisk rapport.
Den pædagogisk-psykologiske vurdering Den pædagogisk-psykologiske vurdering har til formål at belyse  

 elevens faglige, personlige eller sociale kompetencer med henblik på at yde  

 skolen samt eleven og dennes forældre rådgivning om relevante tilbud, der kan  

 tilgodese elevens særlige behov og forudsætninger.
I nogle tilfælde kan  

 vurderingen gennemføres som en analyse af elevens særlige behov på grundlag  

 af  

 foreliggende oplysninger fra elevens lærere, forældre og andre nøglepersoner  

 om  

 elevens og klassens faglige og sociale funktion.
 I andre tilfælde er en mere grundig og dybtgående undersøgelse  

 af elevens individuelle faglige og sociale kompetencer og potentialer  

 påkrævet,  

 hvilket forudsætter, at eleven selv deltager i undersøgelsen.
 Hvor omfattende undersøgelsen skal være, afhænger af elevens  

 behov og den sammenhæng, som eleven befinder sig i.
 I særlige tilfælde må undersøgelsen suppleres med undersøgelser  

 og udtalelser fra andre sagkyndige.
 PPR har ansvaret for at inddrage disse andre sagkyndige.  

 Forældrene skal altid deltage i beslutningerne om inddragelse af supplerende  

 undersøgelser.
 Forældrene skal altid medvirke centralt i forløbet, dels fordi  

 de kan bidrage med nødvendige oplysninger, dels fordi deres medvirken er  

 afgørende for skolens muligheder for at tilgodese elevens særlige behov.
I en række tilfælde vil den pædagogisk-psykologiske undersøgelse  

 vise, at elevens udviklingsmuligheder i høj grad er afhængig af andre i  

 elevens  

 omgivelser, i skolens pædagogiske miljø, i fritiden og i familien.
Derfor bør  

 løsningsmulighederne findes på baggrund af en tværfaglig og tværsektoriel  

 vurdering, og tilrettelæggelse af specialundervisning bør ske i fællesskab  

 med  

 de involverede og forældrene.
 Når vidtgående specialundervisning kan blive aktuel, bør amtets  

 rådgivning inddrages så tidligt som muligt for at give de involverede  

 lejlighed  

 til at drøfte amtets tilbud set i sammenhæng med kommunens muligheder.
Forslaget til og beslutningen om iværksættelse af  

 specialundervisning PPR udarbejder et forslag til specialundervisning, som svarer  

 til den enkelte elevs forudsætninger og behov.
Ved udarbejdelsen af forslaget skal der lægges afgørende vægt på  

 elevens og forældrenes ønsker.
Forslaget skal foreligge i skriftlig form.  

 Forældrene kan eventuelt være medunderskrivere af PPRs forslag.
 Forslaget skal indeholde en stillingtagen til formen, omfanget  

 og arten af specialundervisningen, herunder til spørgsmålet om hvorvidt  

 undervisningen skal gives som specialundervisning i medfør af § 20, stk. 1,  

 eller § 20, stk. 2, i folkeskoleloven, jf. folkeskolelovens § 21, stk. 1.
 Hvis forældrene ikke kan tilslutte sig det konkrete forslag, er  

 det absolut påkrævet, at dette oplyses i forbindelse med forelæggelsen af  

 forslaget for skolens leder.
 Hvis konklusionen af den pædagogisk-psykologiske vurdering er,  

 at der ikke bør iværksættes specialundervisning, skal PPR orientere  

 skolelederen herom og efter samråd med denne drøfte elevens situation med  

 lærerne, herunder foreslå mulige foranstaltninger inden for rammerne af den  

 almindelige undervisning for at imødekomme elevens særlige behov.
Skolelederen træffer afgørelse på baggrund af forslaget fra PPR.  

 Afgørelsen skal begrundes, og den skal foreligge skriftligt.
Skolens leder  

 skal  

 orientere forældrene om deres klagemuligheder.
Rapporten PPR kan med henblik på at kvalificere elevens videre  

 undervisning udarbejde en rapport, der nærmere beskriver vurderingen af  

 elevens  

 særlige behov og det øvrige grundlag for forslaget.
Dette gælder i tilfælde,  

 hvor en elev har behov for vidtgående specialundervisning, eller hvor de  

 beslutninger, der lægges op til, er af mere indgribende karakter.
Der skal  

 endvidere altid udarbejdes en rapport, hvis forældrene ønsker det.
Den Pædagogisk-Psykologiske Rådgivning skal gøre forældrene  

 bekendt med indholdet af rapporten.
Forældrene skal desuden orienteres om, at  

 de har ret til en kopi af rapporten, jf. forvaltningsloven.
Den pædagogisk-psykologiske rapport fremsendes til skolens  

 leder.
Klasselæreren, lærerteamet og andre, der har medvirket ved  

 indstillingen  

 til den pædagogisk-psykologiske vurdering, orienteres om indholdet.
Andre  

 lærere, der underviser eleven, og andre af skolens medarbejdere med  

 tilknytning  

 til eleven kan efter behov gøres bekendt med rapportens indhold.
Rapporten er fortroligt materiale.
Det anbefales, at rapporten,  

 efter at skolen er orienteret, tilbagesendes til PPR.
Oplysninger fra rapporten kan kun videregives af PPR til andre  

 selvstændige forvaltningsmyndigheder, fx børnepsykiatriske afdelinger i tilfælde, hvor betingelserne i  

 forvaltningslovens § 28 er opfyldt, dvs. at forældrenes samtykke som  

 hovedregel  

 foreligger.
ad § 3, stk. 10 Som udgangspunkt gennemføres specialundervisningen på elevens  

 egen skole.
 Det kan være nødvendigt, at eleven overflyttes til anden skole i  

 kommunen, hvis distriktsskolen ikke selv råder over et relevant  

 specialundervisningstilbud.
 Hvis et sådant tilbud heller ikke findes på en anden skole i  

 kommunen, må skolemyndighederne undersøge mulighederne for at indgå en  

 overenskomst med en anden kommune, hvor der findes et relevant tilbud for den  

 pågældende elev.
ad § 3, stk. 11 Der henvises til Undervisningsministeriets vejledning nr. 83 af  

 10. juni 1999 om indgåelse af overenskomst om undervisning mellem  

 kommuner/amtskommuner og dagbehandlingstilbud/ anbringelsessteder.
 Som udgangspunkt skal børn og unge, der opholder sig på  

 dagbehandlingstilbud/anbringelses-steder, undervises i den almindelige  

 folkeskole, også hvis de har behov for specialundervisning.
 Den undervisning, som foregår på  

 dagbehandlingstilbud/anbringelsessteder, er altid specialundervisning, der er  

 omfattet af den gældende bekendtgørelse om folkeskolens specialundervisning  

 og  

 anden specialpædagogisk bistand.
Det er de stedlige skolemyndigheder, der beslutter, hvor og  

 hvordan undervisningen skal varetages, i lighed med hvad der gælder for alle  

 andre børn og unge, der bor i kommunen.
Ved vidtgående specialundervisning er  

 det dog amtet, som træffer afgørelse om det nærmere indhold af  

 undervisningen.  

 Amtets afgørelse træffes efter forhandling med kommunen på grundlag af en  

 indstilling fra kommunen, jf. folkeskolelovens § 21, stk. 2.  

  

 4 ad § 4 I særligt presserende tilfælde kan der iværksættes  

 specialundervisning med øjeblikkelig varsel.
Den sædvanlige procedure skal  

 iværksættes, hvis specialundervisningen ikke er af ganske kort varighed, dvs.  

 under 15 skoledage.
Specialundervisning efter § 4 kan ikke anvendes som en  

 disciplinær sanktion.
Det må således være en forudsætning for at etablere  

 øjeblikkelig specialundervisning, at der er grund til at antage, at eleven  

 har  

 behov for den specialpædagogiske indsats.  

  

 § 5, stk. 1 ad § 5, stk. 1 Det er kommunalbestyrelsen, der træffer afgørelsen om, hvornår  

 der indtræder en pligt for amtskommunen til at sørge for specialundervisning  

 af  

 børn og unge under 18 år.
Den gældende ordning, hvorefter et amtsråd kan  

 afslå  

 en indstilling fra en kommunalbestyrelse om iværksættelse af  

 specialundervisning eller anden specialpædagogisk bistand, ophører derfor  

 samtidig.
Begrundelsen for kommunalbestyrelsens afgørelse om henvisning  

 til vidtgående specialundervisning kan være, at kommunen ikke har den  

 ekspertise eller de faciliteter, der er nødvendige for at tilgodese det  

 enkelte  

 barns behov.
Begrundelsen kan også være af overvejende økonomisk karakter.
 Henvisning kan fx forekomme i tilfælde, hvor kommunen selv er i  

 stand til at løse opgaven fagligt forsvarligt, men hvor udgifterne i  

 forbindelse hermed væsentligt vil overstige det fastsatte takstbeløb, som  

 kommunerne efter bestemmelserne herom skal erlægge til amtskommunen, når  

 denne  

 overtager ansvaret for barnet eller den unge.
 En del af denne undervisning er også amtets forpligtelse til at  

 yde særlig rådgivning og at stille særlige hjælpemidler til rådighed for  

 undervisningen.
 Kommunen bør anvende amtets rådgivning, jf. § 3, stk. 7, inden  

 beslutning om henvisning til vidtgående specialundervisning finder sted.  

 Denne  

 anvendelse af amtets særlige rådgivning finder sted uden økonomisk  

 mellemværende mellem amt og kommune.
Henvisning til amtet skal være ledsaget af et forslag om den  

 nærmere ordning for elevens undervisning.
Dette forslag udarbejdes  

 almindeligvis af PPR.
Amtets beslutning træffes under hensyn til kommunens  

 indstilling, jf. § 5, stk. 1, og i samarbejde med forældrene.
Hvis parterne  

 har  

 forskellige ønsker og forslag, må der gennemføres en forhandling.  

  

 § 5, stk. 2 og 3 ad § 5, stk. 2 og 3 Amtet kan ikke afvise en kommunes henvisning af en elev til  

 vidtgående specialundervisning.
 Det er imidlertid amtet, der træffer den endelige afgørelse om,  

 hvorledes undervisningen skal organiseres og tilrettelægges, herunder om  

 eleverne skal undervises i en amtskommunal specialskole, i et center- eller  

 specialklassetilbud eller henvises til institutioner i andre amter.
 Amtet vil også kunne indgå aftale og overenskomster med en  

 primærkommune, herunder elevens bopælskommune, om, at eleven undervises i en  

 kommunal specialklasse eller som enkeltintegreret i en almindelig klasse.
 Såfremt der ikke kan opnås enighed om en konkret foranstaltning,  

 kan kommunen vælge at omgøre sin beslutning om henvisning til amtet for selv  

 at  

 iværksætte de fornødne foranstaltninger.
ad § 5, stk. 4 Amtsrådet kan træffe beslutning om den vidtgående  

 specialundervisning i elevens dagbehandlingstilbud eller anbringelsessted,  

 jf.  

 folkeskolelovens § 20, stk. 3. Om organisering af denne undervisning henvises  

 til Undervisningsministeriets vejledning nr. 83 af 10. juni 1999 om indgåelse  

 af overenskomst om undervisning mellem kommuner/amtskommuner og  

 dagbehandlingstilbud/anbringelsessteder.
ad § 5, stk. 5 Amtsrådet skal ved sin beslutning om den nærmere ordning af  

 undervisningen lægge betydelig vægt på forældrenes ønske.
Forældrenes og  

 elevens ønsker med hensyn til den skolemæssige placering skal så vidt muligt  

 følges.
 Der bør i ganske særlig grad lægges vægt på forældrenes ønsker,  

 hvis valget står mellem at opfylde elevens behov for undervisning på en  

 amtskommunal specialskole, i en amtslig specialklasse eller ved et tilbud med  

 vidtgående specialundervisning, fx på elevens distriktsskole.
 Forældrene bør i videst muligt omfang kunne vælge mellem  

 forskellige tilbud.
ad § 6 Det påhviler henholdsvis kommunen og amtet gennem tilsyn at  

 følge udviklingen hos elever, der er henvist til specialundervisning blandt  

 andet gennem drøftelse med de implicerede lærere og med forældrene og eleven  

 med henblik på ændringer og justeringer af den fastsatte ordning.
 Der skal mindst 1 gang om året tages stilling til, om den  

 hidtidige ordning bør fortsætte, ændres eller ophøre.
 I grundlaget for det kommende års vidtgående specialundervisning  

 tages højde for de særlige aktiviteter, som er knyttet til skoleårets  

 pædagogiske aktiviteter, fx lejrskoleophold, ekskursioner og andre  

 aktiviteter,  

 som indgår i årsplanlægningen.
 I tilfælde, hvor en elev modtager specialundervisning uden for  

 den kommune, hvor den pågældende elev bor, holder PPR for hjemkommunen sig  

 underrettet om elevens udvikling og om de trufne beslutninger om elevens  

 undervisning, fordi der kan være mulighed for, at eleven senere skal modtage  

 undervisning i hjemkommunen.
 PPR i skolekommunen skal derimod altid udføre rådgivningens  

 opgaver i forbindelse med eventuel henvisning til vidtgående  

 specialundervisning på samme måde som for alle andre elever bosat i kommunen.
ad § 7 Organisationsformer Det fremgår af reglerne, at specialundervisning kan organiseres  

 på måder, der indebærer en mindre eller større udskillelse af eleverne i  

 forhold til den almindelige undervisning.
 Der er imidlertid ikke herved fastsat regler om de nærmere  

 former for specialundervisning.
 Man kan ud fra de lokale behov strukturere specialundervisningen  

 fleksibelt og på grundlag af andre organisationsformer end de hidtil kendte  

 som  

 specialundervisning i klassen, i specialklasser eller  

 enkeltmandsundervisning,  

 fx som grupper eller på hold i fleksible og afbrudte tidsperioder.
 Specialundervisning kan træde i stedet for timer i den  

 almindelige undervisning, hvor elever i en kort periode får intensiv  

 specialundervisning med et stort antal timer i form af læsekurser m.v.
Der er ikke noget til hinder for, at en elev kan modtage  

 undervisning i nogle fag og timer i en specialklasse og i andre timer i en  

 almindelig klasse.
Elevens primære tilhørsforhold skal dog altid afklares.
Der er ikke fastsat regler om elevtallet inden for de  

 forskellige organisationsformer.
Det forudsættes, at elevtallet afpasses  

 efter  

 elevernes behov og muligheder.
 Man skal dog være opmærksom på, at elevtallet i de grupper, hvor  

 specialundervisningen finder sted, har en sådan størrelse, at der kan  

 gennemføres en undervisning med udstrakt grad af differentiering.
 I de tilfælde, hvor eleven skal bevare sit tilhørsforhold til  

 den almindelige klasse, skal tilrettelæggelse af specialundervisningen ske i  

 samarbejde med klassens lærerteam.
 Specialundervisningen kan ofte med fordel gives uden for den  

 almindelige skoledag, blandt andet under hensyntagen til elevens  

 helhedssituation og forældreønsker.
ad § 9, stk. 1-2 Timeplaner og læseplaner For specialklasser og specialskoler udarbejdes timeplaner, der  

 omfatter elevernes ugentlige undervisningstimetal i de enkelte fag.
 Undervisningen i specialklasser er omfattet af de almindelige  

 læseplaner for de enkelte fag.
Kommunalbestyrelsen vil dog efter forslag fra skolebestyrelsen  

 kunne fastsætte særlige læseplaner for specialklasser.
Disse særlige  

 læseplaner  

 vil kunne omfatte nødvendige og hensigtsmæssige fravigelser m.m. fra de  

 almindelige læseplaner, fx kan undervisning i et fag gives på et andet  

 klassetrin end det sædvanlige.
 Ud over læseplanen bør der for hver enkel elev i  

 specialundervisningen udarbejdes en individuel plan for elevens undervisning.  

 Der henvises til Undervisningsministeriets Temahæfte 16 fra 1996.
 Den individuelle plan bør i almindelighed udarbejdes af den  

 lærer eller det lærerteam, der har ansvaret for elevens specialundervisning.  

 Planen skal udarbejdes sammen med eleven og forældrene.
Fra 6. klasse afstemmes planen efter elevens uddannelsesplan,  

 jf.
Undervisningsministeriets bekendtgørelse nr. 501 af 6. juni 2000 om  

 uddannelsesplaner i folkeskolen.
ad § 9, stk. 5 Arbejdspraktik er en særlig ordning for specialundervisningens  

 elever på 8.-10. klassetrin.
Den adskiller sig fra de almindelige  

 erhvervspraktikformer, blandt andet ved at eleverne kan aflønnes med en  

 såkaldt  

 arbejdsdusør, der er aftalt med arbejdsmarkedets parter.
 Et væsentligt formål med arbejdspraktikken er at sikre eleven en  

 foreløbig erhvervsplacering ved skolegangens ophør.
 Hvis der i særlige tilfælde for en elev i 8.-10. klassetrin  

 påtænkes længerevarende ophold i arbejdslivet, kan der meddeles helt eller  

 delvis tilladelse til udskrivning, jf. folkeskolelovens § 33, stk. 4.
 I 10. klasse er der mulighed for, at det samlede timetal i  

 dansk, matematik og engelsk i særlige tilfælde med elevens og forældrenes  

 samtykke kan overstige de sædvanlige 14 timer og forøges til et  

    

  

 timetal svarende til højst 18 timer  

 ugentligt.
 Der sigtes her blandt andet på elever, der ikke vælger  

 fremmedsprog nummer to.
 Skolen kan yde de ekstra 4 timers undervisning i obligatoriske  

 fag som specialundervisning, hvis eleven og forældrene ønsker det.
 Beslutning herom træffes på grundlag af en  

 pædagogisk-psykologisk vurdering.
Hvis en elev gennem hele sit skoleforløb har været fritaget for  

 engelsk, kan fritagelse for dette fag også ske på 10. klassetrin.
Eleven skal  

 i  

 stedet have et øget antal timer i dansk og matematik.
 I forlængelse heraf kan der tilføjes følgende:
Elever i specialklasser har ret til at deltage i skolens  

 almindelige valgfag.
Skolen rådgiver eleverne om, hvilke valgfag de har  

 mulighed for at deltage i.
Dette kan ske i forbindelse med udarbejdelsen af  

 uddannelsesplanen for eleven.
 Der kan eventuelt etableres specialundervisning i et valgfag på  

 små hold.
 I henhold til folkeskolelovens § 8, stk. 5, nr. 1-3, skal der i  

 10. klasse ud over den obligatoriske undervisning i dansk, matematik og  

 engelsk  

 tilbydes yderligere undervisning i disse fag som tilbudsfag.
Dette giver mulighed for at etablere ekstra undervisning,  

 herunder i læse- og stavetræning og i skriftlig fremstilling.
Deltagelse i en  

 sådan ekstra undervisning beror på elevens eget valg og kræver ikke en  

 henvisning af eleven i henhold til bestemmelserne om specialundervisning.
 For så vidt angår undervisning på de ældre klassetrin af elever  

 med særlige behov henledes opmærksomheden på Undervisningsministeriets  

 bekendtgørelse nr. 501 af 6. juni 2000 om uddannelsesplaner i folkeskolen,  

 herunder særlig på bestemmelserne i § 1, stk. 4, og § 9.
Det afhænger af elevens forudsætninger og ønsker, hvorvidt  

 skolen bør tilråde en elev med særlige behov at indstille sig til  

 folkeskolens  

 prøver efter henholdsvis 9. og 10. klassetrin.
Der bør tages stilling til  

 dette  

 spørgsmål ved udarbejdelsen af uddannelsesbogen.
 Alle elever i 10. klasse skal udføre en selvvalgt opgave, jf.  

 Undervisningsministeriets bekendtgørelse nr. 497 af 31. maj 2000 om den  

 obligatoriske selvvalgte opgave i 10. klasse.
 Indhold og form for opgaven afhænger af elevens interesser og  

 forudsætninger og af uddannelsesplanen.
ad § 9, stk. 7 Reglen omfatter elever, hvis undervisningsbehov efter en konkret  

 vurdering bedst tilgodeses ved, at undervisningsforløbet i folkeskolen  

 strækkes  

 over 11 år.
 Bestemmelsen medfører, at eleverne vil kunne indstille sig til  

 folkeskolens afgangsprøver efter 11 års undervisning ud over  

 børnehaveklassen.
 Bestemmelsen omfatter kun elever, der er henvist til vidtgående  

 specialundervisning.
ad § 10, stk. 2 I ganske særlige tilfælde, hvor den hidtidige undervisning ikke  

 kan fortsætte, og det midlertidigt ikke er muligt at placere en elev i en  

 anden  

 undervisningssammenhæng, kan der iværksættes enkeltmandsundervisning.
 Enkeltmandsundervisning kan kun etableres, hvis  

 kommunalbestyrelsen/amtsrådet godkender en indstilling herom fra skolen, og  

 der  

 foreligger en pædagogisk-psykologisk vurdering.
Hvis det er nødvendigt at iværksætte enkeltmandsundervisning,  

 skal undervisningen etableres straks eller efter få dage, således at eleven  

 ikke er uden undervisning i en periode.
Det ugentlige undervisningstimetal  

 for  

 enkeltmandsundervisning bør omfatte mindst 4-6 ugentlige undervisningstimer  

 på  

 1.-3. klassetrin og mindst 8-10 ugentlige undervisningstimer på de øvrige  

 klassetrin.
 Skolemyndighederne skal uden ophør undersøge mulighederne for at  

 henvise eleven til et egnet tilbud på en skole, således at  

 enkeltmandsundervisningen får en så kort varighed som muligt.
 Enkeltmandsundervisning bør ikke strække sig ud over det  

 indeværende skoleår.
ad § 11 Bestemmelsen om fritagelse for et af folkeskolens fag - dog ikke  

 dansk eller matematik - tager sigte på de situationer, hvor en specifik  

 funktionshæmning på afgørende måde hindrer eleven i at få udbytte af  

 undervisningen i faget.
Fritagelsesmuligheden er ikke beregnet for elever, der har  

 generelle funktionsvanskeligheder i forhold til undervisningens almindelige  

 faglige niveau.
Fritagelse kan kun finde sted, hvis eleven i de frigjorte  

 timer  

 får anden relevant undervisning.
ad § 12 Karaktergivning kan erstattes af en skriftlig udtalelse efter  

 aftale med elev og forældre.
Opmærksomheden henledes på, at de almindelige betingelser for  

 gennemførelse af folkeskolens afgangsprøver under visse omstændigheder kan  

 fraviges, jf.
Undervisningsministeriets bekendtgørelse nr. 4 af 6. januar  

 1998  

 om elever med særlige behov ved folkeskolens afsluttende prøver og  

 Undervisningsministeriets vejledning nr. 210 af 18. december 2001 om  

 fravigelse  

 af bestemmelserne ved folkeskolens afsluttende prøver.
ad § 14, stk. 1 Når en elev flytter skole, skal flyttemeddelelsen blandt andet  

 indeholde oplysning om, hvorvidt eleven har været henvist til  

 specialundervisning, der ikke er af foreløbig karakter.
 Skolen kan med forældrenes samtykke via den lokale  

 Pædagogisk-Psykologiske Rådgivning rekvirere eksisterende forslag, rapporter,  

 erklæringer m.v. med betydning for den videre tilrettelæggelse af  

 specialundervisningen.
 PPR i fraflytningskommunen kan i særlige tilfælde med  

 forældrenes tilslutning fremsende oplysninger om eleven til den rådgivning,  

 der  

 betjener den nye skole.
 En sådan fremgangsmåde bør overvejes i tilfælde, hvor en elev  

 har specifikke undervisningsbehov, og hvor det står klart, at eleven ikke vil  

 kunne klare skolesituationen, hvis ikke disse behov bliver tilgodeset straks  

 ved optagelsen i den nye skole.
 I ganske særlige tilfælde kan oplysninger af ovenstående  

 karakter videregives, uden at forældrenes samtykke har kunnet opnås, jf.  

 undtagelsesbestemmelsen i forvaltningslovens § 28 om videregivelse af  

 fortrolige oplysninger mellem forskellige myndigheder.
ad § 14, stk. 2 De pædagogisk-psykologiske rapporter skal som udgangspunkt  

 tilintetgøres, når de ikke længere har eller kan få praktisk betydning, og  

 senest når eleven udskrives af folkeskolen eller af et undervisningstilbud  

 uden  

 for folkeskolen.
 Det kan dog ofte være i elevens og forældrenes interesse, at  

 rapporten opbevares i en periode efter ophør af skolegangen med henblik på fx  

 dispensation ved optagelse på uddannelser, eventuelle retslige spørgsmål m.v.  

 Rapporten skal opbevares i 10 år efter, at eleven er udskrevet af  

 folkeskolen,  

 såfremt eleven eller dennes forældre måtte ønske det.
 PPR vejleder forældrene om mulighederne.
ad § 15, stk. 1 og 2 Reglerne skal sikre, at elever, der har modtaget  

 specialundervisning i folkeskolen, også efter skolegangens ophør får relevant  

 rådgivning og vejledning, herunder tilbud om særligt tilrettelagt uddannelse  

 og  

 indføring i arbejdslivet.
 Det skal i den enkelte kommune afklares, hvem der er ansvarlig  

 for, at dette sker.
ad § 16 For at sikre kvalitet i specialundervisningen indgår hos  

 skolemyndighederne en forpligtelse til at sikre lærernes og andet personales  

 kompetence, ikke mindst efter ændringerne af opgavefordelingen mellem amter  

 og  

 kommuner vedrørende vidtgående specialundervisning.
ad § 18, stk. 1 Der henvises til Undervisningsministeriets vejledning nr. 83 af  

 10. juni 1999 om indgåelse af overenskomst om undervisning mellem  

 kommuner/amtskommuner og dagbehandlingstilbud/ anbringelsessteder.
ad § 19, stk. 1 og 2 Forældrene har som de eneste ret til at klage over en afgørelse  

 vedrørende specialundervisning af deres barn.
 Klager over afgørelser vedrørende specialundervisning efter  

 folkeskolelovens § 20, stk. 1 (almindelig specialundervisning) kan indbringes  

 for kommunalbestyrelsen, der har den endelige administrative afgørelse.
 Klagen skal indgives inden 4 uger fra afgørelsens meddelelse.
Klager over afgørelser vedrørende specialundervisning efter  

 folkeskolelovens § 20, stk. 2 (vidtgående specialundervisning) kan indbringes  

 for Klagenævnet for Vidtgående Specialundervisning for så vidt angår   

 	  

    

 kommunalbestyrelsens  

 afgørelse om at henvise eleven til vidtgående specialundervisning ved en  

 amtskommunal foranstaltning,   

 	  

    

 kommunalbestyrelsens  

 afgørelse om ikke at henvise en elev til vidtgående specialundervisning  

    

  

 ved en amtskommunal foranstaltning (her er  

 det vigtigt, at denne ikke-beslutning kommer til at fremstå både eksplicit og  

 synlig  

 for forældrene),   

 	  

    

 kommunalbestyrelsens afgørelse  

 om at tilbagekalde en henvisning,   

 	  

    

 amtsrådets beslutning  

 om foranstaltningens nærmere indhold.
 Klagen skal indgives inden 4 uger fra afgørelsens meddelelse.
 Den myndighed, der træffer afgørelse, har pligt til at oplyse  

 forældrene om klageadgangen.
Undervisningsministeriet, den 6. december  

 2002 Erik Thorsen /Ole Hansen Bilag 1 Inspirations- og vejledningsmateriale På en række områder udsender ministeriet inspirations- og  

 vejledningsmateriale vedrørende specialundervisningens indhold og  

 tilrettelæggelse.
Der er således udsendt:
Temahæfte nr. 10 fra 1995 om Læsning - hvordan får vi godt  

 begyndt? Temahæfte nr. 11 fra 1995 om Undervisning af elever med  

 synshandicap.
 Temahæfte nr. 12 fra 1995 om Undervisning af elever med  

 tale-/sprogvanskeligheder.
 Temahæfte nr. 13 fra 1995 om Særligt tilrettelagte  

 undervisningsforløb for 8.-10. klasse.
 Temahæfte nr. 16 fra 1996 om Skolen og specialundervisning - om  

 at lave individuelle undervisningsplaner.
 Temahæfte nr. 17 fra 1996 om Handicappede elever i  

 idrætsundervisningen.
Temahæfte nr. 20 fra 1997 om Læsning - Hvad kan vi? Hvad vil vi? Håndbogsseriens nr. 2 fra 2000 om Undervisning af børn med  

 bevægelsesvanskeligheder Vejledning om pædagogisk-psykologisk rådgivning,  

 Undervisningsministeriet 2000.
Informationsfolder fra KVIS programmet På vej mod bedre  

 specialundervisning, Undervisningsministeriet 2002 Websites med relevans for specialundervisning:
Website for URO-Net: http://www.tess.dk/uronet Website for PPR-Net: http://www.tess.dk/ppr-net Website for KVIS programmet: http://www.kvis.org Website for specialundervisning i Norden:  

 http://www.nordspes.org Website for specialundervisning i EU:  

 http://www.european-agency.org Andre websites:
Undervisningsministeriet: http://www.uvm.dk (grundskolen - børn og unge med særlige behov  

 http://www.uvm.dk/grundskole/behov) Kommunernes Landsforening: http://www.kl.dk Amtsrådsforeningen: http://www.arf.dk Skole og Samfund: http://www.skole-samfund.dk De Samvirkende Invalideforeninger: http://www.handicap.dk Regelsæt fra andre ministerier vedrørende børn og unge med  

 særlige behov:
 Kapitel 3 (ydelser til børn og unge m.fl. med særlige behov) i  

 lov nr. 438 af 14. juni 1995 om forebyggende sundhedsordninger for børn og  

 unge, som ændret ved lov nr. 344 af 27. maj 2002 (Indenrigs- og  

 Sundhedsministeriet).
