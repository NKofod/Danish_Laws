Bekendtgørelse om forberedelseskursus for flygtninge og  

 indvandrere til journalistuddannelserne I medfør af § 2, stk. 2, og § 18, i lov om åben uddannelse  

 (erhvervsrettet voksenuddannelse), jf. lovbekendtgørelse nr. 311 af 13. maj  

 2002, fastsættes:
 § 1.  

  

 Formålet  

 med forberedelseskurset for flygtninge og indvandrere til  

 journalistuddannelserne er, at kursisterne opnår tilstrækkelig sproglige,  

 kulturelle og samfundsmæssige forudsætninger for at  

    

 søge optagelse på journalistuddannelserne  

 eller diplomuddannelsen i journalistik.
 § 2.  

  

 Kurset udbydes af Danmarks Journalisthøjskole.
 Stk. 2.  

  

 Undervisningsministeriet kan godkende andre udbydere af kurset.
 § 3.  

  

 Institutionen træffer afgørelse om optagelse til kurset på grundlag af en  

 individuel optagelsesprøve efter institutionens nærmere bestemmelse.
 Stk. 2.  

  

 Ansøgeren skal  

 kunne forstå, tale, læse og skrive dansk på et niveau, der gør det muligt at  

 følge kurset.
 Stk. 3.  

  

 Institutionen  

 bestemmer, hvor mange kursister der skal optages, medmindre  

 Undervisningsministeriet fastsætter et årligt minimum eller maksimum for  

 optagelseskapaciteten.
 § 4.  

  

 Kurset har et omfang svarende til 1 studenterårsværk og kan tilrettelægges på  

 hel- eller deltid.
Stk. 2.  

  

 Der er mødepligt  

 til kurset.
Nærmere regler herom fastsættes i studieordningen, jf. § 8, stk.  

 2,  

 nr. 2.
 Stk. 3.  

  

 Kurset  

 integreres så vidt muligt i institutionens studiemiljø.
 § 5.  

  

 Kurset indeholder:
 1)  

 	  

    

 Dansk sprog,  

 mundtligt og skriftligt.
 2)  

 	  

    

 Samfundsforhold.
 3)  

 	  

    

 Mediekundskab.
 4)  

 	  

    

 Journalistiske  

 redskabsfag.
 5)  

 	  

    

 Praktisk  

 journalistik.
 6)  

 	  

    

 Praktik.
 Stk. 2.  

  

 Det nærmere  

 indhold fastlægges i en studieordning, jf. § 8, stk. 2, nr. 3.
 § 6.  

  

 Kurset afsluttes med en prøve, der i sværhedsgrad svarer til kursets formål.
Stk. 2.  

  

 Prøven er intern  

 og bedømmes efter 13-skalaen.
For at bestå prøven skal kursisten opnå  

 karakteren 6. Kursisten kan højst indstille sig til prøven 3 gange.
 Stk. 3.  

  

 Nærmere regler  

 om prøven efter stk. 1 og 2 fastsættes i studieordningen, jf. § 8, stk. 2,  

 nr.  

 4.
 Stk. 4.  

  

 Der udstedes  

 bevis for bestået kursus.
 Stk. 5.  

  

 I øvrigt gælder  

 reglerne om klage over eksamen m.v. og om anke i bekendtgørelse om eksamen  

 ved  

 visse videregående uddannelser under Undervisningsministeriet og Ministeriet  

 for Videnskab, Teknologi og Udvikling.
 § 7.  

  

 Efter bestået kursus kan kursisten søge optagelse ved journalistuddannelserne  

 eller ved diplomuddannelsen i journalistik på lige fod med øvrige ansøgere.
 § 8.  

  

 Institutionen fastsætter inden for bekendtgørelsens rammer de nærmere regler  

 for kurset i en studieordning.
Stk. 2.  

  

 Studieordningen  

 skal indeholde regler om 1)  

 	  

    

 optagelsesprøven, jf.  

 § 3, stk. 1, 2)  

 	  

    

 mødepligt, jf. § 4,  

 stk. 2, 3)  

 	  

    

 indholdet af og  

 undervisningsformerne i kursets discipliner, jf. § 5, stk. 1, og 4)  

 	  

    

 den afsluttende  

 prøve, jf. § 6, stk. 1-2.
 Stk. 3.  

  

 Det skal af  

 studieordningen fremgå, at institutionen, hvor det er begrundet i usædvanlige  

 forhold, kan dispensere fra de regler i studieordningen, der alene er fastsat  

 af institutionen.
 Stk. 4.  

  

 Studieordningen  

 skal være offentliggjort på institutionens hjemmeside.
 § 9.  

  

 Undervisningsministeriet kan dispensere fra bekendtgørelsen, når det er  

 begrundet i usædvanlige forhold.
 § 10.  

  

 Klager over institutionens afgørelser i henhold til denne bekendtgørelse kan,  

 når klagen vedrører retlige spørgsmål, indbringes for  

 Undervisningsministeriet.  

 Klagen indgives til institutionen, der videresender klagen til  

 Undervisningsministeriet ledsaget af en udtalelse, som klageren har haft  

 lejlighed til at kommentere inden for en frist af 1 uge.
 Stk. 2.  

  

 Fristen for  

 indgivelse af klage efter stk. 1 er 2 uger fra den dag, afgørelsen er meddelt  

 den pågældende.
 § 11.  

  

 Bekendtgørelsen træder i kraft den 1. august 2003.
