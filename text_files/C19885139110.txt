Rådet for Trafiksikkerhedsforskning har taget initiativ til en  

 undersøgelse af den sikkerhedsmæssige effekt af stoptavler i firebenede  

 kryds.
Formålet er at vurdere, om det vil være til gavn for  

 færdselssikkerheden, hvis der sker en vis lempelse i den hidtidige praksis  

 for brugen af stoptavler.
Projektet gennemføres som et fællesprojekt mellem  

 Rådet for Trafiksikkerhedsforskning, Justitsministeriet og Vejdirektoratet.
Det er planen at gennemføre undersøgelsen som et forsøg med opsætning af  

 stoptavler i antal kryds.
Sikkerheden i disse kryds vil så blive sammenlignet  

 med sikkerheden i tilsvarende kryds uden stoptavle.
Forsøgskrydsene skal findes uden for egentlig tætbebygget område på hele  

 det danske vejnet.
Projektets styregruppe har derfor henvendt sig til alle  

 danske amter og et flertal af kommunerne for at få oplyst, hvilke kryds  

 vejforvaltningerne efter samråd med politiet kunne ønske at opstille  

 stoptavler i, hvis den nuværende praksis blev lempet.
Alle modtagne forslag  

 vil blive gennemgået af projektets styregruppe, som udvælger egnede  

 forsøgskryds og kontrolkryds.
Det betyder bl.a., at styregruppen kun vil  

 foreslå opstilling af stoptavler i kryds, hvor også Justitsministeriet under  

 hensyntagen til projektets formål vil kunne godkende det.
 Justitsministeriet anmoder derfor politiet om i fornødent omfang at bistå  

 de amter og kommuner, der som led i undersøgelsen henvender sig til politiet.
 P.M.V.
 E.B.
