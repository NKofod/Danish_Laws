 I tilslutning til Udenrigsministeriets bekendtgørelse nr. 65 af 27. juni  

 1991, Lovtidende C, meddeles det, at nedennævnte lande med virkning fra de  

 anførte datoer har ratificeret eller tiltrådt den i Bruxelles den 25. maj  

 1987 vedtagne konvention om afskaffelse af legalisering af dokumenter i De  

 Europæiske Fællesskabers medlemslande.
 De pågældende lande har afgivet erklæringer som følger:
ad. art. 5 jf. art. 4 Frankrig afgav ved deponeringen af ratifikationsinstrumentet erklæring om  

 at nedenstående er den centrale myndighed som anmodninger skal rettes til:
Ministere de la Justice 57 rue Saint-Roch 750001 Paris Anmodningerne skal være affattet på fransk.
ad. art. 6, stk. 3 Konventionen skal finde anvendelse fra den 90. dag efter deponeringsdagen  

 i forhold til stater, som har afgivet tilsvarende erklæring.
ad. art. 5 jf. art. 4 Belgien afgav ved deponeringen af ratifikationsinstrumentet erklæring om,  

 at nedenstående er den centrale myndighed, som anmodninger skal rettes til:
Ministere des Affaires Etrangeres 2 rue Quatre Bras 1000 Bruxelles Anmodningerne skal være affattet på tysk, engelsk, fransk eller hollandsk.
ad. art. 6 stk. 3 Konventionen skal finde anvendelse fra den 90. dag efter deponeringsdagen  

 i forhold til stater, som har afgivet tilsvarende erklæring.
 Konventionen er herefter trådt i kraft mellem Danmark og Frankrig den 11.  

 marts 1992 og mellem Danmark og Belgien den 16. marts 1997.
Udenrigsministeriet, den 4. december  

 1997 F.M.
