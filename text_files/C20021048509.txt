Cirkulære om aftale om Kompetencefonden (Til samtlige ministerier m.v.)  

  

 (Perst. nr. 026-02) 1.  

  

 Der er  

 mellem Finansministeriet og Statsansattes Kartel, Statstjenestemændenes  

 Centralorganisation II, Akademikernes Centralorganisation, Lærernes  

 Centralorganisation og Overenskomstansattes Centralorganisation den 20. juni  

 2002 indgået aftale om Kompetencefonden.
 Aftalen er optrykt som bilag til cirkulæret.
 2.  

  

 Sekretariatsbetjeningen af Kompetencefonden varetages af Statens Center for  

 Kompetence- og Kvalitetsudvikling (SCKK).
 Der vil løbende blive lagt yderligere information og  

 vejledende materiale om fonden på SCKKs hjemmeside.
 3.  

  

 Cirkulæret har virkning fra 1. april 2002. Samtidig ophæves  

 Finansministeriets  

 cirkulære af 9. juni 1999 om aftale om videreførelse af statslig  

 uddannelsesorlov.
§ 1.  

  

 Statens institutioner arbejder strategisk og systematisk med  

 kompetence-udvikling af medarbejdere og ledere.
Skal statens institutioner  

 forny sig, er der behov for, at medarbejderne får mulighed for at deltage i  

 længerevarende individuelle kompetenceudviklingsforløb.
Sådanne forløb kan medvirke til at øge niveauet for  

 medarbejdernes kompetencer og mobilitet.
Det er i den kommende periode især  

 væsentligt, at der fokuseres på udvikling af medarbejdernes brede kompetencer  

 eksempelvis medarbejderens værdi på arbejdsmarkedet, udvikling af  

 medarbejderens kompetencer i forbindelse med digitalisering og  

 kompetenceudvikling for seniorer.
 Der afsættes 40,691 mill. kr. hvert af årene til  

 Kompetencefonden.
 Kompetencefondens formål er at støtte medarbejdernes  

 individuelle kompetenceudvikling.
 § 2.  

  

 Midler fra Kompetencefonden kan anvendes i forbindelse med  

 kompetenceudviklingsforløb af mindst én uges varighed, der er aftalt som led  

 i  

 en individuel udviklingsplan for medarbejderen.
Stk. 2.  

  

 Kompetencefondens midler udmeldes for første overenskomstår til  

 ministerområderne i portioner af 20.000 kr.
Antallet af portioner til hvert  

 ministerområde uddeles forholdsmæssigt efter lønsum.
 Stk. 3.  

  

 Der kan for  

 hver enkelt medarbejder maksimalt fra Kompetencefonden anvendes 4 portioner  

 svarende til 80.000 kr.
 § 3.  

  

 Midler fra Kompetencefonden kan anvendes bredt til dækning af udgifter i  

 forbindelse med medarbejdernes kompetenceudvikling.
 § 4.  

  

 Det  

 er en forudsætning for tildeling af midler fra Kompetencefonden, at  

 samarbejdsudvalget i den enkelte institution har fastlagt en strategi med  

 principper og retningslinier for den samlede kompetenceudviklingsindsats i  

 institutionen   herunder anvendelse af midler fra Kompetencefonden.
 § 5.  

  

 Det  

 er ligeledes en forudsætning for tildeling af midler fra Kompetencefonden, at  

 kompetenceudviklingsforløbet indgår som en del af en individuel  

 udviklingsplan  

 for den enkelte medarbejder.
§ 6.  

  

 Bestyrelsen for SCKK nedsætter et udvalg for Kompetencefonden bestående af  

 repræsentanter for CFU og Personalestyrelsen, som fastlægger de overordnede  

 retningslinier for anvendelse af midler fra Kompetencefonden i første  

 overenskomstår.
Retningslinierne for anvendelsen af midlerne skal sikre en  

 smidig og enkel administration af ordningen.
Udvalget kan justere  

 retningslinierne mv. afhængig af, hvordan midlerne bliver anvendt.
§ 7.  

  

 Kompetencefonden følges nøje af parterne og begge parter har fuld indsigt i  

 anvendelsen af Kompetencefondens midler.
Efter første overenskomstår aftaler  

 parterne om nødvendigt nye principper for anvendelse af midler fra  

 Kompetencefonden; f.eks. som følge af ændringer i den aktuelle  

 arbejdsmarkedspolitiske situation mv.
 Stk. 2.  

  

 Kompetencefonden evalueres af parterne i løbet af overenskomstperioden.
 § 8.  

  

 Udvalget for Kompetencefonden sekretariatsbetjenes af SCKK, der udarbejder  

 informationsmateriale om anvendelse af fondens midler.
 § 9.  

  

 Aftalen træder i kraft den 1. april 2002 med udløb den 31. marts 2005.
København den 20. juni 2002 Statsansattes KartelFinansministeriet Peter Waldorff P.M.V.
 E.B.
