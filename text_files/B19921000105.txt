(Udførselsbekendtgørelsen) I medfør af § 6 og § 15 i lov nr. 372 af 23. december 1964 om  

 valutaforhold m.v., jf. lovbekendtgørelse nr. 279 af 11. april 1988 og  

 Industriministeriets bekendtgørelse nr. 280 af 18. april 1988 om henlæggelse  

 af visse beføjelser til Industri- og Handelsstyrelsen, fastsættes:
 § 1.  Bestemmelserne i denne bekendtgørelse finder  

 anvendelse på de varer, der omfattes af varefortegnelserne A (med bilag 1-7)  

 strategiske produkter og teknologier og B (bilag 8) skrot m.v..
Stk. 2.  Til udførsel af varer, der er omhandlet i stk.  

 1, kræves udførselstilladelse fra den myndighed, der i varefortegnelserne er  

 anført som udførselsbevilgende myndighed.
For varer, der omfattes af  

 Varefortegnelse B kræves dog ikke udførselstilladelse til de i fortegnelsen  

 nævnte lande.
 Stk. 3.  Industri- og Handelsstyrelsen er den  

 udførselsbevilgende myndighed for følgende dele af Varefortegnelse A:
 samt for Varefortegnelse B.
 Justitsministeriet er den udførselsbevilgende myndighed for følgende dele  

 af Varefortegnelse A:
 Stk. 4.  For varer omfattet af Varefortegnelse A (bilag  

 1-7), jf. stk. 1, kan der ved forsendelser i transit af den  

 udførselsbevilgende myndighed kræves, at udførslen kun kan ske mod  

 fremlæggelse af udførselstilladelse, når hensyn til Danmarks forpligtelser i  

 henhold til internationalt samarbejde med hensyn til eksportkontrol gør det  

 ønskeligt.
 Stk. 5.  Bestemmelserne i denne bekendtgørelse omfatter  

 udførsel af såvel danske varer som genudførsel af udenlandske varer, herunder  

 udførsel fra Københavns Frihavn og toldoplag, som anført i §§ 108 og 108 a i  

 toldloven, jf. lovbekendtgørelse nr. 610 af 14. oktober 1988, senest ændret  

 ved lov nr. 764 af 27. november 1991, eller levering til udenlandske skibe.  

 Bestemmelserne omfatter såvel nye som brugte varer.
§ 2.  De varer eller varegrupper, der er opført på  

 Varefortegnelse A, omfatter alle arter af vedkommende vare eller varegruppe,  

 medmindre der i fortegnelsen findes særlige specifikationer eller  

 begrænsninger for den enkelte vare eller varegruppe.
En vare eller et anlæg  

 omfattes endvidere af Varefortegnelse A, når der i varen eller anlægget  

 indgår en eller flere bestanddele, som er nævnt i fortegnelsen, såfremt  

 bestanddelen udgør en væsentlig del af vedkommende vare eller anlæg efter  

 mængde, værdi eller den medgåede teknologiske viden, og såfremt den kan  

 fjernes eller anvendes til andre formål.
 Stk. 2.  Industri- og Handelsstyrelsen og  

 Justitsministeriet fastsætter for hvert deres område de bestemmelser, efter  

 hvilke de af denne bekendtgørelse omfattede varer undtagelsesvis kan udføres  

 uden fremlæggelse af udførselstilladelse.
 § 3.  Udnyttede udførselstilladelser samt helt eller  

 delvis uudnyttede udførselstilladelser skal af eksportøren tilbagesendes til  

 den udførselsbevilgende myndighed inden 8 dage efter udnyttelsen eller 8 dage  

 efter udløbet af deres gyldighedstid.
 § 4.  Ved udførsel af varer, der er omfattet af denne  

 bekendtgørelse, skal der for den myndighed som kontrollerer udførslen, jf. §  

 7, fremlægges udførselstilladelse, hvori varepartiet er afskrevet.  

 Afskrivningen skal kontrolleres og afstemples af den pågældende myndighed.
 § 5.  Industri- og Handelsstyrelsen og  

 Justitsministeriet fastsætter nærmere bestemmelser om benyttelse, form og  

 indhold af udførselstilladelser for de kategorier (varer), for hvilke de er  

 udførselsbevilgende myndighed.
§ 6.  Ved oprindelsesland forstås det land, hvori  

 varerne er fremstillet, eller, hvis to eller flere lande har deltaget i  

 fremstillingen, det land, hvor den sidste væsentlige forarbejdning har fundet  

 sted, jf.
Rådsforordning nr. 802/68 af 27. juni 1968 om definitionen af  

 begrebet »varers oprindelse«.
Findes der imidlertid særlige regler  

 i fællesskabsforordninger eller -konventioner til fastlæggelse af varers  

 oprindelse, angives oprindelseslandet i overensstemmelse med disse regler.
Stk. 2.  En vares salgsland er det land, i hvilket  

 køberen har sit forretningssted.
Er varen faktureret gennem agent eller anden  

 mellemmand, som ikke køber for egen regning, er salgslandet det land, hvori  

 den, for hvis regning varen købes, har sit forretningssted.
 Stk. 3.  En vares bestemmelsesland er det land, der på  

 udførselstidspunktet er det sidst kendte land, til hvilket varen skal  

 afsendes.
§ 7.  De statslige told- og skattemyndigheder er  

 udførselskontrollerende myndigheder.
De statslige told- og skattemyndigheder  

 kan dog bemyndige andre til at varetage kontrollen, jf. toldlovgivningens  

 bestemmelser herom.
 § 8.  Industri- og Handelsstyrelsen og  

 Justitsministeriet kan kræve sådanne oplysninger, som findes fornødne i  

 forbindelse med administrationen af denne bekendtgørelse.
 § 9.  Ansvaret for, at en vareudførsel finder sted i  

 overensstemmelse med reglerne i denne bekendtgørelse og med de bestemmelser,  

 der er fastsat i medfør heraf, påhviler såvel den person eller virksomhed,  

 for hvis regning udførslen sker, som den, der forestår udførslen.
§ 10.  Overtrædelse af § 1 straffes med bøde, hæfte  

 eller fængsel i indtil 2 år.
For overtrædelse, der er begået i uagtsomhed,  

 kan dog alene fastsættes straf af bøde.
 Stk. 2.  Overtrædelse af §§ 3 og 4 straffes med bøde.
 Stk. 3.  Med bøde straffes den, som undlader at afgive  

 oplysninger, der afkræves den pågældende i medfør af denne bekendtgørelse,  

 eller som afgiver urigtige eller vildledende oplysninger, medmindre strengere  

 straf er forskyldt efter den øvrige lovgivning.
 Stk. 4.  Er overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 11.  Denne bekendtgørelse træder i kraft den 1. juni  

 1992. Samtidig ophæves bekendtgørelse om udførsel af visse varer af 2.  

 oktober 1987.
