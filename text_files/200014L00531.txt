Betænkning afgivet af Det  

 Politisk-Økonomiske Udvalg den 17. maj 2001 Betænkning over Forslag til lov om ændring af lov om  

 dronning Margrethe den Andens civilliste, lov om årpenge for kronprins  

 Frederik, lov om årpenge for prins Joachim og lov om årpenge til  

 medlemmer af det kongelige hus samt om ophævelse af lov om  

 årpenge for dronning Ingrid og lov om udredelse af pensioner ved  

 tronskifte (Ændring af ydelsernes grundbeløb og  

 reguleringsordninger m.v.) [af  

 statsministeren (Poul Nyrup Rasmussen)] 1. Ændringsforslag Statsministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 18. april 2001 og var til 1.  

 behandling den 4. maj 2001. Lovforslaget blev efter 1. behandling henvist til  

 behandling i Det Politisk-Økonomiske Udvalg.
Møder Udvalget har behandlet lovforslaget i 2 møder.
Spørgsmål Udvalget har stillet 30 spørgsmål til  

 statsministeren til skriftlig besvarelse, som denne har besvaret med  

 undtagelse af spørgsmål  31 35. Disse spørgsmål  

 forventes besvaret af statsministeren inden 2. behandling af lovforslaget.  

 Udvalget har endvidere stillet 7 spørgsmål til justitsministeren  

 til skriftlig besvarelse, som denne har besvaret med undtagelse af  

 spørgsmål  36 og 37. Disse spørgsmål forventes  

 ligeledes besvaret af justitsministeren inden 2. behandling af  

 lovforslaget.
 18 af udvalgets spørgsmål og statsministerens  

 besvarelse heraf er optrykt som bilag til betænkningen.
3. Indstillinger og politiske bemærkninger Et flertal i udvalget (S, V, KF, DF, CD, RV og  

 Kirsten Jacobsen (UP)) indstiller lovforslaget til vedtagelse med de  

 stillede ændringsforslag.
Et mindretal i udvalget (SF og EL) indstiller  

 lovforslaget til forkastelse ved 3. behandling.
Mindretallet vil  

 stemme hverken for eller imod de stillede ændringsforslag.
Socialistisk Folkeparti og Enhedslisten indstiller  

 lovforslaget til forkastelse, uanset at lovforslaget søger at bringe  

 lovgrundlaget i orden på nogle områder, hvor lovgrundlaget har  

 været tvivlsomt.
Men da der er tale om legitimering og  

 præciseringer, som mindretallet ikke er enig i, vil mindretallet ikke  

 tage ansvaret for lovforslaget.
Svarene fra Statsministeriet på en række  

 spørgsmål stillet i udvalget har afsløret, at kongehuset  

 i Danmark har en række privilegier, f.eks. momsrefusionen og fritagelse  

 for skat på indtjening ved aktier og obligationer, som er betydelig  

 mere omfattende end privilegierne for de fleste andre kongehuse, som det er  

 mest naturligt at sammenligne det danske kongehus med.
Dertil kommer, at det  

 fortsat vil være omgærdet af hemmelighed, hvad statens bidrag til  

 kongehuset anvendes til.
F.eks. betaler kongehusene i  Holland, Storbritannien,  

 Sverige og Spanien moms.
Medlemmer af kongehusene i Belgien, Holland,  

 Storbritannien, Sverige og Spanien betaler indkomstskat m.v. af private  

 indtægter.
Dertil kommer, at den kongelige familie i Storbritannien  

 er pålagt at afgive en rapport til parlamentet om den modtagne apanage  

 hvert 10. år.
Derudover tilstræbes der fuld offentlighed omkring  

 den del af økonomien, der direkte berører statens forhold.
Det  

 sker i form af årlige rapporter om eksempelvis de kongelige slotte, om  

 den kongelige families afholdte rejser og udgifterne hertil og om de  

 kongelige samlinger.
I Holland tilstræbes åbenhed omkring  

 kongehusets økonomi, for så vidt angår de officielle  

 ydelser.
Kongehuset har således en hjemmeside med svar på de  

 oftest stillede spørgsmål vedrørende kongehuset og dettes  

 økonomi.
I Sverige er kongehuset ikke omfattet af svensk  

 offentlighedslov.
Hoffet er ikke regnskabspligtigt eller underlagt  

 Rigsrevisionen eller lignende.
Af egen drift fremlægges årligt  

 regnskab for »Slotsstaten«, dvs. den del af hoffets virksomhed, der omfatter  

 drift og vedligeholdelse af bygninger, parker, inventar og samlinger.
I  

 Spanien skal kongen ikke offentliggøre regnskab og er ikke underlagt  

 ekstern revision.
Størstedelen af kongens budget er imidlertid  

 indirekte kontrolleret via de skattemæssige oplysninger, som  

 såvel leverandørerne som kongehusets administration er  

 forpligtiget til at aflevere til skattevæsenet.
I Belgien er der ikke  

 offentlighed vedrørende civillistens anvendelse, men Intendanten giver  

 fra tid til anden medierne hovedelementerne i fordelingen af forbruget.
I  

 Norge er der ingen offentlighed omkring den kongelige økonomi ud over  

 den samlede størrelse af statens ydelse.
 Mindretallet finder det også meget problematisk, at  

 det er uklart, hvilke personer der generelt anses for omfattet af »kongehuset«.  

 Justitsministeriet har i den forbindelse henvist til Alf Ross, Dansk  

 Statsforfatningsret (3. udg. ved Ole Espersen, 1980), side 573 ff., hvor det  

 bl.a. er anført:
» .
Vi har for os en række lovbestemmelser der har det  

 tilfælles, at de alle sigter mod en personkreds der står i et  

 vist forhold til kongen, men den konkrete fortolkning fører, alt efter  

 bestemmelsens saglige forudsætning, til at afgrænse denne kreds  

 på forskellig vis.
Det er derfor umuligt at opstille et entydigt begreb  

 der definerer personkredsen i relation til samtlige retsregler.« Det forekommer også besynderligt, at regeringen og  

 de politiske partier, der mener, at monarkiet  skal bevares, ikke er  

 interesseret i, at kongehuset er tidssvarende, og at resterne af  

 enevældens privilegier bliver fjernet.
I virkeligheden gør  

 regeringen og Folketingets flertal kongehuset en bjørnetjeneste ved  

 ikke at indføre tidssvarende regler.
Monarkiet er i udpræget grad en anakronisme, som  

 ikke hører hjemme i et demokrati, der bygger på folkets  

 selvbestemmelsesret og på, at ingen er født med bestemte  

 privilegier.
Monarkiet er et levn fra fortiden   en rest af enevælden.  

 Derfor burde monarkiet selvfølgelig afløses af en republikansk  

 styreform.
Men befolkningens opbakning til monarkiet betyder, at dets  

 afskaffelse ikke er aktuel.
Og så længe Danmark har et kongehus, burde  

 alle være interesseret i, at reglerne for kongehuset var tidssvarende,  

 at åbenlyst urimelige privilegier blev afskaffet, og at der var langt  

 større offentlighed om kongehusets økonomi.
Dertil kommer, at  

 sammenholdt med en række andre monarkier, f.eks.
Storbritanniens, vil  

 det danske kongehus fortsat på en række områder  

 fremtræde som fortidigt, præget af enevælden.
Derfor  

 stemmer mindretallet imod lovforslaget.
 Da der er stillet yderligere spørgsmål til  

 statsministeren og justitsministeren i forbindelse med  

 betænkningsafgivelsen, som forventes besvaret inden 2. behandling,  

 ønsker SF og EL lovforslaget til fornyet udvalgsbehandling mellem 2.  

 og 3. behandling.
 Kristeligt Folkeparti og Demokratisk Folkeparti var  

 på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	statsministeren, tiltrådt af et flertal  

 (udvalget med undtagelse af SF og EL):
Til § 1 1) I den under nr. 1 foreslåede affattelse af §  

 1, stk. 1, ændres »51.100.000  

 kr.« til: »51.900.000  

 kr. « [Forhøjelse af grundbeløbet for statens  

 ydelser til civillisten med henblik på årlig ydelse til prinsesse  

 Benedikte] 2) Nr. 4-6 affattes således:
» » Nr. 4-7 bliver herefter nr. 3-6.
 5. § 2, stk. 1, nr. 4, der bliver nr. 3, affattes  

 således:
» 6. I § 2, stk. 1, indsættes som nr. 7:
» [Ophævelse af civillistelovens § 2, stk. 1, nr. 3,  

 om tilbygninger til Christiansborg Slot samt konsekvensændringer  

 heraf] Bemærkninger Til nr. 1 Grundbeløbet for statens ydelse til civillisten i  

 den i lovforslagets § 1, nr. 1, foreslåede affattelse af  

 civillistelovens § 1, stk. 1, foreslås forhøjet med 0,8 mio. kr.  

 til et grundbeløb på 51.900.000 kr. årligt.
Det foreslås, at beløbet på 0,8 mio.  

 kr., svarende til 1,5 pct. af statsydelsen, skal udgøre en årlig  

 ydelse til prinsesse Benedikte som følge af det store  

 repræsentative arbejde, som prinsessen udfører.
Det  

 bemærkes, at prinsesse Benedikte efter dronning Ingrids død har  

 overtaget en række yderligere opgaver, herunder diverse protektorater.  

 Varetagelsen af de repræsentative opgaver er forbundet med omkostninger  

 for prinsesse Benedikte, bl.a. i form af transportudgifter,  

 lønudgifter til sekretærbistand samt andre udgifter forbundet  

 med ophold i Danmark.
Det tilføjes, at det af finansloven direkte  

 fremgår (konto 01.11.01), at der i statsydelsen indgår et  

 beløb til prins Henrik.
Beløbet er ca. 10 pct. af statsydelsen.  

 Som følge af forslaget om, at også prinsesse Benedikte vil  

 få tillagt en årlig ydelse, vil det således i forbindelse  

 med de kommende finanslove fremgå, at der ud over et beløb til  

 prins Henrik også indgår et årligt beløb til  

 prinsesse Benedikte.
Prinsesse Benedikte har bopæl i udlandet.
Med  

 vedtagelsen af forslaget giver Folketinget derfor samtidig samtykke til, at  

 ydelsen til prinsessen i princippet kan nydes uden for riget, jf. grundlovens  

 § 11, 2. pkt.
Endelig bemærkes, at som følge af  

 ændringsforslaget vil prinsesse Benedikte blive omfattet af den i  

 lovforslaget foreslåede momsrefusionsordning, jf. den i lovforslagets §  

 1, nr. 1, foreslåede affattelse af civillistelovens § 1, stk. 4.  

 Prinsesse Benedikte vil således få adgang til refusion af  

 udgifter til ikke-fradragsberettiget købsmoms af de ovenfor omtalte  

 udgifter.
Refusionen er årligt begrænset til en procentandel af  

 prinsessens andel af statsydelsen svarende til den til enhver tid  

 gældende momssats.
Til nr. 2 De tilbygninger til Christiansborg Slot, der henvises til  

 i civillistelovens § 2, stk. 1, nr. 3, omfatter Christiansborg Slotskirke og  

 Ridebaneanlægget, dog med undtagelse af Højesterets  

 lokaleområde i Nordre Lige Stald, Folketingets lokaleområde i  

 Søndre Ridebanefløj samt Hofteatret i Søndre  

 Ridebanefløj.
 De pågældende tilbygninger må anses for  

 at være omfattet af den i lovforslagets § 1, nr. 4, foreslåede  

 affattelse af § 2, stk. 1, nr. 2. På den baggrund foreslås det,  

 at de gældende bestemmelser i § 2, stk. 1, nr. 2 og 3, ophæves,  

 og at der i stedet indsættes den affattelse af § 2, stk. 1, nr. 2, som  

 er foreslået i lovforslagets § 1, nr. 4. Herefter bliver § 2, stk. 1,  

 nr. 4-8, til § 2, stk. 1, nr. 3-7.
 Per Kaalund (S)  

  Pernille Blach Hansen (S)  Lissa Mathiasen (S)  

  Poul Erik Dyrlund (S)  

  Ole Løvig Simonsen (S)  Jes Lunde (SF)  

 Peter Duetoft (CD)  Morten Helveg Petersen (RV)  

  Frank Aaen (EL)  Birthe Rønn Hornbech (V)  

  Anders Fogh Rasmussen (V)  Pia Larsen (V)  

 Ulla Tørnæs (V)  

  Pia Christmas-Møller (KF) fmd.  

  Per Stig Møller (KF)  

  Pia Kjærsgaard (DF)  Kirsten Jacobsen (UP)  

 nfmd.
 Kristeligt Folkeparti og Demokratisk Folkeparti havde ikke  

 medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 223 Bilagsnr.
Titel 1 Meddelelse om statsministerens besvarelse af 27. april 2001 af  

 Finansudvalgets spørgsmål nr. 1-7 (§ 1   bilag 1) om reglerne  

 for kongehusets betaling af skatter og afgifter m.v.
2 Meddelelse om tidspunkt for betænkningsafgivelse m.v.
3 Spm. 1 om, i hvilket omfang kongehuset er undtaget fra almindelig  

 gældende lovgivning, til justitsministeren, kopi til statsministeren Spm. 2 om, i hvilket omfang kongehuset er omfattet af bestemmelser om  

 offentlighed i forvaltningen, til justitsministeren, kopi til  

 statsministeren Spm. 3 om, hvilke ejendomme kongehuset ejer, til justitsministeren, kopi  

 til statsministeren Spm. 4 om, hvilke ejendomme medlemmer af kongehuset ejer som privat  

 ejendom, til justitsministeren, kopi til statsministeren Spm. 5 om, hvilke personer kongehuset omfatter, til justitsministeren,  

 kopi til statsministeren 4 Spm. 6 om tidsforløbet vedrørende lovændringen af  

 momsloven i juli 1969 og den daværende finansministers resolution af  

 15. august 1969, til statsministeren, kopi til justitsministeren Spm. 7, om statsministeren vil tilsende udvalget kopi af den  

 daværende finansministers resolution af 15. august 1969, til  

 statsministeren, kopi til justitsministeren Spm. 8 om lovgrundlaget for finansministerens resolution af 15. august  

 1969, til statsministeren, kopi til justitsministeren Spm. 9 om grundlaget for ydelser af momsrefusion til kongehuset i perioden  

 fra 1968 og frem til 1969, til statsministeren, kopi til justitsministeren 5 Spm. 10 om ændring af titlen til lov nr. 298 af 17. november 1953,  

 til statsministeren, kopi til justitsministeren Spm. 11, om statsministeren ved ændringsforslag vil give lov nr. 298  

 af 17. november 1953 en mere retvisende titel, til statsministeren, kopi til  

 justitsministeren Spm. 12, om statsministeren alternativt vil fremsætte  

 ændringsforslag om ophævelse/sammenskrivning af nogle love, til  

 statsministeren, kopi til justitsministeren Spm. 13 om betydningen af lov nr. 139 af 26. april 1972 ved en  

 ophævelse af lov nr. 109 af 21. marts 1950, til statsministeren, kopi  

 til justitsministeren Spm. 14, om statsministeren vil fremsætte ændringsforslag om  

 ophævelse m.v. af lov nr. 139 af 26. april 1972, til statsministeren,  

 kopi til justitsministeren Spm. 15 om, hvad der sker, hvis en statstjenestemand overgår til en  

 stilling hos modtagere af årpenge, til statsministeren, kopi til  

 justitsministeren Spm. 16 om betydningen af lovforslagets bemærkninger om den  

 hidtidige begrænsning om, at staten maksimalt »overtager« 30  

 hoftjenestemænd, til statsministeren, kopi til justitsministeren Spm. 17 om, hvorfor resolutionen af 7. januar 1862 ikke er indlagt i  

 Retsinformation, til statsministeren, kopi til justitsministeren Spm. 18 om, hvilke dele af lov af 12. marts 1852 om Statshaverne, der  

 fortsat er relevant, til statsministeren, kopi til justitsministeren Spm. 19, om regeringen finder det hensigtsmæssigt at ændre  

 loven fra 1852 om Statshaverne, til statsministeren, kopi til  

 justitsministeren Spm. 20 om fortolkning af § 2, stk. 1, nr. 3, i lov nr. 136 af 26. april  

 1972, til statsministeren, kopi til justitsministeren Spm. 21, om statsministeren vil stille ændringsforslag  

 vedrørende § 2, stk. 1, nr. 3, i lov nr. 136 af 26. april 1972, til  

 statsministeren, kopi til justitsministeren Spm. 22 om fortolkning af § 2, stk. 3, i lov nr. 136 af 26. april 1972,  

 til statsministeren, kopi til justitsministeren Spm. 23, om statsministeren vil stille ændringsforslag  

 vedrørende § 2, stk. 3, i lov nr. 136 af 26. april 1972, til  

 statsministeren, kopi til justitsministeren Spm. 24 om lovfæstelse af praksis vedrørende civillistens  

 disponering over en række lokaler, til statsministeren, kopi til  

 justitsministeren Spm. 25 om lovfæstelse af praksis for justeringer, til  

 statsministeren, kopi til justitsministeren Spm. 26 om andre ikke lovlige/lovfæstede kutymer/praksis, og hvorfor  

 de ikke lovfæstes, til statsministeren, kopi til justitsministeren Spm. 27, om den omtalte praksis har hjemmel i grundlovens § 25, til  

 statsministeren, kopi til justitsministeren 6 1. udkast til betænkning 7 Spm. 28 om reglerne for kongehuset og den kongelige familie i andre lande,  

 til statsministeren, kopi til justitsministeren og skatteministeren Spm. 29 om, på hvilke områder og på hvilke måder  

 reglerne i andre lande adskiller sig fra de danske regler for kongehuset og  

 den kongelige familie, til statsministeren, kopi til justitsministeren og  

 skatteministeren Spm. 30, om   og efter hvilke regler   der betales arve-/boafgift af  

 formuen efter dronning Ingrid, til statsministeren, kopi til  

 justitsministeren og skatteministeren 8 Svar på spm. 1 om, i hvilket omfang kongehuset er undtaget fra  

 almindelig gældende lovgivning, fra justitsministeren Svar på spm. 2 om, i hvilket omfang kongehuset er omfattet af  

 bestemmelser om offentlighed i forvaltningen, fra justitsministeren Svar på spm. 3 om, hvilke ejendomme kongehuset ejer, fra  

 justitsministeren Svar på spm. 4 om, hvilke ejendomme medlemmer af kongehuset ejer som  

 privat ejendom, fra justitsministeren Svar på spm. 5 om, hvilke personer kongehuset omfatter, fra  

 justitsministeren 9 Svar på spm. 6 om tidsforløbet vedrørende  

 lovændringen af momsloven i juli 1969 og den daværende  

 finansministers resolution af 15. august 1969, fra statsministeren Svar på spm. 7, om ministeren vil tilsende udvalget kopi af den  

 daværende finansministers resolution af 15. august 1969, fra  

 statsministeren Svar på spm. 8 om lovgrundlaget for finansministerens resolution af  

 15. august 1969, fra statsministeren Svar på spm. 9 om grundlaget for ydelser af momsrefusion til  

 kongehuset i perioden fra 1968 og frem til 1969, fra statsministeren 10 Svar på spm. 10 om ændring af titlen til lov nr. 298 af 17.  

 november 1953, fra statsministeren Svar på spm. 11, om statsministeren ved ændringsforslag vil  

 give lov nr. 298 af 17. november 1953 en mere retvisende titel, fra  

 statsministeren Svar på spm. 12, om statsministeren alternativt vil fremsætte  

 ændringsforslag om ophævelse/sammenskrivning af nogle love, fra  

 statsministeren Svar på spm. 13 om betydningen af lov nr. 139 af 26. april 1972 ved  

 en ophævelse af lov nr. 109 af 21. marts 1950, fra statsministeren Svar på spm. 14, om statsministeren vil fremsætte  

 ændringsforslag om ophævelse m.v. af lov nr. 139 af 26. april  

 1972, fra statsministeren Svar på spm. 15 om, hvad der sker, hvis en statstjenestemand  

 overgår til en stilling hos modtagere af årpenge, fra  

 statsministeren Svar på spm. 16 om betydningen af lovforslagets bemærkninger  

 om den hidtidige begrænsning om, at staten maksimalt »overtager« 30  

 hoftjenestemænd, fra statsministeren Svar på spm. 17 om, hvorfor resolutionen af 7. januar 1862 ikke er  

 indlagt i Retsinformation, fra statsministeren Svar på spm. 18 om, hvilke dele af lov af 12. marts 1852 om  

 Statshaverne, der fortsat er relevant, fra statsministeren Svar på spm. 19, om regeringen finder det hensigtsmæssigt at  

 ændre loven fra 1852 om Statshaverne, fra statsministeren Svar på spm. 20 om fortolkning af § 2, stk. 1, nr. 3, i lov nr. 136  

 af 26. april 1972, fra statsministeren Svar på spm. 21, om statsministeren vil stille ændringsforslag  

 vedrørende § 2, stk. 1, nr. 3, i lov nr. 136 af 26. april 1972, fra  

 statsministeren Svar på spm. 22 om fortolkning af § 2, stk. 3, i lov nr. 136 af 26.  

 april 1972, fra statsministeren Svar på spm. 23, om statsministeren vil stille ændringsforslag  

 vedrørende § 2, stk. 3, i lov nr. 136 af 26. april 1972, fra  

 statsministeren Svar på spm. 24 om lovfæstelse af praksis vedrørende  

 civillistens disponering over en række lokaler, fra statsministeren Svar på spm. 25 om lovfæstelse af praksis for justeringer, fra  

 statsministeren Svar på spm. 26 om andre ikke lovlige/lovfæstede  

 kutymer/praksis, og hvorfor de ikke lovfæstes, fra statsministeren Svar på spm. 27, om den omtalte praksis har hjemmel i grundlovens §  

 25, fra statsministeren 11 Svar på spm. 28 om reglerne for kongehuset og den kongelige familie  

 i andre lande, fra statsministeren Svar på spm. 29 om, på hvilke områder og på hvilke  

 måder reglerne i andre lande adskiller sig fra de danske regler for  

 kongehuset og den kongelige familie, fra statsministeren Svar på spm. 30, om   og efter hvilke regler   der betales  

 arve-/boafgift af formuen efter dronning Ingrid, fra statsministeren 12 Ændringsforslag til 2. behandling, fra statsministeren 13 2. udkast til betænkning 14 Ændringsforslag til betænkning, fra statsministeren 15 3. udkast til betænkning 16 Spm. 31 om forståelsen af statsministerens besvarelse af  

 spørgsmål nr. 6-9, til statsministeren, kopi til  

 justitsministeren, finansministeren og skatteministeren Spm. 32, om der blev ydet refusion/kompensation til kongehuset for momsens  

 forløber, oms'en, til statsministeren, kopi til justitsministeren,  

 finansministeren og skatteministeren Spm. 33 om, hvilke kongelige personer der gennem årene har  

 været omfattet af momsrefusionsordningen, til statsministeren, kopi til  

 justitsministeren, finansministeren og skatteministeren Spm. 34, om en afgørelse i en sag efter almindelig  

 forvaltningsmæssig god skik ikke bør indeholde henvisning til  

 lovhjemmelen, til statsministeren, kopi til justitsministeren,  

 finansministeren og skatteministeren Spm. 35 om fortolkning af definitionen »diplomatiske udsendinge m.fl.«,  

 til statsministeren, kopi til justitsministeren, finansministeren og  

 skatteministeren 17 Spm. 36, om der er andre eksempler på begunstigende lovgivning, hvor  

 den gruppe, der begunstiges, ikke er klart afgrænset, til  

 justitsministeren, kopi til statsministeren Spm. 37 om, hvem der træffer afgørelse ved tvivl om, hvorvidt  

 en person er en del af kongehuset, til justitsministeren, kopi til  

 statsministeren Bilag 2 Nogle af udvalgets spørgsmål til  

 statsministeren og dennes svar herpå Spørgsmålene og statsministerens svar  

 herpå er optrykt efter ønske fra Kirsten Jacobsen (UP) Spørgsmål 10:
Efter lovforslagets § 4 ophæves samtlige  

 bestemmelser (§§ 1 3) i lov nr. 298 af 17. november 1953 om årpenge til  

 medlemmer af det kongelige hus.
I stedet indsættes 2 nye paragraffer,  

 hvorefter loven alene indeholder bestemmelser om grev Ingolf.
Det må  

 formodes, at f.eks. kronprins Frederik også hører til det  

 kongelige hus, hvorfor lovens titel forekommer misvisende.
Hvorfor  

 ændres lovens titel ikke til det mere retvisende »Lov om årpenge for grev Ingolf«? Spørgsmål 11:
Vil statsministeren fremsætte et  

 ændringsforslag, så lov nr. 298 af 17. november 1953 får en  

 mere retvisende titel? Spørgsmål 12:
 Vil statsministeren alternativt fremsætte  

 ændringsforslag, så lov om årpenge for kronprins Frederik  

 og lov om årpenge for Hans Kongelige Højhed Prins Joachim  

 ophæves og lov om årpenge til medlemmer af det kongelige hus  

 affattes f.eks. således:
» 1) Kronprins Frederik et årligt grundbeløb,  

 der udgør 3.706.000 kr.
 2) Prins Joachim et årligt grundbeløb, der  

 udgør 2.258.000 kr.
 3) Grev Ingolf et årligt grundbeløb, der  

 udgør 1.075.000 kr.
Stk. 2. Årpengebeløbet udgør  

 grundbeløbet ., [jf. formuleringen af den foreslåede  

 reguleringsbestemmelse, f.eks. under lovforslagets § 2, nr. 2.] Stk. 3. Årpengebeløbet udbetales  

 månedligt forud.
Stk. 4. For kronprins Frederik og prins Joachim ydes der  

 refusion af udgifter til ikke-fradragsberettiget ., [jf. formuleringen af den  

 foreslåede momsrefusionsordning, f.eks. under lovforslagets § 2, nr.  

 2.] § 2. Sålænge de i § 1 nævnte  

 oppebærer årpenge, kan de ikke nyde særligt vederlag for  

 statstjeneste.« Samlet svar på spørgsmål 10, 11 og 12:
Lov nr. 298 af 17. november 1953 om årpenge til  

 medlemmer af det kongelige hus blev vedtaget som følge af den  

 ændring i arvefølgen til den danske trone, der fulgte af  

 ikrafttrædelsen af Danmarks Riges Grundlov af 5. juni 1953 og  

 tronfølgeloven af 27. marts 1953. Arveprins Knud og dennes  

 sønner rykkede i den forbindelse ned i arvefølgen til fordel  

 for kong Frederik IX s døtre.
Prins Knud var efter tronskiftet i 1947  

 blevet tillagt en årpenge i sin egenskab af tronfølger, og med  

 lov nr. 298 af 17. november 1953 blev det ud fra rimelighedsbetragtninger  

 fastlagt, at han fortsat skulle oppebære årpenge, og der blev  

 samtidig tillagt hans ældste søn, prins Ingolf, en  

 årpenge.
Man kan således sige, at loven om årpenge til  

 medlemmer af det kongelige hus er knyttet til arveprins Knud og i et vist  

 omfang har karakter af en kompensation for den ændrede  

 arvefølge.
 Siden 1953 er der vedtaget love om årpenge til  

 prinsesse Margrethe (1957), dronning Ingrid (1972), kronprins Frederik (1986)  

 og prins Joachim (1995); alle som selvstændige love.
 Regeringen har med fremsættelsen af L 223 ikke  

 ønsket at bryde med ovennævnte historisk begrundede ordning.  

 Regeringen har således med hensyn til lov om årpenge til  

 medlemmer af det kongelige hus - udover en modernisering af  

 reguleringsmekanismen - alene foretaget en ajourføring af loven, der  

 nu kun har relevans for grev Ingolf.
 Regeringen har på denne baggrund ikke til hensigt at  

 fremsætte ændringsforslag med henblik på at ændre  

 titlen på lov nr. 298 af 17. november 1953 om årpenge til  

 medlemmer af det kongelige hus eller at regulere alle årpenge i en  

 samlet lov.
 Spørgsmål  13:
Det foreslås, jf. lovforslagets § 5, at ophæve  

 lov nr. 109 af 21. marts 1950 om udredelse af pensioner ved tronskifte.  

 Forskriften synes ikke at være indlagt i Retsinformation.
Til  

 gengæld er lov nr. 139 af 26. april 1972 om pensioner i anledning af  

 tronskiftet den 14. februar 1972 indlagt i Retsinformation, men denne  

 forskrift foreslås ikke ophævet.
Vil statsministeren oplyse,  

 hvilken praktisk betydning loven fra 1972 har, hvis loven fra 1950  

 ophæves? Spørgsmål 14:
Vil statsministeren fremsætte et  

 ændringsforslag, så lov nr. 139 af 26. april 1972 ophæves  

 og eventuelle relevante bestemmelser indarbejdes i f.eks. den nye § 1 a? Samlet svar på spørgsmål 13 og 14:
 Finansministeriet har til brug for besvarelsen oplyst  

 følgende:
» Med statens overtagelse af civillistens  

 pensionsforpligtelse vil loven ikke længere have betydning for  

 fremtiden, hvorfor loven er foreslået ophævet.
Lov nr. 139 af 26. april 1972 om pensioner i anledning af  

 tronskiftet den 14. januar 1972 er grundlaget for statens udbetaling af  

 pension i henhold til den pensionsforpligtelse, som staten   som forudsat i  

 hofpensionsloven overtog i forbindelse med tronskiftet.
Lovens bestemmelser  

 har således betydning, så længe der vil skulle udbetales  

 pension som konsekvens af overtagelsen af pensionsforpligtelsen i 1972, og  

 lovens bestemmelser vil derfor fortsat skulle være gældende.
Det  

 drejer sig for tiden om 23 modtagere af egen- eller  

 ægtefællepension.
Det findes ikke hensigtsmæssigt at indsætte  

 bestemmelser om pension til forhenværende ansatte, for hvem staten  

 overtog pensionsforpligtelsen i forbindelse med tronskiftet i 1972 i lov om  

 dronning Margrethes civilliste.« Jeg kan henholde mig til ovenstående.
Regeringen har  

 således ikke til hensigt at fremsætte ændringsforslag  

 på dette punkt.
 Spørgsmål 15:
Det fremgår af § 8 i lov nr. 109 af 21. marts 1950,  

 at pensionering af tjenestemænd hos modtagere af årpenge er  

 staten uvedkommende.
Denne bestemmelse ophæves nu, men det skal fortsat  

 være gældende.
Af § 5 i loven fra 1950 fremgår det, hvad  

 der sker, hvis en statstjenestemand overgår fra staten til civillisten.  

 Vil statsministeren oplyse, hvad der sker, hvis en statstjenestemand  

 overgår til en stilling hos modtagere af årpenge? Svar:
 Finansministeriet har til brug for besvarelsen oplyst  

 følgende:
» Ansættelsesvilkårene i den nye stilling for en  

 statstjenestemand, der overgår til ansættelse uden for staten,  

 vil bero på aftale mellem den pågældende og den nye  

 arbejdsgiver.
Statstjenestemanden vil som udgangspunkt fratræde med ret  

 til opsat pension fra sin tjenestemandsstilling i overensstemmelse med  

 tjenestemandspensionsloven, der indeholder nærmere regler herom.
Dette udgangspunkt vil også gælde ved overgang  

 til en stilling hos en modtager af årpenge.
Ansættes den  

 pågældende i en stilling med ret til tjenestemandspension vil den  

 optjente pensionsalder ved ansættelsen i staten kunne overføres  

 og medregnes ved den efterfølgende ansættelse, og der vil i den  

 forbindelse efter aftale mellem staten og årpengemodtageren kunne  

 overføres et beløb til delvis dækning af den  

 overførte pensionsforpligtelse.
Tilsvarende ordninger er  

 gældende ved overgang til tjenestemandslignende stillinger ved anden  

 offentlig eller lignende virksomhed.« Jeg kan henholde mig til ovenstående.
 Spørgsmål 16:
Det fremgår af lovforslagets bemærkninger, at  

 den hidtidige begrænsning, hvorefter staten maksimalt »overtager« 30  

 hoftjenestemænd, forudsættes opretholdt.
Vil statsministeren  

 oplyse, hvorledes dette skal forstås (skal det f.eks. forstås  

 således, at statsministeren ved denne bemærkning ønsker  

»at binde« kommende  

 regeringer/folketingsmedlemmer)? Svar:
 Jeg kan oplyse, at lovforslaget er udarbejdet i fuld  

 forståelse med kongehuset, og bemærkningerne skal forstås  

 således, at antallet af ansatte, der ved et kommende tronskifte  

 afskediges med den virkning, at staten overtager pensionsforpligtelsen, ikke  

 forventes at overstige 30. Der er med bemærkningerne således ikke  

 tale om »at binde kommende  

 regeringer/folketingsmedlemmer«.
 Spørgsmål 17:
Det fremgår af lovforslagets bemærkninger, at  

 resolutionen af 7. januar 1862 fortsat er gældende.
Vil statsministeren  

 da oplyse, hvorfor forskriften ikke i overensstemmelse med gældende  

 regler er indlagt i Retsinformation? Svar:
 Slots- og Ejendomsstyrelsen har til brug for besvarelsen  

 oplyst følgende:
» Jeg kan henholde mig til ovenstående.
 Spørgsmål 18:
Lov af 12. marts 1852 om Statshaverne ses ikke at  

 være indlagt i Retsinformation på trods af, at by- og  

 boligministeren i besvarelsen af 24. februar 2000 af spørgsmål  

 nr.
S 1569, folketingsåret 1999-2000, har oplyst, at forskriften  

 fortsat er gældende, og at forskriften vil blive indlagt i  

 Retsinformation.
Vil statsministeren oplyse hvilke dele af loven, der fortsat  

 er relevante? Spørgsmål 19:
Finder regeringen, at det vil være  

 hensigtsmæssigt at ændre loven fra 1852 om Statshaverne eller  

 give by- og boligministeren bemyndigelse til at ændre loven? Samlet svar på spørgsmål 18 og 19:
 Slots- og Ejendomsstyrelsen har til brug for besvarelsen  

 oplyst følgende:
» Lov af 12. marts 1852 indeholder bestemmelser om f.eks.  

 salg af produkter fra Frederiksborg Slotshave, som er af beskeden relevans.  

 By- og boligministeren har oplyst, at hun vil overveje, om der skal ske en  

 ændring. « Jeg kan henholde mig til ovenstående.
 Spørgsmål 20:
Vil statsministeren oplyse, hvilke tilbygninger på  

 Christiansborg Slot, der er omfattet af formuleringen »som hørte under civillisten ved kong Frederik  

 den Niendes død «, jf. lov nr. 136 af 26.  

 april 1972, § 2, stk. 1, nr. 3? Spørgsmål 21:
Vil statsministeren fremsætte et  

 ændringsforslag, så § 2, stk. 1, nr. 3, i lov nr. 136 af 26.  

 april 1972 udbygges i overensstemmelse med svaret på foranstående  

 spørgsmål (eventuelt kan nr. 2 og 3 slås sammen)? Samlet svar på spørgsmål 20 og 21:
 Slots- og Ejendomsstyrelsen har til brug for besvarelsen  

 oplyst følgende:
» På denne baggrund agter regeringen at foreslå  

 en lovteknisk ændring, hvorefter de gældende bestemmelser i § 2,  

 stk. 1, nr. 2 og 3, ophæves, og at der i stedet indsættes den  

 affattelse af § 2, stk. 1, nr. 2, som er foreslået i lovforslagets § 1,  

 nr. 4. Herefter bliver § 2, stk.1, nr. 4-8, til § 2, stk. 1, nr. 3-7.  

 Udvalget vil blive tilstillet et ændringsforslag i overensstemmelse  

 hermed.
 Spørgsmål 22:
Vil statsministeren oplyse, hvilke dele af haverne, der er  

 omfattet af formuleringen »De for kong Frederik  

 den Niende forbeholdte dele«, jf. lov nr. 136 af  

 26. april 1972, § 2, stk. 3? Svar:
 Slots- og Ejendomsstyrelsen har til brug for besvarelsen  

 oplyst følgende:
» Det kan oplyses, at følgende haver i dag fuldt ud  

 er forbeholdt civillisten uden tradition for offentlig adgang, idet der i  

 øvrigt henvises til bemærkningerne til lovforslaget:
Amalienborg: palæhaverne ved Chr.
VIII s palæ, Frederik  

 VIII s palæ og Chr.
IX s palæ.
 Fredensborg: Kancellihaven.
Sorgenfri: den slotsnære del« Jeg kan henholde mig til ovenstående.
 Spørgsmål 23:
Vil statsministeren fremsætte et  

 ændringsforslag, så § 2, stk. 3, i lov nr. 136 af 26. april 1972  

 udbygges i overensstemmelse med svaret på foranstående  

 spørgsmål? Svar:
 Regeringen finder ikke, at besvarelsen af  

 spørgsmål 22 giver anledning til at fremsætte  

 ændringsforslag på dette punkt.
 Spørgsmål 24:
Det fremgår af lovforslagets bemærkninger, at  

 civillisten i henhold til gammel praksis og/eller kutyme uden hold i  

 lovteksten har kunnet disponere over en række lokaler.
Vil  

 statsministeren oplyse, hvorfor denne praksis ikke  

 lovliggøres/lovfæstes? Svar:
 Slots- og Ejendomsstyrelsen har til brug for besvarelsen  

 oplyst følgende:
» Jeg kan henholde mig til ovenstående.
 Spørgsmål 26:
Vil statsministeren oplyse, om der findes andre ikke  

 lovlige/lovfæstede kutymer eller praksis samt i givet fald oplyse,  

 hvorfor disse ikke foreslås lovliggjort/lovfæstet? Svar:
Jeg kan henvise til min besvarelse af Finansudvalgets  

 spørgsmål nr. 1-7 (§ 1   bilag 1) som tidligere er fordelt til  

 medlemmerne af Det Politisk-Økonomiske Udvalg, jf. (L 223   bilag 1),  

 hvor der på baggrund af svar fra samtlige ministerier blandt andet  

 redegøres for områder, hvor kongehuset indtager en juridisk og  

 økonomisk særstilling.
Statsministeriet er ikke bekendt med, at  

 kongehuset udover det i disse svar oplyste samt den praksis, der i  

 øvrigt er beskrevet i forslaget til ændring af civillisteloven,  

  indtager en særstilling i forhold til offentlige instanser.
Hertil kan føjes, at der i forbindelse med den  

 ajourføring og modernisering af civillisteloven, som L 223 er udtryk  

 for, tilsigtes større gennemskuelighed og administrativ forenkling af  

 reglerne på området.
Som beskrevet i lovforslagets  

 bemærkninger vil der blive taget initiativ til, at der på  

 områder, der ikke udtrykkeligt reguleres i civillisteloven eller anden  

 lovgivning, men hvor medlemmer af kongehuset indtager en særstilling i  

 forhold til offentlige myndigheder, vil blive udarbejdet egentlige  

 administrationsgrundlag.
 Spørgsmål 27:
Vil statsministeren oplyse, om den i de foregående  

 spørgsmål omtalte praksis har lovhjemmel i grundlovens § 25? Svar:
 Justitsministeriet har til brug for besvarelsen oplyst  

 følgende om grundlovens § 25:
» » Bestemmelsens betydning og anvendelsesområde er  

 bl.a. nærmere beskrevet af Karsten Revsbech i »Danmarks Riges Grundlov med kommentarer« (1999), side 149-151, hvor der bl.a. anføres  

 følgende:
»Bestemmelsen i § 25 har en særlig historisk  

 baggrund.
Inden for flere store lovgivningsområder var den normale  

 lovgivningsvirksomhed gennem kgl. forordninger gået i stå i tiden  

 frem til 1849. Retsudviklingen var derfor i betydeligt omfang foregået  

 på den måde, at man i stedet for at føre lovgivningens  

 regler ajour i takt med ændrede behov i udstrakt grad anvendte et  

 bevillingssystem, hvor der blev givet bevillinger i det enkelte  

 tilfælde.
Eksempelvis var den lovbestemte adgang til skilsmisse ret  

 begrænset, men herudover blev der regelmæssigt givet skilsmisse  

 ved bevilling.
Disse bevillinger var formelt altid vilkårlige  

 nådesakter meddelt af den enevældige konge i henhold til  

 kongelovens art.
III, der gav kongen adgang til bl.a. at »undertage huad og  

 huem hand lyster udaff Lowens allmindelige befalning«.
Imidlertid havde der i  

 realiteten udviklet sig en praksis, hvorefter visse bevillinger kunne  

 forventes meddelt under givne betingelser.
Meningen med grl. § 25 (§ 32 i  

 junigrundloven 1849) er at fastslå, at selvom kongeloven  

 ophævedes ved junigrundloven 1849, kan denne praksis fortsætte,  

 således at hidtil kurante bevillinger fortsat kan meddeles, indtil der  

 ved en revision af lovgivningen er blevet skabt en regulering, herunder en  

 regulering af adgangen til meddelelse af bevillinger, af det enkelte  

 retsområde ved konstitutionel lov.
Hovedformålet med bestemmelsen  

 i § 25 er således at lette overgangen fra enevælden til det  

 konstitutionelle monarki.
Bestemmelsen sikrede, at man undgik de  

 vanskeligheder, som ellers ville opstå i en overgangstid, indtil der  

 på forskellige retsområder var blevet fastsat konstitutionelle  

 love, der regulerede administrationens beføjelser  til at meddele  

 bevillinger (hvorved forstås tilladelser) og undtagelser (hvorved  

 forstås dispensationer).« Om grundlovens § 25 kan i øvrigt bl.a. henvises til  

 Alf Ross, Dansk Statsforfatningsret II, 3. udgave ved Ole Espersen (1980),  

 side 517 ff.« På baggrund af det af Justitsministeriet oplyste  

 synes grundlovens § 25 ikke at være relevant i nærværende  

 sammenhæng.
