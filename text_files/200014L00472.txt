Betænkning afgivet af  

 Arbejdsmarkedsudvalget den 9. maj 2001 Betænkning over Forslag til lov om  

 arbejdsmiljøcertifikat til virksomheder og om statstilskud til  

 virksomheder med certifikat [af arbejdsministeren (Ove Hygum)] 1. Ændringsforslag Arbejdsministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 29. marts 2001 og var til 1.  

 behandling den 19. april 2001. Lovforslaget blev efter 1. behandling henvist  

 til behandling i Arbejdsmarkedsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og arbejdsministeren sendte den 1. marts  

 2001 dette udkast til udvalget, jf. alm. del   bilag 223. Den 29. marts 2001  

 henholdsvis den 17. april 2001 sendte arbejdsministeren de indkomne  

 høringssvar til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Kommunernes Landsforening.
Spørgsmål Udvalget har stillet 37 spørgsmål til  

 arbejdsministeren til skriftlig besvarelse, som denne har besvaret.
3. Indstillinger og politiske bemærkninger Et mindretal i udvalget (S, SF, RV og EL)  

 indstiller lovforslaget til vedtagelse med det stillede  

 ændringsforslag.
 Enhedslistens medlem af udvalget støtter  

 lovforslaget, fordi det kan medvirke til at styrke  

 arbejdsmiljøindsatsen på virksomhederne.
På i hvert fald to punkter vil Enhedslisten  

 følge lovforslagets virkninger i praksis.
For det første om der  

 opstår bureaukratiske barrierer for, at virksomhederne gør brug  

 af mulighederne for at opnå et certifikat.
I den forbindelse vil  

 Enhedslisten godt understrege det positive i, at lovforslaget indeholder et  

 tilskud til inspektion eller certificering.
Det vil ikke mindst have  

 betydning for mindre virksomheder.
For det andet kan bestemmelserne om konkrete planer for  

 arbejdet i forhold til et rummeligt arbejdsmarked og sundhedsfremme  

 være problematiske.
Det er vigtigt, at indholdet på begge disse  

 punkter skal handle om forhold, der har relation til arbejdspladsen.
Dvs. at  

 et rummeligt arbejdsmarked i arbejdsmiljøsammenhæng først  

 og fremmest handler om at sikre fastholdelse og undgå udstødning  

 fra arbejdspladsen, og at sundhedsfremme først og fremmest handler om  

 forhold på arbejdspladsen og ikke den enkelte ansattes livsstil.
 Enhedslisten vil være meget opmærksom  

 på, om de bredere formuleringer i bemærkningerne til lovforslaget  

 angående det rummelige arbejdsmarked og sundhedsfremme kan komme til at  

 betyde en udvanding af kravene til virksomheder, der ønsker et  

 certifikat, hvad angår de direkte arbejdsmiljøforhold.
 Et andet mindretal i udvalget (V, KF, DF og CD)  

 indstiller lovforslaget til forkastelse ved 3. behandling.  

 Mindretallet vil stemme hverken for eller imod det stillede  

 ændringsforslag.
Venstres og Det Konservative Folkepartis medlemmer af  

 udvalget gør opmærksom på, at virksomhedernes direkte og  

 indirekte omkostninger ved at opnå certificering formentlig for de  

 fleste virksomheder vil overstige det beløb, som virksomheden vil  

 kunne opnå i tilskud.
Det gælder ubestrideligt for de  

 virksomheder, som ønsker at få certifikatet på grundlag af  

 akkrediteret certificering, men formentlig også for virksomheder, som  

 søger certifikat på grundlag af akkrediteret inspektion.
 At betragte certificeringsordningen som et led i en  

 incitamentstruktur er derfor en illusion.
Disse partier finder det endvidere dybt betænkeligt  

 at inddrage problemstillinger omkring det rummelige arbejdsmarked og  

 sundhedsfremme i virksomhederne i certificeringsordningen.
Hermed risikerer  

 man jo at lægge gift ud ikke blot for arbejdsmiljøindsatsen, men  

 også for de to andre problemkomplekser.
 Endelig ønsker Venstre og Det Konservative  

 Folkeparti at gøre opmærksom på, at ordningen vil  

 medføre et voldsomt bureaukrati ikke blot i de virksomheder, som  

 eventuelt måtte ønske at benytte ordningen, men også i  

 Arbejdstilsynet.
 Et tredje mindretal i udvalget (KRF) vil ved 3.  

 behandling af lovforslaget stemme hverken for eller imod lovforslaget.  

 Mindretallet vil stemme hverken for eller imod det stillede  

 ændringsforslag.
 Mindretallet synes, at ideen om et  

 arbejdsmiljøcertifikat kunne være god, hvis den ikke som i dette  

 lovforslag er bundet sammen med en generel arbejdsmiljøafgift.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	arbejdsministeren, tiltrådt af et mindretal (S,  

 SF, RV og EL):
Til § 9 1) Stk. 5 affattes således:
» [Præcisering af tilskudsfastsættelse] Bemærkninger Til nr. 1 Ændringsforslaget er et resultat af de  

 løbende drøftelser med Forsikring & Pension  

 vedrørende lovforslaget.
 § 9, stk. 5, forventes primært at finde anvendelse  

 på nyetablerede virksomheder, som ønsker at blive certificeret  

 inden for den første 2-års-periode.
 Medmindre der er tale om en selvforsikrende virksomhed,  

 vil virksomheden fra etableringstidspunktet være forpligtet til at  

 tegne en arbejdsskadeforsikring, og gennem betaling af  

 arbejdsskadeforsikringspræmien vil virksomheden medvirke til  

 finansiering af den generelle arbejdsmiljøafgift.
Opnås den ønskede certificering, er  

 virksomheden berettiget til at få refunderet den betalte  

 arbejdsmiljøafgift.
På grund af virksomhedens alder vil det  

 imidlertid ikke være muligt at anvende hovedreglen i § 9, stk. 3, til  

 fastsættelse af størrelsen af det beløb, som skal  

 refunderes.
Det er derfor hensigten, at størrelsen af den refunderede  

 afgift i sådanne tilfælde skal fastsættes som det  

 beløb, virksomheden er blevet afkrævet a conto i  

 arbejdsmiljøafgift ved forsikringens hovedforfald eller senere.
Ordene  

»de faktisk afholdte udgifter« i den tidligere foreslåede lovtekst skal ses i  

 lyset heraf.
Imidlertid kan det ikke fuldstændigt afvises, at den  

 foreslåede lovtekst kan efterlade tvivl om, hvilket beløb en  

 nyetableret virksomhed er berettiget til i refusion.
Det er derfor fundet  

 hensigtsmæssigt i lovteksten at indføre en henvisning til § 26,  

 stk. 3 og 4, som netop finder anvendelse i begyndelsen af lovens levetid,  

 hvor hovedreglen i § 9, stk. 3, ikke kan anvendes.
Der er alene tale om en  

 præcisering af lovteksten.
Gennem henvisningen bliver det således  

 tydeliggjort, at § 26, stk. 3 og 4, finder analog anvendelse i de  

 tilfælde, hvor en nyetableret virksomhed opnår certificering og  

 dermed bliver berettiget til refusion af den betalte generelle  

 arbejdsmiljøafgift.
Poul Erik Dyrlund (S)  

  Ole Vagn Christensen (S)  Carsten Hansen (S)  

  Bjarne Laustsen (S) fmd.  

  Anne-Marie Meldgaard (S)  Ole Sohn (SF) nfmd.  

 Susanne Clemensen (CD)  Anders Samuelsen (RV)  

  Jette Gottlieb (EL)  Charlotte Antonsen (V)  

  Eva Kjer Hansen (V)  Ulla Tørnæs (V)  

  Jens Vibjerg (V) Knud Erik Kirkegaard (KF)  

  Pia Christmas-Møller (KF)  Klaus Kjær (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 213 Bilagsnr.
