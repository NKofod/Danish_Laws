Resumé  



  

 Ombudsmanden henstillede til en kommune at genoptage behandlingen af en sag  

 hvor kommunen havde undladt at svare på tre breve fra en borger.
Kommunen  

 genoptog sagen og besvarede et af brevene.
Om de to andre breve skrev  

 kommunen  

 at de drejede sig om god forvaltningsskik, og at den ikke var i stand til at  

 vurdere om der var handlet i overensstemmelse med god forvaltningsskik da den  

 pågældende sagsbehandler senere var afgået ved døden.
I svaret på en senere  

 henvendelse skrev kommunen bl.a. at den ikke var forpligtet til at besvare  

 spørgsmål der var fremsat som kritik af kommunens sagsbehandling.
Ombudsmanden udtalte at den omstændighed at den pågældende  

 sagsbehandler er afgået ved døden, ikke fritager en myndighed for at tage  

 stilling til om den har fulgt reglerne for god forvaltningsskik.
Derimod må  

 det  

 efter omstændighederne accepteres at myndigheden ikke svarer på spørgsmål fra  

 en borger om den nærmere baggrund for bestemte sagsbehandlingsskridt som  

 myndigheden  

 har foretaget, når spørgsmålene ikke kan besvares på grundlag af myndighedens  

 notater i sagen eller den viden om sagen som myndigheden i øvrigt har.  

 Ombudsmanden kritiserede desuden at kommunen havde udtalt at den ikke var  

 forpligtet til at besvare spørgsmål der var fremsat som kritik af kommunens  

 sagsbehandling.
 (J.nr. 2005-0194-109).
Kommunes svar på spørgsmål fra borger I den sag som er gengivet i Folketingets Ombudsmands  

 beretning for 2004, s. 517*, genoptog Hvalsø Kommune sin behandling af sagen,  

 og det affødte et brev af  

 19.  

 oktober 2004  

 fra Hvalsø Kommune til A.
I dette brev var der  

 gengivet 17 spørgsmål som As brev af  

 13. november 2002  

 indeholdt, sammen med Hvalsø Kommunes  

 svar på disse spørgsmål.
Om de øvrige spørgsmål i brevet af  

 13. november 2002  

 anførte kommunen i  

 brevet af  

 19. oktober 2004  

 at disse efter kommunens vurdering var gentagelser, uddybning eller  

 omskrivning  

 af de gengivne spørgsmål.
Hvalsø Kommune tilføjede at As breve af 12.  

 og  

 14. december 2002  

 omhandlede god forvaltningsskik, og at kommunen ikke var i stand til at  

 vurdere  

 om der var handlet i overensstemmelse med god forvaltningsskik da den  

 pågældende sagsbehandler var afgået ved døden.
A klagede over kommunens svar i et brev som jeg modtog  

 den 27. oktober 2004. I  

 brevet anførte A at visse af de spørgsmål som han tidligere havde stillet,  

 ikke  

 var blevet besvaret.
Herudover stillede A et antal yderligere spørgsmål.  

 Hovedparten af disse spørgsmål havde karakter af kritik af Hvalsø Kommunes  

 handlinger eller undladelser dels i sagen angående bebyggelse på ejendommen  

 ( ), dels i sagen angående besvarelsen af As spørgsmål.
Med brev af  

 5. november 2004  

 sendte jeg As brev videre til Hvalsø  

 Kommune som en anmodning fra ham om at kommunen tog stilling til det han  

 havde  

 anført.
Jeg henviste bl.a. til at ombudsmanden efter praksis normalt ikke  

 tager  

 stilling til forhold som den myndighed der klages over, ikke selv har haft  

 lejlighed til at tage stilling til.
 Som svar herpå sendte Hvalsø Kommune mig et brev af  

 13. januar 2005  

 hvori  

 kommunen bl.a. anførte følgende:
 Hvalsø Kommune er ikke forpligtet til at besvare spørgsmål  

 der er fremsat som en kritik af sagsbehandlingen, og har derfor ikke  

 yderligere  

 kommentarer til disse spørgsmål.
 Kommunen anser derfor brevene af 12. og  

 14. december 2002  

 for besvaret.
 Folketingets Ombudsmand har i skrivelse af  

 12. maj 2004  

 anmodet  

 kommunen om at genoptage ovenstående sag med henblik på at fastslå i hvilket  

 omfang kommunen har besvaret spørgsmål i breve fra (A) af  

 13. november 2002  

 samt 12. og  

 14. december 2002. Det  

 samme gælder de i brevene nævnte tidligere breve.
 Kommunen har således ikke taget stilling til hvilke breve  

 der er besvaret, men har koncentreret sig om at besvare de i brevene  

 fremsatte  

 spørgsmål.
I kommunens skrivelse af  

 19. oktober 2005  

[2004; min rettelse] besvares  

 spørgsmål fremsat i skrivelse af  

 13. november 2002, samt i de breve der henvises til  

 heri.
Efter vores opfattelse er spørgsmålene i de breve der henvises til, for  

 hovedparten genfremsat i brevet af  

 13. november 2002.
Kommunen beklager, at der er breve der ikke er blevet  

 besvaret.
Ved endnu en gennemgang af sagen mener vi, at alle de fremsatte  

 spørgsmål er besvaret, selvom ikke alle breve er besvaret.
Såfremt (A) mener  

 at  

 der er spørgsmål der ikke er besvaret, eller forsøgt besvaret, må vi bede ham  

 genfremsætte disse spørgsmål.
I (A)s brev dateret  

 den 11. oktober 2004  

 fremsættes en række kommentarer og  

 spørgsmål til kommunens skrivelse af  

 19. oktober 2004. Kommunen anser de fremsatte spørgsmål  

 for en gentagelse af tidligere fremsatte spørgsmål. Hvalsø Kommune sendte A en kopi af svaret til mig.
A klagede  

 over svaret i et brev af  

 14.  

 januar 2005. I brevet gentog A det han havde anført i det brev som  

 jeg modtog  

 den 27. oktober  

 2004, og A tilføjede herudover kommentarer til det som var anført i  

 Hvalsø Kommunes brev af  

 13.  

 januar 2005.
I anledning af As klage anmodede jeg Hvalsø Kommune om  

 udlån af sagens akter, og senere anmodede jeg kommunen om en udtalelse  

 angående  

 sagen.
Kommunen afgav en udtalelse i et brev af  

 16. juni 2005. I dette brev oplyste Hvalsø  

 Kommune bl.a. at den medarbejder som tidligere behandlede sagen, var  

 sagsbehandler på sagen frem til sin død  

 den 30. april 2002. Forinden var han sygemeldt fra  

 den 5. marts 2002  

 og inden  

 da delvist sygemeldt.
Den 16.  

 august 2005  

 sendte jeg A en kopi af Hvalsø Kommunes udtalelse af  

 16. juni 2005  

 og anmodede  

 om hans eventuelle bemærkninger til udtalelsen.
A svarede herpå i et brev af  

 5. september 2005.
Ombudsmandens udtalelse Sagen rejser spørgsmål om hvorvidt Hvalsø Kommunes svar i brevene af  

 19. oktober  2004  

 og  

 13.  januar 2005  

 kan anses for at være i overensstemmelse med de forpligtelser som påhviler  

 offentlige myndigheder.
Om myndighedernes forpligtelser til at besvare  

 spørgsmål fra borgerne anførte jeg følgende i brevet af  

 12. maj 2004  

 :
 Det skal understreges at den omstændighed at kommunen efter reglerne  

 for god forvaltningsskik burde have undersøgt hvilke breve og spørgsmål fra  

 Dem som ikke var blevet besvaret, ikke indebærer at kommunen havde pligt til  

 at besvare samtlige spørgsmål som De har stillet.
 Forvaltningsloven (lov nr. 571 af  

 19. december 1985  

 som senest ændret ved lov nr. 382 af  

 6. juni  2002  

 ) indeholder følgende bestemmelser i § 7:
 § 7. En forvaltningsmyndighed skal i fornødent omfang yde  

 vejledning og bistand til personer, der retter henvendelse om spørgsmål inden  

 for myndighedens sagsområde.
Stk. 2. Modtager en forvaltningsmyndighed en skriftlig  

 henvendelse, som ikke vedrører dens sagsområde, videresendes henvendelsen så  

 vidt muligt til rette myndighed. Derudover indeholder loven bestemmelser om bl.a. begrundelse  

 og aktindsigt.
Også offentlighedsloven og lov om aktindsigt i  

 miljøoplysninger  

 indeholder bestemmelser om aktindsigt.
Disse bestemmelser suppleres af  

 ulovbestemte regler og af reglerne for god forvaltningsskik.
En anmodning fra en borger om at blive bekendt med  

 oplysninger i bestemte sager eller dokumenter skal efterkommes af den  

 pågældende myndighed medmindre den er omfattet af en af  

 undtagelsesbestemmelserne  

 i lovgivningen om aktindsigt.
Reglerne om aktindsigt tager ikke sigte på de  

 tilfælde hvor en borgers ønske om oplysninger ikke er udformet som en  

 anmodning  

 om indsigt i bestemte sager eller dokumenter, men de vil i et vist omfang  

 være  

 omfattet af bestemmelsen i forvaltningslovens § 7, stk. 1, om  

 vejledningspligt.  

 Det må imidlertid efter min opfattelse anses for bedst stemmende med god  

 forvaltningsskik at en myndighed  også i tilfælde som ikke er omfattet  

 af  

 lovgivningens regler om aktindsigt og vejledningspligt  så vidt muligt  

 besvarer de spørgsmål som den modtager fra borgerne.
Dette udgangspunkt må  

 dog  

 begrænses eller fraviges i en række tilfælde.
Således er en myndighed  

 naturligvis ikke berettiget til at tilsidesætte lovgivningens regler om  

 tavshedspligt  

 og om behandling af personoplysninger.
På samme måde kan det ikke forlanges  

 at  

 en myndighed besvarer et spørgsmål der ikke angår den pågældende myndighed,  

 da  

 sådanne spørgsmål bør oversendes til den relevante myndighed i  

 overensstemmelse  

 med princippet i forvaltningslovens § 7, stk. 2.
Udgangspunktet må også fraviges i andre tilfælde.
Det vil  

 således normalt ikke kunne kræves at en myndighed besvarer et spørgsmål hvis  

 myndigheden for nylig har besvaret et tilsvarende spørgsmål fra den samme  

 borger.
Normalt vil det heller ikke kunne kræves at en myndighed giver et  

 indholdsmæssigt  

 fuldt dækkende svar på et spørgsmål hvis dette forudsætter at myndigheden  

 udfolder en ganske betydelig indsats for at klarlægge bestemte forhold.
Dette  

 gælder navnlig hvis spørgsmålet kun har ringe betydning for den pågældende  

 borger eller for offentligheden.
Ved bedømmelsen af i hvilket omfang en myndighed bør svare  

 på spørgsmål fra en borger, må spørgsmålets karakter også tages i  

 betragtning.  

 Hvis spørgsmålet efter sit indhold ikke er en anmodning om at få oplysninger  

 om  

 et bestemt forhold, men derimod angår begrundelsen for bestemte handlinger  

 eller undladelser fra myndighedens side, må der således ved vurderingen af  

 myndighedens svar lægges vægt på om den har fulgt de begrundelsesregler der  

 følger af forvaltningsloven og af reglerne for god forvaltningsskik.
Er der  

 tale om et spørgsmål som efter sit indhold må anses for en kritik af  

 myndigheden snarere end en anmodning om at få oplysninger om et bestemt  

 forhold, må det ved bedømmelsen af svaret indgå om myndigheden i rimeligt  

 omfang har besvaret denne kritik.
Såfremt en borger stiller en myndighed et  

 spørgsmål der vedrører den pågældendes retsstilling i forhold til  

 myndigheden,  

 må myndigheden besvare spørgsmålet i overensstemmelse med bestemmelsen om  

 vejledningspligt i forvaltningslovens § 7, stk. 1, og de uskrevne regler om  

 vejledningspligt.
På visse forvaltningsområder gælder der særlige regler om  

 myndighedernes pligt til at informere og vejlede borgerne, og myndighederne  

 må  

 naturligvis sikre sig at disse regler følges.
Som et eksempel på en sådan  

 regel  

 kan nævnes § 5 i lov om retssikkerhed og administration på det sociale  

 område.  

 På miljøområdet må særlig bestemmelserne i Århuskonventionen (konvention om  

 adgang til oplysninger, offentlig deltagelse i beslutningsprocesser samt  

 adgang  

 til klage og domstolsprøvelse på miljøområdet) tages i betragtning.  

 Konventionens formål er bl.a. at fastslå myndighedernes aktive  

 oplysningspligt  

 over for borgerne og at sikre offentlighedens mulighed for at deltage i  

 myndighedernes  

 beslutningsproces.
Der kan ikke opstilles bestemte regler for hvor hurtigt en  

 myndighed bør besvare en henvendelse fra en borger, men generelt bør sager  

 der  

 behandles af offentlige myndigheder, behandles så hurtigt som muligt. Forvaltningsloven (lov nr. 571 af  

 19. december 1985  

 med senere  

 ændringer) indeholder i kapitel 6 følgende regler om begrundelse:
 § 22. En afgørelse skal, når den meddeles skriftligt, være  

 ledsaget af en begrundelse, medmindre afgørelsen fuldt ud giver den  

 pågældende  

 part medhold.
§ 23. Den, der har fået en afgørelse meddelt mundtligt, kan  

 forlange at få en skriftlig begrundelse for afgørelsen, medmindre afgørelsen  

 fuldt ud giver den pågældende part medhold.
En begæring herom skal fremsættes  

 over for myndigheden inden 14 dage efter, at parten har modtaget underretning  

 om afgørelsen.
Stk. 2. En begæring om skriftlig begrundelse efter stk. 1  

 skal besvares snarest muligt.
Hvis begæringen ikke er besvaret inden 14 dage  

 efter, at begæringen er modtaget af vedkommende myndighed, skal denne  

 underrette parten om grunden hertil samt om, hvornår begæringen kan forventes  

 besvaret.
§ 24. En begrundelse for en afgørelse skal indeholde en  

 henvisning til de retsregler, i henhold til hvilke afgørelsen er truffet.
I  

 det  

 omfang, afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2. Begrundelsen skal endvidere om fornødent indeholde  

 en kort redegørelse for de oplysninger vedrørende sagens faktiske  

 omstændigheder, som er tillagt væsentlig betydning for afgørelsen.
Stk. 3. Begrundelsens indhold kan begrænses, i det omfang  

 partens interesse i at kunne benytte kendskab til denne til varetagelse af  

 sit  

 tarv findes at burde vige for afgørende hensyn til den pågældende selv eller  

 til  

 andre private eller offentlige interesser, jfr. §  

 15. Disse regler suppleres af reglerne for god forvaltningsskik  

 som bl.a. indebærer at den pågældende myndighed i forbindelse med  

 begrundelsen  

 i sager hvor der træffes afgørelse, skal oplyse hvordan den forholder sig til  

 partens retligt relevante anbringender.
 1. Hvalsø Kommune har i brevet af  

 19. oktober 2004  

 gengivet og  

 besvaret en række af de spørgsmål som fremgik af Deres brev af  

 13. november 2002.  

 Herudover har kommunen anført at de spørgsmål som fremgår af Deres brev af  

 13. november 2002, men  

 som ikke er gengivet i kommunens brev af  

 19. oktober 2004, efter kommunens vurdering er  

 gentagelser, uddybning eller omskrivning af de spørgsmål som er gengivet i  

 dette brev.
Efter at have gennemgået sagen er det min opfattelse at i  

 hvert fald en betydelig del af de spørgsmål i Deres brev af  

 13. november 2002  

 som ikke er  

 gengivet i Hvalsø Kommunes brev af  

 19. oktober 2004, må betragtes som gentagelser,  

 uddybning eller omskrivning af de spørgsmål som er gengivet i dette brev.
For  

 visse af spørgsmålene kan der dog rejses tvivl om hvorvidt dette er  

 tilfældet.  

 Jeg har imidlertid ikke ment at der var tilstrækkeligt grundlag for at  

 undersøge dette forhold nærmere da kommunen efter min opfattelse ikke kan  

 anses  

 som forpligtet i henhold til forvaltningsloven og reglerne om god  

 forvaltningsskik til at besvare disse spørgsmål.
Som nævnt ovenfor er det min opfattelse at myndighederne så  

 vidt muligt skal besvare de spørgsmål som de modtager fra borgerne, men at  

 dette udgangspunkt må begrænses eller fraviges i en række tilfælde.
Hvis et  

 spørgsmål til en myndighed efter sit indhold ikke er en anmodning om at få  

 oplysninger om et bestemt forhold, men derimod angår begrundelsen for  

 bestemte  

 handlinger eller undladelser fra myndighedens side, må der således ved  

 vurderingen af myndighedens svar lægges vægt på om den har fulgt de  

 begrundelsesregler der følger af forvaltningsloven og af reglerne for god  

 forvaltningsskik.
Visse af de nævnte spørgsmål i brevet af  

 13. november 2002  

 angår begrundelsen  

 for kommunens vurdering hvorefter der ikke krævedes landzonetilladelse til  

 byggeriet´, samt sagsbehandlingen i forbindelse med Deres anke af kommunens  

 afgørelse.
De har oplyst at Naturklagenævnet har fastslået at afgørelsen af  

 det  

 nævnte spørgsmål henhørte under amtet som landzonemyndighed, og det fremgår  

 af  

 Hovedstadens Udviklingsråds brev af  

 13. september 2000  

 at Hovedstadens Udviklingsråd overtog  

 denne kompetence fra  

 1. juli  

 2000. Jeg må forstå det sådan at Naturklagenævnet ikke behandlede  

 Deres klage fordi spørgsmålet lå uden for kommunens kompetenceområde.
På den  

 baggrund  

 er der efter min opfattelse ikke grundlag for at kræve at Hvalsø Kommune  

 uddyber begrundelsen for sin vurdering hvorefter der ikke krævedes  

 landzonetilladelse til byggeriet, eller at kommunen redegør nærmere for  

 sagsbehandlingen i forbindelse med Deres anke.
I den forbindelse har jeg også  

 lagt vægt på det nedenfor anførte hvorefter kommunens daværende sagsbehandler  

 senere er afgået ved døden.
Nogle af de nævnte spørgsmål i brevet af  

 13. november 2002  

 angår ikke  

 kommunens stillingtagen til byggeriet, men begrundelsen for visse af  

 kommunens  

 sagsbehandlingsskridt.
Ved min vurdering af kommunens besvarelse af disse  

 spørgsmål har jeg lagt vægt på at der efter reglerne om god forvaltningsskik  

 i  

 almindelighed ikke kan stilles krav om at en forvaltningsmyndighed meddeler  

 en  

 begrundelse for enkelte sagsbehandlingsskridt.
Der kan heller ikke stilles et  

 sådant krav i henhold til begrundelsesreglerne i forvaltningslovens kapitel  

 6.
 2. Hvad angår spørgsmålene i Deres breve af 12. og  

 14. december 2002, har  

 Hvalsø Kommune anført at de angår reglerne for god forvaltningsskik, og at  

 kommunen ikke er i stand til at vurdere om der er handlet i overensstemmelse  

 med god forvaltningsskik da den pågældende sagsbehandler er afgået ved døden.  

 Hvalsø Kommune har oplyst at den pågældende var sagsbehandler på sagen frem  

 til  

 sin død  

 den 30. april 2002,  

 men at den pågældende var sygemeldt fra  

 den 5. marts 2002  

 og inden da delvis sygemeldt.
I den forbindelse bemærker jeg at den omstændighed at en  

 medarbejder som har været sagsbehandler på en sag hos en myndighed, er afgået  

 ved døden, efter min opfattelse ikke fritager den pågældende myndighed for at  

 tage stilling til om myndigheden ved sin behandling af sagen har fulgt  

 reglerne  

 for god forvaltningsskik.
Derimod må det efter omstændighederne accepteres at  

 myndigheden undlader at besvare spørgsmål fra en borger om den nærmere  

 baggrund  

 for bestemte sagsbehandlingsskridt som myndigheden har foretaget, når disse  

 spørgsmål ikke kan besvares på grundlag af myndighedens notater i sagen eller  

 den viden om sagen som myndigheden i øvrigt har.
Hvalsø Kommune burde derfor ikke have inddraget den  

 omstændighed at den tidligere sagsbehandler var afgået ved døden, i  

 forbindelse  

 med sin stillingtagen til Deres kritik af at kommunen havde overtrådt  

 reglerne  

 for god forvaltningsskik.
Kommunen burde desuden have undersøgt nærmere i  

 hvilket omfang denne omstændighed afskar kommunen fra at besvare Deres  

 spørgsmål om den nærmere baggrund for visse sagsbehandlingsskridt i sagen.  

 Jeg  

 har gjort Hvalsø Kommune bekendt med min opfattelse.
På det foreliggende grundlag er det vanskeligt at fastslå  

 med sikkerhed i hvilket omfang spørgsmålene i Deres breve af 12. og  

 14. december 2002  

 angår  

 sagsbehandlingsskridt som kan henføres til den pågældende sagsbehandler.
Det  

 kan dog ikke afvises at der er visse af disse spørgsmål som kommunen ikke har  

 mulighed for at besvare efter at den pågældende sagsbehandler er afgået ved  

 døden.
Det gælder eksempelvis spørgsmålet om hvorfor nogle af Deres tidligere  

 breve var blevet udtaget af sagen.
Det giver mig ikke anledning til  

 bemærkninger at kommunen har undladt at besvare spørgsmål af denne karakter.
Nogle af spørgsmålene i Deres breve af 12. og  

 14. december 2002  

 angår  

 imidlertid forhold om hvilke det må antages at de kan henføres til andre af  

 kommunens ansatte.
Det gælder bl.a. de spørgsmål som angår det møde som De  

 holdt med afdelingsingeniør ( )  

 den 28. juli 2000, og den aftale om adgang til  

 aktindsigt som De har oplyst at De indgik med ( )  

 den 17. oktober 2002.
Jeg har på denne baggrund foretaget en gennemgang af sagen,  

 og det er herefter min opfattelse at der ikke er grundlag for at kritisere  

 Hvalsø Kommune for ikke i tilstrækkeligt omfang at have besvaret de spørgsmål  

 som fremgik af Deres breve af 12. og  

 14. december 2002. Jeg har i den forbindelse lagt vægt  

 på flere forskellige forhold.
Jeg har således for det første lagt vægt på at  

 nogle af de spørgsmål som de to breve indeholdt, havde karakter af rykkere  

 for  

 svar på tidligere breve fra Dem til kommunen.
I Justitsministeriets  

 vejledning  

 om forvaltningsloven, pkt. 208, er det anført at rykkerskrivelser fra den der  

 er part i sagen, og som er rimeligt begrundet i sagsbehandlingstiden, i  

 almindelighed  

 bør besvares med det samme, og at besvarelsen bør indeholde oplysning om  

 hvorpå  

 sagen beror, og så vidt muligt oplysning om hvornår myndigheden regner med at  

 afgørelsen kan foreligge.
Da Hvalsø Kommune i et brev af  

 20. december 2002  

 til Dem bekræftede  

 at kommunen havde modtaget Deres breve af 12. og  

 14. december 2002, og oplyste at De ville  

 modtage svar på brevene medio januar 2003, har kommunen efter min opfattelse  

 opfyldt sin forpligtelse til at besvare de nævnte rykkere.
Herudover har jeg lagt vægt på at et af spørgsmålene i  

 brevet af  

 14. december  

 2002  

 angik Tilsynsrådet for Roskilde Amts kompetence til at  

 behandle spørgsmål om overtrædelse af reglerne for god forvaltningsskik.
Da  

 et  

 spørgsmål om en anden myndigheds kompetence ikke kan anses for omfattet af  

 kommunens vejledningsforpligtelse efter forvaltningslovens § 7, stk. 1, og da  

 tilsynsrådet i et brev af  

 27.  

 september 2002, som Hvalsø Kommune havde modtaget i kopi, havde  

 orienteret Dem om at tilsynsrådet ikke kunne tage stilling til spørgsmål om  

 god  

 forvaltningsskik, kan det ikke give mig anledning til bemærkninger at  

 kommunen  

 ikke besvarede dette spørgsmål eller oversendte det til tilsynsrådet til  

 besvarelse.
Flere af de spørgsmål som fremgik af brevene af 12. og  

 14. december 2002, er  

 kendetegnet ved at de indeholdt en anmodning om at kommunen meddelte en  

 begrundelse for visse nærmere angivne handlinger eller undladelser fra  

 kommunens side, og at de herudover indeholdt en kritik af disse handlinger  

 eller undladelser.
Det gælder eksempelvis Deres anmodning i brevet af  

 14. december 2002  

 om at  

 kommunen oplyser dels hvorfor kommunen ikke havde udfærdiget et notat om  

 aftalen om at De fra  

 den  

 21. oktober 2002  

 kunne få adgang til kommunens sag, dels oplyser om  

 kommunen finder det i overensstemmelse med god forvaltningsskik ikke i en sag  

 at notere at aktindsigt i sagen er aftalt.
Som nævnt ovenfor er det min opfattelse at i tilfælde hvor  

 en borger stiller en myndighed et spørgsmål som efter sit indhold ikke er en  

 anmodning om at få oplysninger om et bestemt forhold, men derimod angår  

 begrundelsen for bestemte handlinger eller undladelser fra myndighedens side,  

 må der ved vurderingen af myndighedens svar lægges vægt på om myndigheden har  

 fulgt de begrundelsesregler der følger af forvaltningsloven og af reglerne  

 for  

 god forvaltningsskik.
Efter min opfattelse er der i den foreliggende sag ikke  

 grundlag for at antage at besvarelse af de nævnte spørgsmål må anses som  

 nødvendig for at Hvalsø Kommune opfylder de begrundelsesregler der følger af  

 forvaltningsloven og af reglerne for god forvaltningsskik.
Som nævnt kan der  

 efter reglerne om god forvaltningsskik i almindelighed ikke stilles krav om  

 at  

 en forvaltningsmyndighed meddeler en begrundelse for enkelte  

 sagsbehandlingsskridt som myndigheden har taget i en sag.
Heller ikke  

 reglerne  

 i forvaltningslovens kapitel 6 giver grundlag for at stille krav herom.
Flere af spørgsmålene i brevene af 12. og  

 14. december 2002  

 må som  

 nævnt anses for at indeholde en kritik af visse af Hvalsø Kommunes handlinger  

 og undladelser i sagen.
Hvalsø Kommune har anført i udtalelsen af  

 13. januar 2005  

 at  

 kommunen ikke er forpligtet til at besvare spørgsmål der er fremsat som  

 kritik  

 af sagsbehandlingen, og at kommunen derfor ikke har yderligere bemærkninger  

 til  

 disse spørgsmål.
Kommunen har tilføjet at den derfor anser Deres breve af 12.  

 og  

 14. december 2002  

 for besvaret.
Denne opfattelse kan jeg ikke tiltræde.
Som nævnt ovenfor er  

 det min opfattelse at myndighederne så vidt muligt skal besvare de spørgsmål  

 som de modtager fra borgerne, men at dette udgangspunkt må begrænses eller  

 fraviges i en række tilfælde.
Ved bedømmelsen af en myndigheds svar på  

 spørgsmål fra en borger som rummer kritik af den pågældende myndighed, må det  

 således indgå om myndigheden i rimeligt omfang har besvaret den fremførte  

 kritik.  

 I den forbindelse må der efter min opfattelse foretages en samlet bedømmelse  

 af  

 myndighedens reaktion i anledning af den fremsatte kritik, men der kan næppe  

 stilles krav om at myndigheden skal svare særskilt på hvert kritikpunkt.
Ved bedømmelsen af den foreliggende sag må der lægges vægt  

 på at visse af spørgsmålene i Deres breve af 12. og  

 14. december 2002  

 til Hvalsø Kommune  

 som rummede kritik af kommunen, blev besvaret enkeltvis i kommunens breve af  

 28. november og  

 13.  

 december 2002, herunder spørgsmålet om hvorfor sagen angående  

 bebyggelsen ikke var tilgængelig for aktindsigt  

 den 21. november 2002. Endvidere må det  

 tillægges betydning at de spørgsmål som ikke kan anses for besvaret, angår  

 visse proceduremæssige forhold i forbindelse med behandlingen af Deres  

 indsigelser over for kommunens beslutninger i denne sag.
Det er min  

 opfattelse  

 at disse spørgsmål næppe kan anses for at have så væsentlig betydning at det  

 kan kræves at kommunen svarer særskilt på hvert enkelt spørgsmål.
Jeg foretager mig herefter ikke yderligere i sagen. NOTER: (*)  

 FOB 2004, s. 517.
