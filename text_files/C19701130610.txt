 Justitsministeriet vil fremtidig beskikke auktionsledere indtil videre,  

 dog længst indtil udgangen af den måned, i hvilken de fylder 70 år.
 Man anmoder om, at det må blive tilkendegivet de auktionsledere i  

 retskredsen, som er beskikket for en 10 års periode, at de anses for  

 beskikket indtil videre, dog længst indtil udgangen af den måned, i hvilken  

 de fylder 70 år.
 Det forudsættes, at en eventuelt tidsbegrænset sikkerhedsstillelse  

 forlænges tilsvarende.
 De auktionsledere, der nu er beskikket uden tidsbegrænsning, berøres ikke  

 af ændringen.
 Man henleder opmærksomheden på, at der lejlighedsvis bør foretages en  

 gennemgang af de af auktionslederne stillede sikkerheder med henblik på, om  

 forhøjelse er påkrævet, jfr. herved § 1, næstsidste stk. i  

 justitsministeriets bekendtgørelse nr. 244 af 24. maj 1935 angående  

 auktionslederes sikkerhedsstillelse, vederlag m.m.
 Justitsministeriet, den 1. december  

 1970.
 P.M.V.
Niels Madsen /O.
Perch Nielsen Cirkulæreskrivelse til underretterne.
