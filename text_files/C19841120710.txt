Vedlagt sendes til orientering kopi af folketingstidende fra 25. april  

 1984 med justitsministerens besvarelse af spørgsmål nr.
S 413 stillet af  

 folketingsmedlem Bjørn Elmquist vedrørende justitsministeriets praksis for  

 meddelelse af fri proces i sager af erhvervsmæssig karakter.
 P.M.V.
 E.B.
Fr.
Chr.Schydt (cirkulæreskrivelse til Københavns overpræsidium og statsamterne).
Bilag Spm. nr.
S 413 Til justitsministeren (10/4 84) af:
 Bjørn Elmquist (V):
»Finder ministeren det rimeligt, at personer i praksis afskæres fra  

 fri proces, så snart der er tale om såkaldte erhvervssøgsmål, og vil  

 ministeren i det hele tage ordningerne med fri proces og retshjælp op til en  

 generel overvejelse?» Begrundelse I Advokaten 5/1984 påviser advokat Rechnagel, at det er så at sige umuligt  

 at opnå bevilling til fri proces, når den pågældende sag udspringer af  

 ansøgerens aktiviteter som selvstændig erhvervsdrivende - uanset om  

 betingelserne med hensyn til lav indkomst osv. er opfyldt.
Fri proces synes  

 herefter reserveret alene lønmodtagere og modtagere af overførselsindkomster.
 Samtidig konstateres et så kraftigt pres på fri proces-instituttet og den  

 egentlige retshjælpsordning, at der synes at være god anledning til en  

 generel overvejelse om, hvorvidt de gældende regler er tidssvarende, og om,  

 hvordan de eventuelt bør være i fremtiden.
 Svar(17/4 84):
 Justitsministeren(Ninn-Hansen):
Den pågældende praksis med hensyn til fri proces i sager vedrørende  

 erhvervsmæssige forhold bygger på det synspunkt, at fri proces har karakter  

 af en social hjælpeforanstaltning, og at ordningen derfor typisk har adresse  

 til enkeltpersoner og ikke til erhvervsvirksomheder.
Dette kommer til udtryk  

 i den betænkning, der ligger til grund for de nugældende regler om fri  

 proces.
Jeg er imidlertid opmærksom på, at denne praksis kan virke hård i visse  

 tilfælde, især hvor der er tale om personligt drevne virksomheder og det  

 forhold, sagen drejer sig om, må vurderes som usædvanligt i forhold til  

 virksomhedens normale drift.
Hvis indehaveren i et sådant tilfælde må skønnes  

 at have et afgørende behov for bistand i form af fri proces og de sædvanlige  

 betingelser herfor i øvrigt er opfyldt, vil jeg finde det rimeligt, at man  

 ved vurderingen af sagen efter omstændighederne ser bort fra dennes  

 erhvervsmæssige karakter.
En mere generel fravigelse af den hidtidige praksis  

 i sager af erhvervsmæssig karakter bør imidlertid afvente retshjælpsudvalgets  

 overvejelser.
 Om de igangværende overvejelser med hensyn til fri proces og retshjælp kan  

 jeg i øvrigt oplyst, at justitsministeriet for tiden arbejder på et samlet  

 oplæg med henblik på inden for de mulige økonomiske rammer at skabe en bedre  

 og mere tilfredsstillende balance mellem den gældende retshjælpsordning og  

 fri procesordning.
Som led i forberedelsen af dette oplæg har justitsministeriet allerede for  

 nogen tid siden haft et møde med Advokatrådet, og denne kontakt vil i nær  

 fremtid blive fulgt op med henblik på at få afklaret en række praktiske  

 spørgsmål vedrørende den gældende rethjælpsordning.
Det samlede oplæg vil  

 blive forelagt for justitsministeriets retshjælpsudvalg.
