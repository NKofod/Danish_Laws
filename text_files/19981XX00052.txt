Skriftlig fremsættelse (20. oktober  

 1998) Miljø- og energiministeren (Svend Auken):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 planlægning (Håndhævelse af forbud mod ny  

 helårsbeboelse i boliger i sommerhusområder, skærpelse af  

 bødeniveau m.v.).
(Lovforslag nr.
L 48).
Efter den gældende planlovgivning er Danmark delt op  

 i byzoner, sommerhusområder og landzoner.
Denne opdeling har til  

 formål at sikre en planmæssig og økonomisk forsvarlig  

 udbygning af byerne samt en beskyttelse af landskabet i det åbne land.  

 Den bymæssige udvikling skal finde sted i byzonerne og derved skabe  

 grundlag for en hensigtsmæssig forsyning med offentlig og privat  

 service, tekniske forsyningsanlæg m.v.
Zoneopdelingen skal desuden  

 medvirke til at bevare de rekreative og landskabelige værdier.  

 Sommerhusområderne er planlagt til rekreative og fritidsmæssige  

 formål.
Der har i det sidste halve århundrede været regler  

 nogenlunde som de nuværende for anvendelsen af boliger i  

 sommerhusområderne.
 Det har således altid ligget fast, at sommerhuse  

 ikke må anvendes til helårsbeboelse og kun må benyttes i  

 sommerhalvåret og i begrænset omfang i vinterhalvåret.
 Ved at fastholde sommerhusområderne som rekreative  

 områder kan det også forhindres, at der opstår et  

 uhensigtsmæssigt pres for at udlægge nye sommerhusområder i  

 landskabeligt værdifulde områder, især ved de ubebyggede  

 kyststrækninger.
 Efterfølgende er protokollen til  

 Maastricht-Traktaten om ejendomserhvervelse i Danmark kommet til som et  

 yderligere argument for at fastholde og håndhæve  

 anvendelsesbegrænsningerne i de danske sommerhusområder.
Selvom der aldrig har hersket tvivl om forbudet mod  

 helårsbeboelse i sommerhuse, er der gennem de seneste år sket en  

 voldsom vækst i antallet af ulovlige helårsbeboelser.
Denne  

 udvikling skyldes ikke mindst, at håndhævelsen fra kommunernes  

 side af forbudet mod helårsbeboelse i sommerhuse ikke hidtil har  

 været tilstrækkeligt effektiv.
 I 1981 blev antallet af ulovligt beboede sommerhuse  

 anslået til ca. 3.000. På trods af den "amnesti", der  

 blev indført i 1983, viser oplysninger fra Danmarks Statistik, at  

 5.489 sommerhuse var registreret som ulovligt beboede pr. 1. januar 1993. Pr.  

 1. januar 1998 var dette tal steget til 12.846 sommerhuse - ud af et samlet  

 antal sommerhuse på ca. 198.000.
Antallet af registrerede, ulovligt beboede sommerhuse er  

 således steget med mere end 130 % på fem år.
Alene i 1997  

 er der sket en stigning på ca. 1.500 sommerhuse.
Regeringen lægger vægt på opretholdelsen  

 af forbudet mod helårsbeboelse i sommerhuse.
På baggrund af  

 udviklingen i de senere år må det siges at være sidste  

 udkald, hvis der skal gøres noget ved problemet, og de danske  

 sommerhusområder skal sikres som sådanne.
 Dette er baggrunden for, at regeringen nu fremsætter  

 dette lovforslag.
 Regeringen lægger således stor vægt  

 på, at der øjeblikkeligt bliver sat en effektiv stopper for nye  

 ulovlige bosættelser i sommerhusområderne.
Efter lovforslaget skal kommunen påbyde enhver, som  

 efter lovforslagets fremsættelse bliver registreret i CPR med ulovlig  

 bopæl i et sommerhus, at fraflytte sommerhuset og inden 14 dage  

 dokumentere, at fraflytning er sket.
Desuden vil kommunen få pligt til  

 at indgive politianmeldelse og pålægge borgeren  

 tvangsbøder, hvis flyttepåbudet ikke efterkommes rettidigt.
Det er regeringens forventning, at de nye regler vil have  

 en stærkt præventiv virkning, således at forbudet mod  

 helårsbeboelse i sommerhuse fremover vil blive overtrådt i  

 betydeligt mindre omfang end i dag.
Der er desuden grund til at  

 fremhæve, at der med lovforslaget sikres en høj grad af  

 ensartethed i kommunernes tilsyns- og håndhævelsesindsats over  

 for de nye ulovlige helårsbeboelser.
Lovforslaget gør ikke op med, hvordan de ulovlige  

 helårsbeboelser, der er etableret før lovforslagets  

 fremsættelse, skal afvikles.
Regeringen overvejer i øjeblikket  

 forskellige modeller for en afviklingsordning og forventer på baggrund  

 af disse overvejelser at kunne fremsætte forslag herom som et  

 ændringsforslag til dette lovforslag.
 Idet jeg i øvrigt kan henvise til lovforslaget med  

 tilhørende bemærkninger, skal jeg anbefale Folketingets  

 velvillige behandling af forslaget.
