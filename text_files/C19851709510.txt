 I kryds, hvor det har været aktuelt at opstille hellefyr, har der i en del  

 år forsøgsvis været opstillet hellefyr uden selvstændig belysning men  

 forsynet med retroreflekterende folie.
 Resultaterne med sådanne hellefyr har været gode.
 For anvendelse af retroreflekterende hellefyr på hovedlandeveje kan  

 Vejdirektoratet give følgende retningslinjer.
 Hellefyrene kan være fremstillet af tyndvægget aluminiumrør eller  

 polyethylenrør.
 Samlet højde af hellefyr må ikke være under 750 mm og ikke over 1000 mm  

 målt fra kørebanen.
Diameter af hellefyr må ikke være under 250 mm.
Normalt er diameteren  

 300-320 mm forneden.
Som retroreflekterende folie skal anvendes kraftigt retroreflekterende  

 folie - refleksklasse IV - af en af Vejdirektoratet godkendt kvalitet.
Farven  

 skal være mørkgul.
I øjeblikket er godkendte kvaliteter:
 Vejdirektoratet anbefaler, at retroreflekterende hellefyr anvendes i  

 stedet for selvstændigt belyste hellefyr overalt, hvor anvendelse af de  

 sidstnævnte kræver ledningsføring af væsentligt omfang, og hvor anvendelse af  

 selvstændigt belyste hellefyr i mindre belyste områder kan give anledning til  

 blænding.
 Retroreflekterende hellefyr må ikke anvendes på steder, hvor det ifølge  

 færdselsloven er tilladt at køre med positionslys i mørketiden.
