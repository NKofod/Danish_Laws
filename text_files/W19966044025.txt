 Omhu hurtighed Idømt bøde nedsat Revisor idømt bøde 15000 kr.
 Udskrift af Revisornævnets kendelsesprotokol.
Den 4. juli 1996 afsagde Revisornævnet i sagen j. nr. 95.117.029 - Lone  

 Hertz mod registreret revisor Aage Kirkegaard sålydende KENDELSE:
Ved kendelse afsagt den 7. august 1995 af Disciplinærnævnet for  

 Registrerede Revisorer (sag nr.
R-28/1994) blev registret revisor Aage  

 Kirkegaard på baggrund af en klage fra Lone Hertz pålagt en bøde på 20.000,-  

 kr. for at have tilsidesat de pligter, stillingen som revisor medfører.
 Disciplinærnævnet fandt ham skyldig i:
1) urigtigt at have bibragt klageren indtryk af, at klagerens  

 selvangivelse for 1992 var behørigt indgivet til Gentofte kommune og for i  

 strid med sandheden at have fastholdt dette over for klageren og dennes  

 advokat i løbet af efteråret 1993, og 2) for - trods utallige opfordringer - at have undladt at fremkomme med  

 det dokumentationsmateriale, hvorpå han havde baseret opgørelserne i  

 selvangivelserne.
Som følge heraf fandt Disciplinærnævnet, at klager og  

 dennes nye revisor var blevet afskåret fra at verificere selvangivelsen,  

 hvorved den skattepligtige indkomst blev forhøjet med 162.849,- kr.
 Ved skrivelse af 12. november 1995 har indklagede i medfør af lov om  

 registrerede revisorer § 11 b rettidigt indbragt kendelsen for Revisornævnet  

 med påstand om frifindelse.
 Klager er ved Revisornævnets skrivelse af 14. februar 1996 opfordret til  

 at fremkomme med en udtalelse, jf. § 7, stk. 1, i bekendtgørelse om  

 Revisornævnet.
 Sagen er behandlet på et møde i Revisornævnet den 13. juni 1996 med  

 deltagelse af formanden og 4 medlemmer, jf. lov om registrerede revisorer §  

 11 d, stk. 2, jf. lov om statsautoriserede revisorer § 19, stk. 3, pkt. 1.
 Indklagede har i skrivelse med bilag af 10. februar 1996 anført: »  

 .............
 Disciplinærnævnet udtaler:
1 at jeg i strid med sandheden har fastholdt, at selvangivelsen var  

 udfærdiget på faktureringsdatoen den 3. juli 1993, idet selvangivelsen er  

 modtagestemplet den 10. januar 1994, 2 at det lægges til grund, at jeg trods adskillige opfordringer har  

 undladt over for klageren og kommunen at fremkomme med  

 dokumentationsmateriale, hvorpå jeg havde baseret opgørelserne i  

 selvangivelsen.
 3 at jeg ved at undlade at fremkomme med det originale  

 dokumentationsmateriale har afskåret klageren fra selv at verificere  

 selvangivelsen, med det følge, at klageren har fået sin skattepligtige  

 indkomst forhøjet med kr. 162.849.
 Ovenstående 3 punkter skulle iflg. kendelsen godtgøre, at jeg har  

 tilsidesat god revisorskik .... . . . . . . .
 Vedr. pkt. 1.
Disciplinærnævnet lægger et datostempel på en kopi af en selvangivelse  

 indsendt af Jens Gehl til grund for at anse det for godtgjort, at mine  

 udtalelser har været i strid med sandheden.
Det nævnes i Kendelsen, at jeg  

 ikke har reageret på opfordringer til at fremsende kopier af materiale, der  

 dokumenterer at skatteopgørelse og skatteberegning var udført på tidspunktet  

 for fremsendelse af min honorarnota.
Jeg har i den forbindelse gennemgået  

 diverse skrivelser fra Disciplinærnævnet uden at kunne konstatere  

 opfordringer af den art.
Jeg vedlægger kopi af skatteopgørelse for 1992 (A),  

 kopi af selvangivelse/skattteberegning for 1992 (B) samt kopi af årsopgørelse  

 for 1992 (C). På side 5 i skatteberegningen fremgår den skattepligtige  

 indkomst der er grundlaget for beregningen på side 4. De første 3 sider er  

 Indkomst- og formueoplysninger specifiseret med diverse koder til  

 indrapportering hos skatteforvaltningen.
Beregningen på side 4 viser den  

 beregnede slutskat samt den indbetalte forskudsskat.
På baggrund af denne  

 beregning indbetalte Lone Hertz det resterende beløb kr. 7.274 inden 1. juli  

 1993, hvilket fremgår af årsopgørelsen (C). Som dokumentation for at der  

 manglede oplysninger vedr. en ejendomshandel vedlægger jeg kopi af en  

 følgeskrivelse med tilhørende opgørelse fra Lone Hertz daværende advokat  

 Carsten Hauch (D). En opgørelse der var nødvendig for at kunne færdiggøre  

 selvangivelsen, der rettidigt skulle være indsendt senest den 2. maj 1993. .  

 . . . . . ............
 Vedr. pkt. 2.
Efter Jens Gehl har indsendt en kopi af selvangivelsen fremkommer der en  

 forespørgsel fra Gentofte Skattedirektorat (Jens Gehls bilag 7). Jeg  

 besvarede henvendelsen fra Gentofte Skattedirektorat den 28. februar 1994.  

 (Jvf.
Jens Gehls bilag 11) Besvarelsen var blevet udsat efter anmodning på  

 grund af vinterferie (Jens Gehls bilag 9 og 10). I forbindelse hermed  

 fremsender jeg de resterende bilag til Lone Hertz.
Kopi af mit brev til Lone  

 Hertz vedlægges (G). Derefter fremkommer der fra Gentofte Skattedirektorat en  

 yderligere forespørgsel af 2. marts 1994 (Jens Gehls bilag 12). Denne  

 besvarelse ønsker Lone Hertz, at jeg skal besvare, og jeg modtager derfor  

 bilagsmateriale retur fra Lone Hertz i starten af marts 1994. Forespørgslen  

 bliver besvaret først ved et møde hvor bilag m.v. bliver afleveret og  

 derefter et møde hvor det afleverede materiale bliver gennemgået.
Det  

 konstateres, at jeg ikke har været i besiddelse af samtlige bilag, hvilket  

 jeg meddeler Lone Hertz, der direkte fremsender materiale til Direktoratet  

 (H). Jeg aftaler derefter med sagsbehandleren, at hun, såfremt hun ikke havde  

 modtaget de manglende bilag inden en frist, skulle hun fremsende en  

 agterskrivelse med eventuelle forslag til ændring af indkomsten, så vi havde  

 mulighed for at se hvor der måtte være uenigheder.
Denne skrivelse dateres  

 den 29. juni 1994 (Jens Gehls bilag 20), som jeg påklager den 12. juli 1994  

 (Jens Gehls bilag 19) og tillige anmoder om et møde . . . . . . .  

 .................
 Vedr. pkt. 3.
Dokumentationsmaterialet er ikke blevet tilbageholdt, men oprindeligt  

 sendt til Lone Hertz, der som tidligere nævnt i denne skrivelse, afleverede  

 materiale igen til brug for Skattedirektoratets gennemgang.
Alt materiale jeg  

 har været i besiddelse af har været forevist Direktoratet og den i Kendelsen  

 nævnte forhøjelse skyldes ikke, at jeg har undladt at aflevere/udlevere  

 bilagsmateriale, men skyldes, at der ikke oprindeligt er selvangivet samtlige  

 indtægter, men kun de indtægter som jeg på udfærdigelsestidspunktet havde  

 oplysninger om og at der er fradrag Skattedirektoratet ikke har villet  

 godkende.
Jeg har på grund af Jens Gehls klage til Disciplinærnævnet været  

 afskåret fra at påklage disse ikke godkendte fradrag.
Jeg vedlægger kopi af  

 agterskrivelse fra Gentofte Skattedirektorat af 19. december 1994 (M), som  

 jeg for få dage siden er kommet i besiddelse af i forbindelse med en af Jens  

 Gehl anlagt erstatningssag, der er berammet til den 14. marts 1996 (N). Det  

 fremgår af bilag M meget tydeligt, at der ikke er tale om manglende bilag.  

 Jeg må også endnu engang henlede opmærksomheden på, at jeg har brugt en  

 mængde tid på at få løst problemerne omkring Lone Hertzs selvangivelse for  

 1992.« Klagers advokat har i skrivelse med bilag af 18. marts 1996 anført:  

 »...............
 Indledningsvis må jeg konstatere, at der ved ovennævnte redegørelse og de  

 i henhold til redegørelsen fremlagte bilag intet nyt er fremkommet i sagen,  

 som ikke allerede har været forelagt Disciplinærnævnet og der således ikke  

 foreligger nye oplysninger, der skulle ændre den af Disciplinærnævnet afsagte  

 kendelse.
På ovennævnte grundlag finder jeg ikke anledning til nærmere at kommentere  

 redegørelsen, idet jeg dog supplerende skal bemærke, at der foreligger klar dokumentation for, at Gentofte kommune først den  

 10.1.1994 modtog klagerens selvangivelse for 1992 samtidig med, at indklagede  

 urigtigt har bibragt klageren det indtryk, at selvangivelsen var indgivet  

 behørigt og at han i øvrigt i strid med sandheden har fastholdt - og i øvrigt  

 fortsat i henhold til ovennævnte redegørelse fastholder - at omhandlede  

 selvangivelse var behørigt indgivet, at det er fornødent dokumenteret, at indklagede trods adskillige  

 opfordringer har undladt overfor klageren og kommunen at fremkomme med det  

 til grund liggende dokumentationsmateriale og at indklagede - efter at  

 klageren i marts måned 1994 påny udleverede diverse regnskabsbilag til  

 indklagede med henblik på forhandling med Gentofte kommune - ikke  

 efterfølgende har tilbageleveret - og fortsat undlader at tilbagelevere - det  

 udleverede regnskabsmateriale til klageren eller dennes revisor, at det må anses for godtgjort, at indklagedes forsømmelighed, herunder  

 bl.a. løbende forhaling og udsættelse af møder med kommunen samt direkte  

 udeblivelse fra møde, har afskåret klageren og dennes nye revisor fra selv at  

 verificere selvangivelsen overfor kommunen og derved er direkte årsag til, at  

 klageren har fået sin skattepligtige indkomst forhøjet.
Som yderligere  

 dokumentation for indklagedes udeblivelse fra møde fremlægges yderligere som  

 bilag 30 notat udarbejdet af sagsbehandleren, Lene Andersen.
I øvrigt fastholdes den ved skrivelse af 12.10.1994 for Disciplinærnævnet  

 indbragte klage med samtlige de i klagen anførte anbringender samt de for  

 Disciplinærnævnet fremlagte bilag 1-29. ...............« Indklagedes advokat har i skrivelse med bilag af 14. maj 1996 anført:  

 » ............
 Det fremgår af Disciplinærnævnets kendelse, at det lægges til grund, at  

 indklagede urigtigt har bibragt klageren det indtryk, at selvangivelsen var  

 indgivet behørigt i juli 1993, og at indklagede i strid med sandheden skulle  

 have fastholdt dette overfor klageren og advokat Gehl.
 Ved opgørelsen af klagerens skattepligtige indkomst for 1992 havde  

 indklagede inden 15. februar 1993 ud fra et groft skøn beregnet klagerens  

 restskat til ca. kr. 120.000,00. På baggrund heraf blev klager anmodet om at  

 indbetale kr. 100.000,00 inden den 15. februar 1993.
Da klager med overtagelsesdag den 1. september 1992 havde erhvervet  

 ejendommen Strandlund 51 skulle der i den anledning udarbejdes  

 refusionsopgørelse.
Denne refusionsopgørelse forelå først den 10. juni 1993,  

 og indklagede har ved den som bilag D fremlagte skrivelse af 10. juni 1993  

 oplyst, at han først efter dette tidspunkt kunne udarbejde den endelige  

 selvangivelse for klageren.
 Som bilag O fremlægges indklagedes medarbejder, Helle Knudsen's  

 ugerapport for uge 26. Det fremgår heraf, at Helle Knudsen onsdag, den 30.  

 juni 1993 anvendte 3 3/4 time på at optælle og ordne klagerens bilag samt  

 foretage skatteberegning.
 Som bilag P fremlægges ugerapport for indklagede, ligeledes for uge  

 26, hvoraf fremgår, at indklagede onsdag, den 30. juni 1993, anvendte 4 timer  

 og torsdag, den 1. juli 1993, anvendte 3 timer eller ialt 7 timer på  

 udarbejdelse af klagerens skatteregnskab og selvangivelse m.v.
Indklagede oplyser, at den som bilag A fremlagte skatteopgørelse for 1992  

 samt den som bilag B fremlagte udvidede selvangivelse for 1992 sammen med den  

 af klageren underskrevne fortrykte selvangivelse blev indsendt til Gentofte  

 Kommunes skattedirektorat. - Det bemærkes, at som bilag 27 er fremlagt side 1  

 af klagerens fortrykte selvangivelse som klageren under et møde i slutningen  

 af maj måned 1993 havde afleveret til indklagede sammen med bilagsmaterialet  

 til brug for udarbejdelsen af selvangivelsen.
Som bilag Q fremlægges  

 indklagedes kontokort for klageren, idet bemærkes, at bogføringen af  

 ugesedlerne er foretaget den 4. juli 1993 umiddelbart efter, at den som bilag  

 1 fremlagte faktura er udarbejdet.
Det skal fremhæves, at indklagede inden den 1. juli 1993 telefonisk har  

 oplyst overfor klageren, at der forventedes en restskat stor kr. 7.274,00,  

 hvilket klageren da også har indbetalt rettidigt.
Indklagede har henvist til  

 bilag C, som er klagerens årsopgørelse for 1992 udskrevet den 19. juni 1993.  

 - Der henvises til rubrikken »specifikation af forskudsskat m.v.«,  

 hvoraf fremgår, at der i alt er foretaget frivillig indbetaling af A-skat med  

 kr. 107.274,00.
Der fremgår i øvrigt af bilag A, side 1, sidste linie, en kode benævnt  

 339/3+1 - denne kode betyder, at der er tale om klient nr. 339, og at der er  

 udarbejdet 3 underskrevne eksemplarer af selvangivelsen, nemlig en til  

 Skattevæsenet, en til klienten og en i revisorens sagsmappe, alle med rødt  

 ringbind.
Herudover foreligger der et såkaldt »mastereksemplar«,  

 som alene hæftes i venstre hjørne, og som går på arkiv sammen med det øvrige  

 materiale vedrørende klienten.
 Indklagede er således af den bestemte opfattelse, at han har fulgt den  

 sædvanlige rutine også i sagen vedrørende klageren, nemlig at han har  

 indsendt selvangivelsen på sædvanlig måde til skattemyndighederne, og sammen  

 med sin faktura har han tilsendt klageren et eksemplar af selvangivelsen  

 ...... ..............
 Under mødet på advokat Jens Gehl's kontor den 21. december 1993 udleverede  

 indklagede kopi af selvangivelsen, det såkaldte »master-eksemplar«,  

 som imidlertid først af klagerens advokat er tilsendt Gentofte  

 Skattedirektorat, således at det er indgået den 10. januar 1994.
 På baggrund af de af indklagede fremlagte bilag og de nu fremlagte bilag  

 gøres det gældende, at indklagede har svævet i en vildfarelse om, at han  

 havde indsendt behørig selvangivelse for 1992.
 Det gøres derfor gældende, at indklagede ikke har misrøgtet sit hverv som  

 revisor for klageren, da indklagede har udført sædvanligt revisorarbejde og  

 indsendt behørig selvangivelse ........... ........................
 Det bestrides, at indklagede skulle have undladt overfor klageren og  

 kommunen at fremkomme med dokumentationsmateriale.
 Det fremgår at klagers advokat, Jens Gehl's skrivelse af 25. januar 1994,  

 jfr. bilag 8, at han - samtidig med at der anmodes om udlevering af bilag -  

 anmoder om, at indklagede tilstiller kommunen de ønskede oplysninger  

 omfattende en redegørelse fratrukket befordring samt dokumentation for  

 fratrukne øvrige lønmodtagerudgifter.
 Det bemærkes i øvrigt, at indklagede på et tidspunkt i januar måned 1994  

 havde udleveret en del af materialet til klageren, og at han i øvrigt ved den  

 som bilag 11 fremlagte skrivelse af 28. februar 1994 fremsendte dokumentation  

 for de oplysninger, som Gentofte Kommune havde begæret.
 Af bilag 12, jfr. skrivelse af 2. marts 1994 fra Gentofte Kommune til  

 klageren, fremgår, at skattemyndighederne ønskede yderligere dokumentation og  

 redegørelser.
Der fremgår af den som bilag R fremlagte skrivelse af 3. marts 1994  

 fra klageren til indklagede, at hun spørger om, hvorvidt indklagede skal have  

 pakken med bilag tilbage. - På baggrund heraf ses, at inklagede havde  

 afleveret bilagene til klageren, men på et senere tidspunkt fået dem tilbage  

 for at kunne bistå klageren under sagen ..........' Indklagede gav møde for Revisornævnet med sin advokat, medens klageren var  

 repræsenteret af sin advokat.
Indklagede afgav forklaring for Revisornævnet.
Han mener, at note 1 i  

 skatteopgørelsen for 1992 (bilag A) er det regnskab, som skulle aflægges  

 overfor de tilskudsgivende fonde i forbindelse med klagerens bogudgivelse,  

 men erkender, at Sygekassernes Helsefond ikke fik kopi af regnskabet.  

 Indklagede fik først de bilag, der dokumenterede, at bogen var lavet, i maj  

 måned 1993.
 Revisornævnets bemærkninger:
Heller ikke under sagens behandling for Revisornævnet har indklagede på  

 afgørende måde imødegået de af klager tilvejebragte oplysninger, hvorefter  

 det må lægges til grund, at han ikke har indgivet klagerens selvangivelse for  

 1992 i begyndelsen af juli 1993 som oplyst overfor klageren.
Det findes  

 således ikke ved indklagedes fremlæggelse i Revisornævnet af en kopi af  

 »Skatteopgørelse for 1992«, dateret 30. juni 1993 (bilag A)  

 godtgjort, at opgørelsen er tilsendt skattevæsenet på dette tidspunkt.
Efter  

 fremlæggelsen af en på indklagedes kontor udarbejdet, udateret »Udvidet  

 selvangivelse 1992« med en beregnet »Årsopgørelse for 1992«  

 (bilag B) lægger Revisornævnet til grund, at indklagede har arbejdet med  

 klagerens regnskab på et tidspunkt, som har sat ham i stand til telefonisk  

 inden den 1. juli 1993 at opfordre klageren til at indbetale yderligere 7.274  

 kr. i forskudsskat.
Klagerens betaling af beløbet fremgår af skattevæsenets  

 årsopgørelse (bilag C), modtaget af hende i juli 1993.
 Revisornævnet kan på denne baggrund ikke give klageren medhold i, at  

 indklagede ikke har udført arbejde for det den 3. juli 1993 fakturerede  

 beløb, hvis størrelsesmæssige berettigelse nævnet ikke kan tage stilling til,  

 jf. lov om registrerede revisorer § 11, stk. 3.
 Det findes imidlertid at være en alvorlig tilsidesættelse af en revisors  

 pligt til, jf. lovens § 4 a, stk. 2, (tidligere lovs § 8, stk. 1) at udføre  

 sit hverv med omhu, nøjagtighed og hurtighed, at indklagede ikke straks efter  

 at være underrettet om, at kommunen ikke havde modtaget klagerens  

 selvangivelse for 1992, rettede henvendelse til kommunen og berigtigede  

 forholdet.
 Revisornævnet tiltræder, at indklagede heller ikke opfyldte den ham som  

 klagerens revisor påhvilende pligt til at medvirke aktivt til i muligt omfang  

 at få løst hendes problemer med fremskaffelse af det bilagsmateriale, som  

 dannede grundlag for selvangivelsen.
Den i Disciplinærnævnets kendelse nævnte forhøjelse af klagerens  

 skattepligtige indkomst med 162.849 kr. er ved skattevæsenets skrivelse af  

 19. december 1994 (bilag M) nedsat med 55.329 kr. til 107.520 kr.
Under  

 hensyn til, at de foretagne forhøjelser udover den manglende dokumentation  

 kan skyldes skønsmæssige ændringer, finder Revisornævnet ikke sikkert  

 grundlag for at fastslå, at forhøjelserne kan tilskrives indklagedes forhold.
 Det bemærkes herved, at Revisornævnet ikke finder at kunne give klageren  

 medhold i, at den forsinkede indsendelse af selvangivelsen har haft betydning  

 for skattesagens opståen eller for den endelige skatteansættelse af klagerens  

 indkomst for 1992.
 Med de anførte ændringer stadfæstes Disciplinærnævnets kendelse.
 Den for indklagedes tilsidesættelse af god revisorskik forskyldte bøde  

 nedsættes til 15.000 kr.
 I medfør af bekendtgørelsen om Revisornævnet § 11, stk. 3, er det bestemt,  

 at kendelsen skal offentliggøres.
 Thi bestemmes:
 Registreret revisor Aage Kirkegaard pålægges en bøde på 15.000 kr.
Henning Kjær Udskriftens rigtighed bekræftes Revisornævnet, den 4. juli 1996 Winkler Kromann Sekr.
