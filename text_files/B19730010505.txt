 Der er opnået tilslutning fra folketingets finansudvalg til en omlægning  

 af tjenestetiden for fastansatte lærere ved teknika, og der fastsættes herved  

 i medfør af lov nr. 146 af 25. april 1962 om teknika følgende:
 Indledning.
Det pligtige undervisningstimetal er fastsat under hensyntagen til de  

 opgaver, der påhviler lærerne ved teknika i henhold til § 4 i  

 undervisningsministeriets bekendtgørelse af 27. juli 1962 om lønninger m.m.  

 for personale ved tekniske skoler m.v. herunder tilrettelæggelse og  

 forberedelse af undervisningen samt almindeligt tilsyn med teknisk udstyr.  

 Herudover påhviler det lærerne at varetage en række opgaver uden direkte  

 forbindelse med undervisningen, bl.a. etablering og opretholdelse af fagligt  

 og tværfagligt samarbejde mellem lærerne, deltagelse i lærermøder og  

 lærerrådsmøder.
Lærerne deltager i pædagogiske kurser og planlægningsmøder  

 m.v. i fornødent omfang.
Det pligtige undervisningstimetal er fastlagt  

 således, at lærernes samlede arbejdstid svarer til den almindeligt fastsatte  

 arbejdstidsnorm på 41 3/4 ugentlige timer.
Det pligtige undervisningstimetal § 1.  For lærere ved teknika er det normale pligtige  

 antal undervisningstimer 880 årligt svarende til 22 ugentlige timer i 40  

 uger.
Stk. 2.  For afdelingsforstandere ved adgangskursus er  

 det pligtige antal undervisningstimer 280 årligt svarende til 7 ugentlige  

 timer i 40 uger.
For afdelingsforstandere ved adgangskursus ved de mindre  

 teknika kan der med vedkommende organisation optages forhandlinger om et  

 højere pligtigt timetal.
 § 2.  Undervisningstimerne skal normalt være af 50  

 minutters varighed.
 Løntimetallet og dets beregning.
§ 3.  Beregningen af det timetal, som skal lægges til  

 grund for lønberegningen (løntimetallet), foretages med udgangspunkt i det  

 ugentlige skematimetal.
Hertil lægges timereduktioner, beregnet efter de  

 nedenfor anførte regler.
Det samlede reduktionstimetal afrundes opad til  

 nærmeste antal hele, halve eller kvarte timer.
Det herved fremkomne  

 løntimetal skal ved fuldt tjeneste normalt svare til det for de pågældende  

 efter § 1 fastsatte pligtige undervisningstimetal.
 Stk. 2.  Hvis timetallet overstiger det pligtige  

 undervisningstimetal for vedkommende lærer, skal de fremkomne overtimer  

 vederlægges efter derom fastsatte regler.
 Stk. 3.  Afdelingsforstandere ved adgangskursus kan ikke  

 oppebære særskilt betaling for eventuelt læste overtimer.
 Timereduktioner.
§ 4.  Timeomregning for opgaveretning beregnes efter  

 cirkulære af 1. november 1958 fra ministeriet for handel, industri og søfart,  

 jfr. skrivelse af 12. februar 1959 fra handelsministeriets tilsyn med den  

 tekniske undervisning.
De herved fremkomne timereduktioner nedsættes i  

 forholdet 22/24 og for afdelingsforstandere ved adgangskursus i forholdet  

 7/9.
 Stk. 2.  Ved beregning af timereduktion for  

 opgaverettelse for den enkelte lærer sammenlægges de fremkomne brøker og  

 afrundes til nærmeste kvarte time.
 § 5.  Fra begyndelsen af den første kalendermåned,  

 efter at en fastansat, heltidsbeskæftiget lærer eller afdelingsforstander ved  

 adgangskursus er fyldt 60 år, ydes der den pågældende timereduktion med  

 henholdsvis 4 og 2 ugentlige timer.
 Til lærere, der har nedsat tjenestetid mod tilsvarende nedsættelse af  

 lønnen, ydes aldersreduktion med 4/18 af antallet af ugentlige skematimer  

 tillagt eventuel timereduktion for opgaverettelse.
 Ikrafttrædelse m.v.
 § 6.  Bestemmelserne i denne bekendtgørelse har  

 virkning fra 1. august 1971. Bestemmelserne i §§ 1-4 træder i stedet for  

 bestemmelserne i § 5 i undervisningsministeriets bekendtgørelse af 27. juli  

 1962 om lønninger m.m. for personale ved tekniske skoler m.v.
 Undervisningsministeriet, den 19.  

 februar 1973.
P.
M.
V.
E.
B.
 Johan Deichmann.
