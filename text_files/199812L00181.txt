Fremsat den 4. februar 1999 af Søren Kolstrup (EL)  

 og Jette Gottlieb (EL) Forslag til Lov om ændring af lov om  

 produktsikkerhed (Deklarering af produkter, der indeholder kemiske stoffer  

 med sundhedsfarlig eller miljøskadelig effekt, samt indberetningspligt  

 ved mistanke om produkters sundheds- eller miljøskadelige effekt) § 1 I lov nr. 364 af 18. maj 1994 om produktsikkerhed foretages  

 følgende ændringer:
 1. § 9, stk. 3, affattes således:
»Stk. 3. Indeholder produktet stoffer eller stofgrupper, som  

 er optaget på miljø- og energiministerens effektliste over  

 produkter med sundhedsfarlig eller miljøskadelig effekt, jf. § 3,  

 stk. 4, i lov om kemiske stoffer og produkter, skal produktet deklareres  

 herom.
Miljø- og energiministeren fastsætter nærmere  

 retningslinjer for deklarationens indhold og udformning.« 2. I § 9 indsættes efter stk. 3 som nyt  

 stykke:
»Stk. 4. Såfremt foranstaltninger efter stk. 1-3  

 ikke er tilstrækkelige, påhviler det producenten og  

 distributøren inden for rammerne af deres virksomhed at trække  

 produktet tilbage fra markedet.« 3. I § 20, stk. 1, indsættes som sidste  

 punktum:
»Kontrolmyndigheden registrerer alle anmeldelser og  

 offentliggør løbende, herunder i elektronisk form, en oversigt  

 over anmeldelser fordelt på produktgrupper og med angivelse af,  

 hvorledes anmeldelsen er behandlet.« 4. I § 20 indsættes efter stk. 1 som nyt  

 stykke:
»Stk. 2. Ministeren kan pålægge særlige  

 brancher og faggrupper at foretage anmeldelse til kontrolmyndigheden af alle  

 henvendelser fra forbrugere, der fatter mistanke om, at et produkt har  

 sundhedsfarlig eller miljøskadelig effekt.« Stk. 2 bliver herefter stk. 3.
§ 2 Loven træder i kraft den 1. januar 2000.
Bemærkninger til lovforslaget Almindelige bemærkninger Når en dansk forbruger i dag går på  

 indkøb og køber vaskepulver, shampoo, håndsæbe,  

 kosmetik, maling, smøreolier etc., har forbrugeren ingen mulighed for  

 at fravælge produkter med uønskede kemikalier, dvs. kemikalier,  

 som er betænkelige på grund af toksikologiske og/eller  

 økotoksikologiske effekter.
 F.eks. kan der i maling og lak i dag - jf.  

 Miljøstyrelsens debatoplæg »Status og perspektiver for  

 kemikalieområdet« fra 1996 - være følgende uønskede  

 kemikalier med angivelse af begrundelsen for, at stoffet er opført  

 på listen over uønskede kemikalier:
Stof uønsket effekt (på) Alkylphenolethoxylater vandmiljø 3-amino-methyl-3,5,5-trimethylcyclohexylamin allergi, miljøfarligt Azo-farvestoffer kræft, vandmiljø Benzo(a)pyren kræft Benzen kræft, kronisk giftigt 2,2-bis(p-(2,3-epoxypropoxy)phenyl)-propan allergi, vandmiljø Bisfenol-A-diglycidyl-ether allergi 2,2-Bisfenol-F-diglycidyl-ether vandmiljø Metallisk bly og blyforbindelser kræft, reproduktionstoksicitet, neurotoksisk,  

 akkumulerer, miljøfarligt Butan, der indeholder butadien kræft 2-Butanonoxim allergi Chlorparaffiner vandmiljø Chrom-forbindelser kræft, allergi, akut giftighed,  

 miljøfarligt C.I.
Pigment Blue 60 vandmiljø C.I.
Pigment Red 88 vandmiljø Colophonium allergi Creosot-forbindelser kræft, vandmiljø 4,4 -Di-amino-di-phenyl-methan kræft, allergi, kronisk giftigt,  

 miljøfarligt Diethylen-triamin allergi 2,4-Diisocyanat-toluen akut giftighed, allergi 2,6-Diisocyanat-toluen akut giftighed, allergi Ethylglycol reproduktionstoksicitet Ethylglycolacetat reproduktionstoksicitet Formaldehyd akut giftighed, kræft, allergi Methylglycol reproduktionstoksicitet Methylmethacrylat allergi Mineralsk terpentin med benzen kræft Naphta-, herunder råolieforbindelser, med  

 benzen kræft Ligroine med benzen kræft Organiske tinforbindelser vandmiljø Phenol akut giftighed Phthalater vandmiljø, (reproduktionstoksicitet) Stenkulstjære kræft Tetrachlorethylen kræft, miljøfarligt Vaselin, oxideret råolie kræft Zineb allergi Miljøstyrelsens oversigt over omfanget  

 af uønskede kemikalier i kosmetik omfatter en lang række  

 af de samme stoffer, som kan findes i den ovennævnte oversigt over  

 maling og lak.
 I vaske- og rengøringsmidler, som  

 udgør den største produktgruppe blandt dagligvarer, kan  

 ifølge Miljøstyrelsen findes følgende uønskede  

 kemikalier:
Stof uønsket effekt (på) Alkylphenol-ethoxylater vandmiljø, affaldskredsløb Chrom-forbindelser kræft, allergi, akut giftighed, miljøfarligt,  

 affaldskredsløb Solventnaphta (råolie), der indeholder  

 benzen kræft Overfladeaktive stoffer, f.eks. lineære  

 alkyl-benzensulfonater (LAS) vandmiljø, affaldskredsløb Tetrachlorethylen kræft, miljøfarligt De danske forbrugere har i dag ingen mulighed  

 for at fravælge produkter, som indeholder sådanne sundhedsfarlige  

 eller miljøskadelige kemiske stoffer.
Forbrugeren har derfor ingen  

 mulighed for - som på fødevareområdet - at agere som  

 politisk forbruger og fravælge kemien og øge  

 efterspørgslen på dagligvarer uden uønsket kemi.
Derfor er der behov for at indføre pligt til  

 deklaration af de uønskede kemiske stoffer, som er indeholdt i de  

 varer, vi køber dagligt.
En sådan pligt vil automatisk  

 medføre en nedsættelse i indholdet af disse uønskede  

 kemikalier, som alene finder så massiv anvendelse, fordi det kan  

 foregå i hemmelighed over for kunden.
 En deklarationspligt vil bringe alle de uønskede  

 stoffer frem i lyset og bidrage til den helt nødvendige reduktion i  

 spredningen af kræftfremkaldende, reproduktionsskadende,  

 allergifremmende, hjerneskadende samt miljøskadende stoffer i  

 danskernes dagligdag.
Et modargument vil være, at forbrugerne i forvejen  

 drukner i forskellige mærkeordninger, og at der ikke skal bidrages  

 yderligere til forvirringen.
Enhedslisten ser meget gerne, at der bliver  

 reduceret i omfanget af mærkeordninger, idet hovedparten af de anvendte  

 mærker i dag ikke har noget reelt indhold.
Derimod er det vor  

 opfattelse, at de objektive varedeklarationer nyder stor anseelse blandt en  

 stor gruppe forbrugere, og at der er et stort behov for og  

 efterspørgsel efter en udvidelse af objektiv information.
 Det fremgår af forslaget, at det overlades til  

 miljø- og energiministeren at fastlægge de nærmere regler  

 for, hvorledes der skal deklareres med de uønskede kemikalier.  

 Enhedslisten anser det ikke for praktisk muligt at anføre de enkelte  

 uønskede kemikalier med begrundelse for, hvorfor de optræder  

 på listen over uønskede kemikalier - dertil kan deklarationen  

 blive alt for omfattende til overhovedet at kunne være på varen  

 (medmindre der kun er tale om et enkelt eller to). I stedet kunne  

 deklarationen bestå i et lille skema, hvoraf det fremgår, hvor  

 mange forskellige kemikalier produktet indeholder inden for hver  

 »katagori«.
 En deklaration for et kosmetikprodukt kunne hermed se  

 således ud:
 Indhold af uønskede kemikalier:
 Kræftfremkaldende stoffer:
2 Reproduktionsskadende stoffer:
1 Allergifremkaldende stoffer:
3 Giftige stoffer:
1 Miljøskadende stoffer:
2 Forbrugernes reaktion på en sådan  

 deklaration er til at forudse og vil formentlig have væsentlig større effekt på udviklingen af mindre  

 sundheds- og miljømæssigt betænkelige hudcremer end  

 årtiers kamp for at forbyde bare enkelte af de pågældende  

 stoffer på EU-plan.
Bemærkninger til lovforslagets enkelte  

 bestemmelser Til § 1 Til nr. 1 Forslaget indfører et obligatorisk krav om, at alle  

 produkter, som indeholder et eller flere af de stoffer, der optræder  

 på den af miljø- og energiministeren udarbejdede effektliste  

 over stoffer og stofgrupper, som er sundheds- eller miljømæssigt  

 betænkelige, skal deklareres herom.
 Miljø- og energiministeren gives bemyndigelse til  

 ved administrative forskrifter at udstede regler om deklarationens udformning  

 og præcise indhold.
Til nr. 2 Bestemmelsen medfører, at producenter, der ikke  

 overholder deklarationskravet, bliver forpligtet til at trække  

 produktet tilbage fra markedet.
Til nr. 3 Bestemmelsen medfører, at der skal ske en  

 registrering af alle anmeldelser, uanset om kontrolmyndigheden  

 (Forbrugerstyrelsen) finder, at der foreligger tilstrækkeligt grundlag  

 for at foretage en egentlig undersøgelse af sagen.
Det  

 forudsættes, at de registrerede anmeldelser offentliggøres  

 løbende over internettet med angivelse af anmeldelsernes antal og  

 udfald.
Det er af afgørende betydning for myndighedernes  

 troværdighed som forbrugernes beskytter, at der er fuld offentlighed om  

 de produkter, vi omgiver os med til daglig, og kontrollen heraf.
Til nr. 4 Bestemmelsen betyder en styrkelse af forbrugernes  

 muligheder for at formidle viden eller mistanke om, at et givet produkt  

 medfører en række uønskede ulemper   f.eks. i form af  

 allergiske reaktioner   til en central, offentlig myndighed.
Det er af  

 afgørende betydning for ordningens succes, at forbrugerne kan formidle  

 informationer til kontrolmyndigheden på en let og ubureaukratisk  

 måde via bestemte forhandlere eller bestemte faggrupper, f.eks.  

 læger, der må formodes ofte at blive konfronteret med patienters  

 mistanke om, at særlige produkter kan være skyld i de gener, de  

 oplever.
Da forhandlere og læger i sagens natur ikke kan være  

 på vidensmæssig højde med de mulige skadelige effekter af  

 de titusindvis af produkter med ukendt indhold, som vi omgiver os med  

 dagligt, er det vigtigt, at borgernes mistanker og erfaringer viderebringes  

 til kontrolmyndighederne uden forudgående censurering.
Til § 2 Det foreslås, at loven skal træde i kraft den  

 1. januar 2000.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om  

 produktsikkerhed. (Deklarering af produkter, der indeholder kemiske stoffer  

 med sundhedsfarlig eller miljøskadelig effekt, samt indberetningspligt  

 ved mistanke om produkters sundheds- eller miljøskadelige effekt).
(Lovforslag nr.
L 181).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget § 1 I lov nr. 364 af 18. maj 1994 om produktsikkerhed foretages  

 følgende ændringer:
 § 9.
 § 9.
 Stk. 3. Såfremt foranstaltninger efter stk. 1 og 2  

 ikke er tilstrækkelige, påhviler det producenten og  

 distributøren inden for rammerne af deres virksomhed at trække  

 produktet tilbage fra markedet.
 Stk. 3. Indeholder produktet stoffer eller stofgrupper, som er  

 optaget på miljø- og energiministerens effektliste over  

 produkter med sundhedsfarlig eller miljøskadelig effekt, jf.  

 kemikalielovens § 3, stk. 4, skal produktet deklareres herom.  

 Miljø- og energiministeren fastsætter nærmere  

 retningslinjer for deklarationens indhold og udformning.
 Stk. 4. Såfremt foranstaltninger efter stk. 1-3  

 ikke er tilstrækkelige, påhviler det producenten og  

 distributøren inden for rammerne af deres virksomhed at trække  

 produktet tilbage fra markedet.
§ 20. Kontrolmyndigheden kan af egen drift eller efter  

 anmeldelse optage en sag til behandling.
Kontrolmyndigheden kan bestemme, at  

 en anmeldelse ikke skal behandles, hvis myndigheden finder, at der ikke  

 skønnes at være et tilstrækkeligt grundlag til at optage  

 anmeldelsen.
§ 20. Kontrolmyndigheden kan af egen drift eller efter  

 anmeldelse optage en sag til behandling.
Kontrolmyndigheden kan bestemme, at  

 en anmeldelse ikke skal behandles, hvis myndigheden finder, at der ikke  

 skønnes at være et tilstrækkeligt grundlag til at optage  

 anmeldelsen.
 Kontrolmyndigheden registrerer alle anmeldelser og  

 offentliggør løbende, herunder i elektronisk form, en oversigt  

 over anmeldelser fordelt på produktgrupper og med angivelse af,  

 hvorledes anmeldelsen er behandlet.
 Stk. 2. Forvaltningslovens regler om parts-høring  

 finder anvendelse på foranstaltninger, som er omfattet af denne lov.  

 Såfremt kontrolmyndigheden i sager af hastende karakter foretager  

 indgreb uden at have hørt den berørte part, skal der gives  

 denne mulighed for at udtale sig snarest muligt efter, at den  

 pågældende foranstaltning er iværksat.
 Stk. 2. Ministeren kan pålægge særlige  

 brancher og faggrupper at foretage anmeldelse til kontrolmyndigheden af alle  

 henvendelser fra forbrugere, der fatter mistanke om at et produkt har  

 sundhedsfarlig eller miljøskadelig effekt.
 Stk. 2 bliver herefter stk. 3.
