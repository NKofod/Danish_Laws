 I medfør af § 52, § 60, § 149, stk. 10, samt § 153, stk. 2, i lov om  

 luftfart, jf. lovbekendtgørelse nr. 162 af 7. marts 1994, fastsætter Statens  

 Luftfartsvæsen efter bemyndigelse fra Trafikministeriet herved følgende:
1. Referencedokument 1.1 Miljøministeriets bekendtgørelse nr. 42 af 21. januar 1994 om  

 vildtskader.
 1.2 Aeronautical Information Publication (AIP) Danmark, seneste udgave.
 1.3 Aeronautical Information Publication (AIP) Grønland og Færøerne,  

 seneste udgave.
 1.4 ICAO Doc 9137, Airport Manual, Part 3, Bird Control and Reduction,  

 seneste udgave.
 1.5 De dokumenter, der er nævnt i pkt. 1.2 - pkt. 1.4, kan købes ved  

 henvendelse til Statens Luftfartsvæsen, Luftfartsinformationstjenesten,  

 Ellebjergvej 50, 2450 København SV.
2. Definitioner Bane (Runway):
 Et på en landflyveplads afmærket, rektangulært område til brug ved landing  

 og start med luftfartøjer.
 Lufttrafiktjenesteenhed (Air Traffic Services Unit):
 Fællesbetegnelse omfattende flyvekontrolenhed, flyveinformationscentral,  

 meldekontor for lufttrafiktjeneste og AFIS-enhed.
 Rullevej (Taxiway):
 En vej, der er anlagt på en landflyveplads til brug for luftfartøjer under  

 kørsel fra en del af flyvepladsen til en anden, herunder:
a.
Rullevej ved standplads.
Den del af et rullevejssystem, som findes på  

 forpladsen, og som kun har til formål at give adgang til standpladser.
b.
Rullevej på forplads.
Den del af et rullevejssystem, som findes på  

 forpladsen, og som i en gennemgående rute krydser forpladsen.
c.
Rullevej til hurtig frakørsel.
En rullevej, som slutter sig til en bane  

 i en spids vinkel, således at landende luftfartøjer kan køre fri af banen med  

 en højere hastighed, end det ellers er muligt, med det formål at nedbringe  

 den tid, banen er optaget.
3. Anvendelsesområde Denne BL fastsætter bestemmelser for offentlige flyvepladser, som anvendes  

 til erhvervsmæssig transport af passagerer, post og/eller fragt med  

 luftfartøjer med en maksimal tilladt startmasse på 10 tons eller derover  

 eller med 20 eller flere passagersæder.
4. Ansvar 4.1 Den, der har tilladelse til at indrette og drive flyvepladsen, på  

 militære flyvestationer den civile havneledelse, i det følgende kaldet  

 koncessionshaveren, skal sikre, at der gennemføres forebyggende  

 foranstaltninger til nedbringelse af risikoen for kollisioner mellem  

 luftfartøjer og fugle/pattedyr under hensyntagen til arten og omfanget af det  

 lokale fugle- og pattedyrliv.
 Anm.: Nærmere oplysning om forebyggende foranstaltninger findes i ICAO  

 Doc 9137, Airport Manual, Part 3, Bird Control and Reduction.
 4.1.1 Det påhviler herunder koncessionshaveren at skaffe sig kendskab til  

 omfanget af det eventuelle fugle-/pattedyrproblem.
 4.2 Foranstaltninger, der har til formål eller må forventes at øge  

 bestanden af fugle/pattedyr, herunder fodring og udsætning af fugle/pattedyr,  

 samt etablering af vådområder, minkfarme, dambrug og fuglereservater, må ikke  

 finde sted inden for flyvepladsens område.
 4.3 Koncessionshaveren skal holde sig orienteret om samt søge at påvirke  

 den offentlige planlægning således, at lossepladser, der tilføres spiseligt  

 affald, fuglereservater og foderpladser for fugle ikke placeres nærmere  

 flyvepladsen end 10 km eller ikke placeres således, at der er risiko for, at  

 fuglene overflyver flyvepladsen på vej mellem  

 lossepladsen/fuglereservatet/foderpladsen og eventuelle rugesteder.
 4.4 Endvidere skal koncessionshaveren holde sig orienteret om samt søge at  

 påvirke den offentlige planlægning således, at minkfarme, dambrug, kunstigt  

 anlagte søer, herunder vandfyldte grusgrave, mergelgrave og lignende, ikke  

 placeres/er beliggende nærmere flyvepladsen end nævnt i pkt. 4.3, eller ikke  

 placeres/er beliggende således, at der er risiko for, at fuglene overflyver  

 flyvepladsen på vej mellem minkfarmen/ dambruget/søen/grusgraven/mergelgraven  

 og eventuelle rugesteder.
 4.5 Koncessionshaveren skal holde sig orienteret om samt søge at påvirke  

 den offentlige planlægning således, at der ikke i det område, der er nævnt i  

 pkt. 4.3, sker beplantning i større omfang af bærbærende træer og buske.
 4.6 Der skal ske indberetning til Statens Luftfartsvæsen, hvis  

 koncessionshaveren ikke ved henvendelse til den myndighed, der er ansvarlig  

 for lossepladsens/fuglereservatets/  

 foderpladsens/søens/grusgravens/mergelgravens/beplantningens tilstedeværelse,  

 kan opnå fjernelse af losseplads m.v., der er omfattet af bestemmelserne i  

 pkt. 4.3 og pkt. 4.4.
5. Godkendelse 5.1 Dyrkningsplan 5.1.1 Koncessionshaveren skal i samarbejde med den konsulent, der er  

 tilknyttet flyvepladsen, udarbejde en dyrkningsplan for flyvepladsens område  

 efter nedenstående retningslinier.
Dyrkningsplanen skal godkendes af Statens  

 Luftfartsvæsen.
 5.1.2 Arealer uden fast belægning, beliggende inden for flyvepladsens  

 område op til banen/banerne og ud til en afstand af 150 m fra dennes/disses  

 begrænsninger:
a.
Arealet skal udlægges med græs, medmindre den naturlige vegetation,  

 f.eks. i form af lyng, efter Statens Luftfartsvæsens skøn i tilstrækkelig  

 grad tjener til ikke at gøre arealet tiltrækkende for fugle/pattedyr.
b.
Der skal anvendes stive græsarter, f.eks. stivbladet svingel og  

 rødsvingel, og der må kun anvendes arter, der egnet sig til høslæt.
 5.1.3 Arealer uden fast belægning, beliggende inden for flyvepladsens  

 område i en afstand af mellem 150 m og 300 m fra banens/banernes begrænsning:
a.
Arealet skal anvendes til græsdyrkning og/eller frøavl, medmindre den  

 naturlige vegetation, f.eks. i form af lyng, efter Statens Luftfartsvæsens  

 skøn i tilstrækkelig grad tjener til ikke at gøre arealet tiltrækkende for  

 fugle/pattedyr.
b.
Efter Statens Luftfartsvæsens godkendelse i hvert enkelt tilfælde kan  

 arealet anvendes til korndyrkning.
Dyrkning af helsæd vil ikke blive tilladt.
 5.1.4 Arealer uden fast belægning, beliggende inden for flyvepladsens  

 område i en afstand af mere end 300 m fra banens/banernes begrænsning, kan  

 efter Statens Luftfartsvæsens godkendelse i hvert enkelt tilfælde anvendes  

 til og eventuelt bortforpagtes til landbrugsdrift.
 5.1.5 Statens Luftfartsvæsen kan fastsætte nærmere regler for dyrkning af  

 arealer, der er beliggende uden for flyvepladsens område, men inden for de  

 afstande fra banens/banernes begrænsning, der er angivet i pkt. 5.1.3 og pkt.  

 5.1.4, og pålægge koncessionshaveren, eventuelt ved ekspropriation, at sikre  

 en bestemt arealanvendelse inden for disse områder.
5.2 Beplantningsplan Koncessionshaveren skal, hvis Statens Luftfartsvæsen skønner det  

 nødvendigt, i samarbejde med den konsulent, der er tilknyttet flyvepladsen,  

 udarbejde en beplantningsplan for flyvepladsens område.
Beplantningsplanen  

 skal godkendes af Statens Luftfartsvæsen.
Ved plantevalg skal vælges plante-,  

 busk- og træarter, som giver mindst mulig føde for fugle/pattedyr.
5.3 Konsulent 5.3.1 Flyvepladser skal have tilknyttet en konsulent, der er godkendt af  

 Statens Luftfartsvæsen, og som opfylder bestemmelserne i pkt. 5.3.2.
 Anm.: Statens Luftfartsvæsens godkendelse af en konsulent sker efter  

 ansøgning på en hertil autoriseret formular.
5.3.2 For at blive godkendt som konsulent skal vedkommende a. have et rimeligt grundkendskab til fugle og pattedyr, f.eks. som jæger,  

 ornitolog, biolog eller lignende, b. have et rimeligt grundkendskab til planter, c. have gennemgået Skov- og Naturstyrelsens kursus i konsulentarbejde på  

 flyvepladser eller dokumentere at have erhvervet kundskaber svarende hertil, d. ikke være ejer eller forpagter af jord, der falder ind under  

 flyvepladsens område eller det område, der er nævnt i pkt. 5.1.5, eller have  

 jagtretten til samme områder, og e. i øvrigt ikke have personlige interesser i det berørte sagsområde.
5.3.3 Godkendelsen som konsulent vil blive tilbagekaldt, hvis a. koncessionshaveren eller konsulenten anmoder derom, b. der under udøvelse af konsulentvirksomheden finder væsentlig  

 tilsidesættelse sted af bestemmelserne i denne BL eller af i øvrigt gældende  

 love, bestemmelser eller vilkår for virksomheden, eller c. betingelserne for opnåelse af godkendelse ikke længere er opfyldt, og  

 forholdet ikke bliver rettet inden for en frist, der fastsættes af Statens  

 Luftfartsvæsen.
6. Drift 6.1 Observation 6.1.1 Det påhviler koncessionshaveren at overvåge forekomsten af  

 fugle/pattedyr på manøvreområdet i flyvepladsens tjenestetid.
 6.1.2 Observation af fugle/pattedyr i større antal skal omgående meddeles  

 den lokale lufttrafiktjenesteenhed.
6.2 Bortskræmning 6.2.1 Medmindre bortskræmning sker kontinuerligt, må bortskræmning af  

 fugle/pattedyr ikke påbegyndes tidligere end ca. 1/2 time før og skal  

 påbegyndes senest 15 minutter før hver start/landing med jetfly.
 6.2.2 I forbindelse med start/landing med propeldrevne flyvemaskiner samt  

 helikoptere skal tilsvarende foranstaltninger foretages, når der forekommer  

 koncentration af fugle i større antal, eller når vedkommende luftfartøjschef  

 anmoder herom.
 6.2.3 Nedlæggelse af fugle/pattedyr skal foretages så ofte, som det er  

 nødvendigt for at bevare effekten af andre skræmmemidler.
 6.2.4 I forbindelse med græsslåning samt jordbearbejdelse af tilstødende  

 landbrugsarealer skal bortskræmning intensiveres.
 6.2.5 Statens Luftfartsvæsen kan fastsætte nærmere retningslinier for  

 bortskræmning af fugle/pattedyr på hver enkelt flyveplads.
6.3 Regulering 6.3.1 Inden for flyvepladsens område skal fuglereder med æg og/eller unger  

 af arter, der frembyder fare for flyvesikkerheden, fjernes i størst muligt  

 omfang efter samråd med konsulenten.
 6.3.2 Bestandene af fugle- og pattedyrarter, som vurderes at udgøre en  

 risiko for flyvesikkerheden, skal holdes på et minimum ved  

 bortskræmning/regulering.
6.3.2.1 Nedskudte fugle/pattedyr må ikke gøres til genstand for handel  

 eller overdragelse.
Overdragelse kan dog ske til Zoologisk Museum, København,  

 Naturhistorisk Museum, Århus, og Danmarks Miljøundersøgelser.
 6.3.4 Statens Luftfartsvæsen kan fastsætte nærmere retningslinier for  

 regulering af fugle/pattedyr på hver enkelt flyveplads.
6.4 Vedligeholdelse 6.4.1 I forbindelse med dyrkning af arealer skal følgende iagttages:
a.
Græsset skal til stadighed holdes i en højde af højst 20 cm på baner og  

 rulleveje uden grus/fast belægning samt i et 75 x 20 m symmetrisk område  

 omkring linien mellem GP-antennen og nærfeltmonitorantennen.
b.
Uden for de områder, der er nævnt under a., men inden for de områder,  

 der er omfattet af pkt. 5.1.2, skal græsset til stadighed holdes i en højde  

 af mellem 20 cm og højst 40 cm, jf. dog pkt. d.
Græshøjden skal dog tilpasses  

 bestemmelser for flyvepladsens anlæg og udstyr, f.eks. visuelle  

 landingshjælpemidler og radiolandingshjælpemidler.
Tilsvarende gælder for  

 arealer udlagt til trafik med mindre luftfartøjer, baner og rulleveje uden  

 fast belægning samt deres sikkerhedszoner.
c.
Afklippet græs skal fjernes umiddelbart efter klipningen, medmindre  

 dette på grund af hyppig klipning er unødvendigt.
d.
Flyvepladser med stor musebestand skal uanset bestemmelsen i pkt. b. i  

 oktober-november måned slå græsset kort.
e.
Græsslåning må kun foretages efter aftale med den lokale  

 lufttrafiktjenesteenhed.
f.
Gødskning med naturgødninger er ikke tilladt.
 6.4.2 Statens Luftfartsvæsen kan fastsætte nærmere bestemmelser for  

 græshøjden.
7. Rapportering 7.1 Indberetninger om kollisioner Koncessionshaveren skal sikre, at kollisioner mellem civile luftfartøjer  

 og fugle/pattedyr på flyvepladser indberettes til Statens Luftfartsvæsen på  

 rapporteringsblanketter, der er autoriseret af Statens Luftfartsvæsen, jf.  

 afsnit RAC 6-1 i AIP Danmark og AIP Grønland og Færøerne.
7.2 Indsendelse af rester af fugle/pattedyr og dødfundne  

 fugle/pattedyr Det påhviler koncessionshaveren at sikre, at rester af fugle/pattedyr og  

 dødfundne fugle/pattedyr hidrørende fra fuglekollisioner indsendes til  

 Danmarks Miljøundersøgelser.
For så vidt angår Københavns Lufthavn, Kastrup,  

 og Københavns Lufthavn, Roskilde, skal fuglerester m.v. indsendes til  

 Københavns Lufthavne A/S.
Der skal vedlægges oplysninger om de  

 omstændigheder, hvorunder fundet er gjort og om muligt, hvorunder kollisionen  

 har fundet sted.
 Anm.: Adresserne fremgår af den rapporteringsblanket, jf. pkt. 7.1,  

 som er offentliggjort i AIP'en.
7.3 Indberetning om nedskudte fugle/ nedlagte pattedyr Koncessionshaveren skal indberette antallet af nedskudte fugle/nedlagte  

 pattedyr i perioden 1. januar - 31. december til Skov- og Naturstyrelsen,  

 Haraldsgade 53, 2100 København Ø, senest den 1. marts hvert år.
7.4 Indberetning om forekomster af fugle og pattedyr Det påhviler koncessionshaveren at sikre, at der inden hvert års 1. marts  

 til Statens Luftfartsvæsen indsendes indberetning for det foregående år om  

 forekomsten af fugle og pattedyr på flyvepladsen med redegørelse for, hvad  

 der fra flyvepladsens side er gennemført af forebyggende foranstaltninger,  

 herunder omfanget af reguleringen.
Denne indberetning skal være udfærdiget af  

 en konsulent, der er nævnt i pkt. 5.3.
8. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
9. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
10. Straf 10.1 Med bøde straffes den koncessionshaver, der overtræder bestemmelserne  

 i afsnit 4 til og med afsnit 7 i denne BL.
 10.2 For overtrædelser, der begås af et aktieselskab, andelsselskab  

 anpartsselskab eller lignende, kan der pålægges selskabet som sådant  

 bødeansvar i medfør af luftfartslovens § 149, stk. 14.
11. Ikrafttræden 11.1 Denne BL træder i kraft den 1. november 1996.
 11.2 Samtidig ophæves BL 3-16, 2. udgave af 4. august 1988.
 11.3 Bestemmelsen i pkt. 5.3.3 c. gælder kun for konsulenter, som er  

 godkendt efter denne BL's ikrafttræden.
