Rette indkomstmodtager - konsulentydelser Spørgsmål Kan selskabet A  

 Holding ApS anses som værende rette indkomstmodtager i forbindelse med  

 udførelse  

 af konsulentydelser for nedennævnte kunder.
Svar Ja, se  

 sagsfremstillingen nedenfor.
Beskrivelse af de faktiske forhold A ejer hele  

 anpartskapitalen i selskabet A Holding ApS.
 Selskabet A  

 Holding ApS ejer 40% af et selskab i Polen som hedder B samt 10% af et  

 selskab  

 i Bangladesh som hedder C Ltd.
 Udover at  

 besidde kapitalandele i ovennævnte selskaber skal selskabet drive  

 konsulentvirksomhed, med speciale i etablering af og drift af  

 produktionsvirksomheder uden for Danmark, primært Øst Europa og Asien.
 Selskabet A  

 Holding ApS har p.t. ud over aftaler med selskaberne i Polen og Bangladesh  

 aftaler med yderligere to virksomheder om konsulentassistance i forbindelse  

 med  

 etablering og drift af produktion i Øst Europa.
 I forbindelse  

 med udførelsen af konsulentarbejdet ansættes A i selskabet A Holding ApS, som  

 konsulent, med en månedlig gage i størrelsesorden kr. 20-25.000.
 Såfremt der i  

 forbindelse med konsulentopgaver vil være behov for udførelse af  

 bestyrelsesopgaver, vil disse blive honoreret direkte fra kunden til A.
 Målet er i  

 øvrigt at udføre konsulentydelser for endnu flere produktionsvirksomheder med  

 behov  

 for etablering uden for Danmark.
 Aftalerne om  

 konsulentydelserne er indgået, hvorimod ansættelsen af A endnu ikke er  

 gennemført.
SKATs  

 oplysninger om faktiske forhold Der er indsendt  

 en aftale/kontrakt med det polske selskab B og A Holding ApS samt  

 træningsplan  

 indgået med Danida vedrørende selskabet i Bangladesh.
Revisor oplyser, at  

 aftaler med øvrige virksomheder er mundtlige aftaler.
Revisor har  

 herudover oplyst, at arbejdsopgaverne for det polske selskab B vedrører  

 opstart  

 af en fabrik med produktion af el-tavler/industritavler.
Danida projektet går  

 ud på at etablere en fabrik inden for tekstilbranchen.
 Efter anmodning  

 har revisor efterfølgende indsendt debitorfakturaer for perioden oktober 2005  

 til december 2006.
SKATs  

 indstilling og begrundelse Som udgangspunkt  

 er det en betingelse for at anerkende A Holding ApS som rette  

 indkomstmodtager,  

 at aktiviteten i selskabet i skattemæssig henseende er erhvervsmæssig.
 Afgrænsningen  

 mellem lønmodtagere og selvstændigt erhvervsdrivende er omtalt i  

 ligningsvejledningen  

 2006-1 afsnit E.A.4, hvor der er nævnt en række kriterier for forhold, der  

 taler for henholdsvis tjenesteforhold og selvstændig erhvervsvirksomhed.  

 Afgrænsningen foretages efter en vægtning af de nævnte kriterier.
Overordnet kan  

 siges, at selvstændig erhvervsvirksomhed er kendetegnet ved, at der for egen  

 regning  

 og risiko udøves en virksomhed af økonomisk karakter og med det formål at  

 opnå  

 overskud.
Det er indkomstmodtageren, som tilrettelægger, leder, fordeler og  

 fører tilsyn med arbejdet uden anden instruktion fra hvervgiveren end den,  

 der  

 eventuelt følger af den afgivne ordre.
En lønmodtager derimod modtager  

 vederlag  

 for personligt arbejde i et tjenesteforhold, hvor arbejdsgiveren har  

 instruktionsbeføjelsen.
 Ved gennemgang  

 af de indsendte fakturaer kan det konstateres, at der er udført arbejde for  

 flere virksomheder i perioden oktober 2005 til december 2006.
 Revisor har  

 tillige oplyst, at A Holding ApS har den normale forretningsmæssige risiko,  

 som  

 der er i forbindelse med levering af konsulentydelser.
 Da det vurderes  

 at være to vægtige argumenter for selvstændig erhvervsvirksomhed indstiller  

 SKAT, at A kan drive sin konsulentvirksomhed i selskabsform.
Ydelser mellem  

 interesseforbundne parter, skal ske på markedsmæssige vilkår.
Da A Holding  

 ApS  

 tilsyneladende ikke har kontrollerende indflydelse i form af aktiemajoritet  

 eller stemmeflertal i B og C Ltd., er der næppe problemer forbundet  

 hermed.
Skatterådets  

 afgørelse og begrundelse Skatterådet  

 tiltrådte indstillingen.
