 Bekendtgørelse om udsættelse af  

 virkningstidspunktet for lov nr. 986 af 3. november 2000 om ændring af  

 lov om afgift af vejbenyttelse og lov om vægtafgift af  

 motorkøretøjer m.v.
 I medfør af § 3, stk. 2, i lov nr. 986 af 3. november  

 2000 om ændring af lov om afgift af vejbenyttelse og lov om  

 vægtafgift af motorkøretøjer m.v. fastsættes  

 følgende:
 § 1. Virkningstidspunktet for anvendelsen af de  

 afgiftssatser, der er nævnt i § 1, nr. 1, i lov nr. 986 af 3.  

 november 2000 om ændring af lov om afgift af vejbenyttelse og lov om  

 vægtafgift af motorkøretøjer m.v. udsættes indtil  

 proceduren i artikel 9 i Protokol af 22. marts 2000 om ændring af  

 aftalen af 9. februar 1994 om opkrævning af afgifter for tunge  

 erhvervskøretøjers benyttelse af visse veje med henblik  

 på gennemførelse af Europa-Parlamentets og Rådets direktiv  

 1999/62/EF om afgifter på tunge godskøretøjer for  

 benyttelse af visse infrastrukturer, jf. § 9, stk. 1, i den  

 omhandlede protokol er afsluttet.
 Stk. 2. Skatteministeren offentliggør det tidspunkt,  

 fra hvilket den i stk. 1 omhandlede bestemmelse får virkning, ved  

 bekendtgørelse i Lovtidende.
§ 2. For køretøjer, for hvilke der  

 er betalt afgift efter udstødningsklasse IKKE-EURO eller EURO I for  

 afgiftsperioder, der begynder inden det tidspunkt, der er nævnt i  

 § 1, tilbagebetales forskellen mellem den betalte afgift og den afgift,  

 der var gældende for det pågældende køretøj  

 ved udgangen af 2000. Tilbagebetalingen sker fra Centralregisteret for  

 motorkøretøjer til den, i hvis navn køretøjet er  

 registreret på tidspunktet for tilbagebetaling.
Tilbagebetalingen sker  

 uden forudgående ansøgning.
 § 3. Bekendtgørelsen træder i kraft den 28.  

 december 2000.
