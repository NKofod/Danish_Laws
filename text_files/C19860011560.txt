1. ALMENE BEMÆRKNINGER MÆRKNINGENS HOVEDFORMÅL Mærkning af lægemidler har to hovedformål:
 p Identificering.
 p Korrekt anvendelse.
Ved udformingen af mærkningen er det vigtigt, at disse formål iagttages,  

 og at de elementer, som indgår, anføres på en tydelig måde på  

 pakningsmaterialet.
Det er hensigtsmæssigt, at de oplysninger, som er  

 nødvendige for at opfylde disse formål, samles hver for sig på såvel den  

 indre som ydre emballage.
IDENTIFICERING Et lægemiddel identificeres ved:
 p Navn.
 p Styrke.
 p Lægemiddelformbetegnelse.
 p Pakningsstørrelse.
 p Varenummer.
Disse elementer bør placeres horisontalt i samme synsfelt.
Navn og styrke  

 sædvanligvis med samme skrifttype og -størrelse.
FORVEKSLINGSRISIKO Pakninger, som kan give anledning til forveksling på grund af navnelighed,  

 lighed i lægemiddelform (f.eks. salve, creme), lighed i design, eller flere  

 forskellige styrker, bør adskilles ved at anvende forskellige  

 skriftstørrelser, farver, forskellig pakningsudformning eller lignende for at  

 fremhæve forskellen.
LÆSELIGHED Skrifttypen er af stor betydning for læseligheden.
Enkle skrifttyper som  

 liniære (grotesk), f.eks. folio, helvetica, univers, bør foretrækkes.
Meget  

 smalle eller meget brede typer bør undgås.
Der bør endvidere tilstræbes frie  

 områder omkring teksten for at lette læseligheden.
Hvis farvet tekst eller  

 farvet baggrund anvendes, bør størst mulig kontrastvirkning tilstræbes.
KORREKT ANVENDELSE For at sikre rigtig anvendelse af lægemidler, bør pakningerne forsynes med  

 visse brugeroplysninger.
Disse omfatter:
 p Brugsanvisninger.
 p Tekniske oplysninger.
 p Advarsler.
 p Opbevaringsanvisninger.
 p Udløbsdato og anvendelsestid.
Disse oplysninger skal være let læselige og så tydeligt udformet som  

 muligt.
I visse tilfælde er det nødvendigt, at oplysninger fremhæves specielt  

 ved udnyttelse af layoutteknik eller ved, at mindre væsentlig information  

 anføres med mindre typestørrelser.
Oplysningerne bør samles i et felt for  

 sig, helst horisontalt.
På fællesnordiske pakninger bør de samles sprogvis.
Hvis teksten er ens på fællesnordiske pakninger, kan denne anføres på eet  

 sprog.
I så fald må enkelte svært forståelige ord skrives på to eller flere  

 sprog.
Udløbsdato kan, hvis det er hensigtsmæssigt af tekniske årsager,  

 anføres andre steder på emballagen.
ANDRE OPLYSNINGER Andre oplysninger, som er nødvendige på emballagen, kan anføres med mindre  

 typestørrelser eller gives mindre fremtrædende placering.
Det drejer sig om:
 p Deklaration.
 p Fremstillerens navn, logo eller andre symboler.
 p Figurer der illustrerer brugsmåden.
APOTEKSETIKET Ved udformning af pakningsmateriale skal der tages hensyn til kravet om,  

 at inderpakningen ved udlevering fra apotek skal forsynes med en særlig  

 etiket.
Der skal mindst afsættes et frit område på 14 * 34 mm til dette  

 formål.
OMFANG Mærkningen skal anbringes på såvel den indre som på en ugennemsigtig ydre  

 emballage, dog ikke på lageremballage m.m.
Hvis dette af pladsmæssige årsager  

 ikke er muligt, kan der for at lette læseligheden opnås tilladelse til at  

 indskrænke mærkningen på den indre eller ydre emballage.
Totalt set skal  

 mærkningen dog være fuldstændig.
Principielt bør inderemballagen indeholde de  

 nødvendige anvisninger for korrekt anvendelse.
I øvrigt henvises til § 20 og  

 § 21.
2. BEMÆRKNINGER TIL ENKELTE PARAGRAFFER AD § 2 Emballagen bør så vidt muligt udformes, så den ikke let kan åbnes af  

 mindre børn, men samtidig må det tilstræbes, at den kan åbnes af svækkede og  

 ældre patienter.
AD § 7 En vaccine skal i tilslutning til lægemiddelformbetegnelsen mærkes  

 »vaccine mod . . .«.
AD § 8 For et lægemiddel indeholdende 2 lægemiddelstoffer, hvis navne indgår i  

 lægemidlets navn, kan styrkerne desuden angives.
 Bestemmelsen om angivelse af styrke for doserede lægemidler gælder også  

 for f.eks. doserede aerosol- og spraypræparater.
For et lægemiddel i ampuller eller engangssprøjter skal styrken angives  

 ved mængde/ml.
Mængden bør i sådanne tilfælde kompletteres med oplysning om  

 total mængde pr. total volumen eventuelt total mængde i den pågældende  

 ampul/engangssprøjte.
Det samme gælder styrken af brugsfærdige  

 injektionsvæsker fremstillet fra injektionskoncentrat og -substans, når disse  

 forhandles med en given mængde opløsningsmiddel.
 Styrken kan angives i procent for øjen-, øre- og næsedråber, som er i  

 handelen ved bekendtgørelsens ikrafttræden, samt for nye synonympræparater  

 til sådanne.
 Mængdeangivelsen for forskellige styrker af et lægemiddel bør sædvanligvis  

 angives i samme enhed, f.eks. tabletter 250 mg, 500 mg, 1000 mg (eller 0,25  

 g, 0,5 g, 1 g). På samme måde bør det tilstræbes i styrken at angive mængden  

 af lægemiddelstof i en og samme form, når det i forskellige lægemiddelformer  

 indgår f.eks. som forskellige salte.
 Lægemidler til peroral anvendelse som doseres dråbevis eller ved hjælp af  

 medicinmål skal af fremstilleren leveres med passende  

 afdrypningsanordning/dråbestav henholdsvis medicinmål.
AD § 9 Angivelse af pakningsstørrelsen bør placeres i nærheden af lægemidlets  

 navn, lægemiddelformbetegnelse og styrke.
AD § 10 OG 11 For lægemidler med et lægemiddelstof, hvor lægemidlets navn ikke er det  

 samme som lægemiddelstoffets fællesnavn, skal fællesnavnet anføres på  

 etiketten med mindst halv så stor typestørrelse som lægemidlets navn.
Fællesnavnet skal anbringes således, at det ikke vanskeliggør entydig  

 identifikation af lægemidlet.
Det må derfor ikke anbringes mellem f.eks.  

 lægemidlets navn og styrke.
 Fællesnavnet kan enten angives ved den danske form eller den latinske form  

 eventuelt forkortet.
Deklarationen kan indledes med f.eks. 1 tablet/ml/g indeholder eller  

 afsluttes med f.eks. til 1 ml/g.
Deklarationen kan udelades for doserede  

 lægemidler med eet lægemiddelstof, forudsat deklaration af andre  

 indholdsstoffer ikke kræves efter bekendtgørelsen.
Det er ønskeligt, at farvestoffer angives f.eks. ved betegnelsen  

 »Color« gerne efterfulgt af E-nummer og/eller navn.
Andre  

 hjælpestoffer kan f.eks. angives ved samlebetegnelsen »Constit.«.
 Vand i/til injektions- og infusionspræparater betegnes aqua ad  

 iniectabilia (sterilt vand, vand til injektionsvæske). Vand i/til andre  

 sterile lægemidler deklareres aqua sterilis (ata) (sterilt vand). Vand i ikke  

 sterile lægemidler deklareres aqua purificata (renset vand).
 Infusionsvæsker deklareres sædvanligvis pr. 1000 ml eller liter, medens  

 miksturer og lignende deklareres pr. ml.
 Deklarationen for infusionsvæsker, infusionskoncentrater og  

 infusionssubstanser bør suppleres med oplysning og elektrolytindhold udtrykt  

 i mmol.
 Vacciner deklareres sædvanligvis pr. dosis.
AD § 12 Ved registreringsindehaver forstås den, som er ansvarlig for lægemidlet i  

 Danmark.
AD § 13 Udløbsdato angives efter ISO (International Standardization Organization)  

 - standard, f.eks. som »Anv. før: 86-05«.
Alternativt kan det  

 angives »Anv. før: 05-86«.
Romertal eller bogstavforkortelser for  

 måneder bør ikke anvendes.
For lægemidler med begrænset anvendelsestid skal anvendelsestiden angives.  

 Dette sker f.eks. på følgende måde: »Anv. før: 86-05 dog senest ...  

 timer/dage/uger/måneder efter færdigtilberedning/åbning/udlevering fra  

 apotek«.
Hvis pladsen tillader det, bør der afsættes plads til anførelse  

 af dato for færdigtilberedning/åbning/udlevering.
Udløbsdato og  

 anvendelsestid kan eventuelt anføres hver for sig.
 På grund af risiko for kontaminering skal anvendelsestid for øjendråber  

 begrænses til 1 måned, hvis ikke andet er fastsat.
AD § 14 Følgende opbevaringsanvisninger anbefales:
 Opbevares koldt (+2 grader-+8 grader C)/Opbevares i køleskab.
 Opbevares koldt/men frostfrit.
 Opbevares under +15 grader C/men frostfrit (f.eks. for visse  

 veterinærpræparater).
 Opbevares ved stuetemperatur.
 Beholderen bør holdes lukket.
 Lysfølsomt, bør opbevares i karton/ opbevares mørkt.
Opbevares svalt er en anvisning, som normalt ikke kan følges af brugerne,  

 og den kan derfor kun undtagelsesvis tillades.
Pakninger til  

 veterinæranvendelse eller til anvendelse på sygehuse vil kunne opbevares  

 koldt eller svalt.
For sådanne vil disse anvisninger derfor kunne tillades.  

 Angivelse af opbevaringsbetingelser på pakningsmaterialet skal være baseret  

 på holdbarhedsundersøgelser under de anbefalede betingelser.
AD § 16 Anvisning om færdigfremstilling af ikke-brugsfærdige lægemidler, f.eks.  

 pulver til mikstur, injektions- og infusionssubstanser, injektions- og  

 infusionskoncentrater, bør sædvanligvis fremgå af pakningsmaterialet.
Sådanne  

 anvisningers udformning og omfang må tilpasses lægemidlets karakter og  

 anvendelse.
AD § 19 Når tilbageholdelsestiderne er forskellige fra land til land, kan  

 fællesnordiske pakninger ikke godkendes.
AD § 20 Ved små lægemiddelbeholdere forstås f.eks. inhalationsaerosolbeholdere,  

 ampuller, små hætteglas og små tuber.
 På folie til blisterpakninger kan forskellig stavning af lægemiddelnavnet  

 accepteres under forudsætning af, at det danske navn også findes på foliet.  

 Eksempel på sådanne stavninger er tilføjelse af -a eller -e sidst i navnet.
