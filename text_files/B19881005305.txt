 I medfør af § 5, § 11, stk. 2 og § 28 i lov om skibes sikkerhed m.v., jfr.  

 lovbekendtgørelse nr. 584 af 29. september 1988, fastsættes:
Anvendelsesområde 1. Forskriften omfatter malearbejde udført af  

 besætningen på danske skibe, bortset fra fritidsfartøjer med en bruttotonnage  

 under 20 tons, fiskeskibe under 5 tons, krigsskibe og troppetransportskibe.
 1.2. Forskriften omfatter tillige malegæng fra land, der sejler med  

 skibet.
 1.3. Forskriften omfatter ikke skibsmalearbejde, der udføres på eller af  

 værfter eller malearbejde, der må ligestilles hermed.
 2. Forskriften omfatter arbejde med stoffer og  

 materialer, for hvilke der skal fastsættes et kodenummer i medfør af  

 bestemmelser om erhvervsmæssigt malearbejde udstedt i medfør af lov nr. 681  

 af 23. december 1975 om arbejdsmiljø.
Indkøb af malevarer og dermed beslægtede  

 produkter 3. Ved indkøb af malevarer, fortyndings-, opløsnings-,  

 rensnings- og klæbemidler uden forskriftsmæssig påmærkning og brugsvejledning  

 skal skibsføreren med leverancen forlange fyldestgørende datablad for hver  

 produktype.
Skibsføreren skal drage omsorg for, at emballagen snarest efter  

 ombordtagningen og inden hensætningen om bord er forsynet med følgende  

 angivelser:
 3.2. For produkter, hvor der foreskrives blanding af flere komponenter  

 eller tilsætning af fortyndingsmiddel, skal der også fastsættes kodenummer  

 for den brugsklare blanding.
 3.3. Kodenummer for brugsklare blandinger skal være tilgængelige på  

 arbejdsstedet.
Brug og sikkerhedsforanstaltninger 4. Et produkt må ikke anvendes, hvis det kan erstattes  

 af et andet produkt, der efter kodenummeret er mindre farligt eller mindre  

 generende.
 4.2. Når brugen af et erstatningsprodukt vil medføre ikke uvæsentlige  

 forskelle i tekniske egenskaber eller udgifter, skal der foretages en samlet  

 afvejning af de tekniske og økonomiske konsekvenser over for de sikkerheds-  

 og sundhedsmæssige hensyn.
 4.3. Skibets sikkerhedsorganisation skal inddrages i vurderingen af, om  

 erstatning kan foretages.
 4.4. Hvis erstatning ikke kan foretages efter pkt. 4.1 eller undlades,  

 fordi en samlet afvejning efter pkt. 4.2 viser, at brugen af et  

 erstatningsprodukt vil medføre urimelige merudgifter for arbejdsgiveren, skal  

 dette på forlangende dokumenteres over for Søfartsstyrelsen.
 5. Personer med diagnosticeret intellektuel reduktion  

 (demens) må ikke udføre arbejde med produkter med tallene 2, 3, 4 og 5 før  

 bindestregen i kodenummeret.
 6. Ved arbejde med produkterne skal der mindst træffes  

 sikkerhedsforanstaltninger som angivet i bilag 1, skema 1 og 2.
 6.2. Efter afslutningen af det enkelte arbejde med produkterne og indtil  

 de påførte produkter er tørret i en sådan grad, at faren for sundhedsfarlige  

 påvirkninger er ophørt, skal de foreskrevne sikkerhedsforanstaltninger i pkt.  

 6.1 fortsat følges.
 6.3. Hvor det er nødvendigt, at flere beskæftigede samtidig udfører  

 arbejde med produkterne så nær hinanden, at der er fare for sundhedsfarlig  

 påvirkning ud over den, der kan henføres til eget arbejde, skal der benyttes  

 tilstrækkelige personlige værnemidler.
 7. Ved klargøringsarbejde skal der træffes  

 foranstaltninger til imødegåelse af sundhedsfare ved indånding af støv, dampe  

 og afbrændingsprodukter samt ved hud- og øjenkontakt med de anvendte stoffer  

 og materialer.
8. Ved arbejde, der efter bilag 1 kræver maske med  

 gasfilter, skal den ansattes beskæftigelse med maske med gasfilter begrænses  

 til maksimalt tre timer på en arbejdsdag.
Beskæftigelsen med maske må ikke  

 foregå uafbrudt.
 8.2. Skønnes det ved arbejdets tilrettelæggelse, at den ansattes  

 beskæftigelse med maske med gasfilter vil vare over den fastsatte frist pkt.  

 8.1, skal der anvendes luftforsynet maske allerede fra arbejdets begyndelse.
 9. Andre beskæftigede end dem, der udfører malearbejde  

 eller nødvendigt arbejde i forbindelse hermed, må ikke opholde sig så nær  

 malearbejdet, at de udsættes for sundhedsfarlig påvirkning fra produkterne.
 9.2. Hvis arbejdet ikke uden urimelige merudgifter eller ulemper kan  

 tilrettelægges som angivet i pkt. 9.1, skal der benyttes tilstrækkelige  

 personlige værnemidler.
Personlige værnemidler og arbejdstøj 10. De i pkt. 6, jfr. bilag 1, skema 2, omhandlede  

 værnemidler m.v. skal være af en standard, der ikke er ringere end anført i  

 bilag 2.
 11. Udskiftelige luftbeholdere skal være  

 standardiserede højtryksbeholdere (trykflasker) beregnet for et arbejdstryk  

 på 200 bar (overtryk).
 11.2. Med hensyn til konstruktion, trykprøvninger - herunder periodiske  

 trykprøvninger, mærkning, farve m.v. - skal beholderen opfylde de af  

 Arbejdstilsynet fastsatte regler, for tiden bekendtgørelse nr. 338 af 11.  

 december 1935 med senere ændringer om Indretningen og Brugen af transportable  

 Beholdere for sammentrykkede, fordråbede eller under Tryk opløste Luftarter,  

 og bekendtgørelse nr. 242 af 6. juni 1978 om EF-direktiv om trykbeholdere.
 Hygiejne m.v.
 12. I skibe, hvor der udføres sprøjtemalearbejde eller  

 arbejde med produkter med tallene 4, 5 eller 6 efter bindestregen i  

 kodenummeret, skal der være adgang til egnede hudrensemidler, herunder sæbe,  

 samt egnede hudcremer.
 12.1. Når der udføres malearbejde, skal der på et lettilgængeligt sted  

 findes en øjenskylleflaske til førstehjælp i ulykkestilfælde.
 13. Personlige værnemidler, der er anvendt ved  

 sprøjtemalearbejde med produkter med tallene 4, 5 eller 6 efter bindestregen  

 i kodenummeret, skal opbevares i velventilerede og hensigtsmæssigt indrettede  

 skabe uden for besætningen beboelse.
Afvigelser fra bestemmelserne 14. Søfartsstyrelsen kan, når det findes rimeligt og  

 er dokumenteret at være fuldt forsvarligt, tillade afvigelser fra  

 bestemmelser.
 15. Et eksemplar af denne tekniske forskrift skal  

 findes om bord.
Straf 16. Med bøde eller hæfte straffes den, der overtræder  

 pkt. 3-13.
Ikrafttræden 17. Forskriften træder i kraft den 1. februar 1989.  

 Forskriften skal forefindes om bord senest 3 måneder efter ikrafttrædelsen.
 Søfartsstyrelsen, den 22. december 1988.
N.
J.
Bagge /H.
Drachmann Bilag 1 1. Bilagets område.
 Skibsmalearbejde (udført af skibets besætning og malegæng, der sejler med  

 skibet).
 2. Definitioner.
 2.1. Udendørs arbejdssteder med naturlig ventilation.
Fritliggende arbejdssteder, hvor luftbevægelse kan påvises.
Luftbevægelsen  

 skal kunne lede den luftforurening, der opstår ved malearbejdet, bort fra den  

 beskæftigedes åndedrætszone.
 2.2. Udendørs arbejdssteder med stillestående luft.
 Arbejdssteder, hvor luftbevægelser ikke kan påvises.
 2.3. Lette overdækninger (udført af presenninger eller andet  

 teltduglignende materiale).
 Overdækninger, der muliggør en vis luftcirkulation gennem åbninger og  

 utætheder.
 3. Sikkerhedsforanstaltninger.
 3.1. Mekanisk ventilation.
 Der skal etableres mekanisk ventilation som angivet i skema 1.
 3.2. Personlige værnemidler m.v.
 De personlige værnemidler, der skal anvendes ved det enkelte arbejde,  

 findes ved hjælp af skema 2. Værnemidler, der er anført for såvel tallet før  

 som efter bindestregen i kodenummeret, skal medtages eller sammensættes efter  

 nedenstående principper for tallet før og tallet efter bindestregen i  

 kodenummeret.
 Hvis der anføres ingen værnemidler eller ens værnemiddel til samme formål  

 med forskellige noter, skal skærpende noter (e, f, g, h og i) altid medtages.  

 Lempende noter (a, b, c og d) skal falde bort.
 Hvis sammensætningen medfører, at der skal vælges mellem to forskellige  

 personlige værnemidler med samme formål, skal det endelige værnemiddel vælges  

 således:
- luftforsynet halvmaske, - kombinationsfiltermaske, - gasfiltermaske, - støvfiltermaske, - øjenværn og - ansigtsskærm.
- kombinationsfiltermaske, - gasfiltermaske, - støvfiltermaske.
- gasfiltermaske og - støvfiltermaske.
 Anmærkning:
 Noter knyttet til et bortvalgt værnemiddel falder bort, alle andre noter  

 skal medtages.
Personlige værnemidler Med godkendt menes, at det pågældende udstyr skal være godkendt af  

 Søfartsstyrelsen eller Arbejdstilsynet her i landet eller af tilsvarende  

 offentlig udenlandsk myndighed.
Ansigtsskærm skal hindre stænk i øjnene og på huden i ansigtet.
Arbejdshandsker Handsker af egnet materiale til effektivt at beskytte hænderne mod  

 mekaniske hudskader, f.eks. rifter og vabler.
Arbejdshandsker kan desuden  

 være tilstrækkeligt til beskyttelse mod kemiske skader (se Handsker), f.eks.  

 ved tørt støv fra sprøjtearbejde.
Beskyttelsesdragt er en dragt, der effektivt kan holde det anvendte produkt (afhængig af  

 indhold af vand, opløsningsmidler og pigmenter) ude under arbejdets  

 udførelse.
Beskyttelsesdragter rengøres på behørig måde efter brug eller  

 kasseres.
Gasfiltermaske Masken skal være godkendt, og filtret skal være godkendt til brug mod de  

 gasser, der kan opstå under arbejdets udførelse (se »Brug af maske med  

 gasfilter«). Masken skal passe til brugeren.
Handsker Handsker af egnet materiale (plast, gummi o.lign.) til effektivt at  

 hindre, at huden kommer i kontakt med produktet (kemiske skader). (Se i  

 øvrigt Arbejdshandsker).
Hætte skal yde effektiv beskyttelse af den del af hovedet, der ikke er dækket af  

 andre personlige værnemidler.
Kombinationsfiltermaske (* 1) Masken skal være godkendt og filtret skal være godkendt til brug mod  

 gasser og støv, der kan opstå under arbejdets udførelse.
Masken skal passe  

 til brugeren.
Luftforsynet halvmaske, helmaske (* 1) og overtryksmaske Maske med luftforsyning fra kompressor (* 2) eller trykluftflasker.
Masken  

 skal passe til brugeren.
Overtræksdragt er en engangsdragt, der effektivt kan afvise det anvendte produkt  

 (afhængig af indhold af vand, oplysningsmidler og pigmenter) under arbejdets  

 udførelse.
Overtræksdragten skal kasseres, når den efter en eller flere  

 ganges brug er forurenet i en sådan grad, at den ikke længere yder  

 tilstrækkelig beskyttelse.
Støvfiltermaske (* 1) Masken skal være godkendt og filtret skal være godkendt til brug mod det  

 støv, der kan opstå under arbejdets udførelse.
Masken skal passe til  

 brugeren.
Vandtæt dragt Regntøj og gummistøvler eller tilsvarende, der beskyttet mod vand.
Øjenværn Beskyttelsesbriller, der effektivt beskytter mod stænk i øjnene.
Noter til skemaer for personlige værnemidler og særligt arbejdstøj På små flader, f.eks. vindueskarme og -rammer, er det tilladt at arbejde  

 uden åndedrætsværn.
 Ved kortvarigt arbejde, f.eks. pletmaling og efterreparation i begrænset  

 omfang (maksimalt 1 time pr. dag), er det tilladt at anvende støvfiltermaske.
 Ved kortvarigt arbejde, f.eks. pletmaling og efterreparation i begrænset  

 omfang (maksimalt 1 time pr. dag), er det tilladt at anvende gasfiltermaske.
 Ved kortvarigt arbejde, f.eks. pletmaling og efterreparation i begrænset  

 omfang (maksimalt 1 time pr. dag), er det tilladt at anvende  

 kombinationsfiltermaske.
 Hvis kombinationsfiltermaske erstatter helmaske, skal der også anvendes  

 øjenværn.
 Handsker skal anvendes, hvor der sker tilsmudsning af hænderne med  

 produktet.
Ansigtsskærm samt enten hætte eller hjelm skal anvendes ved stænkende  

 arbejde.
Eventuelt anvist øjenværn falder bort.
 Overtræksdragt skal anvendes, hvor der sker tilsmudsning i en sådan grad,  

 at almindeligt arbejdstøj ikke beskytter mod hudkontakt med produktet.
 I nicher og lignende skal anvendes samme personlige værnemidler som ved  

 »indendørs stor flade«.
 I stillestående luft skal der anvendes som åndedrætsværn som ved udendørs  

 arbejde med produkter kodet 3-.
Skema I Krav til etablering af mekanisk ventilation Skema II Personlige værnemidler og særligt arbejdstøj (* 1) Filtermasker og luftforsynede hel- og halvmasker kan ikke benyttes af personer med skæg.
En friskluftforsynet maske med overtryk må da anvendes i stedet.
(* 2) Kompressorer til luftforsyning eller fyldning af trykluftflasker skal være godkendt af Søfartsstyrelsen i lighed med kompressorer til fyldning af trykluftflasker til åndedrætsværn i forbindelse med brandudrustninger og letdykkerudstyr eller luftforurening til friskluftmasker.
Kompressoren skal under brug være placeret på en sådan måde, at fremmede luftarter ikke suges ind gennem friskluftindtaget.
