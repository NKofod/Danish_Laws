I Henhold til kongelig Resolution af 5. December 1945 har Danmark den 4. Januar 1946 i London undertegnet følgende  

 Overenskomst:
Overenskomst om Oprettelsen af den Europæiske Kul-Organisation.
 Regeringerne i Belgien, Danmark, Frankrig, Grækenland, Luxembourg,  

 Nederlandene, Norge, Tyrkiet, det Forenede Kongerige Storbritannien og  

 Nordirland og Amerikas Forenede Stater, der er overbevist om, at under den  

 nuværende almindelige Mangel paa Kul og paa visse Kategorier af Materiel og  

 Udstyr til Kulminedrift vil effektiv Koordinering af Efterspørgselen efter og  

 Leveringen af disse Varer fortsat være nødvendig i Europa, er enedes om  

 følgende:
 Artikel 1.
 Oprettelse af en Europæisk Kul-Organisation.
 Den Europæiske Kul-Organisation, herefter kaldet  

 »Organisationen«, oprettes herved.
 Artikel 2.
 Medlemsskab i Organisationen.
 Medlemmer af Organisationen er de Regeringer, paa hvis Vegne nærværende  

 Overenskomst underskrives, og saadanne andre Regeringer, som tiltræder  

 Overenskomsten efter Indbydelse af det i Henhold til Artikel 3 oprettede  

 Raad.
 Artikel 3.
 Organisationens Opbygning.
 1. Organisationen bestaar af et Raad og et Personale,  

 der arbejder udelukkende for Organisationen.
2. Raadet bestaar af Repræsentanter for  

 Medlemsregeringerne.
Hver Regering udpeger een Repræsentant og kan udpege en  

 Stedfortræder og tekniske Raadgivere.
 3. Raadet fastsætter sin egen Forretningsorden og kan  

 nedsætte saadanne Udvalg eller andre underordnede Organer, som maatte være  

 ønskelige.
 4. Personalet bestaar af en Formand, der fører  

 Forsædet i Raadet, en Generalsekretær, begge udpeget af Raadet, og andet  

 nødvendigt Personale ansat af Formanden med Raadets Godkendelse og i Henhold  

 til Betingelser, der vil blive foreskrevet af Raadet.
 Artikel 4.
 Organisationens Formaal.
1. Organisationens Formaal er at fremme Tilførsel og  

 retfærdig Fordeling af Kul og Forsyninger og Udstyr til Kulminedrift, hvorpaa  

 der er Knaphed, medens den, saa vidt muligt, varetager baade Producenternes  

 og Forbrugernes Interesser.
Med dette Formaal for Øje skal Raadet stadig  

 holde sig underrettet om Situationen med Hensyn til saadan Tilførsel og  

 Fordeling og, naar det er nødvendigt, drøfte den, formidle Oplysninger  

 desangaaende og foretage de fornødne Indstillinger til de paagældende  

 Regeringer og til andre kompetente Myndigheder.
2. I dette Øjemed skal Medlemsregeringerne Artikel 5.
 Hovedsæde.
 Organisationens Hovedsæde er i London eller et saadant andet Sted, som  

 Raadet til enhver Tid maatte bestemme.
 Artikel 6.
 Forhold til andre Organisationer, Myndigheder og Organer.
 1. Organisationen kan etablere Forbindelse med  

 nationale og internationale Organisationer, Myndigheder og Organer.
 2. Efter Oprettelsen af de Forenede Nationers  

 Økonomiske og Sociale Raad skal Organisationen sætte sig i Forbindelse med  

 dette Raad med Henblik paa at fastslaa, hvilket Forhold der bør bestaa mellem  

 den og Raadet og især, om dens Funktioner kan og bør overtages af Raadet.
 Artikel 7.
 Administrationsudgifter.
Raadet behandler og godkender et Budget, der dækker Organisationens  

 nødvendige Administrationsudgifter.
Administrationsudgifterne skal deles  

 mellem og afholdes af Medlemsregeringerne efter Regler, der fastsættes af  

 Raadet.
Hver Medlemsregering forpligter sig til med Forbehold af de Krav,  

 dens Forfatning stiller, omgaaende at bidrage sin saaledes fastsatte Del af  

 Administrationsudgifterne.
 Artikel 8.
 Forrettigheder og Immuniteter.
 1. Indenfor Medlemsregeringernes Omraader nyder  

 Organisationen saadanne Forrettigheder og Immuniteter, som er nødvendige for  

 Opfyldelsen af dens Formaal.
 2. Medlemsregeringernes Repræsentanter og  

 Organisationens Embedsmænd nyder ligeledes indenfor disse Omraader saadanne  

 Forrettigheder og Immuniteter, som er nødvendige for den uafhængige Udøvelse  

 af deres Funktioner.
 Artikel 9.
 Definitioner.
I denne Overenskomst betyder Ordet »Kul« alle Slags Kul (Antracit, bituminøse Kul,  

 Brunkul eller andre Arter), Koks (produceret i Gas- eller Koksværker),  

 Briketter eller andet fabrikeret Brændsel i fast Form og Beg til Brug for  

 Fabrikation af Brændsel i fast Form.
 Udtrykket »Forsyninger og Udstyr til Kulminedrift« betyder  

 saadanne Artikler, som bruges ved Produktionen og Behandlingen af Kul,  

 herunder Maskiner og Maskindele.
 Artikel 10.
 Overenskomstens Ikrafttræden og Varighed.
Nærværende Overenskomst, der er udfærdiget paa Fransk og Engelsk, saaledes  

 at begge Tekster er lige autentiske, træder i Kraft den 1. Januar 1946 for en  

 Begyndelsesperiode paa eet Aar.
Medlemsregeringerne (eller nogle af dem) kan  

 forlænge dens Gyldighed for et saadant Tidsrum derudover, som de maatte  

 bestemme.
Den 1. Oktober 1946 eller senere kan en hvilken som helst  

 Medlemsregering give det Forenede Kongeriges Regering skriftlig Meddelelse  

 om, at den træder ud af Organisationen, og med Hensyn til enhver Regering,  

 der har givet en saadan Opsigelse, ophører Overenskomsten tre Maaneder efter  

 den Dato, det Forenede Kongeriges Regering har modtaget Opsigelsen.
 Til Bekræftelse heraf har de undertegnede, der er behørigt bemyndigede af  

 deres respektive Regeringer, underskrevet nærværende Overenskomst.
 Sket i London den 4. Januar 1946 i et enkelt Eksemplar, som deponeres hos  

 det Forenede Kongeriges Regering, og hvoraf bekræftede Kopier sendes til alle  

 de underskrivende og tiltrædende Regeringer.
 For Belgiens Regering:
M.T.
BUYSE.
 For Danmarks Regering:
 ANTHON VESTBIRK.
 For Frankrigs Regering:
J.
ROMANOS.
GUERONIK For Grækenlands Regering:
J.
KOMANOS For Luxembourgs Regering:
LEO A.
CLASEN.
 For Nederlandenes Regering:
J.
LOOMAN.
 For Norges Regering:
 JOHAN MELANDER.
 For Tyrkiets Regering:
 CEMAL SAIT BARK.
 For det Forenede Kongeriges Regering:
J.
EATON GRIFFITH.
 For de forenede Staters Regering:
THOMAS C.
BLAISDELL, Jr.
 Hvilket herved bringes til almindelige Kundskab.
 Udenrigsministeriet, den 5. April 1946.
 Gustav Rasmussen.
