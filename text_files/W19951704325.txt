Virksomhedsomdannelsesloven Reference: SEL § 10, stk. 2 og VOL § 3, stk. 3., LV 1994  

 S.B.1.1.3. og E.H.2.2.
- Virksomhedsomdannelsesloven * virksomhedsomdannelse * regnskabsomlægninger Et revisionsfirma ansøgte Ligningsrådet om  

 tilladelse til regnskabsomlægninger således, at selskabet P A/S,  

 kan anvendes som led i en skattefri virksomhedsomdannelse med virkning pr.  

 1/8 1994.
 Det er oplyst, at personen K, som har status pr. 31/7, i  

 efteråret 1994 har overdraget sin virksomhed til skuffeselskabet A/S  

 PSE, nu P A/S, idet han ønsker at anvende successionsreglerne i  

 virksomhedsomdannelsesloven med omdannelsesdato pr. 1/8 1994.
 P A/S har imidlertid status pr. 31/3 med første  

 regnskabsperiode fra stiftelsen den 1/2 1994 til 31/3 1994 og kan derfor ikke  

 umiddelbart anvendes som led i virksomhedsomdannelsen, fordi selskabets  

 første regnskabsperiode (driftsperiode) ufravigeligt efter VOL § 3  

 skal løbe fra omdannelsesdatoen, som er den dag der følger  

 efter statusdatoen for sidste årsregnskab i den personligt drevne  

 virksomhed.
 Kommunen foreslår/indstiller til  

 Ligningsrådet, at der foretages følgende to  

 regnskabsomlægninger, der skal muliggøre at selskabet benyttes  

 som led i den skattefri virksomhedsomdannelse.
 1. Først omlægges selskabets regnskabsperiode  

 således at 1. regnskabsperiode omfatter perioden 1/2 1994 til 31/7 1994  

 for skatteåret 1995/96. Denne omlægning skal godkendes af  

 Ligningsrådet, jf. § 10, stk. 2 i selskabsskatteloven.
 2. Dernæst foretages omlægning, således  

 at 2. regnskabsperiode omfatter perioden 1/8 1994 til 30/6 1995 for  

 skatteåret 1996/97. Denne omlægning skal godkendes af  

 Ligningsrådet, jf. virksomhedsomdannelsesloven § 3, stk. 3.
 Denne udtalelse har været forelagt selskabets  

 revisor med en tilkendegivelse om, at Told- og Skattestyrelsen er indstillet  

 på at overveje at anbefale Ligningsrådet denne  

 omlægningsmodel, idet styrelsen dog har henstillet, at P A/S  

 først indhenter Erhvervs- og Selskabsstyrelsens tilladelse til, at  

 selskabets regnskab omlægges tilsvarende.
Erhvervs- og Selskabsstyrelsen har imidlertid alene  

 tilladt een omlægning af P A/S' første regnskabsår til  

 perioden 1/2 1994 til 30/6 1995 (17 måneder), idet samme forhold ikke  

 efter årsregnskabsloven kan begrunde to på hinanden  

 følgende omlægninger af regnskabsår.
P A/S'  

 vedtægter/regnskabsår er herefter ændret i overensstemmelse  

 hermed.
 Selskabets revisor har anført, at Erhvervs- og  

 Selskabsstyrelsen telefonisk har oplyst, at denne regnskabsomlægning  

 ikke anses at volde problemer i skattemæssige sammenhæng,  

 når blot der overfor skattemyndighederne aflægges to regnskaber,  

 nemlig et regnskab for perioden 1/2 1994 til 31/7 1994 og herudover et  

 regnskab for perioden 1/8 1994 til 30/6 1995. I forhold til Erhvervs- og  

 Selskabsstyrelsen skal der imidlertid kun indsendes et regnskab, nemlig for  

 den samlede periode 1/2 1994 til 30/6 1995.
 Revisoren har endvidere anført, at det ikke vil  

 være forbundet med nævneværdige problemer at udarbejde et  

 regnskab til Erhvervs- og Selskabsstyrelsen og to sæt regnskaber til  

 skattevæsnet, idet der er tale om et skuffeselskab uden aktivitet i  

 perioden fra 1/2 1994 til 31/7 1994.
 Efter en samlet bedømmelse af de forelagte  

 omstændigheder kan Ligningsrådet tillade, at der, som led i den  

 skattefri virksomhedsomdannelsen, sker to samtidige  

 regnskabsomlægninger, som indstillet af kommunen, således, at  

 regnskabet endeligt omlægges til kvartalsafslutning pr. 30/6.
