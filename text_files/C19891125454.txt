 Anstalten bemyndiges herved til for fremtiden til selv at indgå kontrakt  

 med brugere til kriminalforsorgens lejeboliger.
 Der skal herefter ikke ske indberetning til direktoratet.
 Udlejning til personale under kriminalforsorgen finder sted på grundlag af  

 vedlagte standardaftale samt Finansministeriets cirkulære af 16. marts 1989.
 Ved udlejning til andre anvendes de almindelige standardkontrakter i  

 henhold til lejeloven, hvortil der foruden de for anstalten eventuelt  

 knyttede særvilkår og Finansministeriets ovenstående cirkulære skal knyttes  

 vilkår om tidsbegrænsning og markedsleje.
Som eksempel på særvilkår kan nævnes: Brug af vaske/tørrerum,  

 tæppebankning, eller særlige anstaltsmæssige forhold.
Rengøring af fællesrum  

 og arealer, eller renholdning af kloaker m.v. kan alene kræves af lejere i  

 henhold til lejeloven.
Adgangen til at kræve særskilt leje for komfurer er ophævet.
Anstalten bør  

 næppe opstille andre installationer end disse under henvisning til, at der  

 vil påhvile en udskiftningspligt, jfr. cirkulærets § 19.
Ved afgørelse af hvem en lejebolig bør tildeles, bør der tillige tages  

 hensyn til den boliganciennitet en ansøger måtte have opnået ved en anden  

 anstalt.
Endvidere bør det iagttages, at der så vidt muligt tages hensyn til  

 udstationede, forflyttede eller andre nytiltrådte, for hvem en bolig vil være  

 af betydning for tjenesten.
Ved Finansministeriets cirkulære af 16. marts 1989 er der indført et  

 generelt princip om overgang til vurderingsleje.
Opmærksomheden henledes i  

 den forbindelse på, at boligen snarest ved ledighed bliver vurderet, og så  

 vidt muligt inden den nye brugers indflytning.
I modsat fald skal en eventuel  

 lejeforhøjelse opkræves efter reglerne i cirkulæret § 38, stk. 3. Det fremgår  

 af cirkulæret, hvorledes vurderingen nærmere foretages.
Det bemærkes, at vurderingen skal foretages på grundlag af brutto  

 kvadratmeterareal.
Dette afviger muligvis fra anstaltens hidtidige brutto  

 kvadratmeterareal idet mure og trapper mv. skal indregnes.
Honorar til vurderingsmænd betales af anstalten.
Honoraret bør fastsættes  

 med udgangspunkt i tidsforbruget og dokumenterede kørselsudgifter og  

 forventes at ligge mellem 500, - 1.200 kr.
Skønshonorar er fritaget for moms.
 Ved periodevis ubeboede boliger bør anstalten føre nøje tilsyn med henblik  

 på at hindre skader som følge af frostsprængninger, hærværk mv.
 Såfremt en bolig findes uegnet til udlejning, eller skønnes det af andre  

 grunde, at et salg er mere hensigtsmæssigt, fremsender anstalten begrundet  

 indstilling herom til direktoratet.
 Såfremt anstalten har bemærkninger til standardaftalen, bedes disse  

 fremsat inden 6 måneder med henblik på indarbejdelse af eventuelle  

 ændringsforslag inden trykning.
 Samtidig ophæves følgende bestemmelser:
Direktoratets regulativ af 16. januar 1950 for de under fængselsvæsenet  

 hørende lejeboliger.
Direktoratets skrivelse af 12. november 1953 om  

 boligbidrag, direktoratets skrivelse af 17. juni 1958 om lejeforhøjelse som  

 følge af forbedringer, direktoratets skrivelse af 9. februar 1960 om  

 indberetning om ny boligindehavere, direktoratets skrivelse af 23. marts 1961  

 om lejeboliger - afgift for el og gaskomfur, direktoratets skrivelse af 14.  

 januar 1975 om lejeboliger - arealreduktion, direktoratets skrivelse af 19.  

 januar 1983 om boliganciennitet til kriminalforsorgens lejeboliger,  

 direktoratets skrivelse af 6. juli 1984 om tilsyn med tjeneste- og  

 lejeboliger.
 E.B.
