(Til samtlige CF-kommissioner,  

 politidirektøren i København og samtlige politimestre, samtlige  

 CF-regioner) Emne: »Vejledning om karreeværn«.
 Hoslagt følger 3 eksemplarer af »Vejledning om karreeværn«,  

 Civilforsvarsstyrelsen, 1979.
 Vejledningen er en tekstmæssig revideret og ajourført udgave af den i 1953  

 udsendte vejledning, men indebærer ingen ændringer i gældende regler om  

 karreeværn.
 For så vidt angår afsnit 4.4.3, Forsikring skal man under henvisning til  

 cirkulærskrivelse herfra af 15, december 1978, der udsendtes til samtlige  

 civilforsvarskommissioner og kommunalbestyrelser i kommuner uden  

 civilforsvarskommission, politidirektøren i København og samtlige  

 politimestre, gøre opmærksom på, at ulykkestilfælde med personskade til  

 følge, der rammer frivillige i civilforsvaret under færden til og fra  

 tjeneste, i alle tilfælde skal anmeldes til Sikringsstyrelsen i  

 overensstemmelse med de almindelige regler herom.
 Som supplement til 1953-udgaven er i afsnit 4.12 tilføjet en beskrivelse  

 af karreeværnsreglernes anvendelse i forbindelse med ordningens etablering i  

 ejendomme, der i henhold til § 3 i bekendtgørelse nr. 130 af 13. april 1972  

 om ejerlejligheder, i deres helhed er opdelt i ejerlejligheder.
 Specielt vedrørende vejledningens pkt. 4.4.2, Uddannelse bemærkes, at  

 eventuel uddannelse af karreeværnsledere og stedfortrædere indtil videre skal  

 gennemføres efter de hidtil gældende uddannelsesplaner (Uddannelsesoversigt,  

 Civilforsvarsstyrelsen 1970, pkt. 4.5.1). Der vil senere herfra blive udsendt  

 reviderede planer for uddannelsen.
 Yderligere eksemplarer af vejledningen kan rekvireres herfra.
Lauritz Hvidt /K.E.
Fisker BILAG VEJLEDNING OM KARREEVÆRN 2. udgave Civilforsvarsstyrelsen 1979 FORORD Denne 2. udgave af »Vejledning om karreeværn« indebærer ingen  

 ændringer i gældende regler om karreeværn, men er alene en tekstmæssig  

 ajourført udgave af den i 1953 udsendte vejledning.
INDHOLD 1. CIVILFORSVARETS ØVERSTE LEDELSE Opbygningen af civilforsvaret forestås af Civilforsvarsstyrelsen, der  

 sorterer under Indenrigsministeriet.
Civilforsvarsstyrelsen ledes af  

 civilforsvarsdirektøren.
Det er styrelsens opgave at sørge for, at den statslige del af  

 civilforsvaret til enhver tid er så effektivt som muligt inden for de  

 fastsatte rammer og bevillinger.
Det er endvidere styrelsens opgave at søge  

 det lokale civilforsvar opbygget på den mest tidssvarende og hensigtmæssige  

 måde.
Disse opgaver er fastsat i civilforsvarsloven.
2. DET LOKALE CIVILFORSVAR Indenrigsministeren udpeger de bymæssigt bebyggede områder af landet, der  

 skal være civilforsvarsområder.
Storkøbenhavn (Københavns og Frederiksberg  

 kommuner og alle kommuner i Københavns Amtskommune) udgør et  

 civilforsvarsområde for sig.
 Det enkelte civilforsvarsområde ledes af en civilforsvarskommission med  

 borgmesteren (i København overborgmesteren) som formand.  

 Civilforsvarskommissionen skal efter nærmere retningslinier, der fastlægges  

 af indenrigsministeren, løse en række civilforsvarsopgaver, herunder  

 organisere en kommunal hjælpetjeneste og føre tilsyn med bedriftværn,  

 karreeværn og villaværn, samt tage sig af tilsyn med og vedligeholdelse af de  

 offentlige beskyttelsesrum.
 Inden for hver politikreds skal politimesteren efter retningslinier, som  

 indenrigsministeren fastsætter, varetage opgaver som evakuering, varsling,  

 afspærring og bevogtning.
3. EGENBESKYTTELSEN 3.1. BEFOLKNINGENS MEDVIRKEN TIL BEKÆMPELSE AF VIRKNINGERNE AF KRIGSSKADER  

 I BYMÆSSIGT BEBYGGEDE OMRÅDER Efter et angreb med moderne angrebsvåben vil civilforsvaret komme til at  

 stå over for særdeles omfattende skader.
Det vil under alle forhold tage nogen tid, før civilforsvarets  

 hjælpestyrker kan begynde redningsarbejdet.
Derfor er det af stor betydning,  

 at civilbefolkningen selv går igang så hurtigt som muligt.
Det gælder først  

 og fremmest om at befri indespærrede, yde førstehjælp og slukke småbrande.
3.2. EGENBESKYTTELSENS FORSKELLIGE FORMER Den selvhjælp, der organiseres i medfør af civilforsvarsloven, består af  

 karreeværn, villaværn og bedriftværn.
Karreeværn er den almindelige  

 egenbeskyttelse i tilknytning til beboelsen i bymæssigt bebyggede områder med  

 tæt sammenhængende bebyggelse.
Villaværn kan frivilligt oprettes i bymæssigt  

 bebyggede områder med mere spredt bebyggelse.
Endelig er bedriftværn den  

 egenbeskyttelse, der skal oprettes i virksomheder af en vis størrelse.
4. KARREEVÆRN 4.1. LOVBESTEMMELSEN OM KARREEVÆRN I medfør af civilforsvarslovens § 34 har indenrigsministeren i en  

 bekendtgørelse af 24. august 1951 fastsat de nærmere regler om karreeværn.
4.2. KARREEVÆRNSINDDELINGEN AF ET CIVILFORSVARSOMRÅDE Ifølge bekendtgørelsen om karreeværn skal civilforsvarskommissionen  

 udarbejde en plan over, hvordan karreeværnsordningen skal tilrettelægges i  

 det enkelte civilforsvarsområde.
 Denne plan skal bestå af 2 led:
1. en angivelse af, hvilke områder med tættere  

 bebyggelse inden for området, der skal omfattes af karreeværnsordningen, 2. en oversigt over, hvordan disse karreeværnspligtige  

 områder skal inddeles i husgrupper beregnet på oprettelse af eet karreeværn i  

 hver husgruppe.
 De 2 led kan nærmere beskrives således:
4.2.1. AFGRÆNSNINGEN AF DE KARREEVÆRNSPLIGTIGE OMRÅDER Tæt sammenhængende bebyggelse i karreer eller lignende falder inden for de  

 karreeværnspligtige områder.
Uden for falder kvarterer med lav og åben  

 bebyggelse.
Her har villaværnene deres specielle virkeområde.
I en række tilfælde kan afgrænsningen være vanskelig.
Grænsen må da  

 fastsættes under hensyn til de lokale forhold (bebyggelsens art, højde,  

 udstrækning og tæthed). Afgørende for bedømmelsen af, om en bebyggelse bør  

 høre ind under karreeværnspligtigt område, må være, om der er betydelig  

 risiko for, at brande i bebyggelsen kan brede sig til andre bebyggelser.
Blokbebyggelser - også enkeltstående høje husblokke - med høj  

 udnyttelsesgrad og stor befolkningtæthed giver risiko for, at skader vil  

 kunne få et betydeligt omfang.
Derfor skal sådanne bebyggelser normalt  

 medtages som karreeværnspligtige, selv om de ligger i områder, der ellers  

 ikke har karreeværnspligt.
Ved række- og kædehuse må afgørelsen afhænge af en konkret bedømmelse.
Det  

 kan være nødvendigt at pålægge karreeværnspligt i visse tilfælde, særlig hvor  

 sådanne bebyggelser ligger inden for eller meget nær ved tæt bebyggede  

 kvarterer.
I andre tilfælde er det ikke påkrævet, f.eks. hvis en  

 rækkehusbebyggelse ligger i et helt åbent kvarter.
 Hvis den samlede bebyggelse inden for et civilforsvarsområde er af en  

 sådan karakter, at det må forekomme for vidtgående med en gennemført  

 karreeværnsordning, kan civilforsvarsområdet ifølge bekendtgørelsens § 2  

 fritages for karreeværnspligt, såfremt der oprettes en anden betryggende  

 beskyttelse (f.eks. villaværn).
4.2.2. INDDELINGEN AF DE KARREEVÆRNSPLIGTIGE OMRÅDER I HUSGRUPPER Civilforsvarskommissionen inddeler de karreeværnspligtige områder i  

 husgrupper.
Inddelingen bør gennemføres sådan, at hver husgruppe danner en  

 sammenhængende enhed.
Det vil ofte være hensigtsmæssigt at lade  

 »brandbælter« (brede gader, åbne pladser o.lign.) danne grænser  

 mellem husgrupperne.
Husgrupper på ca. 600 personer må normalt foretrækkes, men tallet er kun  

 vejledende.
Under hensyn til forholdet mellem bebyggelsens udstrækning og  

 antallet af beboere og beskæftigede i de enkelte bygninger vil større og  

 mindre husgrupper kunne forekomme.
 Inddelingen i husgrupper vil blive meddelt ved offentliggørelse i den  

 lokale presse, ved direkte skriftlig meddelelse eller på anden måde.
4.3. KARREEVÆRNETS STØRRELSE Antallet af personer, der er tilknyttet det enkelte karreeværn, er i  

 bekendtgørelsen fastsat som en leder, en stedfortræder for lederen og mindst  

 15 karreevagter.
Denne størrelse svarer til en husgruppe på ca. 600 beboere og  

 beskæftigede.
Civilforsvarskommissionen kan nedsætte eller forøge antallet af  

 karreevagter.
I den forbindelse skal der tages hensyn til bebyggelsens  

 karakter, højde, udstrækning og lignende samt til antallet af beboere og  

 beskæftigede.
Som en vejledning kan man regne med, at antallet af karreevagter skal  

 forøges (henholdsvis nedsættes) med een for hver 100 beboere og beskæftigede,  

 der findes over (under) de nævnte 600. Der skal dog altid være mindst 10  

 karreevagter.
Eksempel:
 Under moderne storkrig kan behovet for aktiv indsats imidlertid blive så  

 stort, at ikke alene karreevagter, men enhver beboer må deltage i  

 redningsarbejdet, hvis det skal lykkes.
Enhver må være forberedt på - og er i øvrigt efter civilforsvarslovens §  

 38 forpligtet til - at yde den hjælp, som vedkommende er i stand til.
Derfor  

 vil det være rigtigst at opfatte ledere og karreevagter som et  

 »stamhold«, der leder beboernes samlede indsats under en  

 katastrofe.
Stamholdet skal også kunne vedlede de øvrige beboere og  

 beskæftigede i karreen og derved hindre forvirring og panik.
4.4. KARREEVÆRNETS PERSONEL 4.4.1. TILVEJEBRINGELSE Ifølge bekendtgørelsen påhviler det bygningers ejere i forening at udpege  

 en karreeværnsleder og en stedfortræder for lederen.
Udpegning af ledere og  

 stedfortrædere kan finde sted allerede i fredstid - under forudsætning af at  

 de pågældende er villige til at påtage sig hvervet - og skal finde sted  

 senest ved etablering af beredskab inden for civilforsvaret.
Da det i visse tilfælde har vist sig vanskeligt at gennemføre en udpegning  

 på frivillig basis, anses det for tilstrækkeligt, at  

 civilforsvarskommissionen i fredstid udarbejder en plan for tilvejebringelse  

 af karreeværnsleder og stedfortræder i hver husgruppe.  

 Civilforsvarskommissionen kan i denne forbindelse benytte sig af  

 folkeregisteroplysninger og lignende.
Hvervene bør bestrides af personer, der  

 skønnes at have evnen til at organisere og i en katastrofesituation at lede  

 husgruppens karreeværn.
 De ledere og stedfortrædere, der er udpeget i fredstid, modtager en  

 skriftlig beskikkelse, som civilforsvarskommissionen udfærdiger.
Ved beredskab udtages de karreeværnsledere og stedfortrædere, der ikke har  

 meldt sig frivilligt, i medfør af civilforsvarslovens § 29. De udtagne  

 modtager en skriftlig beskikkelse samt et uddrag af de bestemmelser, der er  

 udsendt i henhold til § 29. Endvidere modtager de en blanket, der kan  

 tilbagesendes i udfyldt stand i de tilfælde, hvor en person mener sig  

 fritaget for mødepligt.
Af beskikkelsen fremgår, at  

 karreeværnslederen/stedfortræderen har ret til at udtage personel til  

 øjeblikkelig afværgelse af skader, såfremt en katastrofesituation indtræder,  

 før beskikkelsen af karreevagter har fundet sted.
I tilfælde af beredskab skal karreeværnslederen/stedfortræderen efter  

 påbud fra civilforsvarskommissionen hjælpe med til at udtage det nødvendige  

 antal karreevagter blandt beboerne.
Karreeværnslederen/stedfortræderen  

 udarbejder og afleverer til civilforsvarskommissionen en fortegnelse over  

 emner til karreevagtshvervet, og kontoret udarbejder derefter beskikkelsen,  

 der underskrives af civilforsvarslederen.
Udleveringen af beskikkelsen kan så  

 finde sted, evt. gennem karreeværnslederen/stedfortræderen.
Beskikkelsen  

 ledsages af enblanket til brug ved ansøgning om fritagelse (se ovenfor).
Hvis en beskikkelse af karreevagter ikke kan nås i en katastrofesituation,  

 har karreeværnslederen/stedfortræderen som nævnt ret til at udpege personel  

 til øjeblikkelig indsats.
En sådan udpegning af personel skal snarest muligt  

 følges op af en beskikkelse, som civilforsvarslederen udfærdiger i henhold  

 til § 29.
I det omfang, det er muligt at skaffe frivilligt personel, er  

 karreeværnslederen/stedfortræderen berettiget til selv at udfærdige og  

 underskrive beskikkelser for de enkelte karreevagter.
Hertil benyttes særlige  

 blanketter.
4.4.2. UDDANNELSE Uddannelse af karreeværnets stamhold tilrettelægges og gennemføres efter  

 planer, som godkendes af Civilforsvarsstyrelsen.
Stamholdet bør i øvrigt  

 undervise og vejlede de øvrige beboere og beskæftigede i husgruppen, bl.a.  

 ved hjælp af de vejledninger og pjecer, der vil blive udsendt.
4.4.3. FORSIKRING Karreeværnspersonel (både frivillige og ikke-frivillige) er omfattet af  

 lov om erstatning til skadelidte værnepligtige m.fl.
Dette betyder, at  

 personel, der rammes af ulykkestilfælde eller sygdom, som med rimelig  

 sandsynlighed kan henføres til udførelsen af de pligter, der er forbundet med  

 tjenesten, eller til de forhold hvorunder tjenesten foregår, i henhold til  

 loven er berettiget til erstatning fra staten for følgerne heraf.
 Krav på ydelser i henhold til loven skal snarest muligt anmeldes til  

 Sikringsstyrelsen, der i det enkelte tilfælde træffer afgørelse vedrørende  

 tilkendelse af erstatning.
4.5. PERSONLIG UDRUSTNING OG MATERIEL TIL KARREEVÆRN 4.5.1. PERSONLIG UDRUSTNING Når civilforsvaret etablerer beredskab, skal husejerne forsyne hver  

 karreevagt i stamholdet med følgende udrustning: 1 økse 1 skovl 1 8-12 l  

 spand 1 eletrisk håndlygte med mindst 4 timers brændetid.
Arbejdshandsker  

 kræves ikke, hen de vil være til stpr nytte.
 Civilforsvarsstyrelsen leverer - gennem vedkommende  

 civilforsvarskommission - et ambind, et par beskyttelsesbriller og en hjelm  

 til hvert medlem af stamholdet.
 Eventuelt vil der senere også blive stillet gasmasker til rådighed for  

 karreeværnene.
4.5.2. MATERIELLET Karreeværnets opgaver er fortrinsvis indsats ved bekæmpelse af mindre  

 brande i bygninger, hvor der ikke er industri eller lignende.
Derfor kan  

 materiellet begrænses til lettere brandslukningsmateriel og let håndterligt  

 værktøj.
I bekendtgørelsen er det fastsat, at Civilforsvarsstyrelsen - gennem  

 vedkommende civilforsvarskommission - til hvert karreeværn leverer: 4-8  

 spandesprøjter med slange (7 1/2 m slange til hver) 1 båre.
Herudover skal  

 husejerne levere: 4-8 beholdere, hver til 100 l vand 5 brækjern (koben) 1  

 sanitetstaske (førstehjælpskasse) 1 T-nøgle til lukning af stophane for  

 bygningernes vandtilførsel 1 nøgle til hovedgashane.
 Er der flere eller færre end 17 medlemmer (leder, stedfortræder og 15  

 vagter) i et karreværn, ændres antallet af vandbeholdere og brækjern  

 tilsvarende.
 Antallet af spandesprøjter vil normalt afhænge af stamholdets størrelse,  

 således at følgende skema stort set vil blive fulgt:
Til bekæmpelse af småbrande har spandesprøjten vist sig særlig velegnet.  

 Den er let at transportere, let at anvende, let at holde i god stand, og den  

 udnytter en begrænset vandmængde meget virkningsfuldt.
Den kan betjenes af to  

 personer, i nødsfald af en person, men der bør dog tilkaldes hjælpere,  

 eventuelt ejendommens øvrige beboere, til at hente vand fra nærmeste  

 vandhane, vandbeholder eller lignende.
Hertil kræves kun et par spande, som  

 normalt vil være for hånden.
Som vandbeholdere kan f.eks. anvendes olietønder (overskårne eller med  

 toppen skåret af), baljer og kar.
Vandbeholderne bør normalt anbringes ved  

 foden af trappeopgange.
I højere bygninger bør der også være en beholdning i  

 øverste eller næstøverste etage.
Det anførte materiel omfatter kun det mest nødvendige.
Derfor bør  

 karreeværnslederen i god tid undersøge, om der i husgruppen findes andet  

 anvendeligt materiel, f.eks. spande, vandkar, stiger, reb o.s.v., så det  

 hurtigt kan fremskaffes, hvis det bliver nødvendigt.
 Til en samlet indsats af alle beboere ved brandbekæmpelse vil det være  

 tilstrækkeligt, men også nødvendigt, at der udover forannævnte særlige  

 karreeværnsmateriel rådes over flere langskaftede svabere, i hvert fald een  

 pr. lejlighed, et passende antal spande og baljer, en del gamle tæpper eller  

 lignende samt sand i beholdere på hver ca. 5 kg sand.
4.5.3. OPBEVARING OG ANSVAR Materiellet og munderingen kan under fredsforhold opbevares enten i  

 civilforsvarskommissionens depot eller udlagt i det enkelte karreeværn.
Hvis opbevaringen finder sted i civilforsvarskommissionens depot, skal der  

 udarbejdes en plan for, hvordan udbringningen til karreeværnene skal  

 gennemføres.
I de tilfælde hvor opbevaring finder sted ved det enkelte  

 karreeværn, fører civilforsvarskommissionen (tilsynsmyndigheden) regelmæssigt  

 tilsyn med materiellets tilstedeværelse.
Civilforsvarskommissionen er efter de almindelige regler vedrørende  

 opbevaring af statsligt materiel ansvarlig for materiel og mundering, der  

 opbevares i civilforsvarskommissionens depot, mens husejerne bærer ansvaret  

 for det materiel, der er udleveret til karreeværnene (se nedenfor pkt. 4.6.) 4.6. HUSEJERNES FORPLIGTELSER I FORBINDELSE MED FORBEREDELSE OG ETABLERING  

 AF KARREEVÆRN Pligten til at medvirke til oprettelse af karreeværn påhviler i de  

 udpegede områder ejerne af såvel offentlige som private bygninger, uanset  

 bygningernes anvendelse (beboelse, forretning, lager, fabrik, kontorer,  

 klinik, sygehus o.s.v.).
 De forpligtelser, som Indenrigsministeriets bekendtgørelse om karreeværn  

 pålægger ejere af bygninger med karreeværnspligt, påhviler ejerne i forening.
Bygningernes ejere er såvel i fredstid som under beredskabsforhold  

 ansvarlige for, at det materiel og den personlige udrustning, der er  

 udleveret til karreeværnet, holdes forsvarligt vedlige og til enhver tid er  

 til rådighed i fuldt anvendelig stand.
Udgifterne ved vedligeholdelse og  

 eventuel fornyelse af materiellet påhviler husejerne.
I bekendtgørelsens § 2 er der åbnet adgang for civilforsvarskommissionen  

 til i særlige tilfælde at fritage ejere af bygninger inden for husgruppen for  

 at medvirke ved oprettelse af karreeværn, a. såfremt der i medfør af Indenrigsministeriets bekendtgørelse nr. 39 af  

 6. februar 1951 oprettes bedriftværn i bygningen, eller b. såfremt der på anden måde etableres en betryggende beskyttelse (f.eks.  

 villaværn).
 Det er normalt frivilligt at oprette villaværn, men i de tilfælde, hvor  

 der bliver tale om at oprette villaværn for at opnå fritagelse for  

 karreeværnspligt, vil villaværnene være obligatoriske.
4.7. DEN PRAKTISKE TILRETTELÆGGELSE AF KARREEVÆRNORDNINGEN UNDER  

 FREDSFORHOLD 4.7.1. CIVILFORSVARSKOMMISSIONEN I fredstid tilrettelægger civilforsvarskommissionen karreeværnene som  

 rammeordninger, der omfatter følgende:
Karreeværnslederne og stedfortræderne vil normalt komme til at lede  

 indsatsen i flere forskellige bygninger.
Derfor bør de gennemgå bygningerne,  

 når beredskab skal etableres.
De bør undersøge adgangsvejene (fra gade og  

 gård, porte, døre, hoved- og køkkentrapper, kældernedgange, loftsdøre) samt  

 bygningernes indretning (skorstene, brandmure, etageantal) og benyttelse  

 (bolig, kontor, værksted, forretning). Karreeværnslederne og stedfortræderne  

 bør også skaffe sig kendskab til antallet af beboere i de enkelte  

 lejligheder.
Især bør de vide. om der er nogle sengeliggende eller på anden  

 måde hjælpeløse personer i bygningerne.
 Stedfortræderen skal til enhver tid kunne overtage karreeværnslederens  

 opgaver, hvis det skulle blive nødvendigt.
4.9. KARREEVÆRNENES INDSATS VED BEKÆMPELSEN AF VIRKNINGERNE AF KRIGSSKADER Karreeværnene har dels forebyggende, dels afbødende opgaver.
 De FOREBYGGENDE opgaver består i:
 I det følgende afsnit bliver de enkelte opgaver gennemgået.
4.9.1. FOREBYGGENDE OPGAVER 4.9.1.1. FOREBYGGELSE AF BRANDE Karreeværnene gør, hvad der er muligt for at forebygge brandudbredelse,  

 først og fremmest ved rydning af loftskamre og pulterrum.
Det er vigtigt, at  

 alt brandbart materiale - især brandfarlige væsker - bliver fjernet.
Dernæst  

 skal der etableres vandbeholdninger, d.v.s., at baljer, kar, tønder og  

 badekar fyldes med vand.
Endelig skal karreeværnene sørge for, at  

 spandesprøjterne er klar til brug.
4.9.1.2. BESKYTTELSESRUM, KLARGØRNIG OG TILSYN Efter nærmere ordre fra civilforsvarskommissionen har ejerne af de  

 bygninger, hvor der findes sikringsrum, ansvaret for at sikringsrummene  

 bliver indrettet som beskyttelsesrum.
Karreeværnet kan hjælpe ejeren hermed  

 ved at rydde rummene for alt overflødigt, sørge for at der er fri og uhindret  

 adgang til rummene samt sætte afskærmning (f.eks. sandsække) op foran vinduer  

 og døre, der ikke er beskyttet.
Hvis der er tid til det for karreeværnets  

 andre pligter, kan værnet også hjælpe med at gøre nødudgange klar, opstille  

 inventar og skillerum o.s.v.
 I ejendomme, hvor der ikke er sikringsrum, kan karreeværnet på samme måde  

 hjælpe med til at indrette kælderen bedst muligt som beskyttelsesrum.
 Efter at rummene er gjort klar, skal karreeværnet regelmæssigt føre tilsyn  

 med, at rummene fortsat er ryddelige, at adgangen ikke er blokeret, og at  

 installationerne fungerer.
4.9.1.3. ALARMERING AF BEBOERE OG HJÆLP TIL GANGBESVÆREDE VED VARSLING Ved luftalarm eller ved varsling for radioaktivt nedfald skal  

 karreeværnets personel hurtigst muligt sikre, at alle beboere er alarmeret.  

 Karreeværnet skal også sørge for, at sengeliggende eller andre, der ikke kan  

 bevæge sig ved egen hjælp, bliver hjulpet ned i beskyttelsesrum.
4.9.1.4. MEDVIRKEN VED EVAKUERING Ved evakuering forstås enhver fjernelse af civilbefolkningen fra det sted,  

 hvor den bor, som følge af forventede eller indtrufne krigshandlinger.
Hvis  

 evakueringen beordres forud for krigshandlinger, tales der om forebyggende  

 evakuering, mens evakuering som følge af indtrufne krigsskader kaldes taktisk  

 eller afbødende evakuering.
For alle større og mellemstore civilforsvarsområder udarbejdes der af  

 vedkommende politimester efter nærmere af Civilforsvarsstyrelsen fastsatte  

 retningslinier planer for gennemførelse af en evakuering.
Det er  

 politimesteren i det pågældende område, der bekendtgør ordre om evakuering og  

 anviser marchveje.
I en fremtidig krig må man regne med den mulighed, at der bliver brugt  

 kernevåben, og at der derfor vil forekomme radioaktivt nedfald.
Da man som  

 regel vil være bedre beskyttet mod denne radioaktivitet ved at blive i kældre  

 og beskyttelsesrum end ved at fjerne sig, kan man ikke længere lægge så stor  

 vægt på forebyggende evakuering af en by, som man tidligere gjorde.
Kun i de  

 største byer og i beboelsesområder i nærheden af militæranlæg og andre  

 særligt truede mål kan forebyggende evakuering anses for sandsynlig.
Ellers  

 vil evakuering formentlig kun ske i situationer, hvor beboerne må forlade  

 karreen, enten fordi den er ubeboelig i kortere eller længere tid, eller  

 fordi den er truet af omfattende brande.
 Ved evakuering forud for krigshandlinger vil der normalt være tid til en  

 organiseret transport væk fra området, men i tilfælde af en taktisk  

 evakuering, d.v.s. på grund af skader, der er indtruffet, vil der i mange  

 tilfælde kun være få minutters frist til at komme ud fra det truede område.
Det vil være både praktisk og ønskeligt, at folk medtager penge,  

 personlige papirer, toiletsager, tørkost, nødvendigt tøj, sovepose, tæpper og  

 lignende.
Bortset herfra vil der næppe være mulighed for at medbringe større  

 genstande.
Privatbiler vil normalt kunne bruges til transporten.
Det vil endda som  

 regel være en fordel, fordi det skaber bedre passage i gaderne.
For at kunne hjælpe husgruppens medlemmer bedst muligt er det vigtigt, at  

 karreeværnslederen har kendskab til hvor mange, der opholder sig i  

 lejlighederne på de forskellige tidspunkter af døgnet.
En del beboere vil  

 måske i en truende situation søge ud af byen, enten til sommerhus eller til  

 familie og bekendte.
Oplysninger herom kan have stor betydning, hvis man  

 f.eks. skal søge efter indespærrede efter et angreb.
Derfor bør  

 karreeværnslederen notere sådanne oplysninger.
Hvis evakuering beordres som følge af direkte kamphandlinger, vil faren  

 være overhængende.
Opgaven for karreeværnene vil derfor bestå i at sørge for,  

 at alle husgruppens beboere alarmeres og enten omgående forlader husgruppen  

 ad den anviste vej eller samles i beskyttelsesrum, hvorfra man samlet  

 forlader husgruppen ad den anviste vej.
Hvis der er sengeliggende eller gangbesværede personer, må karreeværnet  

 sammen med beboerne hjælpe disse ned fra lejlighederne.
Om nødvendigt må  

 karreeværnslederen beslaglægge en eller to stuelejligheder til samlested,  

 indtil der bliver skaffet transportmulighed.
 I øvrigt skal karreeværnet hjælpe med evakueringen efter myndighedernes  

 anvisninger.
Ved hjælp af civilforsvarets CF-telefoner kan karreeværnslederen få  

 forbindelse til byens kommandocentral for at afgive meddelelser om  

 situationen, modtage ordrer eller bede om assistance.
I de tilfælde hvor der  

 ved karreeværnet af civilforsvarskommissionen udpeges en privattelefon som  

 CF-telefon, skal denne betjenes af karreeværnets personel (4.9.2.6.).
Endelig skal det nævnes, at karreeværnene ved en forebyggende evakuering  

 muligvis vil få ordre til at blive i byen.
I denne situation vil det være  

 nødvendigt at foretage en registrering af »forbliverne« og  

 eventuelt sørge for forplejning på særlige bespisningssteder, som det lokale  

 civilforsvar etablerer.
4.9.1.5. MEDVIRKEN TIL OPRETHOLDELSE AF RO OG ORDEN For at kunne løse denne opgave er det nødvendigt for karreeværnet at kende  

 de bestemmelser og anvisninger, som myndighederne giver.
 Ifølge bekendtgørelsen har enhver, som ved varsling befinder sig inden for  

 et karreeværns område, pligt til at gøre, hvad karreeværnet giver ordre til.  

 Dette indebærer, at alle personer, der under luftalarm eller under andre  

 truende situationer opholder sig uden for lejlighederne, på trapper, gange,  

 loft, i kælder eller i husgruppensbeskyttelsesrum, skal følge karreeværnets  

 anvisninger og kan straffes, hvis de ikke gør det.
 Karreeværnet kan dog kun opfordre, ikke beordre, beboerne til at forlade  

 lejlighederne og søge i beskyttelsesrum.
 I beskyttelsesrummet skal karreeværnet holde ro og orden.
Hvis trafikanter fra gaden søger dækning under luftalarm, må karreeværnet  

 anvise dem plads.
Ingen må afvises, så længe der er plads i husgruppens  

 beskyttelsesrum.
Hvis der ikke er flere pladser DER, må man henvise  

 trafikanterne til andre private beskyttelsesrum eller til det nærmeste  

 offentlige beskyttelsesrum, hvis beliggenhed bør være kendt af karreeværnet.
Står ejendomme tomme, f.eks. efter en evakuering, skal karreeværnet  

 jævnligt inspicere trapper, gange, kældre og lofter.
Eventuelle mistænkelige  

 forhold, herunder uberettiget ophold, indberettes til politiet, ligesom  

 politiets hjælp må indhentes, hvis folk nægter at følge karreeværnets  

 anvisninger.
4.9.2. AFBØDENDE OPGAVER 4.9.2.1. BEFRIELSE AF INDESPÆRREDE, YDELSE AF FØRSTEHJÆLP Arbejdet med at befri indespærrede mennesker i et ruinområde vil ofte  

 kræve materiel, træning og fysik i et omfang, som ikke kan opfyldes af  

 karreeværnene.
Karreeværnets arbejde må derfor begrænses til en øjeblikkelig  

 indsats til løsning af lettere redningsopgaver, hvorimod de svære  

 befrielsesopgaver må overlades til civilforsvarets styrker.
Karreeværnets vigtigste opgave er i denne forbindelse at yde førstehjælp  

 til sårede personer.
Det er især vigtigt, fordi der i en situation med et  

 stort antal skader vil gå ret lang tid, før sårede kan komme under  

 lægebehandling.
Førstehjælp kan ydes af enhver person, der har fået  

 førstehjælpsundervisning.
Det er derfor ikke kun karreeværnet, men også andre  

 beboere med førstehjælpsuddannelse, der skal hjælpe med.
 Der kan gives følgende retningslinier for behandling af kvæstede:
LET SÅREDE personer (d.v.s. sårede personer, der selv er i stand til at  

 gå) har ikke påtrængende behov for hjælp på selve skadestedet, men bør  

 naturligvis hjælpes, hvis der er tid til det.
Hvis der ikke er tid, må man  

 henvise dem til førstehjælpsstationer, som det lokale civilforsvar opretter.
 HÅRDT SÅREDE personer (d.v.s. sårede personer, der ikke kan gå ved egen  

 hjælp) har på skadestedet behov for at blive samlet op, lagt på båre og få  

 ydet førstehjælp.
 Af hensyn til den senere behandling og identifikation af hårdt sårede  

 forsynes de - efter at førstehjælpen er ydet - med en mærkeseddel med: - den  

 såredes navn og adresse (om muligt) - findested - findetidspunkt - omfanget  

 af den førstehjælp, der er ydet.
Den hårdt sårede transporteres derefter til nærmeste sted, hvorfra  

 ambulancetransport er mulig.
Kan ambulancetransport ikke umiddelbart lade sig  

 gøre, kan karreeværnet oprette et midlertidigt samlingssted.
Karreeværnets  

 midlertidige samlingssted bør så vidt muligt oprettes indendørs (f.eks. i  

 beskyttelsesrum eller større butikslokaler), så de sårede er beskyttede mod  

 vejrliget, støv og gnister.
4.9.2.2. ØJEBLIKKELIG BEKÆMPELSE AF BRANDE Småbrande kan opstå ved nedkastning af brandbomber, brandplader, og  

 lignende, eller ved strålevarme og flyveild.
For at forhindre, at disse  

 småbrande udvikler sig til store, sammenhængende brandområder er det af  

 afgørende betydning, at karreeværnet så hurtigt som muligt finder ud af, OM  

 husgruppen er ramt, og i bekræftende fald HVOR det brænder, samt med det  

 samme går i gang med en effektiv brrandslukning.
Det er derfor nødvendigt, at karreeværnene under og efter et angreb - og i  

 øvrigt når det skønnes hensigtsmæssigt - foretager inspektion af husgruppens  

 bygninger.
Specielt loftetagerne er meget udsat, men andre etager kan også  

 være ramt.
Inspektion af loftetagen bør ikke ske, ved at karreevagter  

 opholder sig fast i disse lokaler under luftalarm.
Hvis ilden bryder gennem taget på en nærliggende bygning, skal  

 karreeværnet søge at forhindre antændelse på grund af strålevarme, gnister  

 eller flammer fra branden.
Husgruppens tage må holdes under konstant opsyn af  

 folk, der er udstyret med vand og svabere, så gnister, der lander på taget,  

 straks kan slukkes.
Døre og vinduer skal lukkes, men ikke låses - der skal  

 være adgang til alle rum i bygningen.
Alt, hvad der kan antændes af  

 strålevarme, f.eks. gardinere, gulvtæpper og møbler, skal fjernes fra  

 vinduerne (stilles i »skygge«) eller holdes fugtigt, indtil faren  

 er forbi.
Hvis egentlige brande er opstået, og karreeværnet er i gang med at slukke  

 dem, skal værnet samtidig sørge for at holde øje med de rum og etager, der  

 grænser op til det brændende område.
Også her skal let antændelige genstande  

 fjernes.
4.9.2.3. BISTAND TIL RYDNING AF ADGANGSVEJE Karreeværnet skal hjælpe civilforsvarets rydningstjeneste med de opgaver,  

 der bliver pålagt, men skal i øvrigt på egen hånd rydde adgangsveje så meget  

 som muligt.
 4.9.2.4. LUKNING AF BESKADIGEDE GAS- OG VANDLEDNINGER M.V.
Karreeværnets medlemmer skal vide, hvad der skal gøres i tilfælde af  

 skader på tekniske installationer, vand, gas, elektricitet og fjernvarme.
De  

 enkelte ting, karreeværnet skal være opmærksom på er: - VAND.
Der lukkes for  

 hovedledningen i huset (lukkeventil i kælderen) og for tilførselsledningen  

 uden for huset (stophane i fortov). - ELEKTRICITET.
Gruppeafbryderen  

 (hovedafbryderen) inde i huset slås fra, og sikringerne fjernes. - GAS.  

 Hovedgashanen inde i ejendommen lukkes (der skal findes en særlig  

 gashanenøgle i huset). - FLASKEGAS.
Et centralt flaskegasanlæg afbrydes ved  

 tank eller flaskebatteri. - FJERNVARME.
Både tilgangs- og afgangsventiler i  

 ejendommen lukkes.
 Bortset fra disse ting er det kun civilforsvarets tekniske tjeneste, der  

 må lukke for tilførselsledninger.
 Karreeværnet skal dog også være opmærksom på den fare, der kan være ved  

 særlige tekniske installationer, f.eks. fælles køleanlæg,  

 grundvandspumpeanlæg og el-reklameanlæg (neonlysreklamer).
4.9.2.5. BISTAND VED INDKVARTERING AF EVAKUEREDE Civilforsvaret opretter en indkvarterings- og forplejningstjeneste, der  

 bl.a. skal tage sig af personer, som evakueres fra skaderamte eller truede  

 områder.
Hvis folk ikke selv kan skaffe sig ophold hos bekendte, i sommerhus eller  

 lignende, har indkvarterings- og forplejningstjenesten pligt til at finde  

 indkvarteringsmuligheder.
Hvis der bliver behov for indkvartering inden for  

 karreeværnets område, skal karreeværnet hjælpe indkvarterings- og  

 forplejningstjenesten dels med at finde egnede indkvarteringsmuligheder, dels  

 med at gennemføre selve indkvarteringen.
 4.9.2.6. MELDINGER TIL MYNDIGHEDERNE.
For at kunne udnytte civilforsvarets styrker bedst muligt er det vigtigt,  

 at ledelsen, der sidder i byens kommandocentral, får et så klart billede af  

 skadernes omfang som muligt.
Derfor bør karreeværnslederen sørge for, at der  

 snarest muligt bliver givet melding til kommandocentralen.
 Hvis karreeværnet finder, at skaderne er for store til, at karreeværnet  

 selv kan klare dem, skal der anmodes om hjælp og så vidt muligt oplyses: -  

 tidspunkt, da skaden opstod, - årsagen til skaden (brandbomber og  

 sprængbomber), - skadestedets adresse (gade og husnummer), - om der er sårede  

 eller indespærrede, og i givet fald hvor mange, - skadens art (brand,  

 sammenstyrtning, brud på ledninger og rør) og - om der ligger ueksploderet  

 ammunition (forsagere).
 I det hele taget skal karreeværnet give meldinger om enhver begivenhed,  

 der kan være af betydning for civilforsvaret.
Meldinger kan afgives enten pr. telefon eller med ordonnans.
I tilfælde af  

 beredskab opstiller civilforsvaret særlige telefoner  

 (»CF-telefoner«), som afmærkes med henvisningspile og lygter.
Disse  

 telefoner er specielt beregnet til, at befolkningen kan afgive  

 skademeddelelser til kommandocentralerne.
Såfremt der ikke er udpeget en  

 CF-telefon ved karreeværnet, bør karreeværnet vide, hvor den nærmeste  

 CF-telefon er placeret.
 Det er ikke nødvendigt, at karreeværnet udpeger særlige ordonnanser, men  

 enhver beboer må være parat til at påtage sig denne opgave.
4.10. TILSYN OG KOMMANDO I fredstid bliver der kun ført tilsyn med karreeværnet, hvis der er udlagt  

 karreeværnesmateriel til opbevaring i værnet.
 I tilfælde af beredskab eller krig står karreeværnene under ledelse af det  

 lokale civilforsvar, men skal naturligvis på eget initiativ på igang med at  

 bekæmpe de skader, der opstår, uden at afvente ordre fra civilforsvaret.
I visse situationer kan det tænkes, at civilforsvarets ledelse i  

 kommandocentralen får meddelelelse om nogle skader, som bedst kan bekæmpes af  

 flere karreeværn i fællesskab.
Derfor har karreeværnene pligt til at følge de  

 ordrer, der kommer fra kommandocentralen.
Når civilforsvarets hjælpestyrker bliver indsat i karreeværnets område,  

 skal karreeværnet fortsætte med det rednings- og brandslukningsarbejde, der  

 er igang, men nu står karreeværnet under kommando af civilforsvarets  

 indsatsleder.
Indsatslederen vil inddrage karreeværnet i den samlede plan for  

 indsatsen.
Indsatsledederen opretter en kommandopost i det skaderamte område,  

 og herfra leder han den samlede indsats.
Når kommandoposten er oprettet, er  

 det til den, karreeværnet skal afgive meldinger.
4.11. UDGIFTER Staten afholder udgifterne i forbindelse med anskaffelse af  

 spandesprøjter, bårer, hjelme og beskyttelsesbriller til karreeværn samt  

 udgifterne i forbindelse med uddannelsen af karreeværnspersonellet.
 Udgifterne til eventuel anskaffelse af materiel og personlig udrustning  

 til erstatning for statsligt indkøbte effekter, der under opbevaringen i det  

 enkelte karreeværn er bortkommet eller beskadiget, påhviler de enkelte  

 husejere i forening og fordeles af civilforsvarskommissionen - i mangel af  

 anden aftale - i forhold til de enkelte ejendommes værdi.
4.12. EJERLEJLIGHEDER I ejendomme, der i henhold til »lov om ejerlejligheder«, jfr.  

 lovbekendtgørelse nr. 130 af 13. april 1972 med senere ændringer, er opdelt i  

 ejerlejligheder, oprettes en ejerforening, hvis bestyrelse eller eventuelt en  

 af denne udpeget administrator forestår administrationen af ejernes fælles  

 anliggender.
Henvendelse om oprettelse af karreeværn og evt. udpegning af  

 karreeværnsleder/stedfortræder, der ved udlejningsejendomme rettes til  

 ejendommens ejer, skal ved ejerlejlighedsejendomme rettes til ejerforeningens  

 bestyrelse (formanden) eller til den evt. udpegede administrator.
Oplysning  

 om bestyrelsesformandens og/eller administratorens adresse(r) forefindes på  

 det pågældende ejendomsskattekontor.
Udgifter, der pålægges den enkelte  

 ejendom til anskaffelse af det karreeværnsmateriel, der ikke leveres af  

 staten, afholdes i tilfælde af ejerlejlighedsejendomme af ejerforeningen,  

 hvorefter foreningen internt fordeler udgifterne efter forud fastsatte  

 fordelingstal.
 Opdeling i ejerlejligheder har således kun betydning for spørgsmålet om,  

 hvem der udadtil repræsenterer den pågældende ejendom.
