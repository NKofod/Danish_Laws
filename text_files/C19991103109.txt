Cirkulære om individuel omklassificering  

 af tjenestemænd mv., der er fyldt 60 år Til samtlige ministerier mv.
 Som led i forliget om overenskomst- og aftalefornyelserne  

 pr. 1. april 1999 har Finansministeriet og tjenestemændenes  

 centralorganisationer den 22. december 1999 indgået aftale om  

 individuel omklassificering af tjenestemænd mv., der er fyldt 60  

 år.
Indledning Med indgåelse af aftalen forlades den hidtidige  

 praksis om alderens betydning i forbindelse med individuel omklassificering  

 af tjenestemænd mv.
 Som en ny ordning kan individuel omklassificering af en  

 tjenestemand, der er fyldt 60 år, blive pensionsgivende i  

 tjenestemandspensionssystemet.
Bemærkninger til de enkelte bestemmelser Ad § 2 Bestemmelsen finder anvendelse på omklassificering  

 af tjenestemænd, der er fyldt 60 år på det tidspunkt, hvor  

 den konkrete omklassificeringsaftale får virkning  

 (ikraftrædelsestidspunktet).
 I den typiske situation betyder bestemmelsen, at  

 omklassificeringen vil få pensionsmæssig virkning i  

 tjenestemandspensionssystemet, når tjenestemanden har fået  

 udbetalt lønforbedringen i mindst 2 år.
 I de særlige tilfælde, hvor der ud fra et  

 fastholdelsessigte aftales omklassificering for en kortere bagudrettet  

 periode, vil den individuelle omklassificering af den over 60-årige  

 tjenestemand kunne lægges til grund for beregning af  

 tjenestemandspensionen, når der er forløbet 2 år mellem  

 aftalens ikrafttrædelsestidspunkt og pensioneringstidspunktet.
 Indtil det tidspunkt, hvor 2-års-betingelsen er  

 opfyldt gennemføres den individuelle omklassificering i form af et  

 personligt, ikke-pensionsgivende tillæg.
 Den samlede løn skal svare til den gældende  

 løn i den højere lønramme, herunder anciennitetsbestemte  

 lønstigninger.
 Herefter indplaceres tjenestemanden på det  

 løntrin, der skal lægges til grund for pensionsberegningen, jf.  

 § 5, stk.1, i lov om tjenestemandspension.
Ad § 3, stk. 1 Aftalen får virkning fra 1. april 1999. Aftalen kan  

 anvendes i forbindelse med omklassificeringsaftaler, der har virkning fra et  

 tidspunkt før 1. april 1999.
Ad § 3, stk. 2 For individuelle omklassificeringer af over 60-årige  

 tjenestemænd, der er indgået i perioden 1. april 1997 til 31.  

 marts 1999 gælder særlige betingelser.
 Datoen for underskriften af den enkelte  

 omklassificeringsaftale afgør, om bestemmelsen i § 3, stk. 2, finder  

 anvendelse.
 Indholdet af bestemmelsen er, at sådanne  

 individuelle omklassificeringer kan tillægges virkning for beregning af  

 tjenestemandspension, forudsat at tjenestemanden ved pensionsbegivenhedens  

 indtræden er fyldt 64 år og omklassificeringsaftale har haft  

 virkning i mindst 2 år.
 Det er endvidere en betingelse, at parterne i  

 omklassificeringen har aftalt eller aftaler, at den  

 pågældende omklassificeringsaftale skal have pensionsmæssig  

 virkning, dvs. at omklassificeringen skal ske i form af oprykning til  

 højere lønramme.
 En omklassificeringsaftale for en tjenestemand, der  

 på aftaletidspunktet er fyldt 64 år, kan tillægges  

 pensionsmæssig virkning, når blot  

 2-års-forudsætningen opfyldes.
 Bestemmelsen finder ikke anvendelse for  

 tjenestemænd, for hvem der gælder en lavere pligtig afgangsalder  

 end 64 år.
Finansministeriet, den 22. december  

 1999 P.M.V.E.B.Lisbet Aabye Bilag Aftale om individuel omklassificering af tjenestemænd  

 mv., der er fyldt 60 år I henhold til § 45, stk. 1, i lov om tjenestemænd og hovedaftalen  

 aftales følgende:
 § 1. Denne aftale omfatter tjenestemænd i staten og  

 folkekirken, tjenestemandslignende ansatte, der er ansat ved  

 statstilskudsberettigede institutioner og er medlemmer af statsgaranterede  

 pensionskasser samt civilarbejdere i forsvaret.
 Stk. 2. Der gælder særlige regler for civilarbejdere med  

 fastsat pensionslønramme jf. § 2, stk. 5, i lov om pensionering af  

 civilt personel mv. i forsvaret, og for åremålsansatte.
 § 2. Aftaler om individuel omklassificering af tjenestemænd,  

 der er fyldt 60 år på aftalens ikrafttrædelsestidspunkt,  

 har virkning for beregning af tjenestemandspension, når der er  

 forløbet 2 år eller mere mellem aftalens  

 ikrafttrædelsestidspunkt og pensionsbegivenhedens indtræden.  

 Indtil denne betingelse er opfyldt, ydes et personligt, ikke-pensionsgivende  

 tillæg.
 § 3. Denne aftale har virkning for omklassificeringsaftaler, der  

 indgås den 1. april 1999 eller senere, jf. dog stk. 2.
 Stk. 2. Aftaler om individuel omklassificering af tjenestemænd, der  

 er fyldt 60 år, indgået i perioden fra 1. april 1997 til 31.  

 marts 1999, har virkning for beregning af tjenestemandspension, hvis  

 tjenestemanden forbliver ansat indtil det fyldte 64. år og oprykningen  

 er sket mindst 2 år før pensionsbegivenhedens indtræden.  

 Det er dog en forudsætning, at det er eller bliver aftalt, at  

 omklassificeringen skal have denne virkning.
§ 4. Aftalen kan opsiges med 3 måneders varsel til en 1.  

 april, dog tidligst til den 1. april 2002 Stk. 2. Cirkulære af 7. september 1983 angående retningslinier  

 vedrørende alderens betydning i forbindelse med oprykning til  

 højere lønramme (L.P. nr. 105/83) ophæves samtidig.
København, den 22. december 1999 Statsansattes Kartel Niels Juul Finansministeriet P.M.V.
 E.B.
