Nr BTL 138 Betænkning over Forslag til lov om ændring af retsplejeloven   

 Nr L 138 1990-91, 2. samling Afgivet af Retsudvalget Afgivet: 19910502 Udvalget har behandlet lovforslaget i 2 møder.
 Herefter indstiller et flertal (Socialdemokratiets, Socialistisk  

 Folkepartis og Fremskridtspartiets medlemmer af udvalget) lovforslaget til  

vedtagelse uændret.
 Et mindretal (Det Konservative Folkepartis, Venstres,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) indstiller lovforslaget til forkastelse ved 3.  

 behandling.
Dorte Bennedsen (S) Erling Christensen (S) Lise Hækkerup (S) Frank  

 Jensen (S) Ove Fich (S) Karen Jespersen (S) Ebba Strange (SF) nfmd.  

Gert Petersen (SF) Nør Christensen (CD) Grove (KF) fmd.
Helge Adam  

 Møller (KF) Inge Dahl-Sørensen (V) Birthe Rønn Hornbech (V) Svend Aage Jensby  

 (V) Tom Behnke (FP) Niels Helveg Petersen (RV) Inger Stilling Pedersen  

 (KRF) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet et spørgsmål til justitsministeren, som denne har besvaret skriftligt.
Spørgsmålet og ministerens besvarelse heraf er optrykt som bilag til tillægsbetænkningen.
 Der er af justitsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Fremskridtspartiets og Kristeligt Folkepartis medlemmer af  

 udvalget) lovforslaget til vedtagelse med det stillede  

 ændringsforslag.
Et mindretal (Det Konservative Folkepartis, Venstres,  

 Centrum-Demokraternes og Det Radikale Venstres medlemmer af udvalget)  

 indstiller lovforslaget til forkastelse.
Mindretallet finder, at den  

 gældende ordning bør foretrækkes, men man er dog indstillet på at stemme for  

 det af justitsministeren stillede ændringsforslag.
Ændringsforslag Af justitsministeren, tiltrådt af udvalget:
Til § 1 1) Den foreslåede ændring affattes således:
»I § 21 a, stk. 3, 2. pkt., ændres  

 »Justitsministeren« til: »Undersøgelsesretten«.' Bemærkninger Til nr. 1 Efter den gældende bestemmelse i retsplejelovens § 21 a, stk. 3, 2. pkt.,  

 kan justitsministeren i særlige tilfælde bestemme, at undersøgelsen ved en  

 undersøgelsesret skal foregå for lukkede døre.
 Ved ændringsforslaget flyttes kompetencen til at træffe denne beslutning  

 fra justitsministeren til undersøgelsesretten.
 Undersøgelserne skal fortsat gennemføres efter retsplejelovens almindelige  

 regler, herunder reglerne om dørlukning efter retsplejelovens § 29.
Med den foreslåede ændring kan undersøgelsesretten dog ved siden af  

 bestemmelsen i retsplejelovens § 29 i særlige tilfælde træffe beslutning om,  

 at undersøgelsen eller en del af denne skal foregå for lukkede døre.
Denne  

 adgang til at træffe beslutning om dørlukning tænkes navnlig anvendt i  

 tilfælde, hvor særlige hensyn til de berørte tjenestemænd i relation til en  

 eventuelt efterfølgende tjenestemandssag gør sig gældende.
Det forudsættes,  

 at bestemmelsen vil få et snævert anvendelsesområde.
Dorte Bennedsen (S) Erling Christensen (S) Lise Hækkerup (S) Frank  

 Jensen (S) Ove Fich (S) Karen Jespersen (S) Ebba Strange (SF) nfmd.  

Gert Petersen (SF) Svend Aage Jensen (CD) Grove (KF) fmd.
Helge  

 Adam Møller (KF) Inge Dahl-Sørensen (V) Birthe Rønn Hornbech (V) Svend Aage  

 Jensby (V) Tom Behnke (FP) Niels Helveg Petersen (RV) Inger Stilling Pedersen  

 (KRF) Bilag Udvalgets spørgsmål til justitsministeren og dennes besvarelse heraf Spørgsmål:
»Det bedes oplyst, om de gældende regler i retsplejeloven gør det  

 muligt for en undersøgelsesret at beslutte »lukkede døre« i en  

 situation, hvor der skal afhøres tjenestemænd, som eventuelt senere i  

 forbindelse med en tjenestemandsundersøgelse vil have krav på »lukkede  

 døre«? Hvordan kan lovkonflikten fjernes?» Svar:
 Efter tjenestemandslovens § 21, stk. 7, foregår tjenestemandsforhør og  

 retsmøder, der afholdes under tjenestemandsforhør, for lukkede døre.
Vedkommende minister kan dog bestemme, at offentligheden skal have adgang  

 til at overvære sagens behandling, hvis tjenestemanden med tilslutning af  

 vedkommende centralorganisation fremsætter begæring derom.
Der må ikke ske  

 offentlig gengivelse af, hvad der passerer under forhør og retsmøder, der  

 ikke er offentlige.
Visse af de sager, som tidligere har været gjort til genstand for en  

 særlig undersøgelse, har rettet sig mod nogle få, nærmere angivne  

 tjenestemænd.
Disse sager kunne derfor lige så godt være behandlet som  

 tjenestemandssager efter reglerne i tjenestemandsloven.
Der er også tidligere eksempler på kommissionsdomstolsundersøgelser, hvor  

 man har ladet kommissionsdomstolsundersøgelsen træde i stedet for en  

 tjenestemandsundersøgelse.
Denne fremgangsmåde er imidlertid frarådet i  

 Tjenestemandskommissionen af 1965's betænkning om tjenestemandsloven  

 (betænkning nr. 483/69, side 124).
Ændres lovgrundlaget således, at en dommerundersøgelse altid skal foregå  

 for åbne døre, er det korrekt, at der vil opstå en konflikt i forhold til  

 tjenestemandslovens regler.
Tjenestemandsreglerne sættes for så vidt ud af  

 kraft, når det forud for en eventuel tjenestemandssag besluttes at nedsætte  

 en undersøgelsesret, som skal behandle de samme spørgsmål for åbne døre, som  

 skulle være behandlet for lukkede døre under det tjenstlige forhør.
 Denne konflikt kan ikke løses med hjemmel i de almindelige regler om  

 dørlukning i retsplejelovens § 29.
 Efter denne bestemmelse kan dørene undtagelsesvis lukkes, når hensynet til  

 sædeligheden, ro og orden i retslokalet, statens forhold til fremmede magter  

 eller særlige hensyn til disse fremmede magter i øvrigt kræver det.  

 Retsplejelovens § 29 indeholder endvidere nogle særlige regler om dørlukning  

 i straffesager, herunder regler, der har til formål at beskytte sagens  

 oplysning, enkeltpersoners sikkerhed og drifts- og forretningshemmeligheder.
 Derimod er der ikke efter retsplejelovens § 29 mulighed for, at en  

 undersøgelsesret generelt kan træffe beslutning om lukkede døre af de grunde,  

 som tilgodeses ved tjenestemandslovens regler om lukkede døre.
På den baggrund finder Justitsministeriet det rigtigst at bevare en  

 begrænset adgang til at træffe bestemmelse om, at afhøringerne ved en  

 undersøgelsesret skal foregå for lukkede døre.
Det kan ikke udelukkes, at der  

 i visse sager med tilknytning til tjenestemænd og i andre særlige tilfælde  

 kan være behov for en sådan hjemmel.
Retten til at bestemme, at dørene i visse helt særlige tilfælde skal  

 lukkes, bør efter Justitsministeriets opfattelse ligge hos regeringen.
Det er  

 regeringen, der i forbindelse med nedsættelsen af undersøgelsesretten kan  

 vurdere, om der foreligger sådanne omstændigheder, som kan begrunde, at  

 dørene skal lukkes, herunder f.eks. særlige hensyn til implicerede  

 tjenestemænd i relation til en eventuelt efterfølgende tjenestemandssag.
 For at undgå konflikten med tjenestemandslovens regler kan  

 Justitsministeriet også pege på muligheden for eventuelt at ændre  

 retsplejelovens § 21 a således, at der i stedet åbnes adgang til, at  

 undersøgelsesretten ved siden af bestemmelsen i retsplejelovens § 29 i  

 særlige tilfælde generelt kan træffe beslutning om, at undersøgelsen eller en  

 del af denne skal foregå for lukkede døre.
Retstilstanden vil herefter i det væsentlige svare til retstilstanden  

 efter sølovens § 311. Efter denne bestemmelse kan industriministeren i  

 særlige tilfælde nedsætte en undersøgelseskommission til at undersøge  

 skibsulykker.
En sådan kommissionsundersøgelse sker efter de samme regler,  

 som kommissionsdomstole nedsat efter retsplejelovens § 21. Dog afgør  

 undersøgelseskommissionen selv, om møderne skal være offentlige, jf. sølovens  

 § 311, stk. 2, 2. pkt.
