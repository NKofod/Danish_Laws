Betænkning afgivet af Socialudvalget den 3. maj 2007 Betænkning over Forslag til lov om dag-, fritids- og  

 klubtilbud m.v. til børn og unge  

  

 (dagtilbudsloven) [af  

 familie‑ og forbrugerministeren (Carina&nbsp  

 ;Christensen)] 1. Ændringsforslag Der er stillet 24 ændringsforslag til lovforslaget.
Familie- og  

 forbrugerministeren har stillet ændringsforslag nr. 23 og 24.  

 Socialdemokratiets, Det Radikale Venstres,  

 Socialistisk Folkepartis og Enhedslistens medlemmer af udvalget har stillet  

 ændringsforslag nr. 1, 2, 4-8, 10, 11, 13, 14 og 16-22. Socialdemokratiets,  

 Socialistisk Folkepartis og Enhedslistens medlemmer af udvalget har stillet  

 ændringsforslag nr. 3 og 9. Det Radikale Venstres medlemmer af udvalget har  

 stillet ændringsforslag nr. 15. Socialistisk Folkepartis medlemmer af  

 udvalget  

 har stillet ændringsforslag nr. 12.
2. Udvalgsarbejdet Lovforslaget blev fremsat den 28. februar 2007 og var til 1.  

 behandling den 14. marts 2007. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og familie- og forbrugerministeren sendte den 30. november 2006 dette  

 udkast til udvalget, jf. alm. del − bilag 94. Den 8. marts 2007 sendte  

 familie-  

 og forbrugerministeren de indkomne høringssvar og et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
BUPL  Forbundet for pædagoger  

 og klubfolk, DLO  Daginstitutionernes  

 Lands-Organisation og DSI  De Samvirkende  

 Invalideorganisationer.
Deputationer Endvidere har BUPL og Daginstitutionernes Lands-Organisation mundtligt  

 over for udvalget redegjort for deres holdning til lovforslaget.
Spørgsmål Udvalget har stillet 60 spørgsmål til familie- og  

 forbrugerministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de af familie- og forbrugerministeren under nr. 23 og 24 stillede  

 ændringsforslag.
Flertallet vil stemme imod de øvrige ændringsforslag.
 Dansk Folkepartis  

 medlemmer af udvalget er positive over for lovforslaget, da DF ser mange  

 muligheder  

 for fleksible pasningsformer med lovforslaget.
Da rigtig mange børn  

 tilbringer en stor tid af dagen i institutionerne rundt om i landet,  

 mens deres forældre passer deres job, skal der være et  

 højt kvalitetsniveau i institutionerne.
Den fleksible  

 mulighed,  

 som lovforslaget indeholder − at forældrene selv kan bestemme,  

 om de  

 vil benytte sig af en kombination af offentlige og private  

 pasningstilbud  

 − vil gavne de familier, der har svært ved at få familie- og arbejdsliv  

 til at hænge sammen pga. skæve arbejdstider.
 DF ser med tilfredshed på,  

 at der gives mulighed for, at kommuner kan give tilskud til madordninger på  

 de  

 institutioner og skoler, der har sådanne ordninger, således at alle børn kan  

 få  

 den samme mad, hvis det ønskes af deres forældre.
 En stor  

 del af lovforslaget omhandler trivsel og sprogudvikling, og at det  

 pædagogiske arbejde tilrettelægges sådan, at man får alle børn »med«, og det  

 synes DF, at dette lovforslag skaber rammerne for.
Et  

  

 mindretal  

  

 i  

 udvalget (S, SF og EL) indstiller lovforslaget til  

  

 forkastelse  

  

 ved 3. behandling  

.  

  

 Mindretallet vil stemme for de af familie- og forbrugerministeren under nr.  

 23 og 24 stillede ændringsforslag samt de under nr. 1-14 og 16-22 stillede  

 ændringsforslag.
Mindretallet vil stemme imod ændringsforslag nr. 15.
Et  

  

 andet mindretal  

  

 i  

 udvalget (RV) indstiller lovforslaget til  

  

 forkastelse  

  

 ved 3. behandling  

.  

  

 Mindretallet  

 vil stemme for de af familie- og forbrugerministeren under nr. 23 og 24  

 stillede ændringsforslag.
Mindretallet vil stemme for ændringsforslag nr. 1,  

 2,  

 4-8, 10-11 og 13-22. Mindretallet vil stemme imod ændringsforslag nr. 3 og 12  

 og stemme hverken for eller imod ændringsforslag nr. 9.
Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget mener, at børn har behov  

 for  

 dagtilbud af høj kvalitet, ikke fordi de blot skal passes og opbevares, men  

 fordi børn er selvstændige individer, der har brug for og ret til en hverdag,  

 der er forankret i kvalitet og velfærd.
Langt hovedparten af alle børn i  

 Danmark går enten i vuggestue, dagpleje eller børnehave, og rigtig mange af  

 dem  

 bruger mange timer i deres dagtilbud hver eneste dag.
Der er derfor god grund  

 til at lave en samlet dagtilbudslov, men indholdet skal være brugbart og  

 forpligtende,  

 og det er lige præcis derfor, at lovforslaget slet ikke er ambitiøst nok.
Der  

 er en klar konflikt imellem de seneste års kommunale besparelser på  

 dagtilbudsområdet, der i vidt omfang bunder i en forkert og alt for stram  

 statslig udgiftspolitik, og regeringens ønsker om øget brug af private  

 pasningstilbud.
S, RV, SF og EL vil i stedet en anden vej.
S, RV, SF og EL  

 ønsker at opprioritere dagtilbudsområdet ved at give hvert enkelt barn en  

 direkte ret til et dagtilbud af høj kvalitet.
Det kræver en ændring af den  

 foreslåede formålsparagraf, således at fokus rettes på den kvalitative  

 udvikling af dagtilbuddene i stedet for som foreslået, at hensyn til  

 arbejdslivet står over ønsket om at forebygge den negative sociale arv.  

 Børnefamiliernes behov for at kunne kombinere deres familieliv og deres  

 arbejdsliv  

 er en helt relevant problemstilling, men hører imidlertid ikke hjemme i en  

 formålsparagraf, der i stedet kan bruges til at understrege alene børnenes  

 behov.
I relation til det brugbare i at lave en samlet lov virker det  

 endvidere  

 helt forkert, at pædagogiske tilbud til børn med varige funktionsnedsættelser  

 er skrevet ud af forslaget til en dagtilbudslov.
Hvis regeringens intention  

 er  

 at lave en samlet lovgivning for børn på dagtilbudsområdet, virker det ikke  

 alene kunstigt, men også forkert at handicappede børns behov varetages  

 andetsteds.  

 S, RV, SF og EL ønsker i stedet en lovgivning, der varetager alle børns  

 behov.
Netop derfor er det også nødvendigt i beskrivelsen af formålet med  

 dagtilbud, at gruppen af risikobørn opprioriteres.
Dagtilbuddene er i dag en  

 central del af det sikkerhedsnet, der omgiver børn i vores samfund.
Alt for  

 mange børn lever i dag et udsat liv.
Massive sociale problemer, omsorgssvigt  

 og  

 manglende integration er nogle af de vilkår børn i risikozonen lever med i  

 dag.  

 Dagtilbuddene skal være i stand til at få øje på disse børn.
Og dagtilbuddene  

 skal have de nødvendige ressourcer til at iagttage, reagere og handle, når  

 børn  

 af forskellige årsager er i mistrivsel.
Ofte vil det være nødvendigt, at det  

 enkelte dagtilbud samarbejder med forældre og den kommunale myndighed om at  

 skabe bedre rammer for det enkelte barns liv.
Dagtilbudsloven skal have et  

 langt stærkere fokus på dette område, og det må politisk prioriteres, så det  

 lader sig gøre i virkelighedens verden.
Den afgørende forudsætning for en fortsat kvalitativ udvikling  

 af dagtilbuddene er en langt mere forpligtende beskrivelse af, hvad kvalitet  

 egentlig betyder i børns hverdag.
S, RV, SF og EL foreslår derfor at ændre §  

 7,  

 således at de overordnede kvalitative mål i loven skrives direkte med  

 mulighed  

 for, at spørgsmål om normering og fysiske faciliteter kan uddybes yderligere  

 i  

 lovens bemærkninger.
Det er med andre ord ikke tilstrækkeligt at skrive  

 kvalitet.
Folketinget og regeringen må forpligte sig stærkere også i forhold  

 til indholdet af dagtilbuddene.
Det samme gør sig gældende i forhold til den  

 pædagogiske arbejdskraft.
Ingen politiske visioner kan gennemføres, hvis ikke  

 der er den nødvendige pædagogiske kapacitet i det enkelte dagtilbud.  

 Pædagogerne, dagplejerne og det øvrige personale skal med andre ord ses som  

 en  

 helt uundværlig ressource.
S, RV, SF og EL vil derfor forbedre det  

 pædagogiske  

 personales arbejdsvilkår, herunder muligheden for videreuddannelse, både for  

 at  

 sikre kvaliteten i børnenes hverdag og for at sikre, at det bliver lettere at  

 rekruttere den nødvendige arbejdsstyrke til børneområdet.
S, RV, SF og EL  

 finder det meget mærkeligt, at dette spørgsmål nærmest ikke indgår i lovens  

 tekst.
S, RV, SF og EL synes derfor, at det ville være helt relevant at  

 tilføje  

 et helt nyt afsnit, hvori det pædagogiske personales arbejdsvilkår, hvad  

 angår  

 normering, adgang til efteruddannelse, afskaffelse af unødvendigt bureaukrati  

 og andelen af uddannet personale, kan beskrives.
Afslutningsvis skal det understreges, at Folketinget ikke på en  

 og samme tid kan beskrive behovet for kvalitet og samtidig befæste en øget  

 privatisering uden indholdsmæssige krav på dagtilbudsområdet, ligesom det  

 virker helt ulogisk at tale om øget indsats imod den negative sociale arv og  

 bedre sammenhæng mellem dagtilbud og skole, mens lovforslaget understreger  

 muligheden for at etablere flere private institutioner.
Partierne ønsker at  

 skabe en mangfoldighed af dagtilbud for børn og deres forældre ved at styrke  

 brugerinddragelsen i det enkelte dagtilbud og de selvejende institutioner,  

 men  

 finder ikke, at regeringens lovforslag om private institutioner på nogen måde  

 har bidraget til denne udvikling.
 S, RV, SF og EL har stillet en række ændringsforslag, men vil  

 grundlæggende foreslå regeringen at trække lovforslaget tilbage og i stedet  

 fremsætte  

 et forslag til dagtilbudslov, som dels indeholder de ændringer, der følger af  

 de af S, RV, SF og EL stillede ændringsforslag, dels meget mere præcist  

 beskriver de kvalitative rettigheder, ethvert barn i et velfærdssamfund bør  

 være omgivet af.
Det Radikale Venstres medlemmer af udvalget har endvidere  

 konstateret, at regeringen insisterer på også fremover at bruge 1 mia.  

 kr.  

 på at nedsætte forældrebetalingen til 25 pct. i stedet for at bruge pengene  

 på  

 det, som både børn, forældre og kommuner ifølge alle undersøgelser  

 ønsker: Mere  

 kvalitet og bedre tid i daginstitutionerne.
RV stiller derfor  

 ændringsforslag om, at loftet for forældrebetaling kan hæves til 33 pct., så  

 kommuner og forældre selv kan bestemme, om de vil bruge pengene til  

 takstnedsættelser eller kvalitet.
RV konstaterer også, at regeringen  

 insisterer  

 på at tvinge personalet til at bruge deres tid på at lave en lang række  

 planer, f.eks. pædagogiske læreplaner og børnemiljøplaner, i stedet for  

 at  

 bruge tiden på at passe børnene − oven i købet uden at  

 tilføre  

 tilstrækkelige ekstra ressourcer.
RV mener, det er tid til tillid i den  

 offentlige  

 sektor, ikke mindst i børnehaverne, hvor det burde være forældre og  

 pædagoger,  

 der sammen med de folkevalgte politikere på lokalt plan kunne  

 prioritere,  

 hvordan midlerne og tiden er bedst brugt i vuggestuer og børnehaver.
Enhedslistens medlem af udvalget bemærker til ændringsforslag  

 nr. 3, at EL  

 har tillid til, at kommunerne  

 selvfølgelig nøje vurderer det enkelte barns udvikling og kun anvender dette  

 pålæg, når der er alvorlig bekymring for barnets udvikling, og at der  

 anlægges  

 en helhedsbetragtning om, at det er det bedste for barnet på trods af  

 forældrenes modstand.
Samtidig skal det bemærkes, at en socialpædagogisk  

 friplads er gratis for familierne.
EL vil stemme imod  

 ændringsforslaget om at hæve loftet for forældrebetalingen.
EL vil gerne  

 være  

 med til at sikre, at daginstitutionerne får flere penge og et  

 kvalitetsløft.
Dog  

 skal det ikke være ved, at forældrene skal betale mere.
Det  

 skal ske ved, at staten tilfører kommunerne de nødvendige ekstra  

 penge.
 Siumut, Tjóðveldisflokkurin, Fólkaflokkurin og Inuit  

 Ataqatigiit var på tidspunktet for betænkningens afgivelse ikke repræsenteret  

 med medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (S, RV, SF og EL):
Til § 1 1)  


  

 Nr.  

 2  

  

 affattes således:
 »2) give børn en hverdag i dagtilbuddene, som er forankret i en  

 høj grad af velfærd og kvalitet, herunder tilstrækkelig voksenkontakt, gode  

 fysiske faciliteter og den nødvendige pædagogiske kapacitet,«.
[Ændring af formålsbestemmelse] Til § 7 2)  

  

 Efter stk. 3 indsættes som nyt  

 stykke:
»Stk. 4.  

  

 Dagtilbud skal  

 imødekomme alle børns behov, herunder børn, der af forskellige årsager har  

 særlige behov.
Dagtilbuddene skal evne at se børns problemer, behov og  

 ressourcer og reagere på disse og effektivt iværksætte nødvendige særlige  

 initiativer.  

 « Stk. 4 og 5 bliver herefter stk. 5 og 6.
[Ændring af bestemmelse om formål for dagtilbud] Af  

 	  

 et  

  

 mindretal  

  

 (S, SF og EL):
Til § 11 3)  

  

 I  

  

 stk. 2  

  

 indsættes som  

  

 2. pkt.:
»Hvis et barns normale udvikling er i fare, skal  

 kommunalbestyrelsen pålægge forældrene at lade barnet indskrive i et  

 dagtilbud.« [Indsættelse af pålæg om indskrivning i dagtilbud] Af  

 	  

 et  

  

 mindretal  

  

 (S, RV, SF og EL):
Til § 14 4)  


  

 Stk.  

 3  

  

 og  

  

 4  

  

 udgår.
[Bestemmelser om forældrebestyrelser i privatinstitutioner og  

 privat dagpleje ophæves] Til § 17 5)  

  

 Paragraffen med tilhørende  

 overskrift udgår.
[Muligheden for forældrebetalt madordning ophæves] Til § 19 6)  


  

 Stk.  

 4  

  

 udgår.
[Mulighed for etablering og drift af privatinstitutioner  

 ophæves] Til § 20 7)  

  

 Paragraffen udgår.
[Bestemmelser om godkendelse af privatinstitutioner ophæves] Til § 21 8)  


  

 Stk.  

 3  

  

 udgår.
[Mulighed for drift af privat dagpleje ophæves] Af  

 	  

 et  

  

 mindretal  

  

 (S, SF og EL):
Til § 22 9)  

  

 I  

  

 stk. 2  

  

 ændres »fem« til: »fire«.
[Ændring af normering i dagpleje] Af et  

  

 mindretal  

  

 (S, RV,  

 SF og EL):
Til § 24 10)  


  

 Stk.  

 2, nr. 2  

  

 og  

  

 3,  

  

 udgår.
[Bestemmelser vedrørende privatinstitutioner, privat pasning og  

 pasning af egne børn ophæves] Til § 26 11)  

  

 I  

  

 stk. 2  

  

 udgår »og private dagplejere«, og  

  

 stk. 3  

  

 udgår.
[Bestemmelser om optagelse i privat dagpleje og i  

 privatinstitutioner ophæves] Af  

 	  

 et  

  

 mindretal  

  

 (SF), tiltrådt af et  

  

 mindretal  

  

 (S og EL):
 12)  

  

 Efter stk. 2  

 indsættes som nyt stykke:
»Stk. 3.  

  

 Ved optagelse  

 af børn i dagtilbud skal kommunalbestyrelsen efter forældrenes ønske optage  

 søskende i samme dagtilbud, såfremt dagtilbuddet omfatter den aldersgruppe,  

 de  

 tilhører.« [Indsættelse af regel om  

 søskendegaranti] Af et  

  

 mindretal  

  

 (S, RV,  

 SF og EL):
Til § 27 13)  

  

 I  

  

 stk. 2  

  

 udgår »og privat dagpleje«, og  

  

 stk. 3  

  

 og  

  

 4  

  

 udgår.
[Bestemmelser om retningslinjer for optagelse i privat dagpleje  

 og i privatinstitutioner ophæves] Til § 29 14)  


  

 Stk.  

 2  

  

 og  

  

 4  

  

 udgår.
 Stk. 3 bliver herefter stk. 2.
[Bestemmelser om opsigelse og udmeldelse i privatinstitutioner  

 ophæves] Af et  

  

 mindretal  

  

 (RV):
Til § 31 15)  

  

 I  

  

 stk. 2  

  

 ændres »75 pct.« til: »67 pct.«, og »25 pct.« ændres til:  

 »33 pct.«.
[Ændring af egenbetaling i dagtilbud] Af et  

  

 mindretal  

  

 (S, RV,  

 SF og EL):
Til § 34 16)  

  

 Paragraffen udgår.
[Bestemmelse om tilskud til privat dagpleje ophæves] Til §§ 36-40 17)  

  

 Paragrafferne med tilhørende  

 overskrift udgår.
[Bestemmelser om tilskud til privatinstitutioner ophæves] Til § 43 18)  

  

 I  

  

 nr. 1  

  

 udgår »privat pasning med tilskud efter § 80,«.
[Bestemmelse om tilskud til privat pasning ophæves] Ny paragraf 19)  

  

 Efter § 44 indsættes i  

  

 afsnit II  

  

 som ny paragraf:
»Særlige dagtilbud § 01. Kommunalbestyrelsen  

 skal sørge for, at der er det nødvendige antal pladser i særlige dagtilbud  

 til  

 børn, der på grund af betydelig og varigt nedsat fysisk eller psykisk  

 funktionsevne har et særligt behov for støtte, behandling m.v., der ikke kan  

 dækkes gennem ophold i et af de almindelige dagtilbud, jf. § 4.
 Stk. 2.  

  

 Familie-  

 og forbruge  

 ministeren fastsætter regler om forældrebestyrelser i særlige  

 dagtilbud.
Stk. 3.  

  

 Familie- og forbrugerministeren fastsætter regler  

 om beregning af tilskud og egenbetaling for ophold i de særlige dagtilbud.« [Indsættelse af regler om særlige dagtilbud] Ny paragraf 20)  

  

 Efter § 77 indsættes i  

  

 afsnit IV  

  

 som ny paragraf:
»Særlige klubtilbud § 02.  

  

 Kommunalbestyrelsen skal sørge for, at der er det nødvendige antal pladser i  

 særlige klubtilbud til større børn og unge, der på grund af betydelig og  

 varigt  

 nedsat fysisk eller psykisk funk-tionsevne har et særligt behov for støtte,  

 behandling m.v., der ikke kan dækkes gennem deltagelse i et af de tilbud, der  

 er nævnt i § 01.
Stk. 2.  

  

 Familie- og forbrugerministeren fastsætter regler  

 om beregning af tilskud og egenbetaling for ophold i de særlige klubtilbud.« [Indsættelse af regler om særlige klubtilbud] Til afsnit V 21)  

  

 Afsnittet (§§ 78-91) med tilhørende  

 overskrift udgår.
[Bestemmelser om private pasningsordninger ophæves] Til § 109 22)  

  

 I  

  

 nr. 1  

  

 ændres  

  

 »§§ 20-31,  

 33-35, 37, 38«  

  

 til:  

  

 »§§ 20-38«.
[Ophævelse af bestemmelser i lov om social service] Af  

 	  

  

 familie- og forbrugerministeren,  

  

 tiltrådt af  

  

 udvalget:
 23)  

  

 Efter nr. 3 indsættes som nyt nummer:
»01.  

  

 I  

  

 § 40, stk. 1, nr. 2,  

  

 ændres »§ 20, stk.  

 1« til: »§§ 19 og 21 i dagtilbudsloven«.« [Konsekvensændring som følge af ophævelse af §  

 20 i lov om social service] 24)  

  

 Efter nr. 4 indsættes som nye numre:
 »02.  

  

 I  

  

 §  

 164 a, stk. 1  

  

 og  

  

 2,  

  

 ændres »§§ 38 og« til: »§«.
03.  

  

 I  

  

 § 184  

  

 udgår », jf. dog § 185«.« [Konsekvensændringer som  

 følge af ophævelse af §§ 38 og 185 i lov om social service] Bemærkninger Til nr. 1 Med ændringen erstattes den foreslåede formålsparagrafs nr. 2 om  

 familiens fleksibilitet og valgmuligheder med en ny formulering. Ændringen  

 indebærer, at den foreslåede formålsparagraf fokuserer på den kvalitative  

 udvikling af dagtilbuddene i stedet for på hensynet til familiens arbejdsliv.
Til nr. 2 Med ændringen udvides paragraffen om formål for dagtilbud,  

 således at børn, der af forskellige årsager har særlige behov, nævnes  

 eksplicit  

 og dermed opprioriteres.
Til nr. 3 Med ændringen skal kommunalbestyrelsen i forbindelse med  

 tilbuddet om sprogvurdering ud over at gøre familier, der ikke anvender  

 dagtilbud,  

 opmærksomme på muligheden for en plads i et dagtilbud pålægge forældrene at  

 lade deres børn indskrive i et dagtilbud, hvis barnets normale udvikling er i  

 fare.
Til nr. 4 Ændringen indebærer, at bestemmelserne om forældrebestyrelser i  

 privatinstitutioner og privat dagpleje ophæves som konsekvens af  

 ændringsforslag  

 nr. 6 og 8, hvor muligheden for at etablere og drive privatinstitutioner og  

 privat dagpleje foreslås ophævet.
Til nr. 5 Den foreslåede ændring indebærer, at muligheden for at oprette  

 forældrebetalte madordninger i dagtilbud ophæves.
Til nr. 6 Den foreslåede ændring indebærer, at muligheden for, at  

 daginstitutioner kan drives af private leverandører som privatinstitutioner,  

 ophæves.
Såfremt ændringsforslaget bliver vedtaget, vil forslagsstillerne  

 stille de nødvendige forslag til konsekvensændringer til lovforslagets 3.  

 behandling.
Til nr. 7 Ændringen indebærer, at bestemmelserne om kommunalbestyrelsens  

 godkendelse af privatinstitutioner ophæves som konsekvens af ændringsforslag  

 nr. 6, hvor muligheden for at etablere og drive privatinstitutioner foreslås  

 ophævet.
Såfremt ændringsforslaget bliver vedtaget, vil forslagsstillerne  

 stille de nødvendige forslag til konsekvensændringer til lovforslagets 3.  

 behandling.
Til nr. 8 Den foreslåede ændring indebærer, at muligheden for, at  

 dagtilbud kan drives af private leverandører som privat dagpleje, ophæves.  

 Såfremt  

 ændringsforslaget bliver vedtaget, vil forslagsstillerne stille de nødvendige  

 forslag til konsekvensændringer til lovforslagets 3. behandling.
Til nr. 9 Ændringen indebærer, at der i den enkelte dagpleje kun kan  

 modtages op til fire børn.
Til nr. 10 Med ændringen ophæves kommunalbestyrelsens pligt ved manglende  

 overholdelse af pasningsgarantien til at dække bruttodriftsudgiften til en  

 plads i en privatinstitution eller privat pasning eller dække give tilskud  

 til  

 pasning af egne børn.
Forslaget er en konsekvens af ændringsforslag nr. 6 og  

 21, hvor muligheden for at etablere og drive privatinstitutioner og give  

 tilskud til privat pasning og pasning af egne børn foreslås ophævet.
Såfremt  

 ændringsforslaget bliver vedtaget, vil forslagsstillerne stille de nødvendige  

 forslag til konsekvensændringer til lovforslagets 3. behandling.
Til nr. 11 Den foreslåede ændring indebærer, at bestemmelserne om optagelse  

 i privat dagpleje og privatinstitutioner ophæves som konsekvens af  

 ændringsforslag nr. 6 og 8, hvor muligheden for at etablere og drive  

 privatinstitutioner og privat dagpleje foreslås ophævet.
Til nr. 12 Bestemmelsen er ny og pålægger kommunalbestyrelsen at optage  

 søskende i samme dagtilbud, når forældrene ønsker det.
Bestemmelsen  

 fastsætter,  

 at kommunalbestyrelsen skal tage søskendehensyn og anvise søskende en plads i  

 et dagtilbud, i tilfælde af at en familie søger et barn optaget i et  

 dagtilbud  

 i kommunen, såfremt dagtilbuddet omfatter den aldersgruppe, de tilhører.
Til nr. 13 Den foreslåede ændring indebærer, at bestemmelserne om  

 fastsættelse og offentliggørelse af retningslinjer for optagelse af børn i  

 privatinstitutioner og privat dagpleje ophæves som konsekvens af  

 ændringsforslag nr. 6 og 8, hvor muligheden for at etablere og drive  

 privatinstitutioner og privat dagpleje foreslås ophævet.
Til nr. 14 Den foreslåede ændring indebærer, at bestemmelserne om opsigelse  

 og udmeldelse fra privatinstitutioner ophæves som konsekvens af  

 ændringsforslag  

 nr. 6, hvor muligheden for at etablere og drive privatinstitutioner foreslås  

 ophævet.
Til nr. 15 Med den foreslåede ændring hæves forældrenes egenbetaling for  

 brug af dagtilbud til højst at kunne udgøre 33 pct. af de budgetterede  

 bruttodriftsudgifter.
Såfremt ændringsforslaget bliver vedtaget, vil  

 forslagsstillerne stille de nødvendige forslag til konsekvensændringer til  

 lovforslagets 3. behandling.
Til nr. 16 Den foreslåede ændring indebærer, at bestemmelsen om tilskud til  

 privat dagpleje ophæves som konsekvens af ændringsforslag nr. 8, hvor  

 muligheden for at drive privat dagpleje foreslås ophævet.
Såfremt  

 ændringsforslaget bliver vedtaget, vil forslagsstillerne stille de nødvendige  

 forslag til konsekvensændringer til lovforslagets 3. behandling.
Til nr. 17 Den foreslåede ændring indebærer, at bestemmelserne om tilskud  

 til privatinstitutioner ophæves som konsekvens af ændringsforslag nr. 6, hvor  

 muligheden for at etablere og drive privatinstitutioner foreslås ophævet.
Til nr. 18 Den foreslåede ændring indebærer, at kommunalbestyrelsens pligt  

 til at give søskendetilskud i forbindelse med privat pasning med tilskud  

 efter  

 § 80 ophæves som konsekvens af ændringsforslag nr. 21, hvor bestemmelserne om  

 at etablere, drive og give tilskud til private pasningsordninger foreslås  

 ophævet.
Til nr. 19 Ændringsforslaget indebærer, at bestemmelsen i lov om social  

 service § 32 om særlige dagtilbud overføres til dagtilbudsloven.
Såfremt  

 ændringsforslaget bliver vedtaget, vil forslagsstillerne stille de nødvendige  

 forslag til konsekvensændringer til lovforslagets 3. behandling.
Til nr. 20 Ændringsforslaget indebærer, at bestemmelsen i lov om social  

 service § 36 om særlige klubtilbud overføres til dagtilbudsloven.
Såfremt  

 ændringsforslaget bliver vedtaget, vil forslagsstillerne stille de nødvendige  

 forslag til konsekvensændringer til lovforslagets 3. behandling.
Til nr. 21 Ændringsforslaget indebærer, at bestemmelserne i lovforslagets  

 afsnit V om etablering og drift af private pasningsordninger samt tilskud til  

 privat pasning og tilskud til pasning af egne børn ophæves.
Såfremt  

 ændringsforslaget bliver vedtaget, vil forslagsstillerne stille de nødvendige  

 forslag til konsekvensændringer til lovforslagets 3. behandling.
Til nr. 22 Ændringsforslaget indebærer en ophævelse af §§ 32 og 36 om  

 henholdsvis særlige dagtilbud og særlige klubtilbud i lov om social service  

 som  

 konsekvens af ændringsforslag nr. 19 og 20, hvor bestemmelserne foreslås  

 overført til dagtilbudsloven.
Såfremt ændringsforslaget bliver vedtaget, vil  

 forslagsstillerne stille de nødvendige forslag til konsekvensændringer til  

 lovforslagets 3. behandling.
Til nr. 23 Ændringen vedrører konsekvensændringer i lov om social service  

 som følge af forslag til lov om dag-, fritids- og klubtilbud m.v. til børn og  

 unge.
Med ændringen vil § 40, stk. 1, nr. 2, henvise til dagtilbudslovens  

 bestemmelser om etablering og drift af daginstitutioner og dagpleje.
Til nr. 24 Ændringen vedrører konsekvensændringer i lov om social service  

 som følge af forslag til lov om dag-, fritids- og klubtilbud m.v. til børn og  

 unge. Ændringen indebærer, at henvisningerne i §§  

 165 a  

 og 184 udgår som følge af  

 dagtilbudslovens vedtagelse.
 En oversigt over Folketingets sammensætning er optrykt i  

 betænkningen.
Hans Andersen (V)   

 Anne‑Mette Winther Christiansen (V)   

 Gudrun Laub (V)  

  

  nfmd.  

  

 Inger Beinov Støjberg (V)   

 Pia Kristensen (DF)  

  

  fmd.  

  

 Henrik Brodersen (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Mette Frederiksen (S)   

 Hüseyin Arac (S)   

 Lene Hansen (S)   

 Lise von Seelen (S)   

 Martin Lidegaard (RV)   

 Bente Dahl (RV)   

 Pernille Vigsø Bagge (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 23 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 1 Bilag 1 Oversigt over bilag vedrørende L 170 Bilagsnr.
Titel 1 Høringssvar og høringsnotat, fra familie- og  

 forbrugerministeren 2 Henvendelse af 16/12-06 fra DSI  De Samvirkende  

 Invalideorganisationer 3 Tidsplan for udvalgets behandling af lovforslaget 4 Henvendelse af 23/3-07 fra DLO  Daginstitutionernes  

 Lands-Organisation 5 Talepapir fra DLO  Daginstitutionernes  

 Lands-Organisations foretræde for Socialudvalget den 12/4-07 6 Henvendelse af 16/4-07 fra BUPL 7 Ændringsforslag fra familie- og forbrugerministeren 8 1. udkast til betænkning Oversigt over spørgsmål og svar vedrørende L 170 Spm.nr.
