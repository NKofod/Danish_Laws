 I medfør af § 1, stk. 2, § 4, stk. 2, § 12, stk. 4, § 19, § 20, stk. 2, og  

 § 29, stk. 2, i lov nr. 319 af 14. maj 1997 om inkassovirksomhed, fastsættes:
Autorisation til at udøve inkassovirksomhed § 1.  Autorisation til at udøve inkassovirksomhed  

 meddeles af Rigspolitichefen for højst 5 år ad gangen.
§ 2.  Ansøgning om autorisation indgives på en  

 formular, der udarbejdes af Rigspolitichefen.
Autorisation kan kun meddeles,  

 hvis ansøgeren giver de oplysninger, der er nødvendige for Rigspolitichefens  

 behandling af ansøgningen, jf. lovens §§ 4 og 5, og herunder giver samtykke  

 til, at der indhentes oplysninger fra andre myndigheder m.v.
 Stk. 2.  Rigspolitichefen eller politimesteren  

 (politidirektøren) i den politikreds, hvor inkassovirksomhedens hovedkontor  

 er beliggende, kan anmode om oplysninger og dokumentation vedrørende  

 ansøgerens økonomiske forhold og faglige kvalifikationer samt om  

 regnskabsmæssige oplysninger til brug for fastsættelse af sikkerhedsstillelse  

 efter lovens § 4, stk. 2.
 § 3.  Det fastsættes som vilkår for en autorisation,  

 at autorisationsindehaveren på begæring dokumenterer, at den sikkerhed, der  

 skal stilles efter lovens § 4, stk. 2, og reglerne i denne bekendtgørelse, er  

 i kraft.
 Stk. 2.  Rigspolitichefen kan i autorisationen fastsætte  

 vilkår for inkassovirksomhedens udøvelse, herunder vilkår om fast  

 forretningssted, om behandling af inddrevne midler og om størrelsen af  

 sikkerhedsstillelsen.
 Stk. 3.  En autorisation kan tilbagekaldes af  

 Rigspolitichefen, jf. lovens § 21.
Godkendelse af personale § 4.  Godkendelse efter lovens § 8 af personale, der  

 skal rette personlig henvendelse til skyldnere, meddeles af Rigspolitichefen.
 Stk. 2.  Ansøgning om godkendelse af personale indgives  

 af autorisationsindehaveren på en formular, der udarbejdes af  

 Rigspolitichefen. § 2 finder tilsvarende anvendelse.
 § 5.  En godkendelse gælder, indtil den pågældendes  

 ansættelsesforhold hos autorisationsindehaveren ophører, jf. dog stk. 2.
 Stk. 2.  En godkendelse kan tilbagekaldes af  

 Rigspolitichefen, jf. lovens § 21, stk. 1 og 3.
 § 6.  Rigspolitichefen udsteder legitimationskort for  

 personale, der godkendes efter lovens § 8.
Stk. 2.  Gyldigheden af et legitimationskort kan  

 tidsbegrænses.
Der kan ikke opkræves betaling efter lovens § 12, stk. 5, ved  

 udstedelse af nyt legitimationskort i samme ansættelsesforhold efter  

 gyldighedsperiodens udløb.
Sikkerhedsstillelse § 7.  Inden meddelelse af autorisation skal ansøgeren  

 stille sikkerhed efter lovens § 4, stk. 2.
 Stk. 2.  Sikkerheden skal dække ethvert pengekrav, som  

 kunder, skyldnere eller andre måtte få mod autorisationsindehaveren som følge  

 af inkassovirksomhedens udøvelse, og skal kunne gøres gældende direkte  

 overfor sikkerhedsstilleren.
 Stk. 3.  Sikkerhedsstiller kan være et  

 forsikringsselskab, et pengeinstitut eller andet finansielt institut, hvis  

 garanti indebærer en tilsvarende sikkerhed.
§ 8.  Størrelsen af den i § 7 nævnte sikkerhed  

 fastsættes af Rigspolitichefen under hensyn til, at sikkerheden skal kunne  

 dække den normale risiko for tab for en inkassovirksomhed af den pågældende  

 størrelse.
Rigspolitichefen skal herved navnlig tage hensyn til størrelsen af  

 de beløb, som autorisationsindehaveren normalt oppebærer på andres vegne, og  

 til inkassovirksomhedens omsætning.
Uanset virksomhedens størrelse bør  

 sikkerheden dog normalt ikke fastsættes til mere end 5 millioner kr.
 Stk. 2.  Rigspolitichefen kan helt eller delvist undtage  

 fra kravet om sikkerhedsstillelse, hvis der på andet grundlag foreligger  

 betryggende sikkerhed for, at pengekrav, der måtte opstå som følge af  

 inkassovirksomheden, bliver betalt.
 Stk. 3.  Størrelsen af sikkerhedsstillelsen kan ændres  

 af Rigspolitichefen i autorisationsperioden efter anmodning, eller hvis det  

 skønnes nødvendigt.
 Stk. 4.  Autorisationsindehaveren skal påse, at den  

 stillede sikkerhed er tilstrækkelig til at dække krav som nævnt i stk. 1, og  

 skal straks underrette Rigspolitichefen, hvis der sker væsentlige ændringer i  

 inkassovirksomhedens omsætning eller beholdning af inddrevne midler.
 § 9.  Sikkerhedsstillelsen skal have gyldighed for  

 mindst et år ad gangen og skal udformes således, at sikkerhedsstiller er  

 forpligtet i henhold til sikkerhedsdokumentet i mindst 1 måned efter, at  

 Rigspolitichefen har modtaget underretning om ændringer i eller ophør af  

 sikkerheden.
Behandling af inddrevne pengebeløb og værdipapirer m.v.
§ 10.  Pengebeløb, der inddrives af en  

 autorisationsindehaver, skal straks indsættes på en særskilt konto i et  

 pengeinstitut, medmindre andet er aftalt med fordringshaveren, eller beløbet  

 straks efter modtagelsen udbetales til eller for klienten.
Kontoen betegnes  

 klientkonto og må kun anvendes til indsættelse af inddrevne midler.
 Stk. 2.  Der kan oprettes flere konti for de enkelte  

 klientforhold eller en konto for alle klientforhold.
Stk. 3.  Der skal føres en fælleskonto, der til enhver  

 tid viser størrelsen af inkasssovirksomhedens samlede tilsvar af inddrevne  

 midler.
Denne konto betegnes i autorisationsindehaverens bogholderi som  

 klienttilsvarskonto.
Stk. 4.  Der skal dag for dag være overensstemmelse  

 mellem klienttilsvarskontoen og indestående på klientkonti.
Dette gælder dog  

 ikke bevægelser, der sker i dagens løb, og som det først er muligt at  

 regulere over klientkontoen den efterfølgende bankdag.
§ 11.  På en klientkonto må kun hæves Stk. 2.  Beløb, der hæves efter stk. 1, nr. 1 eller nr.  

 2, må ikke overstige, hvad der indestår på klientkontoen som tilkommende den  

 pågældende klient.
 Stk. 3.  Honorar må kun hæves, hvis der sker samtidig  

 bogføring af honoraret.
 § 12.  Pengebeløb, der efter § 10 er indsat på en  

 konto i et pengeinstitut, skal uden ugrundet ophold udbetales til  

 fordringshaveren, medmindre andet er aftalt med denne.
 Stk. 2.  Rente af indsatte beløb tilfalder  

 fordringshaveren, jf. dog stk. 3.
Stk. 3.  Medmindre andet er aftalt, svares ikke rente af  

 beløb, der udbetales til fordringshaveren inden 14 dage efter modtagelsen,  

 hvis rentebeløbet udgør mindre end 1.000 kr.
Der svares i øvrigt ikke rente,  

 hvis rentebeløbet udgør mindre end 100 kr.
 Stk. 4.  Inddrevne midler forrentes fra den første  

 hverdag efter beløbets modtagelse.
 Stk. 5.  De inddrevne midler forrentes med den rente,  

 der er gældende for den konto, hvorpå beløbet er indsat.
 § 13.  Værdipapirer af enhver art samt dokumenter, der  

 kan danne grundlag for tvangsfuldbyrdelse, skal opbevares på betryggende måde  

 og således, at det umiddelbart kan konstateres, hvem dokumenterne tilhører.
Regnskab og revision § 14.  Autorisationsindehaveren skal aflægge  

 årsregnskab for inkassovirksomheden.
Regnskabet skal være revideret af en  

 registreret eller statsautoriseret revisor.
 Stk. 2.  Autorisationsindehaveren skal give revisor de  

 oplysninger, der er nødvendige for revisionen, samt oplyse om forhold, der må  

 antages at have betydning for bedømmelsen.
Andre bestemmelser § 15.  Med undtagelse af §§ 9-11, § 12, stk. 1-3, § 13  

 og § 29 gælder lov om inkassovirksomhed ikke for inkassovirksomhed, der  

 udøves af realkreditinstitutter.
 § 16.  Afgørelser truffet af Rigspolitichefen i medfør  

 af denne bekendtgørelse kan påklages til Justitsministeriet.
Straffe- og ikrafttrædelsesbestemmelser § 17.  Medmindre højere straf er forskyldt efter anden  

 lovgivning straffes med bøde eller hæfte den, der overtræder § 10, stk. 1, 3  

 og 4, § 11, § 12, stk. 1, § 13 og § 14.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 18.  Bekendtgørelsen træder i kraft den 1. oktober  

 1997.
