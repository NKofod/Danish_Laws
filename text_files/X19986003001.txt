Momspligt på arkitektydelser Told- og Skattestyrelsen har truffet afgørelse om,  

 at en dansk arkitekt, som har leveret forskellige arkitektydelser til en tysk  

 virksomhed, er momspligtig i henhold til momslovens § 16.
 De pågældende arkitektydelser blev leveret i  

 tilknytning til et projekt vedrørende en fast ejendom beliggende her i  

 landet.
 Det planlagte projekt blev dog aldrig gennemført,  

 idet den tyske virksomhed manglede investorer.
 Det er styrelsens opfattelse, at leveringsstedet for  

 arkitektydelserne er her i landet, uanset at projektet rent faktisk aldrig  

 blev gennemført.
 Der var således stadig tale om levering af ydelser  

 vedrørende forberedelse af byggearbejder, som var tilknyttet en fast  

 ejendom beliggende her i landet.
