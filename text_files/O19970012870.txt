 Resumé  



  

 En orlogskaptajn klagede over at Det Værnsfælles Bedømmelsesråd havde  

 afvist at uddybe sin vurdering af orlogskaptajnens egnethed til forfremmelse.
 Forsvarskommandoen og Forsvarsministeriet mente ikke at  

 bedømmelsesrådets vurdering var en afgørelse i forvaltningslovens forstand,  

 og  

 mente derfor ikke at bedømmelsesrådet var forpligtet til at begrunde sin  

 vurdering efter forvaltningslovens § 24.
Under sagens behandling erkendte Forsvarschefen at bedømmelseskortene  

 kunne indeholde fejl.
Sagen havde derfor givet Forsvarschefen anledning til  

 at  

 ændre bedømmelseskortene, således at det for fremtiden fremgik at faktuelle  

 fejl ville kunne rettes ved henvendelse til den relevante myndighed.
Ombudsmanden udtalte at bedømmelsesråds udstedelse af bedømmelseskort  

 ikke kunne betragtes som afgørelser i forvaltningslovens forstand, men at den  

 procedure der blev fulgt, også efter de ændringer Forsvarschefen havde  

 foretaget, indebar en række uhensigtsmæssigheder der bl.a. betød at de  

 officerer der blev bedømt, ikke havde mulighed for at korrigere eventuelle  

 fejlagtige oplysninger eller få en nærmere begrundelse for bedømmelsen.
Dette  

 indebar at forfremmelserne kunne ske på et forkert grundlag med det resultat  

 at  

 en stilling ikke blev besat med den bedst egnede.
Ombudsmanden henstillede  

 derfor  

 at ministeriet overvejede hvordan proceduren ved besættelse af  

 officersstillinger  

 kan tilrettelægges således at den enkelte officers retsstilling forbedres og  

 således at besættelsen af stillingerne sker på grundlag af korrekte  

 oplysninger. (J.nr. 1995-1252-800).
Forsvarets bedømmelseskort.
Afgørelsessag.
Forfremmelse A klagede til mig over at  

 Forsvarschefen og Forsvarsministeriet havde afvist at han havde krav på at få  

 en nærmere begrundelse for den vurdering som Det Værnsfælles Bedømmelsesråd  

 havde foretaget af ham ved udstedelsen af bedømmelseskort.
 Sagens omstændigheder var  

 følgende:
Den 7. oktober 1994  

 udleverede Forsvarskommandoen en kopi af et bedømmelseskort vedrørende A  

 udarbejdet af Det Værnsfælles Bedømmelsesråd.
Bedømmelseskort udarbejdes af  

 Det Værnsfælles Bedømmelsesråd til brug for Forsvarschefens besættelse af -  

 eller indstilling til Forsvarsministeriet om besættelse af - ledige  

 stillinger.  

 Bedømmelsesrådet havde bl.a. anført følgende i bedømmelseskortet:
 "Funktion i bestridte  

 stillinger siden tilbagevenden til SVN efter tjenestefrihed uden løn i  

 perioden  

 3 MAJ 1991 - 1. MAR 1992 har været meget tilfredsstillende og  

 funktionsmuligheder på niveau, der forudsætter en højere grad, vurderes meget  

 gode.
Herudover fremgår det af  

 foreliggende bedømmelser, at OK, som KL, gennemgik STK/Forvaltning med et  

 mindre tilfredsstillende resultat.
Han har indtil 1985 været jævnt bedømt.
Fra 1985 synes OK at have  

 fungeret optimalt og er meget velbedømt.
OK er arbejdsom, kreativ og  

 initiativrig og har en frisk personlig adfærd.
OK er hurtig og omhyggelig i  

 sit  

 arbejde, men mangler til tider lidt i forbindelse med opfølgning af de mange  

 gode ideer, han fremkommer med.
OK vurderes at være bredt  

 anvendelig inden for managementområdet.
Han anses for anvendelig i en række  

 KK-stillinger, specielt inden for det forsyningsmæssige område.
Bedømmelsesrådets konklusion BDR finder, at ovenstående  

 tilsvarer egnetbetegnelsen egnet." I brev af 14. oktober 1994  

 bad A bedømmelsesrådet om at uddybe visse af rådets udsagn i  

 bedømmelseskortet.  

 A anførte bl.a. følgende i brevet:
"På den baggrund skal  

 jeg indledningsvis anmode om at måtte få tilsendt kopi af bedømmelseskort fra  

 tidligere behandling i BRD.
Det fremgår af ref., at en bedømmelse har fundet  

 sted.
Det var jeg ikke klar over, og jeg kender ikke resultatet.
 2. Da det nye bedømmelseskort  

 rummer udtryk og anbringender, som jeg ikke kan identificere mig med, skal  

 jeg  

 endvidere anmode om, at følgende uddybes nærmere:
Pkt.
II, midt : 'Han har  

 indtil 1985 været jævnt bedømt'. Jeg går ud fra, at det særligt drejer sig om  

 tiåret 1975-1985, hvorfra jeg kun erindrer én 'jævn' bedømmelse (CH GLK 79)  

 og  

 én meget dårlig bedømmelse (STK/forvaltning 80/81).
Da jeg finder det anførte  

 udsagn forkert på de - efter min erindring - givne præmisser, anmodes BRD om  

 at  

 udvirke, at der tilsendes mig kopi af alle bedømmelser i den pågældende  

 periode, så jeg kan opfriske hukommelsen.
Samtidig vil jeg gerne have, at BRD  

 redegør mere præcist for, hvorledes man er nået frem til den generelle  

 vurdering 'jævn'.
3. Pkt.
II, videre : 'Fra  

 1985 synes OK at....'. BRD anmodes om at oplyse, hvad der i denne sammenhæng  

 menes med udsagnsordet 'synes', der efter gængs forståelse her skal fortolkes  

 således, at BRD ikke fæster lid til de efter 1985 afgivne bedømmelser,  

 tilsyneladende bortset fra den sidste som anført nedenfor.
4. Pkt.
II, 3. afsnit : I alt  

 væsentligt er dette afgørende afsnit en refleksion af den sidst afgivne  

 bedømmelse (31 JULI 94), som er udtryk for SOK opfattelse af mit arbejde som  

 presseofficer igennem 9 måneder (= 3.75 % af 20 års tjeneste). Specielt det  

 sidste led i afsnittet finder jeg belastende, og omend det meget vel kan  

 forekomme  

 i en PB, hvis der havde foreligget forgæves henstillinger til den pågældende  

 om  

 at rette på forholdene, så kan det ikke med føje bringes i generel anvendelse  

 på et bedømmelseskort, hvor den bedømtes samlede tjeneste gennem 10 eller 20  

 år vel skal være belyst.
Jeg henholder mig her til det i ref anførte om  

 bedømmelsesgrundlaget." Den 11. november 1994 rykkede  

 A for svar på sit brev af 14. oktober 1994. Den 17. november 1994 besvarede  

 Forsvarskommandoen  

 A's brev af 14. oktober 1994. Forsvarskommandoen anførte bl.a. følgende:
 "Formanden for VF BDR,  

 oberst ..., har overdraget ref. a til Forsvarskommandoens  

 Personelforvaltningsafdeling for at få effektueret Deres ønske om at få  

 tilsendt bedømmelsesmateriale, idet der for militært personel i søværnet kun  

 findes ét bedømmelsesarkiv, der beror hos den relevante personelforvaltende  

 myndighed, der i Deres tilfælde er Forsvarskommandoen (FKO). Det ønskede  

 materiale vedlægges som bilag.
3. I tilknytning til  

 ovenstående kan det oplyses, at VF BDR af principielle årsager ikke behandler  

 henvendelser fra det vurderede personel.
Jf. ref b er bedømmelsesrådene  

 direkte  

 underlagt Forsvarschefen, og de er således selvstændige råd, der ikke er en  

 organisatorisk del af FKO.
Da FKO ikke er involveret i rådenes arbejde, ser  

 Personelforvaltningsafdelingen sig ikke i stand til at begrunde VF BDR  

 vurderinger.
Personelforvaltningen er dog altid rede til at give den i ref c,  

 pkt. 24 anførte orientering." Som bilag til  

 Forsvarskommandoens brev var vedlagt de bedømmelsesskemaer og -kort som A  

 havde bedt om at modtage.
 A rettede herefter i brev af  

 25. november 1994 henvendelse til formanden for bedømmelsesrådet med  

 anmodning  

 om at formanden over for A redegjorde for bedømmelsesrådets hjemmel til ikke  

 at  

 besvare henvendelser fra de bedømte, samt oplyste hvordan det kunne gå til at  

 breve stilet til en myndighed blev åbnet, vurderet og besvaret af en anden  

 myndighed.
Da A ikke havde modtaget svar  

 på sin henvendelse, bad han i brev af 19. december 1994 Forsvarschefen om at  

 sørge for at hans breve blev besvaret.
Den 16. januar 1995 rykkede A  

 Forsvarschefen  

 for svar på sin forespørgsel.
Forsvarschefen besvarede i  

 brev af 19. januar  

 1995 A  

 's  

 henvendelser.
I brevet var bl.a. følgende anført:
 "I den forbindelse skal  

 jeg indledningsvis oplyse, at en myndigheds udtalelser eller indstillinger  

 til  

 en anden forvaltningsmyndighed ikke er at betragte som 'afgørelser' i  

 forvaltningslovens forstand, hvorfor bedømmelsesrådene ikke er forpligtet til  

 at begrunde eller uddybe foretagne vurderinger.
 3. For så vidt angår det  

 forhold, at Bedømmelsesrådet har overdraget Deres brev til  

 personelforvaltningen, kan jeg oplyse, at almindelige fortrolige oplysninger  

 i  

 forvaltningslovens forstand, jf. lovens kapitel 8, kan videregives, når der  

 er  

 et sagligt grundlag herfor, hvilket anses at være tilfældet i denne sag, hvor  

 De  

 bl.a. har anmodet om udlevering af materiale, der kun forefindes ved  

 Personelforvaltningsafdelingen.
 ...
 Der er ikke tilsvarende  

 adgang til at anke bedømmelsesrådenes skøn og vurdering, idet det også  

 fremgår,  

 at der alene er tale om skøn og vurderinger, som jeg benytter mig af i  

 forbindelse med de indstillinger, som personelforvaltningen fremlægger for  

 mig  

 ved forslag om udnævnelse m.m.
 5. Deres henvendelse til mig  

 har været drøftet med en repræsentant fra Det Værnsfælles Bedømmelsesråd, som  

 har bekræftet over for mig, at der udover kopi af bedømmelseskort intet  

 skriftligt materiale foreligger ved Bedømmelsesrådet på de personer, der har  

 været forelagt for rådet.
6. Jeg kan afslutningsvis  

 oplyse, at jeg med den givne anledning har bestemt, at det forhold, at  

 bedømmelsesrådene ikke er forpligtet til at begrunde skøn og vurderinger  

 eller  

 høre det personel, der forelægges rådene, eller besidder skriftligt materiale  

 udover kopi af bedømmelseskort, vil blive tilføjet forklaringerne på bagsiden  

 af bedømmelseskortene ved førstkommende revision.
Herudover vil det også  

 blive  

 medtaget i relevante bestemmelser.
Begge steder vil der endvidere blive  

 medtaget oplysning om, at henvendelser vedrørende faktuelle fejl f.eks.  

 vedrørende tjenesteperiode, funktioner m.m. vil kunne rettes til den  

 relevante  

 personelforvaltende myndighed." I brev af 21. januar 1995  

 meddelte A Forsvarschefen at han agtede at gå videre med sagen, og at han  

 formentligt ville indbringe sagen for mig.
I den anledning meddelte  

 Forsvarschefen i brev af 23. januar 1995 at A kunne klage til  

 Forsvarsministeriet  

 over Forsvarschefens besvarelse af hans henvendelse.
A indbragte herefter i brev  

 af 2. februar 1995 sagen for Forsvarsministeriet.
I brevet anførte A bl.a.  

 følgende:
"Jeg har imidlertid i  

 mine henvendelser ikke taget sigte på klage, kun på at opnå kontakt med det  

 uafhængige organ BRD, så de diffuse punkter i rådets sagsbehandling kan blive  

 forklaret for mig.
Dette er fortsat min hensigt, og det kan vel næppe  

 bebrejdes  

 mig, at jeg således interesserer mig for min egen sag og ikke uden videre vil  

 lade uklarheder passere.
4. Når rådet angiveligt ikke  

 ønsker at besvare spørgsmål fra det personel, hvis ansættelses-, arbejds-,  

 karriere-, og pensionsmæssige forhold man har så afgørende indflydelse på,  

 mener jeg dels at man udviser ringe hensyn til personellet, dels at man er i  

 direkte konflikt med Forvaltningsloven, herunder særligt - § 1, stk. 1,...
 - § 2, stk. 1,...
 - § 7, stk. 1,...
 - og i øvrigt med lovens hensigt.
 5. At der uden for lovens  

 rammer iøvrigt kan anlægges en rimelighedsbetragtning og en  

 personelplejemæssig synsvinkel, hvorefter det burde være hævet over enhver  

 tvivl, at de ansatte har krav på nærmere redegørelser i så vigtige forhold,  

 som  

 der er tale om, er en anden sag.
 ...
7. Vedrørende mit spørgsmål  

 om, hvorledes det kan forekomme, at et FTR-P brev til BRD som et selvstændigt  

 organ kan blive videresendt til et helt andet organ, in casu PSF 2, gælder,  

 at  

 Forsvarschefens nettoholdning hertil er indifferent. ... jeg finder, at netop  

 det forhold, at man holder BRD skarpt adskilt fra FKO burde medføre, at  

 breve,  

 der er adresseret til én part forbliver i denne parts varetægt og behandles  

 efter den anførte klassifikation.
Forsvarsministeriet anmodes om at udtale,  

 hvorvidt man er enig heri." Den 23. februar 1995  

 anerkendte Forsvarsministeriet modtagelsen af A's brev, og meddelte A at hans  

 henvendelse var sendt i høring ved Forsvarskommandoen.
Den 8. marts 1995  

 besvarede Forsvarskommandoen ministeriets brev af 23. februar 1995.  

 Forsvarskommandoen anførte bl.a. følgende i brevet:
"Ifølge KFF B.4-28, §3  

 afgiver bedømmelsesrådene en udtalelse til FC til brug ved dennes indstilling  

 til FMN om udnævnelser.
Bedømmelsesrådenes udtalelser og vurderinger er  

 således ikke alene bestemmende for FC efterfølgende indstilling til FMN, idet  

 der bl.a. også indgår faktorer som antallet af officerer med vurderingerne  

 'meget egnet' og 'egnet', og behovet for officerer i næsthøjere grad i det  

 enkelte værn.
Udnævnelsesmulighederne i de forskellige værn er  

 konjunkturbestemte  

 og forandres som følge af antallet af officerer med de forskellige  

 bedømmelsesrådsvurderinger og antallet af mulige udnævnelser.
Det er bestemt,  

 at en officer skal være vurderet mindst 'egnet' for at blive indstillet til  

 udnævnelse til næsthøjere grad.
 ...
Oplysninger om personers  

 arbejds- og ansættelsesforhold er, hvad forvaltningsloven kalder almindelige  

 fortrolige, som en myndighed efter bestemmelserne i § 28, stk. 3, må  

 videregive, når der er sagligt grundlag herfor.
Som anført i FKO skr. af 17  

 NOV  

 1994 er det FKO, der er i besiddelse af det materiale, som ønskes udleveret i  

 kopi.
Dette anser FKO som værende en saglig begrundelse for, at formanden har  

 videregivet anmodningen til FKO, hvilket også fremgår af FC skr. af 19 JAN  

 1995." Den 7. april 1995 rykkede A  

 Forsvarsministeriet for svar.
I brev af 2. maj 1995 bad A ministeriet om at  

 oplyse ham om hvorpå sagen beroede, og i brev af 29. maj 1995 rykkede han for  

 svar på sine breve af 7. april og 2. maj  

 1995. A  

 rykkede på ny ministeriet den  

 3. juni 1995.
 Den 8. juni 1995 modtog  

 Forsvarsministeriet pr. telefax kopi af Forsvarschefens Direktiv for  

 Bedømmelsesrådenes virke.
 Forsvarsministeriet traf  

 afgørelse i sagen den 9. juni 1995. I afgørelsen anførte ministeriet bl.a.  

 følgende:
"Forsvarsministeriet  

 skal hertil bemærke, at en afgørelse i den forvaltningsretlige teori forstås  

 som en udtalelse, der fastsætter, hvad der er eller skal være ret i et  

 foreliggende tilfælde.
En myndigheds indstilling eller udtalelse til en anden  

 forvaltningsmyndighed til brug for en sags afgørelse er ikke en 'afgørelse' i  

 forvaltningslovens forstand (Justitsministeriets vejledning om  

 forvaltningsloven, kap.
II).
I henhold til cirkulære om  

 bedømmelsesråd inden for Forsvarschefens område (KFF B.4-28), § 3, afgiver  

 Det  

 Værnsfælles Bedømmelsesråd udtalelse til Forsvarschefen til brug ved dennes  

 indstilling til Forsvarsministeriet om udnævnelser.
Der er således alene tale  

 om sagkyndige udtalelser til brug for den videre sagsbehandling, og  

 Forsvarsministeriet finder på denne baggrund ikke, at udtalelserne kan  

 sidestilles med afgørelser i forvaltningslovens forstand.
Bedømmelsesrådet er  

 derfor ikke forpligtet til at uddybe eller nærmere begrunde afgivne  

 udtalelser  

 over for den bedømte.
 ...
KFF B.4-28, § 1, fastslår, at  

 bedømmelsesrådene inden for forsvarschefens område henhører direkte under  

 forsvarschefen.
Det Værnsfælles Bedømmelsesråds virke består udelukkende i  

 afgivelse af udtalelser til brug for Forsvarskommandoen.
Rådets sekretariats-  

 og arkivfunktioner varetages af Forsvarskommandoens personelforvaltning.  

 Forsvarsministeriet finder på denne baggrund ikke, at Det Værnsfælles  

 Bedømmelsesråd kan betegnes som en selvstændig forvaltningsmyndighed, hvorfor  

 reglerne i forvaltningslovens § 28 om videregivelse af oplysninger til en  

 anden  

 forvaltningsmyndighed ikke finder anvendelse.
Ved vurderingen af, om  

 formanden for Det Værnsfælles Bedømmelsesråd var berettiget til at videregive  

 Deres henvendelse til Forvaltningssektion Søværnet (PSF2), skal det således  

 alene påses, om videregivelsen var berettiget i henhold til reglerne om  

 tavshedspligt (forvaltningslovens § 27, jf. straffelovens § 152). Da  

 videregivelsen tjente til opfyldelse af Deres ønske om indsigt i  

 bedømmelseskort  

 og personelbedømmelser, finder Forsvarsministeriet, at videregivelsen må  

 anses for berettiget.
Forsvarsministeriet er opmærksom på, at videregivelsen  

 formentlig har været medvirkende årsag til, at De først ved  

 Forsvarskommandoens  

 skrivelse af 17/11 1994 modtog de ønskede akter og fik oplyst, at De ikke  

 ville  

 få svar fra bedømmelsesrådet.
Ministeriet finder dog, det måtte have været  

 muligt inden for fristen i forvaltningslovens § 10, stk. 2, (rettelig § 16,  

 stk. 2; min tilføjelse) at orientere Dem om årsagen til forsinkelsen, hvilket  

 er meddelt Forsvarskommandoen og Det Værnsfælles Bedømmelsesråd.
Afslutningsvis skal  

 ministeriet bemærke, at personelbedømmelserne ligesom bedømmelseskortet er en  

 del af det materiale, der indgår i vurderingen, når der tages stilling til  

 evt.  

 udnævnelse." I brev af 12. juni 1995 klagede  

 A til mig over at Forsvarsministeriet havde truffet afgørelse om at  

 bedømmelsesrådet ikke skulle begrunde sine udtalelser over for de bedømte.
A  

 anførte udtrykkeligt at han ikke ønskede at jeg undersøgte spørgsmålet om  

 bedømmelsesrådets formands videregivelse af hans breve.
Han anførte endvidere  

 følgende i brevet:
 "  

  

 Anmodning a.
 Min henvendelse til  

 Ombudsmanden har således til formål  

  

 generelt  

  

 at få fastslået, om et bedømmelseskorts indhold, således som dette formes af  

 Det Værnsfælles Bedømmelsesråd og anvendes i praksis i forsvaret, er en  

 'afgørelse' i Forvaltningslovens forstand.
 Anmodning b.
 Jeg skal endvidere specielt  

 anmode om at få afdækket, hvorvidt Det Værnsfælles Bedømmelsesråd,  

 Forsvarschefen og Forsvarsministeriet, findes med føje at have afvist at  

 svare  

 - henholdsvis foranstalte svar givet - på min henvendelse, og om man har  

 opfyldt partsbeføjelsen ved udelukkende at tilsende mig bedømmelseskortet,  

  

 uanset dettes formulering.
7. For så vidt angår  

 forsvarets bedømmelseskort hævder jeg, at disse er 'udfærdigede  

 forvaltningsakter' og at myndighedens herpå nedfældede udsagn er den  

 herskende  

 'ret', på hvis  

  

 direkte baggrund  

  

 Forsvarschefen til Forsvarsministeriet indstiller om forfremmelse.
Sådan  

 forholder det sig i praksis, og der er derfor tale om meget vigtige  

 dokumenter,  

 såvel for den enkelte som velsagtens også for ministeriet.
 At det er myndigheden  

 'Forsvarschefen' der formelt træffer beslutningen og fremsender indstilling  

 til Forsvarsministeriet, har i denne sammenhæng ingen særlig betydning, idet  

 retsgrundlaget forlods er fastlagt af bedømmelsesrådet.
8. Jeg finder, at der  

 foreligger et fejlskøn og at der er praktiseret en meget skarp udøvelse af  

 forvaltningsmyndigheden, når man afviser mig under henvisning til, at '...en  

 myndigheds udtalelser eller indstillinger til en anden forvaltningsmyndighed  

 til brug for en sags afgørelse ikke er at betragte som 'afgørelser' i  

 Forvaltningslovens  

 forstand.....' Bedømmelseskort kan nemlig ikke siges at være 'til brug' for en sags  

 afgørelse.
Det er i praksis selve afgørelsen.
 ...
At denne afgørelse finder  

 direkte anvendelse på Forsvarschefens ekspedition af sagen til ministeriet  

 kan  

 næppe bestrides, ligesom det formentlig aldrig er set, at ministeriets  

 udpegning afviger fra de tilgåede indstillinger, som alle efterkommes.
Der er  

 således tale om en kutyme med karakter af kontinuert ekspedition, hvorved  

 bedømmelsesrådets  

 udtalelse notorisk  

  

 er  

  

 en afgørelse.
 ...
Der er ikke hermed sagt, at  

 en positiv vurdering automatisk medfører indstilling til forfremmelse, men  

 modsætningsvis står det vistnok fast, at en mindre god udtalelse, herunder  

 betegnelsen 'egnet' (som i praksis er 'ikke egnet'), med sikkerhed afskærer  

 herfra, med mindre helt særlige forhold gør sig gældende.
Formentlig bliver  

 dokumenter med betegnelsen 'egnet' og derunder slet ikke tilstillet  

 Forsvarschefen m.v.
 ...
 Man har ikke villet svare  

 mig, og det har i nogen grad vanskeliggjort klageindgivelse efter  

 Forvaltningslovens § 16, stk. 4, at 'første instans' slet ikke har reageret,  

 så  

 jeg havde noget at forholde mig til fra sagkyndig side.
Først når jeg er kommet til  

 klarhed om meningen, kan jeg med rimelighed bedømme, om der er grund til at  

 klage over konklusionen." I anledning af A's klage bad  

 jeg i brev af 19. juni 1995 Forsvarsministeriet, Forsvarschefen og Det  

 Værnsfælles Bedømmelsesråd om udtalelser til A's klage.
Jeg bad endvidere  

 Forsvarsministeriet oplyse om ministeriet havde besvaret A's rykkere af 7.  

 april, 2. og 29. maj 1995.
 Den 21. september 1995 modtog  

 jeg udtalelser fra Det Værnsfælles Bedømmelsesråd, Forsvarskommandoen og  

 Forsvarsministeriet  

 af henholdsvis 19. juli, 3. august og 20. september 1995. Bedømmelsesrådet  

 anførte bl.a. følgende i sin udtalelse:
 "Bedømmelsesrådet  

 vurderer sig alene at være berettiget til i denne sag at udtale sig om,  

 hvorledes Bedømmelsesrådet arbejder, og hvorledes et bedømmelseskort  

 fremkommer.
 Bedømmelsesrådet behandler  

 alene de officerer, der fremlægges af Personelstaben.
 Et bedømmelseskort udfærdiges  

 på baggrund af de på bedømmelsestidspunktet foreliggende personelbedømmelser,  

 tidligere udfærdigede bedømmelseskort, tjenestepapirer m.v., som modtaget fra  

 Personelstaben.
 ...
 Det udfærdigede  

 bedømmelseskort og tilsendte papirer (personelbedømmelser m.v.) returneres  

 til  

 Personelstaben.
 Bedømmelsesrådet beholder en  

 kopi af det udfærdigede bedømmelseskort, og alt kladdemateriale  

 tilintetgøres.
3. Som det vil fremgå af  

 ovennævnte opbevares der ved Bedømmelsesrådet ikke noget materiale, der  

 senere  

 kan anvendes til, forklare eller belyse i nærmere detaljer, den tekst, der er  

 påført bedømmelseskortet." Forsvarskommandoen anførte  

 bl.a. følgende i sin udtalelse:
"Ved ref d (Kundgørelse  

 for Forsvaret B.4-28 af 3. november 1989 om bedømmelsesråd inden for  

 Forsvarschefens område; min tilføjelse) har Forsvarsministeriet (FMN)  

 fastsat,  

 at der nedsættes bedømmelsesråd med det formål at bedømme egnetheden til  

 udnævnelse til højere grader for officerspersonel af graderne  

 oberstløjtnant/kommandørkaptajn og lavere.
Rådene afgiver udtalelser til  

 Forsvarschefen (FC) til brug ved dennes indstilling til FMN om udnævnelser.  

 Rådene vurderer det personel, som FC ønsker behandlet i rådene, og  

 sammentræder  

 normalt 4 gange om året.
Egnetheden til udnævnelse udtrykkes ved en af  

 følgende  

 betegnelser:
 I særlig grad egnet.
 Meget egnet.
 Egnet.
 Ikke egnet.
 ...
 5. FC har ved ref. e  

 (Forsvarschefens direktiv for Bedømmelsesrådenes Virke af januar 1993; min  

 tilføjelse) fastsat supplerende retningslinier og forretningsorden for  

 rådene.  

 I dette direktiv er følgende vejledende forhold for fastsættelse af  

 egnethedsbetegnelserne  

 anført:
 I særlig grad egnet  

  

 anvendes for den i alle henseender meget  

 velkvalificerede officer, der ubetinget skønnes at kunne bestride samtlige de  

 med næsthøjere grad normalt forbundne tjenestestillinger og hæver sig  

 betydeligt over gennemsnittet af officerer, som vedkommende kan sammenlignes  

 med.
 Officerer med denne  

 egnethedsbetegnelse vil normalt komme i betragtning til fremrykket  

 udnævnelse.
 ...
6. Når FC skal indstille til  

 FMN om udnævnelse af en orlogskaptajn til kommandørkaptajn sker udvælgelsen  

 af  

 den pågældende på baggrund af 2 uafhængige instansers råd, nemlig Bedømmelsesrådet og personelforvaltningen.
 Bedømmelsesrådsvurderingen  

 baserer sig på det af personelforvaltningen udleverede materiale, herunder  

 personelbedømmelser,  

 bedømmelseskort, udtalelser efter kursusgennemgang eller efter særlig  

 tjeneste, samt øvrige relevante akter, som belyser officeren, der skal  

 vurderes.
 Ved personelforvaltningens  

 rådgivning af FC om hvem, der skønnes bedst egnet til udnævnelse til en  

 ledigbleven stilling, indgår ud over det generelle materiale, som jf. ovenfor  

 også stilles til rådighed for rådet følgende:
Vandelsmæssige  

 betragtninger, bedømmelsesrådsvurdering, særlige krav for  

 bestridelse af den ledige stilling, særlige færdigheder,  

 kundskaber etc., geografiske forhold, og hvorvidt den pågældende  

 ønsker at blive indstillet.
Vedrørende  

 bedømmelsesrådsvurderingerne er det personelforvaltningens krav, at den  

 indstillede officer skal være vurderet mindst 'egnet'. Der er således ikke  

 noget krav om, at den pågældende officer  

  

 skal  

  

 være vurderet 'meget egnet', og mange faktorer gør, at  

 udnævnelsesmulighederne  

 for officerer med de forskellige egnethedsbetegnelser og i de forskellige  

 værn  

 er konjunkturbestemte.
Dette skyldes bl.a. forhold som:
Antallet af officerer med  

 de enkelte egnethedsvurderinger, antallet af ledigblevne  

 stillinger, og særlige krav for  

 bestridelse af de enkelte stillinger.
 ...
Ad pkt. 5:  

  

 Det fremgår af skr. (A's brev til mig; min tilføjelse),  

 at VF BDR tilsender det personel, der har været forelagt rådet, kopi af  

 bedømmelseskortet.
Dette er ikke i overensstemmelse med praksis, idet det er  

 personelforvaltningen, der i lighed med hvad der er gældende for  

 FORPUBS-skemaer, tilsender kopi af kortet, og forvaltningen påfører  

 originaleksemplaret bemærkning om, at kopi er udleveret til den bedømte.  

 Denne  

 praksis er indført i 1992, idet kopier før den tid kun blev udleveret efter  

 skriftlig anmodning fra den bedømte officer.
 ...
Ad pkt. 8:  

  

 Jf. ovenstående er bedømmelseskortet ikke selve afgørelsen.  

 Bedømmelsesrådsudtalelsen indgår som en del af det grundlag, omend vægtig,  

 hvorpå FC vurderer hvilke officerer, der bør indstilles til udnævnelse eller  

 besætte særlige stillinger." I Forsvarsministeriets udtalelse  

 er bl.a. følgende anført:
"Af direktivets punkt 3  

 (pkt. 3 i Forsvarschefens direktiv for Bedømmelsesrådenes Virke; min  

 tilføjelse) fremgår bl.a., at det enkelte bedømmelsesråd indkaldes af  

 formanden, der leder forhandlingerne og forelægger alt materiale, der kan  

 tjene  

 rådet til vejledning om det personel, der skal bedømmes.
Det er  

 Forsvarskommandoens  

 personelstabs forvaltningsafdeling eller de operative kommandoers ansvar, at  

 relevant bedømmelsesgrundlag forelægges rådene.
Normalt omfatter dette  

 bedømmelseskort,  

 personelbedømmelser, udtalelser efter kursusgennemgang eller efter særlig  

 tjeneste og International Evaluation Reports.
Herudover forelægges relevante  

 akter, som i øvrigt belyser officeren, der bedømmes, og som ikke fremgår af  

 personelbedømmelserne (fx. straffeoplysninger, sikkerhedssager, oplysninger  

 vedrørende økonomiske samt helbredsmæssige forhold og lignende). Hvis rådene  

 har grund til at antage, at sådanne akter findes, men ikke er forelagt, kan  

 Forsvarskommandoens personelstabs forvaltningsafdeling eller de operative  

 kommandoer anmodes om at fremskaffe disse.
Når et eller flere af et  

 bedømmelsesråds medlemmer anser det for ønskeligt, kan formanden indkalde  

 skriftlige udtalelser fra enkeltpersoner om den officer, der skal bedømmes.  

 Sådanne udtalelser vil normalt kun kunne indhentes hos de chefer, der har  

 medvirket ved bedømmelsen af den pågældende.
Udtalelserne sendes og påtegnes  

 i  

 overensstemmelse med de for personelbedømmelser i almindelighed gældende  

 regler.
Såfremt nævnte skriftlige udtalelser måtte kræve en mundtlig  

 uddybning,  

 kan formanden indkalde de personer, der har udfærdiget/påtegnet udtalelserne.  

 De pågældendes deltagelse i møderne er begrænset alene til afgivelse af den  

 ønskede redegørelse.
 ...
Forsvarsministeriet kan  

 oplyse, at ministeriet træffer afgørelse i sager om udnævnelse af personel  

 til  

 stillinger i lønramme 35 og derover.
Kompetencen til udnævnelse af personel i  

 lønrammer under lønramme 35 er uddelegeret.
Afgørelse om udnævnelse af en  

 orlogskaptajn (lønramme 31-34) til kommandørkaptajn (lønramme 36-37) træffes  

 af Forsvarsministeriet efter indstilling fra Forsvarschefen.
 Til Forsvarschefens  

 indstillinger til Forsvarsministeriet i sager om udnævnelse til  

 kommandørkaptajn er vedlagt den pågældende officers seneste bedømmelseskort  

 fra bedømmelsesrådet, de 2 sidste personelbedømmelser samt et curriculum  

 vitae.  

 Endvidere er vedlagt en liste over de evt. orlogskaptajner, der af  

 bedømmelsesrådet er bedømt 'meget egnet', og som er placeret foran den  

 indstillede i den militære aldersorden.
 Ved udnævnelse til  

 kommandørkaptajn (og tilsvarende grad, oberstløjtnant, i hæren og  

 flyvevåbnet)  

 følger Forsvarsministeriet i altovervejende grad Forsvarschefens indstilling.
Til spørgsmålet om, hvorvidt  

 en udtalelse fra Det Værnsfælles Bedømmelsesråd er en afgørelse i  

 forvaltningsretlig forstand, skal Forsvarsministeriet bemærke, således som  

 det  

 også er anført i ministeriets skrivelse af 9/6 1995 til ..., at en afgørelse  

 i  

 den forvaltningsretlige teori forstås som en udtalelse, der fastsætter, hvad  

 der er eller skal være ret i et foreliggende tilfælde.
En myndigheds  

 indstilling eller udtalelse til en anden forvaltningsmyndighed til brug for  

 en  

 sags afgørelse er ikke en 'afgørelse' i forvaltningslovens forstand.  

 Forsvarsministeriet skal i denne forbindelse henvise til det, der er anført i  

 kap.
II, s. 9 og 10, i Justitsministeriets vejledning fra 1986 om  

 forvaltningsloven.
Bedømmelsesrådene henhører  

 som anført direkte under Forsvarschefen.
Det Værnsfælles Bedømmelsesråds  

 virke  

 består udelukkende i afgivelse af udtalelser til brug for Forsvarschefen.
Det er Forsvarsministeriets  

 opfattelse, at Det Værnsfælles Bedømmelsesråds udtalelser til Forsvarschefen  

 til brug ved dennes indstilling til Forsvarsministeriet om udnævnelser alene  

 må betragtes som sagkyndige udtalelser til brug for den videre  

 sagsbehandling.  

 Forsvarsministeriet finder derfor ikke, at udtalelserne kan sidestilles med  

 afgørelser i forvaltningslovens forstand.
Bedømmelsesrådet er som følge heraf  

 ikke forpligtet til at uddybe eller nærmere begrunde afgivne udtalelser over  

 for den bedømte.
 ...
 Forsvarsministeriet skal  

 endvidere bemærke, således som det også er anført i ministeriets skrivelse af  

 9/6 1995, at man ikke finder, at Det Værnsfælles Bedømmelsesråd kan betragtes  

 som en selvstændig forvaltningsmyndighed.
Folketingets Ombudsmand har  

 anmodet Forsvarsministeriet om at oplyse, hvilke meddelelser ministeriet har  

 givet A på baggrund af A's rykkerskrivelser af 7/4, 2/5 og 29/5 1995.  

 Forsvarsministeriet skal i den anledning oplyse, at disse rykkerskrivelser  

 ikke er blevet besvaret.
Dette må betragtes som en sagsbehandlingsfejl, som  

 ministeriet beklager." Jeg sendte den 22. september  

 1995 udtalelserne til A med henblik på at han fik lejlighed til at fremkomme  

 med bemærkninger til udtalelserne.
I brev af 28. september 1995 anførte han  

 bl.a. følgende:
"4. Her omtales  

 spørgsmålet om bedømmelsesrådets indflydelse på udnævnelserne i samråd med  

 forvaltningen.
Det hedder, at retsgrundlaget ikke - som hævdet af mig - er  

 fastlagt af bedømmelsesrådet, før Forsvarschefen foretager sin indstilling.
 Dette er utvivlsomt korrekt i  

 henhold til gældende bestemmelser, men i det daglige forholder det sig  

 formentlig anderledes, - det er ihvertfald det indtryk, som er fremherskende.
 Det ville således være  

 interessant at få undersøgt, hvor mange af bedømmelsesrådets 'meget egnet'  

 udtalelser, som ikke er blevet fulgt af en indstilling til forfremmelse.
 Jeg mener fortsat, at  

  

 i praksis  

  

 er det sådan, at rådets  

 udtalelse er det retsgrundlag, som i uændret form gennemløber instanserne.
 ...
 Også her vil det være  

 interessant at se, hvor mange officerer med betegnelsen 'egnet', som er  

 blevet  

 indstillet til forfremmelse og blevet udnævnt.
 ...
 ... jeg tager til  

 efterretning, at tidligere råds vurdering medinddrages i sagsbehandlingen.
Det rejser så i mit tilfælde  

 et spørgsmål om, hvad der i mine bedømmelser fra 1987, hvor det daværende råd  

 betegnede mig som 'meget egnet' og indtil 1994, hvor det nuværende råd  

 betegner  

 mig som 'egnet', har bevirket denne nedvurdering.
Så vidt jeg kan læse i  

 bedømmelserne i den pågældende periode, er jeg meget velbedømt hele vejen, og  

 på de to vigtige punkter 'funktionsmuligheder i nuværende stilling' og 'i  

 nærmeste højere grad' hedder det i alle tilfælde 'meget tilfredsstillende' og  

 'meget gode', altså bedst mulige udtalelse.
 ...
Bortset fra den juridiske  

 vurdering i ministeriet m.v., som resulterer i, at man ikke vil forpligte  

 bedømmelsesrådet til at skulle uddybe sine udtalelser, finder jeg, at der  

 også  

 kan argumenteres for kollegiale og personelplejemæssige årsager til at  

 forklare  

 nærmere, hvis der måtte være behov.
Dette aspekt har ministeriet slet ikke  

 taget stilling til.
Der er ellers intet i vejen for at udøve en  

 oplysningsret,  

 selv om man mener sig fritaget for en oplysningspligt." I anledning af A's  

 bemærkninger bad jeg i brev af 6. oktober 1995 Det Værnsfælles  

 Bedømmelsesråd,  

 Forsvarschefen og Forsvarsministeriet om udtalelser til de af A fremførte  

 bemærkninger.
 Den 22. januar 1996 modtog  

 jeg udtalelserne fra Det Værnsfælles Bedømmelsesråd, Forsvarskommandoen og  

 Forsvarsministeriet af henholdsvis 30. oktober 1995, 1. november 1995 og 19.  

 januar 1996.
 Det Værnsfælles  

 Bedømmelsesråd henholdt sig til sin tidligere udtalelse, mens  

 Forsvarskommandoen bl.a. anførte følgende i sin udtalelse:
 "  

  

 Generelle kommentarer:  

  

 FKO skal overordnet fremføre, at Det Værnsfælles  

 Bedømmelsesråd ikke vurderes at være omfattet af Forvaltningsloven, idet Det  

 Værnsfælles Bedømmelsesråds udtalelser ikke bruges i afgørelsessager.  

 Baggrunden er, at udnævnelsen fra orlogskaptajn til kommandørkaptajn ikke  

 sker  

 via ansøgning men forfremmelsen foretages ved tjenestebefaling.
 Det Værnsfælles  

 Bedømmelsesråds virke og udtalelser er således en del af den faktiske  

 forvaltningsvirksomhed.
 ... Praksis har hidtil  

 været,  

 at officerer er blevet forelagt Det Værnsfælles Bedømmelsesråd ca. hvert 3.  

 år.
 ...
FKO har ikke statistikker  

 over, i hvilken udstrækning differentieringen 'egnet/meget egnet' er  

 afgørende  

 for forfremmelse.
FKO finder ikke at der er baggrund for fremstilling af  

 disse  

 statistikker.
 FKO skal dog fastslå, at  

 forfremmelse foretages på baggrund af:
·  

  

 	  

 Særlige krav for bestridelse af den ledige  

 stilling, ·  

  

 	  

 særlige færdigheder, kundskaber etc., ·  

  

 	  

 vandelsmæssige betragtninger, ·  

  

 	  

 bedømmelsesrådsvurdering, ·  

  

 	  

 geografiske forhold, og ·  

  

 	  

 hvorvidt den pågældende ønsker at blive  

 indstillet.
Dette betyder, at Det  

 Værnsfælles Bedømmelsesråds udtalelse ikke alene er afgørende for, hvorvidt  

 en  

 officer forfremmes.
Der er blandt majorer og orlogskaptajner med  

 videreuddannelse, som forvaltes af FKO, således adskillige eksempler på, at  

 personel, der er vurderet 'meget egnet' til udnævnelse, ikke er blevet  

 udnævnt,  

 ligesom der er eksempler på, at personel, der er vurderet 'egnet', er blevet  

 udnævnt.
FKO skal dog fremhæve, at  

 kandidater til forfremmelse primært søges i gruppen af officerer, der er  

 vurderet 'meget egnet' til udnævnelse." Forsvarsministeriet fremkom  

 ikke med nye synspunkter i forhold til det i ministeriets udtalelse af 20.  

 september 1995 og Forsvarskommandoens seneste udtalelse anførte.
Til brug for min vurdering af  

 sagen har en af mine medarbejdere telefonisk forespurgt Forsvarsministeriet  

 om  

 eventuelle interne regler for Forsvarskommandoens forelæggelse for  

 Forsvarschefen af emner til en ledig stilling.
Forsvarsministeriet oplyste at  

 der ikke var sådanne regler, men oplyste at i praksis blev kun én officer  

 forelagt Forsvarschefen.
Forsvarschefen bliver dog orienteret om hvilke andre  

 officerer Forsvarskommandoen har vurderet i relation til den ledige stilling.  

 Det blev endvidere oplyst at Forsvarskommandoen begynder fra 'toppen', dvs.  

 først undersøger de officerer der er vurderet 'i særlig grad egnet', dernæst  

 officerer med vurderingen 'meget egnet' og sidst officerer med vurderingen  

 'egnet'. Hvis Forsvarskommandoen skønner at der er et tilstrækkeligt antal  

 officerer med en god bedømmelsesrådsvurdering, vil de officerer der måtte  

 have  

 en dårligere bedømmelsesrådsvurdering, ikke blive inddraget i  

 Forsvarskommandoens  

 vurdering af hvilken officer der skal indstilles.
Om en officer der er  

 vurderet  

 'egnet', således vil kunne komme i betragtning til forfremmelse, afhænger  

 således af hvor mange officerer der er bedre bedømt.
Når Forsvarskommandoen skal  

 udvælge den officer som skal forelægges Forsvarschefen, vil  

 Forsvarskommandoen  

 som udgangspunkt tage den officer der har den bedste vurdering.
Der kan dog  

 ske  

 fravigelse af dette princip hvis den pågældende officer er meget ung i den  

 militære aldersorden, eller der er tale om en speciel stilling hvor en anden  

 officer besidder nogle særlige kvalifikationer.
Forsvarskommandoen vurderer  

 endvidere om der efter bedømmelsesrådets udfærdigelse af bedømmelseskortet er  

 fremkommet oplysninger der kan ændre vurderingen af den pågældende.
Ombudsmandens udtalelse "  

  

 1. Fremgangsmåden ved besættelse af stillinger a.  

  

 Alle officerer der vurderes efter reglerne i Forsvarsministeriets kundgørelse  

 nr.
B. 4-28 af 3. november 1989, skal forelægges for bedømmelsesrådet hvert  

 3. år.
 Til brug for bedømmelsesrådets vurdering af de pågældende officerer modtager  

 bedømmelsesrådet følgende:
Udtalelser fra den pågældendes umiddelbart overordnede.
Jeg har forstået at  

 sådanne udtalelser udarbejdes jævnligt.
 Bedømmelseskort fra tidligere vurderinger i bedømmelsesrådet.
 Udtalelser efter kursusgennemgang eller efter særlig tjeneste.
International Evaluation Reports.
Det er ikke nærmere angivet hvilke  

 oplysninger disse rapporter indeholder.
Eventuelle andre tjenestepapirer vedrørende den pågældende som  

 Forsvarskommandoen er i besiddelse af.
Det er oplyst at disse papirer kan  

 indeholde oplysninger om straffe, sikkerhedssager, økonomiske og  

 helbredsmæssige forhold og lignende.
Det er Forsvarskommandoens og  

 de operative kommandoers ansvar at alt relevant materiale forelægges for  

 bedømmelsesrådet.
Af myndighedens udtalelser fremgår det imidlertid at  

 bedømmelsesrådet hvis rådet har en formodning om at ikke alt materiale er  

 forelagt, kan (skal) rekvirere yderligere materiale fra Forsvarskommandoen  

 eller de operative kommandoer.
 Bedømmelsesrådet kan - hvis  

 et rådsmedlem finder det ønskeligt - indhente supplerende udtalelser om den  

 pågældende, normalt dog kun fra de chefer der har medvirket til at afgive  

 udtalelser om den pågældende.
 Herudover kan rådet indkalde  

 de personer der har udfærdiget eller påtegnet udtalelser om den pågældende,  

 med  

 henblik på en uddybning af de skriftlige udtalelser.
 Det må således lægges til  

 grund at ansvaret for at oplysningerne om den pågældende er tilstrækkelige  

 til  

 at udfærdige et bedømmelseskort, reelt ligger hos bedømmelsesrådet.
b.
Når bedømmelsesrådet har modtaget de oplysninger som rådet anser  

 for nødvendige, udfærdiger rådet et bedømmelseskort om den pågældende der som  

 hovedregel skal indeholde en af fire vurderinger: 'I særlig grad egnet',  

 'meget  

 egnet', 'egnet' eller 'ikke egnet'. I ganske særlige tilfælde kan rådet dog  

 anføre at rådet ikke på nuværende tidspunkt er i stand til at vurdere den  

 pågældendes egnethed.
c.
Rådet sender bedømmelseskortet til Forsvarskommandoen sammen med  

 alt det materiale der har været forelagt rådet.
Forsvarskommandoen sender en  

 kopi af kortet til rådet og efter 1992 tillige til den bedømte officer.
 Herefter opbevares  

 bedømmelseskortene af Forsvarskommandoen.
d.
Når en officersstilling skal besættes, modtager Forsvarschefen  

 fra Forsvarskommandoen bedømmelseskort mv. på den - efter Forsvarskommandoens  

 opfattelse - bedst egnede officer.
Endvidere orienterer Forsvarskommandoen  

 Forsvarschefen om hvilke andre officerer Forsvarskommandoen har vurderet med  

 henblik på besættelse af den ledige stilling.
En officer der er bedømt 'ikke  

 egnet' vil ikke blive forelagt for Forsvarschefen, uanset antallet af  

 officerer med andre vurderinger.
e.
På baggrund af det materiale som Forsvarschefen modtager fra  

 Forsvarskommandoen,  

 besætter Forsvarschefen stillingen eller indstiller til Forsvarsministeriet  

 hvem der skal besætte stillingen.
Forsvarsministeriet har  

 oplyst at ministeriet kun modtager de fulde oplysninger om den officer der  

 bliver indstillet af Forsvarschefen, men bliver orienteret om eventuelle  

 andre  

 officerer der er bedømt 'meget egnet' og som er placeret foran den  

 indstillede  

 i den militære aldersorden.
Forsvarsministeriet vil som regel - uden at  

 foretage sig yderligere - følge Forsvarschefens indstilling, men kan dog bede  

 Forsvarschefen om yderligere oplysninger eller eventuelt afvise at udnævne  

 den  

 indstillede officer.
2. Partshøring og begrundelse a.
Spørgsmålet om forfremmelse (ansættelse i en højere stilling)  

 er en afgørelse i forvaltningslovens forstand, jf.
Kaj Larsen mfl.,  

 Forvaltningsret (1994), s. 143. At afgørelsen meddeles som en  

 tjenestebefaling  

 og ikke som et tilbud om ansættelse i en højere stilling, er uden betydning i  

 den forbindelse.
Jeg har derfor ikke fundet det nødvendigt at undersøge om  

 forfremmelser inden for forsvaret kan ske ved tjenestebefaling mod den  

 pågældendes ønske.
b.
I det omfang bedømmelsesrådets vurderinger anses for at være  

 afgørelser i forvaltningslovens forstand, skal vurderingerne begrundes efter  

 forvaltningslovens regler uanset om det må antages at bedømmelsesrådet er en  

 selvstændig myndighed eller ej, jf. dog nedenfor.
Jeg har derfor ikke fundet  

 tilstrækkeligt grundlag for at undersøge om bedømmelsesrådet er en  

 selvstændig  

 myndighed eller ej.
c.
I bemærkningerne til forvaltningslovens § 2 er bl.a. følgende  

 anført om spørgsmålet om hvornår der foreligger en afgørelse i  

 forvaltningslovens  

 forstand:
 'Som fremhævet af  

 offentlighedsudvalget i betænkningen side 338 må forslaget om at udvide  

 offentlighedsprincippet til at omfatte al forvaltningsvirksomhed ses på  

 baggrund af, at de reale hensyn, der ligger bag gennemførelsen af  

 offentlighed  

 i forvaltningen, efter udvalgets opfattelse principielt taler med samme  

 styrke  

 for at lade reglerne herom gælde i såvel afgørelsessager som i andre slags  

 sager, jfr. herved også betænkningen side 110.
Noget tilsvarende gælder ikke  

 generelt i forhold til de almindelige regler for forvaltningens  

 sagsbehandling,  

 der er optaget i det foreliggende forslag til forvaltningslov.
Regler om  

 forudgående partshøring i lovforslaget kapitel 5 lader sig således ikke med  

 samme mening udstrække til at skulle finde anvendelse på alle former for  

 forvaltningens virksomhed, og det samme gælder i hvert fald i det væsentlige  

 reglerne om begrundelse af forvaltningsafgørelser i lovforslagets kapitel 6,  

 jfr.  

 således også begrundelsesudvalgets betænkning side  

 40f.
 Det anførte er baggrunden  

 for, at lovforslagets § 2 indeholder en snævrere afgrænsning af  

 anvendelsesområdet for forvaltningslovens regler end den, der er foreslået i  

 offentlighedsloven.
 ...
 Med udtrykket 'truffet  

 afgørelse' sigtes til udfærdigelse af retsakter, dvs. udtalelser, der går ud  

 på at fastsætte, hvad der er eller skal være ret i et foreliggende tilfælde.
 ...
En myndigheds indstilling  

 eller udtalelse til en anden forvaltningsmyndighed til brug for en sags  

 afgørelse er ikke en afgørelse i lovens forstand, uanset om høringssvaret  

 måtte  

 være bindende for den hørende myndighed.' Som det fremgår af  

 bemærkningerne til forvaltningslovens § 2, er definitionen af en afgørelse  

 nært  

 knyttet til hvem der på et givent område formelt set fastsætter hvad der er  

 eller skal være ret, idet det fremgår at selv i det tilfælde hvor en  

 indstilling er bindende, så er indstillingen ikke en afgørelse i  

 forvaltningslovens forstand.
d.
Kompetencen til at ansætte militært personel ligger hos  

 Forsvarsministeriet der efter det oplyste har delegeret denne kompetence til  

 Forsvarschefen for så vidt angår stillinger til og med lønramme 34. Det er  

 således Forsvarsministeriet/Forsvarschefen der i forvaltningslovens forstand  

 træffer afgørelse i forfremmelsessager.
 Det er derfor også  

 Forsvarsministeriet/Forsvarschefen der efter forvaltningsloven er forpligtet  

 til at foretage den fornødne partshøring og til at begrunde afgørelsen om  

 manglende forfremmelse.
 Lægges det til grund at  

 bedømmelsesrådet ikke er en selvstændig myndighed, men derimod en del af den  

 myndighed der betegnes som Forsvarschefen, medfører det at bedømmelseskortet  

  

 organisatorisk  

  

 set udstedes af  

 Forsvarschefen.
e.
Således som fremgangsmåden ved forfremmelser er beskrevet  

 ovenfor, under 1, er forholdet herefter følgende:
1  

 °  

  

 For stillinger i  

  

 lønramme 34  

  

 og derunder vil  

 Forsvarschefen allerede med en bedømmelsesrådsvurdering som 'ikke egnet'  

 træffe afgørelse vedrørende spørgsmålet om forfremmelse for den pågældende  

 inden for de næste tre år.
Der vil derfor opstå et særligt problem med hensyn  

 til partshøringspligten efter forvaltningslovens § 19, idet det først er når  

 konklusionen 'ikke egnet' er en realitet at det er muligt at konstatere at  

 der  

 er tale om en afgørelse i forvaltningslovens forstand.
I denne situation vil  

 Forsvarschefen derfor være nødsaget til at meddele den pågældende at  

 Forsvarschefen  

 påtænker at vurdere den pågældende som 'ikke egnet', og herefter give den  

 pågældende lejlighed til at fremkomme med eventuelle bemærkninger til  

 oplysninger om faktiske omstændigheder af væsentlig betydning for sagen.  

 Først  

 herefter vil et endeligt bedømmelseskort kunne udstedes med begrundelse efter  

 forvaltningslovens § 24.
2  

 °  

  

 For de officerer der agtes  

 vurderet 'egnet' og derover, vil afgørelsen først blive truffet når der  

 finder  

 en stillingsbesættelse sted.
Retsstillingen for disse officerers vedkommende  

 vil derfor være lig retsstillingen for officerer der hvis de forfremmes, skal  

 forfremmes til en stilling i lønramme 35 og derover, jf. nedenfor.
3  

 °  

  

 For stillinger i  

  

 lønramme 35  

  

 og derover vil afgørelsen  

 først blive truffet når der finder en stillingsbesættelse sted.  

 Forsvarsministeriets  

 afgørelse om forfremmelse over for de officerer der ikke bliver forfremmet,  

 men som havde ønsket forfremmelse, vil være en afgørelse der ikke fuldt ud  

 giver de pågældende medhold.
Det er oplyst at stillingerne ikke besættes  

 efter ansøgning, hvorfor det ikke umiddelbart kan konstateres hvilke  

 officerer der er interesseret i forfremmelse.
Også i dette tilfælde vil  

 ansættelsesproceduren derfor gøre det vanskeligt på forhånd at fastslå  

 kredsen  

 af parter.
Udgangspunktet måtte nærmest være at samtlige officerer der er  

 indplaceret sådan i det militære hierarki at vedkommende har mulighed for  

 at blive ansat i den pågældende stilling, må anses for at være parter i  

 sagen.
Forsvarsministeriet ville derfor være forpligtet til efter  

 forvaltningslovens § 19 at partshøre et større antal officerer og dernæst  

 over for hver enkelt der ikke forfremmes, begrunde afgørelsen om  

 forfremmelsen.
 Jeg bemærker at  

 Forsvarsministeriet/Forsvarschefen ved disse begrundelser ikke i alle  

 tilfælde  

 blot vil kunne henvise til bedømmelsesrådets vurdering, men efter  

 omstændighederne  

 må forholde sig selvstændigt til bedømmelsesrådets vurderinger og eventuelle  

 indsigelser og spørgsmål fra den bedømte officer.
Det anførte om partshørings-  

 og begrundelsesforpligtelsen i de nævnte sager vil medføre en række  

 uhensigtsmæssigheder.
Det vil bl.a. ofte være sådan at partshørings- og  

 begrundelsespligten først indtræder nogen tid efter at vurderingen, er  

 foretaget.  

 Desuden vil pligten til at begrunde vurderingen forskydes fra dem der har  

 foretaget vurderingen, til Forsvarsministeriet/Forsvarschefen.
En  

 begrundelsespligt  

 som Forsvarskommandoen i sit brev af 17. november 1994 til Dem i øvrigt har  

 meddelt at Forsvarskommandoen ikke er i stand til at opfylde.
f.
Ved vurderingen af forsvarets forfremmelsesprocedure må det  

 tillægges betydning at bedømmelsesrådets vurderinger har væsentlig betydning  

 - og for så vidt angår bedømmelsen 'ikke egnet' er af altafgørende betydning  

 -  

 for en officers mulighed for at komme i betragtning til en stilling på højere  

 niveau inden for de næste tre år.
Det må endvidere tillægges betydning at  

 bedømmelsesrådets arbejde har til formål at sikre at myndigheden ved  

 besættelse  

 af en ledig stilling ansætter den bedst egnede til at varetage stillingens  

 funktioner.
Jeg henviser endvidere til at  

 Forsvarschefen i forbindelse med den foreliggende sag har peget på at der kan  

 være fejl i bedømmelseskortene og grundlaget for disse, jf.
Forsvarschefens  

 brev af 19. januar 1995: 'henvendelser vedrørende faktuelle fejl f.eks.  

 vedrørende  

 tjenesteperiode, funktioner m.m. vil kunne rettes til den relevante  

 personelforvaltende myndighed.' Forsvarschefens sagsbehandling på dette  

 område  

 vil i et vist omfang kunne forhindre at der træffes afgørelse på et urigtigt  

 grundlag, men det vil dog næppe i alle henseender være tilstrækkeligt, idet  

 fejlagtige eller svagt funderede oplysninger vedrørende den pågældendes  

 økonomiske og helbredsmæssige forhold, eventuelle mundtlige udtalelser over  

 for rådet mv. ikke altid kan forventes at blive korrigeret ved  

 Forsvarschefens  

 sagsbehandling.
 For at modvirke de praktiske  

 vanskeligheder der er redegjort for ovenfor, ved iagttagelsen af  

 forvaltningslovens regler om partshøring og begrundelser, og for at sikre  

 både  

 den enkeltes retsstilling i relation til forfremmelsesmuligheder samt for at  

 sikre at stillingerne inden for forsvaret bliver besat med den bedst egnede,  

 mener jeg derfor det ville være ønskeligt om den der blev bedømt, umiddelbart  

 derefter gives mulighed for at få afklaret eventuelle tvivlsspørgsmål og i  

 øvrigt gives mulighed for at fremkomme med eventuelle bemærkninger til det  

 materiale som ligger til grund for bedømmelsesrådets vurdering af den  

 pågældende.
g.
Jeg har samtidig hermed gjort Forsvarsministeriet bekendt med  

 min opfattelse, og jeg har henstillet til Forsvarsministeriet at ministeriet  

 overvejer hvordan proceduren ved besættelse af officersstillinger kan  

 tilrettelægges således at den enkelte officers retsstilling forbedres, og  

 således at det sikres at udstedelsen af bedømmelseskortene - og dermed  

 besættelsen af stillingerne - sker på grundlag af korrekte oplysninger.
 ...
3. Deres sag Som det fremgår af det der er  

 anført ovenfor, foreligger der i Deres tilfælde en afgørelse i  

 forvaltningslovens forstand på det tidspunkt da forsvarsministeren udnævner  

 en  

 kommandørkaptajn.
En sådan afgørelse skal efter forvaltningslovens kapitel 6  

 begrundes, og der skal eventuelt forinden foretages partshøring (kapitel 5).  

 Om  

 Deres tjenestemæssige forhold på nuværende tidspunkt er sådan afklaret at de  

 nævnte forpligtelser er indtrådt, har jeg ikke kendskab til.
 I betragtning af de  

 forholdsvis komplicerede spørgsmål som den fremgangsmåde forsvaret anvender i  

 sager om forfremmelse, rejser i relation til iagttagelse af  

 forvaltningslovens  

 bestemmelser, og hvis afklaring må forventes at tage endnu nogen tid, har jeg  

 meddelt Forsvarschefen at jeg går ud fra at Forsvarschefen vil være  

 indstillet  

 på - såfremt De fremsætter ønske herom - under en samtale med Dem nærmere at  

 redegøre for baggrunden for den bedømmelse der er givet af Dem.
4. Sagsbehandling Forsvarsministeriets  

 behandling af sagen rejser et spørgsmål om besvarelsen af Deres rykkerbreve.  

 De rykkede første gang ministeriet for svar i brev af 7. april 1995. På det  

 tidspunkt havde Forsvarsministeriet modtaget en udtalelse om sagen fra  

 Forsvarskommandoen.
 Jeg havde fundet det  

 ønskeligt om ministeriet i anledning af Deres rykker havde oplyst Dem om at  

 ministeriet havde modtaget udtalelsen.
 De rykkede næste gang  

 ministeriet i brev af 2. maj 1995. Efter pkt. 208 i Justitsministeriets  

 vejledning til forvaltningsloven skal rykkere fra parten der er rimeligt  

 begrundet i sagsbehandlingstiden, besvares med det samme.
 Jeg finder det beklageligt at  

 ministeriet ikke besvarede Deres brev af 2. maj 1995.
De rykkede på ny ministeriet  

 i brev af 29. maj og 3. juni 1995. Myndighederne er ikke forpligtet til at  

 besvare rykkere fra parten hvis sagen er tæt på at blive afsluttet.
Da  

 Forsvarsministeriet i brev af 9. juni 1995 besvarede Deres klage, mener jeg  

 ikke der er grundlag for at kritisere ministeriets manglende besvarelse af  

 Deres breve af 29. maj og 3. juni 1995.
 Jeg har samtidig hermed gjort  

 Forsvarsministeriet bekendt med min opfattelse.
