I medfør af § 56, stk. 5, § 64, stk. 5, og § 134 a i færdselsloven, jf. lovbekendtgørelse nr. 735 af 24. august 1992 med senere ændringer, senest lov nr. 1123 af 20. december 1995, fastsættes:
 § 1.  Undervisning af elever med henblik på  

 erhvervelse af kørekort til kategori A skal foregå i overensstemmelse med  

 Færdselsstyrelsens undervisningsplan for køreuddannelsen til motorcykel  

 (kategori A), der er optaget som bilag til denne bekendtgørelse.
§ 2.  Bekendtgørelsen træder i kraft den 1. juli  

 1996.(* 1) Stk. 2.  Fra samme dato ophæves Justitsministeriets  

 bekendtgørelse af 11. juli 1986 om undervisningsplan for køreuddannelsen til  

 motorcykel (kategori A).
 Stk. 3.  Elever, der har påbegyndt køreuddannelsen før  

 den 1. juli 1996, kan afslutte uddannelsen og aflægge køreprøve efter de  

 hidtil gældende regler frem til udgangen af september 1996.
 Stk. 4.  Elever, der før den 1. juli 1996 har påbegyndt  

 uddannelsen som kørelærer i henhold til Trafikministeriets bekendtgørelse nr.  

 284 af 30. april 1993 om godkendelse af kørelærere, skal aflægge skriftlig  

 forprøve i august 1996 efter den hidtil gældende undervisningsplan for  

 køreuddannelsen til kategori A.
Trafikministeriet, den 6. august 1996 Jan Trøjborg / Mogens Funch (* 1) Denne bekendtgørelse med bilag indføres i henhold til anordning nr.  

 512 af 27. november 1985 ikke i Lovtidende.
Kundgørelsen af bekendtgørelsen  

 tjener som en oplysning om, at undervisningsplanen er udstedt, og at den er  

 udsendt til alle, der forud for ikrafttrædelsen den 1. juli 1996 havde  

 bestilt den.
Bilaget til bekendtgørelsen kan købes i boghandelen og Statens  

 Information og ligger til gennemsyn på kørekortkontoret.
