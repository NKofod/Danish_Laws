Nr BSF 34 Forslag til folketingsbeslutning om tilbud om vederlagsfri  

 influenzavaccination til ældre Fremsat af Pia Kjærsgaard (DF) Kristian Thulesen Dahl (DF) Ole Donner (DF)  

 Poul Nødgaard (DF) den 28. oktober 1997 Folketinget opfordrer regeringen til at fremsætte lovforslag, der sikrer,  

 at folkepensionister og personer i de af Sundhedsstyrelsen udmeldte  

 risikogrupper hvert år i oktober-november modtager tilbud om vederlagsfri  

 influenzavaccination.
Bemærkninger til forslaget Tidligere års erfaringer viser, at en vinter med kraftig influenzaepidemi  

 koster omkring 2.000 danskere livet.
Det er primært ældre pesoner, der dør  

 som følge af influenza. 90 pct. af de personer, der dør af influenza, er over  

 65 år.
 Praktiserende Lægers Organisation har netop foreslået, at der etableres et  

 gratistilbud til personer over 65 år samt til personer i de af  

 Sundhedsstyrelsen udmeldte risikogrupper for at forhindre mange  

 hospitalsindlæggelser og dødsfald blandt ældre i den kommende vinter.
Forslagsstillerne finder, at tilbudet om gratis influenzavaccination til  

 ældre mennesker bør afgrænses til folkepensionister, da hensigten med  

 forslaget er at hjælpe personer, der ikke længere er på arbejdsmarkedet, men  

 skal leve af folkepension.
Herudover ønsker forslagsstillerne tilbud om  

 gratis vaccination til ikkefolkepensionister i de af Sundhedsstyrelsen  

 udmeldte risikogrupper, det vil sige til personer med kroniske lunge- eller  

 kredsløbssygdomme, med immundefekter, med andre sygdomme, hvor influenza  

 udgør en sundhedsmæssig risiko, samt til personer, der bor på plejehjem.
Mange ældre rammes af alvorlige komplicerede sygdomstilfælde og  

 eftervirkninger af influenzainfektion, hvilket afspejles i en stor stigning i  

 antallet af hospitalsindlæggelser.
Nyere udenlandske studier tyder på, at  

 influenzavaccination kan betyde en væsentlig reduktion i antallet af  

 indlæggelser på hospital på grund af akutte kroniske sygdomme i luftvejene,  

 lungebetændelser m.v.
Disse studier peger endvidere på væsentlige besparelser  

 på hospitalsudgifterne pr. vaccineret personer og viser, at der kan være en  

 ikke uvæsentlig samfundsmæssig gevinst ved at tilbyde personer i  

 risikogrupperne gratis vaccination.
 Sidste års erfaringer fra Københavns Kommunes vaccinationsprogram mod  

 influenza viste sig som en stor succes, idet 56 pct. af borgerne over 69 år  

 valgte at lade sig vaccinere på kommunens regning.
Forslagsstillerne er af den opfattelse, at mange folkepensionisters  

 økonomiske situation i dagens Danmark ikke med rimelighed kan begrunde, at  

 folkepensionister for egen regning skal afholde udgifterne til  

 influenzavaccination, og derfor bør det offentlige tilbyde en årlig  

 vaccination vederlagsfrit.
Forslagsstillerne mener, at den økonomiske byrde  

 ved egenbetalingen for mange pensionister er den direkte årsag til, at den  

 livsvigtige og forebyggende vaccination ikke har en større udbredelse, end  

 tilfældet er.
 Et vederlagsfrit tilbud om vaccination af pensionister i Danmark vil  

 bringe Danmark på niveau med andre lande, vi normalt sammenligner os med.  

 Danmark tilhører et mindretal af velfærdslande, der ikke anbefaler  

 influenzavaccination til ældre mennesker samt mennesker i risikogrupperne, og  

 som heller ikke yder tilskud til disse vaccinationer.
Skriftlig fremsættelse Pia Kjærsgaard (DF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om tilbud om vederlagsfri  

 influenzavaccination til ældre.
(Beslutningsforslag nr.
B 34).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
