 På en forespørgsel vedrørende afgifts- og registreringspligten for  

 beboervaskerier har ministeriet for skatter og afgifter meddelt følgende:
 Beboervaskerier - dvs. vaskerier, der udelukkende henvender sig til og må  

 benyttes af beboerne i en bestemt ejendom - er afgiftspligtige, når vaskeriet  

 er organiseret som en selvstændig juridisk enhed (fx en forening eller et  

 interessentskab), eller boligselskabet (ejerlejlighedsforeningen) driver  

 vaskeri som indleveringsvaskeri med ansat personale, og vasken sker mod  

 betaling.
Andre former for vaskerier etableret af et boligselskab (en  

 ejerlejlighedsforening) fx møntvaskerier - er afgiftspligtige, hvis  

 vaskeridriften må anses for at være af erhvervsmæssig karakter, dvs. at  

 driften sker med sigte på at give overskud.
I alle de nævnte tilfælde  

 indtræder afgifts- og registreringspligten efter merværdiafgiftsloven dog  

 kun, når omsætningen overstiger 10.000 kr. årlig.
 Se også Mn.590.
