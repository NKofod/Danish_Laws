Skrivelse om bekendtgørelse om ændring af  

 bekendtgørelse om ophold i varetægtsfængsel (Krav om daglig  

 aktivering mv.) Vedlagt sendes bekendtgørelse  

 om ændring af bekendtgørelse om ophold i varetægt. Ændringsbekendtgørelsen  

 træder i kraft den 1. februar 2007.
 1. Den 1. januar 2007 trådte  

 lov nr. 1561 af 20. december 2006 om ændring af retsplejeloven i kraft.  

 Lovændringen vedrører i hovedtræk tiltag med henblik på at opnå en generel  

 begrænsning i den tidsmæssige udstrækning af isolation af  

 varetægtsarrestanter.
 Det fremgår herefter blandt  

 andet, at isolation i intet tilfælde kan opretholdes ud over 6 måneder, med  

 mindre sigtelsen angår en forsætlig overtrædelse af straffelovens kapitler 12  

 eller 13 (terrorisme m.v.) eller en overtrædelse af straffelovens § 191  

 (narkokriminalitet) eller § 237 (drab). Dette fremgår af retsplejelovens §  

 770  

 c, stk. 4.
 Det fremgår derudover, at den  

 tidligere gældende ufravigelige overgrænse på 8 uger for isolation af unge  

 under 18 år er nedsat til en ikke ufravigelig overgrænse på 4 uger.  

 Overgrænsen  

 vil dog alene kunne fraviges, hvis sigtelsen angår en forsætlig overtrædelse  

 af  

 straffelovens kapitler 12 eller 13 (terrorisme m.v.). Dette fremgår af  

 retsplejelovens § 770 c, stk. 5.
2. I bemærkningerne til  

 lovændringen fremgår det, at Justitsministeriet efter en vedtagelse af  

 lovforslaget vil tage initiativ til, at der  foruden de  

 administrative  

 regler, som allerede gælder  udarbejdes administrative regler om  

 yderligere  

 personkontakt dels for unge under 18 år, hvis anbringelse i isolation  

 opretholdes ud over 4 uger, dels for andre arrestanter, hvis anbringelse i  

 isolation opretholdes ud over 6 måneder. I forlængelse heraf er der  

 udstedt vedlagte ændring af varetægtsbekendtgørelsens § 82. § 82, stk. 2, i  

 varetægtsbekendtgørelsen indebærer en forpligtelse for institutionen til at  

 tilbyde  

 varetægtsarrestanter under 18 år, som efter rettens bestemmelse har været  

 isoleret i et sammenhængende tidsrum af mere end 4 ugers varighed, og  

 varetægtsarrestanter på 18 år eller derover, som efter rettens bestemmelse  

 har  

 været isoleret i et sammenhængende tidsrum af mere end 6 måneders varighed,  

 yderligere mindst 3 timers daglig aktivering med personkontakt, ud over den  

 aktivering,  

 som følger af varetægtsbekendtgørelsens §§ 84-86.
Aktiveringsforpligtelsen i §  

 82, stk. 2, indebærer, at en varetægtsarrestant, der i medfør af  

 bestemmelserne  

 i §§ 84-86 hidtil har været aktiveret i f.eks. 1 time dagligt, fra det  

 tidspunkt, hvor den tidsmæssige grænse i § 82, stk. 2, er opfyldt, skal  

 tilbydes yderligere aktivering med personkontakt således, at vedkommende  

 gives  

 mulighed for sammenlagt 4 timers daglig aktivering.
Har varetægtsarrestanten  

 i  

 medfør af bestemmelserne i §§ 84-86 hidtil været aktiveret i f.eks. 3 timer  

 dagligt, skal den pågældende fra det tidspunkt, hvor den tidsmæssige grænse i  

 §  

 82, stk. 2, er opfyldt, tilbydes yderligere aktivering med personkontakt  

 således, at vedkommende gives mulighed for sammenlagt 6 timers daglig  

 aktivering.
 Ud over de  

 aktiveringsmuligheder, som er indeholdt i §§ 84-86, vil institutionen kunne  

 tilbyde varetægtsarrestanten f.eks. fritids- og hobbybetonede aktiviteter.  

 Uanset hvilke aktiviteter, der tilbydes arrestanten i medfør af § 82, stk. 2,  

 er det et krav, at denne yderligere aktivering indebærer vedvarende  

 personkontakt i de 3 timer.
Bestemmelsen i § 82, stk. 3,  

 indebærer en forpligtelse for institutionens leder eller den, der bemyndiges  

 dertil, til 1 gang ugentlig i samarbejde med arrestanten at udfærdige en plan  

 for den pågældendes aktivering.
Forpligtelsen gælder fra det tidspunkt, hvor  

 den tidsmæssige grænse i § 82, stk. 2, er opfyldt.
Direktoratet har afsat en  

 pulje til dækning af eventuelle merudgifter i forbindelse med aktiveringen af  

 varetægtsarrestanten.
Ansøgning om dækning af eventuelle merudgifter i den  

 forbindelse indsendes til direktoratets straffuldbyrdelseskontor.
