Klage over undersøgelse på  

 skadestue efter slag på ben Patientklagenævnet fandt ikke grundlag for at kritisere  

 reservelægens undersøgelse af patienten på skadestuen.
 Nævnet lagde blandt andet vægt på, at reservelægen  

 i skadejournalen havde anført, at han ikke fandt mistanke om  

 compartment syndrom, men vurderede, at patienten havde pådraget sig et  

 trælår, og at lægen gav råd om, at benet skulle  

 holdes i ro og køles lokalt med is.
 Selv om skadejournalen ikke angav, at der var foretaget en neurologisk  

 undersøgelse og tilstrækkelig undersøgelse af  

 bevægeligheden i benet, var det nævnets opfattelse, at  

 reservelægen måtte have foretaget disse undersøgelser for  

 at kunne udelukke compartment syndrom.
 Patientklagenævnet fandt endvidere, at reservelægen havde  

 overtrådt lægeloven, idet han ikke i tilstrækkeligt omfang  

 havde journalført sine undersøgelser og behandling af  

 patienten.
 Nævnet lagde vægt på, at reservelægen i  

 skadejournalen ikke havde anført patientens klager, der var ingen  

 optegnelser om aktiv bevægelighed, det var ikke anført, hvilket  

 led der blev undersøgt for passiv bevægelighed, og der var ingen  

 optegnelser om, hvilke råd patienten modtog om efterforløbet.  

 Endelig fremgik det ikke af skadejournalen, om reservelægen havde gjort  

 sig nogen overvejelser om risikoen for, at der kunne danne sig  

 behandlingskrævende blodsamlinger i patientens ben.
Det var nævnets opfattelse, at det hører til almindelig  

 faglig standard, at sygehistorie, kliniske fund, diagnose og behandling  

 anføres i patientens journal.
I en skadejournal er sproget  

 sædvanligvis kortfattet, men bør omfatte patientens klager samt  

 positive og negative fund af betydning.
I tilslutning til behandlingsnotatet  

 anføres også behandlingsplan og givne råd for  

 efterforløbet.
