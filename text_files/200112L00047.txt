Fremsat den 24. oktober 2001 af by-  

 og boligministeren (Lotte Bundsgaard) Forslag til Lov om ændring af lov om  

 almene boliger samt støttede private andelsboliger m.v., lov om leje  

 af almene boliger og ligningsloven (Medejerboliger og forbedret  

 råderet) § 1 I lov om almene boliger samt støttede private andelsboliger m.v.,  

 jf. lovbekendtgørelse nr. 427 af 28. maj 2001, foretages  

 følgende ændringer:
 1. I § 3 indsættes som stk. 5:
» 2. I § 20, stk. 1, indsættes som nr. 9-11:
» 10)	Indbetaling af medejerindskud, jf. § 143 c, stk. 2, og § 143 i,  

 stk. 2, 2. pkt.
 11)	Forskelslejen, jf. § 143 i, stk. 3, 3. pkt., og stk. 4, 2.  

 pkt.«.
 3. I § 20, stk. 2, indsættes efter 1. pkt.:
»Dispositionsfonden anvendes endvidere til dækning  

 af afdelingens underskud som følge af medejerens lejebetaling efter §  

 143 e.
For medejerboliger anvendes dispositionsfonden herudover til  

 tilbagebetaling af medejerindskud, jf.  § 143 i, stk. 1, og til dækning  

 af tab, jf. § 143 i, stk. 3 og 4, såfremt boligen ikke kan genudlejes  

 som medejerbolig, og ved indfrielse af garanti for lejerens lån til  

 finansiering af indskuddet, jf. § 143 h.«.
 4. I § 21 indsættes som stk. 2:
» 5. I § 27, stk. 1, indsættes efter 1. pkt.: »Dette  

 gælder dog ikke for ejendomme, der opføres af almene  

 boligorganisationer som støttede eller ustøttede private  

 andelsboliger efter reglerne i kapitel 11 a og 11 b.«.
 6. I § 27, stk. 2, og § 28, stk. 2, 2. pkt.,  

 indsættes efter »Hvis ejendommen omfatter«: »almene«.
 7. Efter § 37 indsættes:
» § 37 b.
Har boligorganisationens øverste myndighed  

 truffet beslutning om udlejning af en del af en eksisterende afdelings  

 boliger som medejerboliger, forelægger afdelingsbestyrelsen  

 beslutningen for afdelingsmødet til godkendelse.«.
 8. § 45, stk. 2, affattes således:
» 9. Efter § 51 a indsættes:
» 10. I § 59, stk. 1, indsættes efter 1. pkt.:
» 11. § 74, stk. 5, affattes således:
» 12. I § 118, stk. 1, indsættes efter »beboerindskud«: », jf. dog § 143 b,  

 stk. 1«.
 13. I § 128 indsættes efter beboerindskud: »og medejerindskud«.
 14. Efter § 143 indsættes:
» Medejerboliger § 143 a.
Boligorganisationens øverste myndighed kan med  

 kommunalbestyrelsens godkendelse beslutte, at en del af en afdelings  

 familieboliger etableres som medejerboliger.
Medejerboliger kan etableres ved  

 nybyggeri og ved udlejning af en eksisterende afdelings familieboliger som  

 medejerboliger.
Stk. 2. Medejerboliger, der etableres ved nybyggeri, kan  

 udgøre indtil 50 pct. af afdelingens familieboliger.
Medejerboliger,  

 der etableres ved udlejning af en eksisterende afdelings familieboliger, kan  

 udgøre indtil 25 pct. af afdelingens familieboliger.  

 Kommunalbestyrelsen kan dog tillade, at disse grænser fraviges i  

 særlige tilfælde.
Fravigelsen skal godkendes af by- og  

 boligministeren.
§ 143 b.
Den støtteberettigede anskaffelsessum for  

 medejerboliger, der etableres  ved nybyggeri, finansieres som nævnt i §  

 118, stk. 1, idet realkreditlånet nedsættes med det fastsatte  

 medejerindskud.
Medejerindskuddet skal udgøre mellem 10 og 18 pct. af  

 den støtteberettigede anskaffelsessum og fastsættes af  

 boligorganisationens øverste myndighed med kommunalbestyrelsens  

 godkendelse senest samtidig med tilsagnet om ydelsesstøtte.
Stk. 2. Ud over den støtteberettigede  

 anskaffelsessum efter stk. 1 kan medejerindskuddet efter lejerens  

 ønske forøges med op til 2 pct. af anskaffelsessummen til  

 finansiering af yderligere foranstaltninger i boligen.
Indskuddet kan tillige  

 nedsættes efter lejerens ønske med boligorganisationens  

 godkendelse.
Indskuddet skal dog mindst udgøre 10 pct. af den  

 støtteberettigede anskaffelsessum.
 Stk. 3. Lejeren har ret til indflydelse på boligens  

 udformning, indretning og materialevalg.
 Stk. 4. Låntagers betaling på  

 realkreditlån efter stk. 1 reguleres i overensstemmelse med § 129, stk.  

 1, dog reduceres låntagers betaling med 2,78 pct. af medejerindskuddet.  

 Herudover betaler låntageren løbende bidrag på  

 realkreditlån efter stk. 1.
§ 143 c.
Når medejerboliger etableres ved udlejning af  

 en eksisterende afdelings familieboliger som medejerboliger, indbetaler  

 lejeren et medejerindskud på mellem 10 og 18 pct. af den gennemsnitlige  

 anskaffelsessum for nye almene familieboliger på tidspunktet for  

 kommunalbestyrelsens godkendelse.
Boligorganisationens øverste  

 myndighed fastsætter medejerindskuddets størrelse med  

 kommunalbestyrelsens godkendelse for de lejligheder, der er omfattet af  

 beslutningen.
 Stk. 2. Indskuddet anvendes efter boligorganisationens  

 bestemmelse enten til finansiering af forbedringsarbejde m.v. i det lejede,  

 til finansiering af forbedrings- og renoveringsarbejde i afdelingen i  

 øvrigt, til nedbringelse af eksisterende lån i afdelingen eller  

 til indbetaling til dispositionsfonden.
 Stk. 3. Lejeren har ret til indflydelse på  

 udformning, indretning og materialevalg i forbindelse med forbedringsarbejde  

 m.v. i det lejede, der gennemføres i forbindelse med etableringen af  

 medejerboligerne.
§ 143 d.
Anvendes medejerindskuddet til at nedbringe  

 eksisterende lån, skal der først ske nedbringelse af lån,  

 hvortil der ydes offentlig støtte.
Efter nedbringelsen nedsættes  

 låntagers betaling forholdsmæssigt.
Nedsættelsen skal  

 mindst svare til reduktionen af lejen efter § 143 e, stk. 1, og kan ikke  

 overstige nedgangen i den samlede ydelse på lånet.
 Stk. 2. Kan offentligt støttede lån ikke  

 nedbringes økonomisk fordelagtigt, eller er der ikke lån med  

 offentlig støtte i afdelingen, kan andre lån nedbringes med  

 medejerindskuddet.
 Stk. 3. Kan lån ikke nedbringes økonomisk  

 fordelagtigt, og gennemføres der ikke arbejder i afdelingen,  

 indbetales medejerindskuddet til dispositionsfonden.
§ 143 e.
Lejen for en medejerbolig etableret efter § 143 c  

 fastsættes som udgangspunkt som for tilsvarende almene boliger uden  

 medejerindskud i afdelingen, idet lejen reduceres med en andel af  

 medejerindskuddet, der svarer til mindsterenten på tidspunktet for  

 kommunalbestyrelsens godkendelse.
 Stk. 2. Er indskuddet helt eller delvist anvendt til  

 forbedring af det lejede, tillægges lejen et beløb, der svarer  

 til en sædvanlig forhøjelse beregnet på grundlag af  

 ydelsen på sædvanlige fastforrentede 30-årige  

 realkreditlån på tidspunktet for kommunalbestyrelsens  

 godkendelse.
 Stk. 3. Er indskuddet helt eller delvist anvendt til  

 finansiering af andre arbejder i afdelingen, tillægges lejen et  

 beløb, der svarer til den forhøjelse, som pålægges  

 afdelingens almene familieboliger uden medejerindskud.
 Stk. 4. By- og boligministeren fastsætter  

 nærmere regler om fastsættelsen af lejereduktionen og om  

 opgørelse af ydelsen på sædvanlige fastforrentede  

 30-årige realkreditlån.
§ 143 f.
Likvide midler, der fremkommer som følge af  

 medejerens lejebetaling efter § 143 e, indbetales på en særskilt  

 konto i boligorganisationens dispositionsfond.
 Stk. 2. Har afdelingen underskud som følge af  

 medejerens lejebetaling efter § 143 e, dækkes dette underskud af  

 dispositionsfonden.
§ 143 g.
Medejerindskuddet reguleres én gang  

 årligt med udviklingen i nettoprisindekset.
Reguleringen foretages  

 første gang pr. 1. januar året efter boligens ibrugtagelse som  

 medejerbolig.
Ved reguleringen benyttes en 12-måneders periode  

 sluttende i maj måned året før det kalenderår, som  

 reguleringen vedrører.
Stk. 2. Det indeksregulerede medejerindskud afskrives  

 én gang årligt med 1 pct. i 60 år og derefter årligt  

 med ½ pct. i 40 år.
Afskrivningen foretages første gang pr. 1.  

 januar året efter boligens ibrugtagelse som medejerbolig.
 Stk. 3. Indeksregulering og afskrivning af indskuddet foretages i 100  

 år fra og med året efter ibrugtagningsåret.
§ 143 h.
Lejeren kan forlange, at boligorganisationen yder  

 garanti for op til 50 pct. af lån i et pengeinstitut optaget til  

 finansiering af medejerindskuddet.
Renter og afdrag på det garanterede  

 lån er pligtig pengeydelse i lejeforholdet.
§ 143 i.
Når en lejers rettigheder vedrørende en  

 bolig ophører, tilbagebetaler boligorganisationen det regulerede  

 medejerindskud.
Udgiften afholdes af boligorganisationens dispositionsfond.
I  

 tilfælde af en afdelings konkurs, dækkes udgiften dog af  

  kommunens garanti efter § 128.
Stk. 2. Boligorganisationen skal søge boligen  

 genudlejet som medejerbolig.
Den nye lejer betaler det regulerede indskud til  

 boligorganisationens dispositionsfond.
Stk. 3. Kan boligen ikke genudlejes som medejerbolig med  

 det fastsatte indskud, skal den søges genudlejet med et lavere  

 medejerindskud, dog ikke under den mindstestørrelse, der er fastsat i  

 §§ 143 b og 143 c.
Lejen fastsættes på grundlag af det lavere  

 indskud.
Forskellen mellem lejen for boligen med fuldt og nedsat indskud  

 indbetales til dispositionsfonden.
Stk. 4. Kan boligen ikke genudlejes som medejerbolig,  

 udlejes den på de vilkår, der gælder for afdelingens almene  

 familieboliger, som ikke er medejerboliger.
Forskellen mellem lejen for  

 boligen som medejerbolig og som almindelig almen bolig indbetales til  

 boligorganisationens dispositionsfond.
§ 143 j.
By- og boligministeren fastsætter nærmere  

 regler om de i §§ 143 a   143 i nævnte forhold.«.
 15. I § 187, stk. 1, 1. pkt., indsættes efter »§ 83  

 b,« : »§ 86 k,«.
 16. I § 187, stk. 2, 1. pkt., indsættes efter »nr. 541  

 af 18. juli 1990 om 5-årseftersyn,«: »nr. 1211 af 30. december 1993 om  

 etablering og drift af kollektive bofællesskaber med senere  

 ændringer,« .
§ 2 I lov om leje af almene boliger, jf. lovbekendtgørelse nr. 562 af  

 19. juni 2001, foretages følgende ændringer:
 1. I § 5, stk. 2, indsættes efter 2. pkt.:
» 2. I § 8, indsættes efter stk. 4, som nyt stykke:
» 3. I § 9, stk. 2, indsættes efter »brugsværdi«:
» 4. I § 10, stk. 3, ændres »1 pct.« til: »5 pct.«.
 5. I § 10, stk. 4, indsættes som 2. pkt.:
» 6. Efter § 10 indsættes:
» 7. I § 17 indsættes efter stk. 1 som nyt stykke:
» Stk. 2 bliver herefter stk. 3.
 8. I § 39, stk. 1, ændres »nærmere fastsatte forbedringer m.v.« til: »forbedringer«.
 9. I § 39, stk. 2 og 5, og i § 42 udgår »m.v.«.
 10. I § 39, stk. 3, udgår »særligt luksusprægede arbejder eller«.
 11. I § 39 indsættes som stk. 6:
» 12. Efter § 50 indsættes:
» Stk. 2. Ved indgåelse af aftale om en medejerbolig,  

 der ikke er fuldført ved lejeaftalens indgåelse, og hvor  

 overtagelsestidspunktet ikke er aftalt, kan medejerindskud og beboerindskud  

 dog ikke forlanges betalt ved lejeaftalens indgåelse.
Udlejeren kan  

 forlange, at lejeren betaler indtil 20 pct. af medejerindskuddet ved  

 indgåelse af lejeaftalen.
Det resterende medejerindskud og  

 beboerindskuddet opkræves af udlejeren, når  

 overtagelsestidspunktet er aftalt.«.
 13. I § 51 ændres »§§  

 43-50« til: »§§ 43 50  

 a«.
 14. I § 69 indsættes som stk. 7:
» 15. I § 88, stk. 1, indsættes efter 2. pkt.: »Opsigelsesvarslet for medejere er 6 måneder.«.
§ 3 I lov om påligning af indkomstskat til staten (ligningsloven), jf.  

 lovbekendtgørelse nr. 775 af 16. august 2000, som ændret senest  

 ved lov nr. 483 af 7. juni 2001, foretages følgende ændring:
 1. Efter § 7 V indsættes:
» § 4 Stk. 1. Loven træder i kraft den 1. januar  

 2002.
 Stk. 2. Den i § 2, nr. 6, foreslåede affattelse af  

 § 10 a, 1. pkt., i lov om leje af almene boliger, finder anvendelse for  

 forbedringer, der ikke er fuldt afskrevne ved lovens ikrafttræden.
Bemærkninger til lovforslaget Almindelige bemærkninger Indledning Et hovedelement i regeringens by- og boligpolitik er at  

 sikre almene boligområder med gode almene boliger, der kan tilgodese de  

 mange varierede og individuelle behov, som en bred del af befolkningen  

 har.
Det er derfor regeringens målsætning at de  

 almene boligområder bliver mere attraktive for de boligsøgende.  

 Et afgørende skridt i den retning er at skabe mere varierede  

 ejerformer i de almene boligområder gennem etablering af almene  

 medejerboliger samt at forbedre og forenkle beboernes råderet.
Denne  

 målsætning fremgår tillige af det supplerende  

 regeringsgrundlag fra oktober 2000.
Dette forslag om medejerboliger og forbedret råderet  

 er endvidere en central del af regeringens boligpakke »Flere boliger og øget  

 mobilitet «.
Forslaget  

 skal give større muligheder for at tiltrække og fastholde en  

 bredere del af befolkningen i de almene boligområder, herunder bl.a.  

 nyetablerede familier og  unge ældre.
Forslaget skal endvidere ses som  

 en fortsættelse af og supplement til den bypolitiske indsats, der er  

 gennemført det seneste årti.
Andelen af medejerboliger i en bebyggelse foreslås  

 fastsat til 50 pct. i nybyggeri og 25 pct. i det eksisterende byggeri.
Derved  

 sikres, at boligformerne blandes, og der skabes mulighed for en bred  

 beboersammensætning i den enkelte bebyggelse og en bedre basis for at  

 løfte de boligsociale opgaver i boligområdet.
Medejerboligen vil  

 derved kunne styrke en udvikling hen imod større  

 fællesfølelse og ansvar for hinanden.
Medejerboligen vil derfor  

 kunne understøtte og målrettes mod en opblødning af  

 ensidigt sammensatte boligområder, og vil være et centralt  

 instrument i den kommunale by- og boligpolitik.
Et boligmarked, der placerer de forskellige boligformer  

 hver for sig, medvirker til en opsplitning   ikke bare af boligerne, men en  

 opsplitning af beboerne   og dermed af samfundet.
Opsplitning på  

 boligmarkedet bidrager til et samfund, hvor enhver står sig selv  

 nærmest.
Og hvor  de andre  bliver mere og mere uforståelige og  

 fremmede.
Det er derfor afgørende, at det enkelte boligområde  

 kan tiltrække forskellige befolkningsgrupper.
Det vil bl.a. kunne  

 bidrage til at nedbryde sociale fordomme.
Regeringen har op gennem 90 erne været optaget af at  

 løse problemerne i de udsatte by- og boligområder.
Regeringens  

 indsats for at imødegå den negative udvikling og få sat  

 gang i en positiv udviklingsspiral i disse områder har været  

 bredspektret.
Særligt skal fremhæves Byudvalgets aktiviteter med  

 kvartersløft og omprioritering, helhedsorienteret byfornyelse,  

 fleksible udlejningsregler og bypuljen.
Medejerboligen og den forbedrede  

 råderet skal ses som et supplement til disse instrumenter, som vil  

 styrke regeringens indsats for at skabe mere attraktive almene  

 boligområder.
Medejerboligen er en ny boligtype inden for det almene  

 byggeri.
Medejerboligen giver inden for rammerne af den almene lejebolig  

 større muligheder for en fleksibel og individuelt tilpasset indretning  

 af den enkelte bolig.
Derved vil moderne menneskers ønsker om  

 individualitet og variation kunne imødekommes i det almene  

 byggeri.
 Forbedret råderet og medejerskab i form af  

 medfinansiering og medindflydelse inden for det almene ejerskab bevarer  

 lejeboligens sikkerhed og tryghed og tilføjer ejerboligens  

 større dispositionsret og større økonomiske  

 engagement.
Medejerboligen er et nyt tilbud på det danske  

 boligmarked og et vigtigt element i regeringens bestræbelser på  

 at sikre et alsidigt boligudbud.
Det er vurderingen, at der vil være  

 efterspørgsel efter et boligtilbud, som giver boligtagerne mulighed  

 for at investere i den bolig, man bor i, samtidig med at risikoen ved  

 investeringen er meget begrænset i forhold til andre boligformer.
 Den forbedrede råderet er et mere bredt virkende  

 instrument, idet den giver alle almene lejere ret og også øget  

 incitament til at indrette og forbedre deres bolig efter egne  

 ønsker.
Udenlandske erfaringer I andre europæiske lande og i USA har man siden 1970  

 erne anvendt blandede /tilnærmede ejerformer i de enkelte  

 byområder som et instrument i en sammenhængende bypolitik.
Som  

 det er tilfældet med forslaget om almene medejerboliger, er  

 formålet med at blande ejerformer at modvirke tendensen til, at byerne  

 opdeles i velfungerende og mindre velfungerende byområder.
Selve  

 udformningen og udmøntningen af ordningen med at blande ejerformer  

 varierer fra land til land.
Ikke desto mindre kan der peges på en  

 række generelle og tværgående erfaringer, der  

 understøtter regeringens målsætning om, at medejerboliger  

 kan medvirke til, at der igangsættes en positiv udvikling i udsatte  

 byområder.
 De udenlandske erfaringer viser for det første, at  

 selvom segregation aldrig helt kan undgås på et boligmarked  

 styret af udbud og efterspørgsel, så kan blandede ejerformer  

 medvirke til at reducere tendensen betragteligt.
 Blandede ejerformer har for det andet en betydelig positiv  

 effekt i relation til både byområdernes (og  

 boligorganisationernes) økonomiske status, hvilket igen har en positiv  

 effekt i relation til investeringer, etablering af forretninger m.m. i  

 byområderne.
Blandede ejerformer har for det tredje en række  

 afledte positive sociale effekter.
For eksempel er der en tendens til, at  

 børn og unge fra dårligt stillede familier i disse områder  

 får en højere uddannelse og et bedre fodfæste på  

 arbejdsmarkedet, end hvad der normalt er gældende for disse grupper.  

 Forklaringen er, at der i områderne skabes et socialt miljø,  

 hvor det er normalt at uddanne sig og søge arbejde.
Indhold Lovforslaget indeholder følgende elementer:
A.
Medejerboliger B.
Forbedret råderet C.
Andre ændringer.
A.
Medejerboliger Nedenfor gennemgås en række centrale  

 træk i forbindelse med medejerboligen.
Det drejer sig om  

 følgende punkter:
1)	Definition af medejerboligen 2)	Etablering af medejerboliger 3)	Medejerindskuddet 4)	Finansiering 5)	Regulering af medejerindskuddet 6)	Beboerbetaling 7)	Garanti for medejerens låneoptagelse 8)	Fraflytning 9)	Udlejning og anvisning 1. Definition af en medejerbolig En almen medejerbolig er en almen familiebolig, hvor  

 lejeren betaler et medejerindskud.
Det foreslås, at medejerindskuddet  

 fastsættes til samme størrelse for den enkelte afdeling, og at  

 indskuddet   alt afhængig af de lokale forhold - kan variere fra  

 afdeling til afdeling.
Det foreslås endvidere, at indskuddet kan  

 udgøre mellem 10 og 18 pct. af anskaffelsessummen for en nybygget  

 bolig.
Der er i forbindelse med etableringen af medejerboligen knyttet en ret  

 for medejeren til indflydelse på boligens indretning og materialevalg  

 mv.
Medejerbegrebet indebærer ikke, at medejeren sammen med  

 boligorganisationen i juridisk forstand ejer boligen.
Der er tale om, at  

 medejeren gennem medejerandelen har en større dispositionsret i  

 forbindelse med boligens indretning, og at medejeren bidrager med en  

 væsentlig egenfinansiering.
Den almene medejerbolig er derfor en almen lejebolig, der  

 fortsat ejes af den almene boligorganisation.
Medejeren kan følgelig  

 heller ikke sælge eller overdrage boligen frit til tredjemand.  

 Når en medejer flytter, tilbagekøber boligorganisationen  

 medejerandelen til en garanteret pris, jf. neden for under pkt. 5, og boligen  

 genudlejes til den næste medejer.
Der sker ingen ændring af de beboerdemokratiske  

 regler.
Medejeren er lejer og deltager således i beboerdemokratiet  

 på lige fod med lejerne af de øvrige familieboliger i  

 afdelingen.
Medejeren vil som andre lejere have ret til boligsikring eller  

 boligydelse til den leje, der betales, hvis lejerens økonomiske  

 forhold i øvrigt berettiger hertil, men der kan ikke ydes  

 indskudslån efter boligstøtteloven til medejerindskuddet.
Det er hensigten, at de overordnede rammer for medejerens  

 indflydelse på indretning mv. af boligen og tidspunktet for  

 udøvelsen heraf fastsættes i en bekendtgørelse.
For at  

 gøre mulighederne for indflydelse så fleksible som muligt er det  

 hensigten, at boligorganisationen skal fastsætte de nærmere  

 rammer for indflydelsens udøvelse, art og omfang i den enkelte  

 bebyggelse.
For at sikre stor interesse for medejerboligerne vil det  

 være i boligorganisationens interesse at gøre rammerne for  

 indflydelse vide.
Det er således muligt inden for de rammer, der er  

 indeholdt i lovforslaget, at boligorganisationen ved nybyggeri i princippet  

 stiller et råhus til rådighed, hvorefter medejeren i samarbejde  

 med boligorganisationen beslutter boligens nærmere  

 planudformning/rumopdeling og træffer valg af materialer og  

 installationer.
Ved udlejning af en eksisterende afdelings boliger som  

 medejerboliger vil medejeren sammen med boligorganisationen kunne beslutte  

 hvilke typer af forbedringer, der skal gennemføres i den enkelte  

 bolig, herunder ændre på rumopdeling samt vælge materialer  

 og installationer.
 Omvendt vil en boligorganisation, hvis den finder det  

 væsentligt f.eks. for at holde den samlede anskaffelsessum lav, kunne  

 beslutte, at visse indretningsmæssige forhold eller materialevalg  

 ligger fast for alle boliger, eller at valg kun kan træffes indenfor  

 nærmere angivne rammer.
Da der er tale om en ny boligform, vil det være af  

 stor vigtighed, at der indsamles viden om ordningens funktionsmåde,  

 hvor også erfaringer med allerede igangsatte forsøgsprojekter  

 vedr. medejerboliger vil kunne inddrages.
Det er derfor hensigten at  

 gennemføre en evaluering af ordningen ca. 4 år efter lovens  

 ikrafttræden.
Det er ikke fundet hensigtsmæssigt at etablere  

 medejerboliger som ungdomsboliger og ældreboliger.
Baggrunden er, at  

 disse boligtyper i dag udlejes efter behov, hvilket ikke harmonerer med et  

 krav om et større indskud.
2. Etablering af medejerboliger Medejerandelen vil ved det foreslåede interval  

 på mellem 10 og 18 pct. af anskaffelsessummen, jf. neden for under pkt.  

 3, udgøre mellem 100.000 og 300.000 kr. og dermed være af en  

 anselig størrelse.
Medejerboligen skal derfor ikke være en ret  

 for boligorganisationerne, men en mulighed som skal indpasses i den lokale  

 by- og boligpolitik.
Beslutningen om at etablere medejerboliger i en  

 (ny)bebyggelse tages som udgangspunkt af boligorganisationens øverste  

 myndighed (repræsentantskabet). Det er en forudsætning, at  

 kommunalbestyrelsen godkender beslutningen af hensyn til balancen på  

 det lokale boligmarked.
Ved sin godkendelse må kommunalbestyrelsen i  

 særlig grad tage hensyn til, at der ikke sker en yderligere opsplitning  

 af boligmarkedet.
Kommunen skal endvidere fortsat være i stand til at  

 løse sine boligsociale opgaver, ligesom der fortsat skal være et  

 rimeligt botilbud til de svage grupper på boligmarkedet.
Et af formålene med medejerboligen er at integrere  

 forskellige ejerformer i det almene byggeri med henblik på at kunne  

 tilbyde boliger til bredere grupper af befolkningen.
Medejerboligen skal  

 således kunne etableres både ved udlejning af eksisterende alment  

 byggeri og ved nybyggeri.
 Den øverste myndigheds (repræsentantskabets)  

 beslutning om etablering af medejerboliger ved udlejning af en eksisterende  

 almen afdelings boliger skal godkendes af afdelingsmødet.
Det er ikke hensigtsmæssigt at begrænse  

 etableringen af medejerboligen til f.eks. belastede boligområder.  

 Etablering af medejerboliger i det eksisterende byggeri kan ske i  

 sammenhæng med større moderniseringsarbejder, men kan også  

 ske uden, dvs. både som et tilbud til de nuværende lejere og i  

 forbindelse med almindelig genudlejning.
Medejerboligen vil i forbindelse med  

 moderniseringer generelt i den almene sektor kunne indgå dels som  

 medfinansiering dels som et forebyggende element og modvirke tendenser til,  

 at en bebyggelse kommer ind i en negativ udviklingsspiral.
Derimod er det afgørende at sikre, at  

 medejerboligen ikke udvikler sig til en enklave i det almene byggeri,  

 eksempelvis ved at nybyggeri på velbeliggende grunde alene etableres  

 som medejerboliger, eller ved at det hovedsagelig bliver velfungerende  

 afdelinger, der bliver udlejet som medejerboliger.
Det vil blot medvirke til  

 yderligere opdeling i A- og B-boliger.
Det foreslås derfor, at der fastsættes et loft  

 over medejerandelen i den enkelte afdeling.
Det foreslås videre, at der  

 fastsættes forskellige lofter for henholdsvis etablering af  

 medejerboliger ved udlejning af eksisterende afdelingers boliger og for  

 etablering ved nybyggeri, idet der i det eksisterende byggeri er et hensyn at  

 tage både til ventelisterne og til de svagere grupper, som ikke kan  

 betale det forhøjede indskud.
Det foreslås, at der som udgangspunkt maksimalt kan  

 etableres medejerboliger i 50 pct. af en afdelings familieboliger ved  

 nybyggeri og 25 pct. ved udlejning af en eksisterende afdelings  

 familieboliger som medejerboliger.
Der foreslås endelig, at  

 kommunalbestyrelsen med By- og Boligministeriets godkendelse kan godkende, at  

 den maksimale medejerandel forhøjes, hvor der af bypolitiske og  

 boligsociale årsager findes særlig anledning hertil.
Det kunne  

 f.eks. være i forbindelse med løsning af problemer af  

 tilsvarende karakter, som kendes fra kvarterløftområder eller i  

 kommuner, der i forvejen har en meget stor andel af almene boliger.
 For at undgå en uønsket opsplitning af en  

 afdeling forudsættes medejerboligerne så vidt muligt spredt i den  

 enkelte afdeling.
3. Medejerindskuddet Det foreslås, at der fastsættes både  

 en maksimums- og en minimumsgrænse, inden for hvilken medejerindskuddet  

 som udgangspunkt kan ligge.
Det overlades herefter til boligorganisationen  

 med kommunalbestyrelsens godkendelse at beslutte den nærmere  

 størrelse, dog sådan at der fastsættes én  

 størrelse gældende for alle afdelingens medejerboliger.
Det  

 skyldes, at de lokale (bolig)markedsforhold er meget forskellige, og at de  

 enkelte afdelinger er meget forskellige, samt at de lokale beslutningstagere  

 er bedst til at vurdere disse forhold i relation til hvilken »udbetaling « i kombination med hvilken husleje,  

 der i det konkrete tilfælde vil være mest  

 hensigtsmæssig.
Der foreslås et maksimum for medejerindskuddet  

 på 18 pct. af anskaffelsessummen.
Den samlede  udbetaling  i  

 nybyggeriet kan herefter maksimalt udgøre 20 pct. (18 pct.  

 medejerindskud og 2 pct. sædvanligt beboerindskud) svarende til  

  udbetalingen  i en støttet privat andelsbolig.
 Der foreslås tilsvarende en minimumsgrænse for  

 medejerindskuddets størrelse på 10 pct, idet indskuddet skal  

 være af en vis størrelse, før det giver mening at tale om  

 medejerskab.
 I forbindelse med udlejning af eksisterende afdelingers  

 boliger som medejerboliger foreslås, at medejerindskuddet  

 fastsættes ud fra den gennemsnitlige anskaffelsessum for nye almene  

 familieboliger på tidspunktet for kommunalbestyrelsens godkendelse af  

 etableringen af medejerboligerne.
Med henblik på at give tilstrækkelig mulighed  

 for individuel indretning og udformning af boligen foreslås, at  

 medejerindskuddet i nybyggede boliger kan forhøjes ud over det  

 nævnte maksimum efter lejerens ønske.
Der ydes ikke  

 støtte til den ønskede forhøjelse, dvs. den holdes uden  

 for den støtteberettigede anskaffelsessum og indgår  

 således ikke i udmålingen af realkreditbelåningen eller af  

 den kommunale grundkapital, ligesom ydelsesstøtten og  

 lejefastsættelsen er uafhængig heraf.
Der gælder  

 således den samme støtteberettigede anskaffelsessum for  

 medejerboligen som for den almindelige almene bolig, og der er som  

 udgangspunkt ikke forskel på standardniveauet for en medejerbolig i  

 forhold til afdelingens øvrige almene familieboliger.
Medejerindskuddet vil kunne variere fra bolig til bolig  

 afhængig af de individuelle ønsker i både opadgående  

 og nedadgående retning.
For at begrænse den opadgående  

 tendens sættes et loft over den del, der kan medtages ud over  

 anskaffelsessummen på 2 pct. heraf svarende til 20.000 kr. ved en  

 anskaffelsessum på 1 mio. kr.. Ønsker herudover må  

 medtages under råderetten, som indtræder, når lejeaftalen  

 er indgået (det vil sige underskrevet af begge parter), og  

 beboerindskuddet er betalt, idet man fra dette tidspunkt må anse den  

 kommende beboer for lejer.
Med hensyn til den nedre grænse er der ikke behov  

 for særskilt regulering ud over det generelle minimum på 10 pct.  

 I henhold til de gældende regler for nybyggeriets udformning mv., jf. §  

 108 i almenboligloven, skal nybyggede almene boliger være udstyret og  

 indrettet, så de opfylder de boligsøgendes rimelige krav til  

 boliger af den pågældende art.
Dette vil også gælde  

 for nybyggede medejerboliger.
Boligorganisationen og medejeren må inden  

 for disse grænser i det konkrete tilfælde forhandle sig frem til  

 et niveau, idet boligorganisationen skal påse, at de overordnede rammer  

 for udformningen mv. bliver overholdt.
 Det bemærkes, at bidraget til byggeskadefonden  

 beregnes på grundlag af den støtteberettigede anskaffelsessum,  

 dvs. uafhængigt af eventuelle til- og fravalg, ligesom fonden ikke  

 foretager eftersyn og dækker skader for så vidt angår  

 tilvalget.
I forbindelse med udlejning af eksisterende afdelingers  

 boliger som medejerboliger er der umiddelbart stor fleksibilitet med  

 hensyn til indpasning af de individuelle ønsker.
Der skal imidlertid  

 tages hensyn til, om det lokale boligmarked kan bære den  

 påtænkte medejerbolig, ligesom boligorganisationens risiko som  

 følge af forpligtelsen til at overtage medejerboligen til den  

 regulerede værdi spiller ind.
Det foreslås derfor, at det overlades til  

 boligorganisationen i samarbejde med afdelingen at tage beslutning om  

 indskuddets størrelse, som skal være det samme for alle  

 medejerboligerne, og som skal godkendes af kommunalbestyrelsen.
I  

 sammenhæng med beslutningen om etablering af medejerboligerne skal  

 boligorganisation, afdeling og medejere tage stilling til, om og i hvilket  

 omfang der samtidig skal gennemføres arbejder både i bebyggelsen  

 som sådan og i de enkelte boliger, herunder tage beslutning om den  

 efterfølgende husleje.
4. Finansiering Det foreslås, at finansieringen af en nybygget  

 medejerbolig følger finansieringen af en almindelig almen bolig, idet  

 realkreditbelåningen nedsættes med medejerindskuddets  

 størrelse.
Grundkapitalen for medejerboliger vil være af samme  

 størrelse som for tilsvarende almene boliger.
I forlængelse af  

 aftalen om kommunernes økonomi for 2002 vil regeringen i et  

 selvstændigt lovforslag søge tilslutning til, at grundkapitalen  

 nedsættes fra 14 til 7 pct. af anskaffelsessummen.
Medejerboligen vil  

 være særdeles attraktiv for kommunerne, fordi den forventes at  

 kunne tiltrække bredere grupper til det almene byggeri, hvorved de  

 enkelte boligområder vil få et bedre omdømme.
Den  

 reducerede offentlige støtte til medejerboligen, som følger af  

 medejerindskuddet på mellem 10 og 18 pct. af anskaffelsessummen,  

 tilfalder staten i form af lavere udgifter til  

 ydelsesstøtte.
 Finansieringen af en ny medejerbolig vil  

 herefter se sådan ud under forudsætning af, at der er tilslutning  

 til nedsættelsen af grundkapitalen:
Medejerbolig Alm. almenbolig Medejerindskud 10-18 pct.
 0 pct.
Beboerindskud 2 pct.
 2 pct.
Kommunal grundkapital 7 pct.
 7 pct.
Realkreditlån 73-81 pct.
 91 pct.
5. Regulering af medejerindskuddet Der er to elementer, der medvirker til at gøre  

 medejerboligen økonomisk attraktiv for potentielle  

 efterspørgere.
For det første hvor stor en del af indskuddet,  

 der tilbagebetales ved fraflytning og for det andet den lavere husleje i  

 medejerboligen i sammenligning med en "almindelig" almen  

 familiebolig, jf. senere under pkt. 6 om beboerbetaling.
 Med henblik på at sikre medejeren den  

 økonomiske tryghed og vished, der er forbundet med lejeboligen,  

 foreslås det, at medejeren ved fraflytning er garanteret en fast  

 tilbagekøbspris, som er uafhængig af efterspørgslen efter  

 medejerboliger på dette tidspunkt, og at reguleringen af  

 medejerindskuddet sker på samme måde, uanset hvordan beboernes  

 indflydelse på boligens indretning håndteres, og uanset om der er  

 tale om nybyggeri eller udlejning af eksisterende afdelingers boliger som  

 medejerboliger.
 Konkret foreslås følgende  

 regulering:
 Fuld inflationsregulering af medejerindskuddet efter  

 nettoprisindekset.
 Lineær afskrivning af det indekserede medejerindskud med 1 pct.  

 om året indtil 60 år efter byggeriets ibrugtagelse og herefter  

 med 0,5 pct. om året i de næste 40 år.
 Der sker indeksering og afskrivning i 100 år, hvorefter  

 medejerindskuddet udgør et konstant beløb.
 Ud over at finde et rimeligt niveau for den risiko  

 boligorganisationen påtager sig i forbindelse med pligten til at  

 garantere overtagelsesprisen ved fraflytning, er baggrunden, at uanset  

 vedligeholdelsesindsatsens omfang må der, som følge af den  

 teknologiske udvikling, antages at ske en økonomisk forældelse  

 af byggeriet (årgangseffekt), der berettiger en vis afskrivning.  

 Samtidig vil ejendomme selv efter en lang årrække altid besidde  

 en vis restværdi, hvorfor det er fundet rimeligt at reducere  

 afskrivningen efter 60 år og stoppe både indeksering og  

 afskrivning efter 100 år.
 Beregningsmåden i den foreslåede  

 indskudsregulering er vist nedenfor ved en årlig inflation på 2  

 pct.
(A) Oprindeligt indskud 180.000 kr.
(B) Indeksering: 2 pct. af (A) 3.600 kr.
(C) Indskud efter indeksering: (A) + (B) 183.600 kr.
(D) Afskrivning: 1 pct. af (C) 1.836 kr.
(E) Reguleret indskud år 1: (C)  

 (D) 181.764 kr.
(F) Indeksering: 2 pct. af (C) 3.672 kr.
(G) Indskud efter indeksering: (C) + (F) 187.272 kr.
(H) Afskrivning: 2 pct. af (G) 3.745 kr.
(I) Reguleret indskud år 2: (G)  

 (H) 183.527 kr.
Ved en inflation på 2 pct. p.a. vil et  

 oprindeligt indskud på 180.000 kr. være vokset til 197.000 kr.  

 efter 10 år og til 228.000 kr. efter 30 år.
I faste priser vil  

 det altid udgøre 162.000 kr. efter 10 år og 126.000 kr. efter 30  

 år.
Efter de gældende regler må reguleringen af  

 medejerindskuddet anses for at være skattepligtig.
Det foreslås  

 derfor at ændre ligningsloven således, at evt. gevinst eller tab  

 ved tilbagebetaling af medejerandelen ikke medregnes ved opgørelsen af  

 den skattepligtige indkomst, jf. bemærkningerne til § 3, nr. 1.
6. Beboerbetaling Nybyggeri I forhold til almindelige almene familieboliger er der i  

 medejerboliger tale om et medejerindskud på 10-18 pct. af  

 anskaffelsessummen.
Skal det lykkes at opfylde formålet med at  

 tiltrække bredere grupper af befolkningen til det almene byggeri, er  

 det nødvendigt, udover den øgede indflydelse på boligens  

 indretning, at medejerboligen er så økonomisk attraktiv, at  

 disse grupper vil investere i et medejerindskud på op til 18 pct. af  

 anskaffelsessummen, typisk svarende til et beløb på omkring  

 100.000-300.000 kr.
 Om medejerboligen er økonomisk attraktiv  

 hænger sammen med den "forrentning" af medejerindskuddet, der  

 kan opnås dels gennem reguleringen af medejerindskuddet, jf. ovenfor  

 under pkt. 5, dels ved en reduktion af beboerbetalingen vedrørende  

 realkreditlånet i forhold til en almindelig almen familiebolig (sparet  

 husleje).
Beboerbetalingen i en almindelig almen bolig udgør  

 3,4 pct. af anskaffelsessummen på årsbasis.
For at sikre  

 tilstrækkelig efterspørgsel foreslås, at beboerbetalingen  

 i medejerboligen reduceres med 2,78 pct. af medejerindskuddet.
Ved et  

 medejerindskud på 18 pct. svarer det til en beboerbetaling på 2,9  

 pct. af anskaffelsessummen inkl. medejerindskuddet.
Ved et medejerindskud  

 på 10 pct. svarer det til en beboerbetaling på 3,12 pct. af  

 anskaffelsessummen inkl. medejerindskuddet.
 Ved fastsættelsen af den nævnte reduktion af  

 den løbende husleje for medejerne er der taget hensyn til, at der er  

 tale om en forholdsvis risikofri investering, idet medejeren er garanteret en  

 fast, markedsuafhængig tilbagekøbspris ved fraflytning.
 Den foreslåede huslejereduktion i forhold til den  

 almindelige almene bolig medfører sammen med den foreslåede  

 regulering af medejerindskuddet et realt "afkast" af indskuddet  

 på omkring 1,75 pct. p.a. ved en årlig inflation på 2  

 pct.
 Til sammenligning udgør det reale afkast efter skat  

 af en obligationsinvestering 2,0 pct. ved en effektiv obligationsrente  

 på 6,5 pct. p.a., en skattesats på 38 pct. og en årlig  

 inflation på 2 pct.
Medejerboliger i eksisterende byggeri I forbindelse med etablering af medejerboliger ved  

 udlejning af eksisterende almene boliger, foreslås det, at der i lighed  

 med nybyggede medejerboliger fastsættes en ensartet reduktion af lejen  

 uafhængig af indskuddets anvendelse.
Dvs. at lejereduktionen ikke  

 fastsættes på baggrund af en faktisk realiseret udgiftslettelse i  

 afdelingen, men ud fra rimelige krav til indskuddets forrentning.
Det foreslås, at den gældende leje reduceres  

 med et beløb, der udgør en andel af medejerindskuddet, som  

 svarer til mindsterenten på tidspunktet for kommunalbestyrelsens  

 godkendelse af etableringen af medejerboligerne.
Aktuelt vil lejereduktionen  

 udgøre 4 pct. af medejerindskuddet.
Ved et medejerindskud på  

 180.000 kr. reduceres lejen således med 7.200 kr.
Den fastsatte  

 nedsættelse af lejen vil være gældende for alle  

 medejerboliger omfattet af den pågældende beslutning, uanset  

 hvornår den faktiske udlejning finder sted.
Det foreslås, at by-  

 og boligministeren fastsætter nærmere regler for  

 fastsættelsen af lejereduktionen.
 Den sparede leje foreslås at være noget  

 større i det eksisterende byggeri end i nybyggeriet, hvor lejen  

 reduceres med 2,78 pct. af medejerindskuddet, svarende til 5.000 kr. ved et  

 medejerindskud på 180.000 kr.
Ved en inflation på 2 pct. p.a. udgør  

 indekseringen af et medejerindskud på 180.000 kr. 1.764 kr. det  

 første år, mens den sparede husleje udgør 7.200 kr.
Det  

 samlede Baggrunden for, at det er fundet rimeligt med en  

 højere  forrentning  i det eksisterende byggeri, er, at den  

 kvalitet/standard, der erhverves i det eksisterende byggeri, alt andet lige  

 må formodes at være mindre end i nybyggeriet.
Dette gælder  

 selve boligen, men også boligområdet som sådant.
Den  

 højere forrentning vil således gøre det mere attraktivt  

 at leje en medejerbolig i det eksisterende byggeri.
Dette er i  

 overensstemmelse med, at det af bypolitiske hensyn er hensigtsmæssigt  

 at fremme etablering af medejerboliger i det eksisterende byggeri.
Udgangspunktet for lejereduktionen er den gældende  

 balanceleje.
Gennemføres der i forbindelse med etableringen af  

 medejerboliger arbejder i det lejede eller på ejendommen i  

 øvrigt, forhøjes balancelejen.
Gennemføres der kollektive arbejder på  

 ejendommen, tillægges lejen et beløb, der svarer til  

 lejeforhøjelsen for de almindelige almene boliger.
Når  

 forhøjelsen for de almindelige almene boliger bortfalder,  

 nedsættes lejen for medejerboligerne tilsvarende.
Gennemføres der arbejder i boligen, tillægges  

 lejen et beløb, der svarer til en sædvanlig  

 lejeforhøjelse beregnet på grundlag af ydelsen på  

 sædvanlige, fastforrentede 30-årige realkreditlån på  

 tidspunktet for kommunens godkendelse af etableringen af medejerboligerne.  

 Efter 30 år bortfalder forhøjelsen.
Det fastsatte tillæg  

 vil være gældende for alle medejerboliger omfattet af  

 beslutningen, uanset hvornår de faktisk udlejes som medejerboliger.
Det foreslås, at by- og boligministeren  

 fastsætter nærmere regler for beregningen af ydelsen.
Der vil  

 blive fastsat retningslinjer svarende til de principper, som anvendes ved  

 beregning af forbedringstilskud på byfornyelsesområdet, jf.
By-  

 og Boligministeriets bekendtgørelse nr. 88 af 7. februar 2001 om  

 grundlag for beregning af støtte til værdiforøgende  

 forbedringsudgifter efter lov om byfornyelse.
Ved et medejerindskud på  

 180.000 kr., der alene vedrører arbejder i boligen, vil denne ydelse  

 udgøre ca. 13.000 kr. ved den aktuelle effektive rente.
Efter de gældende regler må reduktionen af  

 beboerbetalingen i medejerboligen anses for at være skattepligtig.
Det  

 foreslås derfor,  at den løbende reduktion af huslejen ikke skal  

 medregnes i den skattepligtige indkomst, jf. bemærkningerne til § 3,  

 nr. 1.
Finansiering af den reducerede husleje Huslejen i en almen boligafdeling er fastsat  

 således, at afdelingens udgifter skal modsvares af tilsvarende  

 indtægter.
En nedsættelse af huslejen i medejerboligerne  

 medfører en indtægsnedgang for afdelingen, som skal modsvares af  

 en tilsvarende mindre udgift.
I nybyggeriet fremkommer denne mindre udgift i  

 og med der er færre udgifter til betaling af renter og afdrag på  

 optagne realkreditlån.
På langt sigt er reduktionen finansieret  

 ved reducerede likvide midler, som skal indbetales til dispositionsfond og  

 Landsbyggefonden, idet der ikke er byggefondsforpligtelse på den del af  

 prioritetsgælden, der er finansieret med medejerindskud.
Ved udlejning af eksisterende boliger som  

 medejerboliger beslutter boligorganisationen, hvordan medejerindskuddet  

 mest fordelagtigt skal anvendes med henblik på at kunne finansiere  

 reduktionen af lejen.
Der er tre muligheder: 1. Indskuddet kan medgå  

 til at finansiere gennemførte arbejder. 2. Indskuddet kan medgå  

 til at nedbringe af gæld i afdelingen. 3. Og endelig kan indskuddet  

 indbetales til dispositionsfonden og forrentes som en del af den almindelige  

 forrentning af fondens likvide midler.
Finansierer indskuddet gennemførte arbejder,  

 fremkommer der likvide midler som følge af medejerens lejebetaling.  

 Disse indbetales på en særlig konto i dispositionsfonden, og  

 kontoen forrentes.
Når lejeforhøjelsen som følge af de  

 gennemførte arbejder bortfalder, fremkommer der ikke flere likvide  

 midler.
Tværtimod opstår der en manko for afdelingen, idet  

 lejereduktionen fortsætter.
Dispositionsfonden kompenserer afdelingen  

 for denne manko af de opsamlede og forrentede midler.
Medgår indskuddet til at nedbringe gæld i  

 afdelingen, nedbringes først indestående prioritetsgæld,  

 såfremt det er økonomisk fordelagtigt.
Som udgangspunkt  

 nedbringes først de lån, hvortil der ydes mest offentlig  

 støtte.
Låntagers betaling nedsættes  

 forholdsmæssigt, dvs. at beboerbetalingen på det  

 realkreditlån, der nedbringes, nedsættes med beboerbetalingen  

 på nedbringelsesbeløbet.
Hvis den lejenedsættelse, der  

 følger af medejerindskuddet, overstiger beboerbetalingen på  

 nedbringelsesbeløbet, nedsættes beboerbetalingen yderligere,  

 således at lejenedsættelse og beboerbetaling svarer til hinanden.  

 Låntagers betaling kan dog højst nedsættes med et  

 beløb, der svarer til den samlede ydelsesnedgang på lånet.  

 Den del af prioritetsgælden, der nedbringes med medejerindskuddet,  

 indgår ikke i byggefonden og dermed heller ikke senere som indbetaling  

 af likvide midler til dispositionsfonden.
Reduktionen er således  

 finansieret også efter udamortiseringen af prioritetsgælden, idet  

 indbetalingerne til fondene reduceres tilsvarende.
 Er det ikke muligt at reducere prioritetsgælden  

 på en økonomisk fordelagtig måde, f.eks. fordi der er tale  

 om lange indekslån, kan anden gæld i afdelingen nedbringes.  

 Også i denne situation vil der fremkomme likvide midler, som skal  

 følge samme procedure som nævnt ovenfor.
 Er det ikke muligt at reducere afdelingens gæld, og  

 er der ikke arbejder, der kan finansieres med medejerindskuddet, indbetales  

 medejerindskuddet på en særskilt konto i dispositionsfonden.  

 Indskuddet forrentes bedst muligt, og fonden påtager sig en årlig  

 udbetaling til afdelingen svarende til lejenedsættelsen.
 Medejerkontoen i dispositionsfonden udreder endvidere  

 eventuelle tab som følge af udlejning af medejerboligerne.
7. Garanti for medejerens lånoptagelse Da ikke alle potentielle medejere har likvide midler  

 til at finansiere indskuddet, og heller ikke alle kan få et lån  

 hertil i et pengeinstitut uden at stille sikkerhed, foreslås der  

 etableret en ordning, hvorefter boligorganisationen skal stille garanti for  

 medejerens låneoptagelse i et pengeinstitut.
Dette svarer til den  

 gældende ordning vedr. private andelsboligforeninger, hvorefter  

 andelshaver ved overdragelse har ret til at forlange, at  

 andelsboligforeningen yder garanti for lån i et pengeinstitut til  

 delvis dækning af den del af prisen, som betales for andelen i  

 foreningens formue.
Med henblik på at fremme medejerboligen  

 foreslås en pligt for boligorganisationen til at garantere for en del  

 af det lån, som den kommende medejer må optage til betaling af  

 indskuddet.
Det foreslås, at garantien begrænses til 50 pct. af  

 lånet.
 Såfremt det garanterede lån misligholdes over  

 for pengeinstituttet, foreslås det at gøre renter og afdrag  

 på lånet  til pligtig pengeydelse i lejeforholdet, hvilket  

 indebærer, at boligorganisationen kan ophæve lejeaftalen.
 Et pengeinstitut, der yder lån til en medejer, vil  

 endvidere kunne tage transport i medejerens ret til tilbagebetaling af  

 medejerindskuddet ved fraflytning.
Boligorganisationen vil herefter kunne udleje boligen til  

 en ny medejer  Den nye medejer skal kun betale det regulerede indskud, og  

 organisationens udgifter ved indfrielsen af garantien, f.eks. renteudgifter,  

 må afholdes som et tab, hvis den tidligere medejer ikke kan betale.  

 Sådanne tab vurderes at være beskedne.
Tabene foreslås  

 dækket af boligorganisationens dispositionsfond.
Også medejerens øvrige kreditorer vil have  

 mulighed for at gøre udlæg i medejerens tilgodehavende.
Et  

 eventuelt udlæg fra andre kreditorer i medejerens tilgodehavende  

 indebærer ikke, at medejeren kan risikere at måtte flytte fra sin  

 bolig.
Da medejerboligen er en lejebolig, vil et udlæg ikke som ved en  

 ejerbolig være et udlæg i ejendomsret til ejendommen, der kan  

 føre til tvangsauktion, men alene et udlæg i medejerens  

 tilgodehavende, der først kan gøres gældende, når  

 medejerindskuddet tilbagebetales ved lejemålets opsigelse.
8. Fraflytning Som udgangspunkt ligger det i medejerbegrebet, at der  

 er tale om en lejebolig.
Fordelen herved er, at medejeren relativt enkelt og  

 uden økonomisk risiko skal kunne komme ud af lejeforholdet.
Som  

 udgangspunkt må ejeren - boligorganisationen - derfor overtage  

 medejerandelen til den regulerede værdi.
Det er herefter  

 boligorganisationens risiko, om der på ny kan findes en medejer, der  

 vil overtage boligen og herunder betale det regulerede medejerindskud.
I det omfang det ikke er muligt at videreoverdrage  

 medejerboligen til den regulerede værdi vil der kunne opstå tab.  

 Endvidere kan der opstå tab i form af manglende lejeindtægt og  

 forrentning af indskuddet som følge af tidsmæssige problemer med  

 at finde en ny medejer.
Sådanne tab foreslås dækket af  

 boligorganisationen og ikke af den pågældende afdeling.
Hvis det ikke er muligt at finde en ny medejer,  

 foreslås det, at der gives boligorganisationen adgang til at udleje  

 medejerboliger med et nedsat medejerindskud, hvis boligen ikke kan udlejes  

 med det oprindeligt fastsatte indskud.
Det nedsatte medejerindskud skal dog  

 mindst udgøre de 10 pct. af anskaffelsessummen, der er minimum ved den  

 oprindelige fastsættelse af medejerindskud i en bebyggelse.
Lejen i  

 medejerboliger, hvor medejerindskuddet er nedsat på grund af  

 udlejningsvanskeligheder, fastsættes til det niveau, lejen ville have,  

 hvis indskuddet oprindelig var fastsat til den lavere andel af  

 anskaffelsessummen.
 Kan medejerboligen ikke udlejes som medejerbolig med  

 nedsat medejerindskud som anført, skal boligorganisationen udleje  

 boligen til en leje fastsat efter den indbyrdes brugsværdi i  

 afdelingen, dvs. i princippet til en leje svarende til en almindelig almen  

 bolig i bebyggelsen.
Da ovennævnte merleje ikke fuldt ud kan dække  

 boligorganisationens forrentning af medejerindskuddet, opstår der et  

 tab.
Det foreslås, at det er boligorganisationen og dermed  

 dispositionsfonden, der må bære et eventuelt tab.
Det skal ses i  

 sammenhæng med, at det er boligorganisationens øverste  

 myndighed, som har truffet beslutning om etablering af medejerboligerne,  

 ligesom den enkelte afdeling vil være sårbare over for  

 sådanne tab.
Det foreslås, at afdelingens særskilte  

 medejerkonto i dispositionsfonden, jf. oven for under pkt. 6,  som  

 udgangspunkt afholder udgifterne til dækning af eventuelle tab ved  

 udlejningen.
 Med henblik på at begrænse  

 boligorganisationens risiko for tab som følge af tidsmæssige  

 problemer med at finde en ny medejer, foreslås det, at forlænge  

 medejerens opsigelsesvarsel fra 3 måneder til 6 måneder.
9. Udlejning og anvisning Efter de gældende regler fører  

 boligorganisationen dels en almindelig venteliste (for boligsøgende  

 udefra) dels en oprykningsventeliste (for lejere i den pågældende  

 boligorganisation).
For ikke at komplicere regelsættet unødigt  

 foreslås det at bibeholde de nuværende ventelister og stille krav  

 om, at listerne suppleres med oplysning om, hvorvidt de boligsøgende  

 ønsker en medejerbolig.
Det foreslås derfor, at udlejning af  

 medejerboliger sker efter disse lister.
Det er en vigtig forudsætning for etableringen af  

 medejerboliger, at kommunen fortsat vil være i stand til at løse  

 sine boligsociale opgaver.
Med henblik på at sikre den kommunale  

 anvisningsret, herunder at sikre, at kommunen får stillet samme antal  

 boliger til rådighed som før etableringen af medejerboliger,  

 foreslås det, at kommunen kan forlange, at de boliger, der stilles til  

 rådighed for anvisning, skal være almindelige almene boliger.
Det  

 betyder, at kommunen kan forlange, at anvisningsretten i de resterende almene  

 boliger forhøjes forholdsmæssigt.
Med en andel på 50 pct.  

 medejerboliger betyder det, at anvisningsretten til de resterende boliger kan  

 udvides til 50 pct., dog maksimalt 25 pct. af det samlede antal boliger  

 almindelige plus medejerboliger   i afdelingen.
Det bemærkes, at der ikke er noget til hinder for,  

 at kommunen anviser til en medejerbolig.
Det er dog en forudsætning, at  

 den anviste lejer betaler medejerindskuddet, ligesom der ikke ydes  

 indskudslån til medejerindskuddet.
B.
Forbedret råderet Mens medejerboligen er en mulighed i den kommunale by- og  

 boligpolitik, er råderetten en ret for alle lejere, herunder også  

 medejere, i det almene byggeri til at forbedre sin bolig efter eget  

 ønske.
Råderetten er således et bredt virkende instrument,  

 der giver store muligheder for, at individuelle ønsker i højere  

 grad kan indpasses i det almene byggeri.
 Det foreslås at udvide og forbedre den  

 gældende råderet ved gøre den mere fleksibel og mere  

 gunstig for lejerne og ved at afbureaukratisere den, således at  

 ordningen bliver mere anvendelig og dermed opfattes som et reelt gode for  

 lejerne.
1. Gældende ret Råderetten blev indført i den  

 dagældende boligbyggerilov i 1993 med det formål at Råderetten er en ret for lejeren til at  

 udføre arbejder i det lejede, og ved forbedringsarbejder har lejeren  

 ret til godtgørelse ved fraflytning.
 Disse regler gør sammen med reglerne om  

 installationsretten op med lejerens mulighed for at udføre arbejder i  

 det lejede.
 Der kan efter de gældende regler alene  

 gennemføres forbedringsarbejder omfattet af en positivliste, som er  

 fastsat i driftsbekendtgørelsen, jf. kap. 18 i bekendtgørelse  

 nr. 1103 af 13. december 2000 om drift af almene boliger m.v.
Ved forbedringsarbejder forstås arbejder, som  

 generelt set forøger det lejedes værdi.
Installering af  

 hårde hvidevarer er også omfattet af råderetten, når  

 installeringen sker i forbindelse med udnyttelsen af denne ret.
 Afdelingsmødet kan herudover beslutte, at lejerne i  

 afdelingen også skal have ret til at udføre arbejder uden for  

 selve boligen   både forbedringsarbejder og ikke-forbedringsarbejder.  

 Som forbedringsarbejder tænkes f.eks. på carporte og udhuse, mens  

 et ikke-forbedringsarbejde kan være erstatning af en  

 græsplæne med sten eller fliser.
 Hvis afdelingsmødet ikke har truffet beslutning om,  

 at lejerne kan udføre andre arbejder end de arbejder, som er omfattet  

 af positivlisten, kan boligorganisationen give de enkelte lejere tilladelse  

 til at udføre de omhandlede arbejder (altså arbejder uden for  

 boligen og både forbedringsarbejder og ikke-forbedringsarbejder).
 Boligorganisationen kan også give tilladelse til at  

 udføre andre arbejder inde i boligen end de arbejder, som er omfattet  

 af positivlisten   både forbedringsarbejder og  

 ikke-forbedringsarbejder.
Arbejder ifølge positivlisten og alle andre  

 forbedringsarbejder, som boligorganisationen har tilladt, både i  

 boligen og uden for giver ret til godtgørelse ved fraflytning.
Den  

 oprindeligt beregnede godtgørelse nedskrives med 10% hvert år.  

 Når arbejdet er udført, beregner boligorganisationen  

 godtgørelsen på grundlag af de afholdte og dokumenterede  

 udgifter.
Der ydes dog ikke godtgørelse for særligt  

 luksusprægede arbejder.
Maksimumsgodtgørelsen andrager 40.997 kr., idet der  

 er et bundfradrag på 5.857 kr. og et mindsteudbetalingsbeløb  

 på 2.341 kr.
Disse 3 beløb reguleres én gang om  

 året efter nettoprisindekset.
Den lejer, som flytter ind efter en lejer, der har  

 forbedret boligen, skal betale den udgift, som afdelingen har haft ved at  

 betale godtgørelse til den fraflyttede lejer.
Den nye lejer kan  

 vælge mellem at betale godtgørelsen kontant eller via en  

 lejeforhøjelse, der løber indtil nedskrivningsperiodens  

 udløb.
Hvis den nye lejer betaler kontant og flytter inden de 10  

 år, skal boligorganisationen betale lejeren den nedskrevne  

 godtgørelse, og Herudover eksisterer en model, som ikke udtrykkeligt er  

 beskrevet i de gældende regler, men er indeholdt i den generelle  

 bestemmelse om de aktiviteter, som afdelingsmødet kan beslutte.
Den  

 kaldes den individuelle kollektive råderet og går ud på, at  

 afdelingsmødet kan beslutte, at de lejere, som ønsker det, kan  

 få forbedret deres bolig f.eks. med nye køkkener.
Her er det  

 boligorganisationen, som finansierer arbejderne og står for selve  

 udførelsen.
Organisationen optager et lån hertil, og de  

 pågældende lejere får lejeforhøjelse, der  

 løber indtil lånet er udamortiseret.
2. Forslag til ændringer Med henblik på at forenkle og afbureaukratisere  

 ordningen vedrørende råderet samt gøre den mere  

 anvendelig og attraktiv for lejerne foreslås at forhøje det  

 maksimale godtgørelsesbeløb og forlænge  

 afskrivningsperioden.
Det nuværende maksimumsbeløb på ca.  

 40.000 kr. dækker kun dårligt udgifterne til f.eks.  

 badeværelsesarbejder, ligesom de fleste forbedringer har en  

 længere levetid end 10 år.
Det foreslås derfor, at fordoble  

 både det maksimale godtgørelsesbeløb til 80.000 kr. og  

 afskrivningsperioden til 20 år.
Herudover foreslås bundfradraget  

 og bagatelgrænsen tillige ophævet.
 Endvidere forbedres ordningen ved at regulere  

 godtgørelsesbeløbet med udviklingen i nettoprisindekset,  

 således at det oprindeligt fastsatte godtgørelsesbeløb  

 for den enkelte lejlighed reguleres en gang årligt.
Med hensyn til positivlisten foreslås den  

 ophævet, og der gives lejeren ret til at udføre alle typer  

 forbedringsarbejder inde i boligen incl. skillevægsarbejder i alle  

 tilfælde, hvor de er nødvendige følgearbejder.
Lejeren  

 får tillige ret til at udføre andre skillevægsarbejder med  

 henblik på at tilpasse rumfordelingen til lejerens behov.
 Forbedringsarbejderne må fortsat ikke fratage  

 boligen dens karakter af almen bolig, men det foreslås, at lejerens  

 spillerum gøres større ved at ophæve reglen om, at der  

 ikke ydes godtgørelse for særligt luksusprægede arbejder,  

 f.eks. gulvvarme i badeværelset.
Et særligt problem ligger i, at råderetten som  

 nævnt indebærer ret til at installere hårde hvidevarer,  

 når det sker f.eks. i forbindelse med en køkkenmodernisering.  

 Afdelingen får nemlig pligt til at vedligeholde hvidevarerne, og hvis  

 man forlænger afskrivningsperioden til f.eks. 20 år, bliver  

 problemet større, eftersom hårde hvidevarer ikke har en levetid  

 på 20 år.
Selv om lejeren har pligt til at betale en  

 højere leje, hvis arbejderne medfører særlige  

 vedligeholdelsesudgifter, kan boligorganisationen risikere at få  

 både udgifter og besvær ved det påtvungne ejerskab til  

 sådanne installationer.
En lejer, som moderniserer sit køkken,  

 skal imidlertid ikke afskæres fra i denne sammenhæng f.eks. at  

 anskaffe sig en fryser, men det foreslås at begrænse  

 råderetten på dette punkt og i stedet henvise lejeren til at  

 benytte installationsretten.
Installationsretten er en ret til at foretage  

 sædvanlige installationer, f.eks. køleskabe og frysere, i det  

 lejede.
Disse installationer tilhører lejeren, og boligorganisationen  

 har som følge heraf ingen pligter i relation hertil.
Da hvidevaren  

 tilhører lejeren, kan lejeren medtage den ved fraflytning.
Den individuelle kollektive råderet har udviklet sig  

 efter reglernes tilblivelse, og derfor er der nu behov for at præcisere  

 de gældende regler, således at det klart kommer til at  

 fremgå, at afdelingsmødet kan træffe beslutning om, at  

 afdelingen foretager modernisering af enkelte lejligheder    det vil sige af  

 de lejligheder, hvor lejeren måtte ønske det og i  

 overensstemmelse med lejernes ønsker.
Da der alene er tale om en  

 præcisering, vil dette ikke i sig selv medføre større  

 boligstøtteudgifter.
 Opsummerende foreslås der gennemført  

 følgende ændringer i råderetten:
 Godtgørelsesbeløbet forhøjes fra ca. 40.000 kr.  

 til 80.000 kr. og indekseres med udviklingen i nettoprisindekset.
 Afskrivningsperioden forlænges til 20 år.
 Bundfradraget og mindsteudbetalingsbeløbet ophæves.
 Positivlisten ophæves, og råderetten udvides til alle  

 forbedringsarbejder i boligen.
 Råderetten indskrænkes til ikke at omfatte  

 hårde hvidevarer.
 Reglen om, at der ikke ydes godtgørelse for særligt  

 luksusprægede arbejder ophæves, hvorimod reglen om, at  

 råderetsarbejderne ikke må fratage boligen dens karakter af almen  

 bolig, opretholdes.
 De gældende regler præciseres, således at de  

 udtrykkeligt kommer til at omfatte den individuelle kollektive  

 råderet.
 Afdelingsmødet beholder sin kompetence til at beslutte, hvilke  

 arbejder lejerne skal kunne udføre uden for boligen.
 Der ydes fortsat kun godtgørelse for forbedringsarbejder.
Der indføres en ret for lejeren til at udføre  

 skillevægsarbejder   dog med visse begrænsninger for så  

 vidt angår bærende skillevægge.
Der bliver ikke pligt til  

 retablering ved fraflytning.
C.
Andre ændringer Herudover indeholder forslaget visse mindre  

 ændringer hovedsagelig af teknisk karakter.
Det foreslås  

 således, at det overlades til kommunalbestyrelsen at godkende, at en  

 boligorganisation overdrager en støttede eller en ustøttede  

 andelsboliger, som boligorganisationen har været bygherre på, til  

 en andelsboligforening.
Ligeledes foreslås indført regler for  

 etablering af drift af kollektive boligfællesskaber efter kap. 12 i lov  

 om boligbyggeri.
Økonomiske og administrative konsekvenser for  

 stat, amter og kommuner Forslaget indebærer samlet set mindreudgifter for  

 stat og kommuner.
Nedenfor belyses de økonomiske konsekvenser  

 særskilt for følgende hovedelementer i forslaget:
 1.	Medejerboliger i nybyggeri.
 2.	Medejerboliger i eksisterende byggeri.
 3.	Forbedret råderet.
 Ad 1. Medejerboliger i  nybyggeri.
Det foreslås, at der skal gælde samme  

 grundkapitalprocent for medejerboliger som for almindelige almene boliger.
I  

 forlængelse af aftalen om kommunernes økonomi for 2002, som blev  

 indgået i juni måned, fremsættes der et selvstændigt  

 lovforslag om at nedsætte den kommunale grundkapital for almene boliger  

 fra 14 til 7 pct. af anskaffelsessummen.. De økonomiske konsekvenser  

 af at indføre adgang til at etablere medejerboliger i det almene  

 nybyggeri er derfor beregnet ved en kommunal grundkapital på 7 pct.
Det forventes, at mange kommuner vil finde medejerboligen  

 attraktiv, fordi den forventes at kunne tiltrække bredere grupper til  

 det almene byggeri.
Det skønnes med betydelig usikkerhed, at inden for  

 det samlede antal tilsagn om støtte til almene familieboliger vil  

 1.000 boliger årligt være medejerboliger.
På baggrund af,  

 at medejerboliger bl.a. forventes at være en attraktiv mulighed for  

 børnefamilier, skønnes det, at medejerboliger i gennemsnit vil  

 være lidt større end "almindelige" almene boliger.  

 Gennemsnitsstørrelsen for samtlige familieboliger forudsættes at  

 være uændret.
Medejerindskuddet foreslås at kunne udgøre  

 mellem 10 og 18 pct. af anskaffelsessummen.
For at opnå de gunstige  

 effekter for det almene byggeri, som er forbundet med muligheden for at  

 etablere medejerboliger i nybyggeriet, forventes det, at kommunerne og de  

 almene boligorganisationer vil søge at maksimere medejerindskuddet.  

 Det skønnes således med betydelig usikkerhed, at det  

 gennemsnitlige medejerindskud i nybyggeriet vil udgøre 16 pct. af  

 anskaffelsessummen.
 På denne baggrund skønnes muligheden for at  

 etablere medejerboliger i det almene nybyggeri at medføre statslige  

 mindreudgifter til ydelsesstøtte på 89 mio. kr. pr.  

 tilsagnsårgang, opgjort i nutidsværdi.
Med den særlige lejefastsættelse i  

 medejerboliger, hvor beboerbetalingen vedrørende realkreditlånet  

 reduceres med 2,78 pct. af medejerindskuddet i forhold til almindelige almene  

 familieboliger, skønnes huslejen i en nybygget medejerbolig at blive  

 omkring 8 pct. lavere end i en tilsvarende almindelig familiebolig.
Dette  

 påvirker de offentlige udgifter til individuel boligstøtte.
 Medejerboligen forventes som nævnt i høj grad  

 at blive efterspurgt af nyetablerede familier og unge ældre.  

 Sammensætningen af beboere i medejerboliger forventes derfor at blive  

 noget anderledes end sammensætningen i almindelige nye familieboliger.  

 Det forudsættes derfor, at der vil være færre  

 boligstøttemodtagere i medejerboliger.
På denne baggrund skønnes det med betydelig  

 usikkerhed, at de offentlige mindreudgifter til boligstøtte bliver  

 på ca. 1,5 mio. kr. årligt for en årgang på 1.000  

 boliger.
Ved anvendelse af sædvanlige byggetidsforudsætninger for  

 almene boliger skønnes de årlige mindreudgifter at udgøre  

 0 mio. kr. i 2002, 1 mio. kr. i 2003, 2 mio. kr. i 2004 og 4 mio. kr. i  

 2005.
 Ad 2. Medejerboliger i eksisterende byggeri.
Ved etablering af medejerboliger i eksisterende alment  

 byggeri kan medejerindskuddet udgøre mellem 10 og 18 pct. af den  

 gennemsnitlige anskaffelsessum for nye almene familieboliger.  

 Medejerindskuddet kan anvendes til finansiering af gennemførte  

 moderniseringsarbejder i afdelingen, til nedbringelse af gæld i  

 afdelingen, eller til indbetaling til dispositionsfonden.
Samtidig reduceres  

 huslejen i medejerboligen i forhold til en tilsvarende almen familiebolig med  

 et beløb, som på årsbasis udgør medejerindskuddet  

 gange mindsterenten (aktuelt 4 pct. p.a.). Huslejen efter omdannelsen kan  

 således i forbindelse med gennemførelsen af  

 moderniseringsarbejder blive højere end før omdannelsen.
Det skønnes med betydelig usikkerhed, at der i 2002  

 godkendes etableret 500 medejerboliger i eksisterende byggeri og herefter  

 1.000 boliger om året.
Medejerindskuddet skønnes i gennemsnit at  

 udgøre 14 pct. af beregningsgrundlaget.
Endvidere anslås, at  

 omkring 75 pct. af medejerindskudsprovenuet vil blive brugt til finansiering  

 af moderniseringsarbejder.
I det omfang, der sker nedbringelse af  

 restgælden på realkreditlån, hvortil der ydes offentlig  

 støtte, forudsættes det i de nærmeste år  

 altovervejende at vedrøre ydelsessikringsbærende lån.
 På denne baggrund skønnes muligheden for at  

 etablere medejerboliger i eksisterende alment byggeri at medføre  

 statslige mindreudgifter til ydelsessikring på 2 mio. kr., opgjort i  

 nutidsværdi, for medejerprojekter, der opnår kommunal godkendelse  

 i 2002, og derefter 4 mio. kr. pr. årgang.
 Der skønnes ikke samlet set at ske  

 nævneværdige ændringer i de offentlige udgifter til  

 boligstøtte i forbindelse med etablering af medejerboliger i  

 eksisterende byggeri.
 Ad 3. Forbedret råderet.
En almen lejer, der har fået udført  

 råderetsarbejder, har som nævnt ret til en godtgørelse  

 herfor ved fraflytning.
Efter forslaget kan den nye lejer som hidtil  

 vælge mellem at betale godtgørelsen kontant eller via en  

 lejeforhøjelse, der løber indtil nedskrivningsperiodens  

 udløb.
Godtgørelse i form af lejeforhøjelse kan  

 påvirke de offentlige udgifter til boligstøtte.
I forhold til den nuværende råderetsordning  

 indebærer forslaget om at forbedre råderetten alt andet lige en  

 opadgående påvirkning af boligstøtteudgifterne, ikke  

 mindst  som følge af forhøjelsen af det maksimale  

 godtgørelsesbeløb og forlængelsen af  

 nedskrivningsperioden.
Der er imidlertid også nogle forhold, der  

 trækker i modsat retning.
Det drejer sig bl.a. om, at fraflytningen fra  

 attraktive boliger er lavere end for mindre attraktive boliger.
En lavere  

 fraflytningsrate betyder, at færre får mulighed for at betale  

 forbedringen via en lejeforhøjelse.
 Endvidere drejer det sig om, at da især yngre  

 husstande antagelig har højere krav til boligstandard, må det i  

 større udstrækning forventes at være  

 boligsikringsmodtagere frem for boligydelsesmodtagere, der  

 efterspørger boliger med omfattende forbedringer.
 På denne baggrund skønnes der i perioden  

 2002-2005 ikke at blive tale om nævneværdige offentlige  

 merudgifter til boligstøtte som følge af forbedringen af  

 råderetten.
Samlede økonomiske og administrative konsekvenser Lovforslaget indebærer samlet set statslige  

 mindreudgifter til finansieringsstøtte på 91 mio. kr., opgjort i  

 nutidsværdi, vedrørende medejerboligprojekter, der godkendes i  

 2002, og herefter 93 mio. kr. pr. medejerboligårgang.
Samtidig  

 medfører forslaget offentlige mindreudgifter til individuel  

 boligstøtte på 1 mio. kr. i 2003, 2 mio. kr. i 2004 og 4 mio.  

 kr. i 2005. Mindreudgifterne til boligstøtte fordeles med godt 70 pct.  

 til staten og knap 30 pct. til kommunerne.
Forslagets samlede virkning  

 på de offentlige støtteudgifter fremgår af tabel  

 1.
Tabel 1 (mio. kr., 2002-prisniveau) 2002 2003 2004 2005 Ydelsesstøtte -89 -89 -89 -89 Ydelsessikring m.v.
-2 -4 -4 -4 Boligstøtte 0 -1 -2 -4 I alt heraf staten heraf kommunerne -91 -91 0 -94 -94 0 -95 -95 0 -97 -96 -1 Anm: En negativ værdi angiver en mindreudgift.
 Hertil kommer statslige merudgifter på  

 1,0 mio. kr., heraf 0,2 mio. kr. til løn, som forventes afholdt i  

 2002, i forbindelse med tilretninger i By- og Boligministeriets edb-baserede  

 informations- og forvaltningssystem for det støttede byggeri (BOSSINF)  

 samt på 2,0 mio. kr. til en evaluering af ordningen, som forventes  

 foretaget i 2005.
Som følge af forslaget om ændring af  

 ligningsloven kan der opgøres et provenutab på  

 Skatteministeriets område, som svarer til skatten af den forrentning,  

 der alternativt kunne opnås ved investering af et beløb svarende  

 til medejerindskuddet.
Som følge af tidsforskydningen mellem tilsagn  

 og finansiering skønnes der ikke at blive tale om noget provenutab i  

 2002. I 2003 skønnes provenutabet at udgøre godt 1 mio. kr.,  

 voksende til ca. 13. mio. kr. i 2005. Ca. 1 mio. kr. af provenutabet i 2003  

 vedrører kommunerne, voksende til ca. 12 mio. kr. i 2005.  

 Finansårsvirkningen skønnes at svare til  

 indkomstårsvirkningen.
Muligheden for at etablere medejerboliger i eksisterende  

 alment byggeri skønnes at medføre en vis forøgelse af  

 omfanget af moderniseringsarbejder i den almene sektor.
Dette skal ses i  

 sammenhæng med investeringseffekten af den samlede boligpakke og  

 vurderes under de aktuelle forventninger til aktivitetsniveauet ikke at  

 føre til inflationsskabende flaskehalse i bygge- og  

 anlægssektoren.
By- og Boligministeriet vil nøje overvåge,  

 om muligheden for at etablere medejerboliger i alment nybyggeri  

 medfører en utilsigtet standardglidning for nye almene  

 familieboliger.
Forslaget skønnes at have begrænsede  

 administrative konsekvenser for staten.
Der skønnes således at  

 være en begrænset administrativ merbelastning for By- og  

 Boligministeriet i forbindelse med implementering af medejerordningen, ikke  

 mindst som følge af behovet  for tilretninger i BOSSINF, jf. ovenfor,  

 samt for Finansstyrelsen i forbindelse med nedbringelse af  

 realkreditlån i eksisterende byggeri.
 Forslaget skønnes at medføre en meget  

 begrænset administrativ merbelastning for kommunerne i forbindelse med,  

 at kommunerne skal godkende etablering af medejerboliger.
 De kommunaløkonomiske konsekvenser skal forhandles  

 med de kommunale parter.
Økonomiske og administrative konsekvenser for  

 erhvervslivet Forslaget indebærer en begrænset administrativ  

 merbelastning for realkreditinstitutterne i forbindelse med tilretning af  

 edb-systemer som følge af variable lånegrænser i almene  

 nybyggerier med medejerboliger samt i forbindelse med nedbringelse af  

 realkreditlån i eksisterende byggeri, hvor der etableres  

 medejerboliger.
Også for de almene boligorganisationer vil forslaget  

 indebære en vis merbelastning i forbindelse med håndteringen af  

 den individuelle indretning af boligerne.
Herudover skønnes forslaget  

 ikke at have nævneværdige økonomiske eller administrative  

 konsekvenser for erhvervslivet.
Skønnet over de erhvervsadministrative konsekvenser  

 er baseret på en intern ekspertvurdering.
Denne metode er anvendt,  

 fordi den er hensigtsmæssig, når et lovforslags  

 erhvervsadministrative konsekvenser vurderes at være  

 begrænsede.
Miljømæssige konsekvenser Forslaget skønnes ikke at have  

 nævneværdige miljømæssige konsekvenser.
Administrative konsekvenser for borgerne Forslaget skønnes ikke at have administrative  

 konsekvenser for borgerne.
Forholdet til EU-retten Forslaget indeholder ikke EU-retlige aspekter.
Ligestillingsmæssige konsekvenser Forslaget skønnes ikke at have  

 ligestillingsmæssige konsekvenser.
Høring Forslaget har været sendt til høring hos  

 Kommunernes Landsforening, Amtsrådsforeningen, Københavns  

 Kommune, Frederiksberg Kommune, Boligselskabernes Landsforening,  

 Landsbyggefonden, Byggeskadefonden, Andelsboligforeningernes  

 Fællesrepræsentation, Lejernes Landsorganisation,  

 Administratorforeningen, Ejendomsforeningen Danmark, Danmarks Lejerforening,  

 Jyske Grundejerforeninger, Advokatrådet, Realkreditrådet,  

 Finansstyrelsen, Finansrådet, Kontaktudvalget for Offentlig Revision,  

 Landsforeningen Ældre Sagen, Ældremobiliseringen,  

 Byfornyelsesrådet, Ældreboligrådet,  

 Ungdomsboligrådet, Nævnet for Etnisk Ligestilling, Det Danske  

 Center for Menneskerettigheder, Statsministeriet, Økonomiministeriet,  

 Finansministeriet, Indenrigsministeriet, Justitsministeriet og  

 Skatteministeriet.
Samlet vurdering af lovforslagets  

 konsekvenser Positive  

 konsekvenser/mindreudgifter Negative konsekvenser/merudgifter Økonomiske konsekvenser for stat, amter og  

 kommuner Statslige mindreudgifter til finansieringsstøtte og  

 boligstøtte på 91 mio. kr. i 2002, 94 mio. kr. i 2003, 95 mio.  

 kr. i 2004 og 96 mio. kr. i 2005.
 Kommunale mindreudgifter til boligstøtte på 1 mio. kr. i  

 2005.
 Statslig engangsudgift i 2002 på 1 mio. kr. til  

 tilretning af edb-styringssystem samt i 2005 på 2 mio. kr. til  

 evaluering.
Administrative konsekvenser for stat, amter og  

 kommuner Ingen Begrænset merbelastning for By- og Boligministeriet,  

 Finansstyrelsen og kommunerne.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Begrænset merbelastning for  

 realkreditinstitutterne og boligorganisationerne.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige  

 aspekter Bemærkninger til lovforslagets  

 enkelte bestemmelser Til § 1 Udgangspunktet for lovforslaget er som anført i de almindelige  

 bemærkninger, at medejerboliger er almene familieboliger.  

 Medejerboliger er således omfattet af de regler i lov om almene boliger  

 samt støttede private andelsboliger m.v. (almenboligloven), der  

 gælder for almene familieboliger, medmindre de udtrykkeligt er undtaget  

 eller særregler er fastsat for medejerboligerne ved de foreslåede  

 ændringer i § 1.
Medejere er således lejere af almene familieboliger og vil hermed -  

 såfremt de økonomiske betingelser herfor i øvrigt er  

 opfyldt - have ret til boligsikring og boligydelse som lejere til den leje,  

 der betales for boligen.
Der kan dog ikke ydes indskudslån til betaling  

 af medejerindskuddet.
Til nr. 1 Det foreslås, at medejerboliger skal kunne etableres  

 som almene familieboliger.
Beslutning herom træffes efter bypolitiske  

 og boligsociale overvejelser, jf. de almindelige bemærkninger i  

 indledningen og under pkt. 2.
 Definitionen af medejerboliger og regler om etablering  

 heraf foreslås fastsat i kapitel 9 a i almenboligloven, jf.  

 lovforslagets § 1, nr. 14. Medejerboliger kan efter forslaget etableres i  

 nybyggeri og ved udlejning af en eksisterende afdelings boliger som  

 medejerboliger, jf. den foreslåede § 143 a i almenboligloven.
I nybyggeri træffes beslutning om etablering af  

 medejerboliger af boligorganisationens øverste myndighed med  

 kommunalbestyrelsens godkendelse.
En beslutning om udlejning af boliger i en  

 eksisterende afdeling som medejerboliger træffes som en  

 principbeslutning af boligorganisationens øverste myndighed og skal  

 efterfølgende tiltrædes af beboerne på  

 afdelingsmødet, før den forelægges kommunalbestyrelsen  

 til godkendelse.
Da medejerboliger er almene familieboliger følger  

 det af lovens § 3, stk. 2 og 4, at medejerboliger vil kunne etableres som  

 bofællesskaber, når kommunalbestyrelsen træffer beslutning  

 herom.
En eventuel beslutning vil skulle træffes i samarbejde med  

 boligorganisationen, der som anført træffer beslutning om  

 etablering af medejerboligerne.
Ved en beslutning herom må indgå  

 de samme bypolitiske og boligsociale overvejelser, der indgår i  

 beslutningen om at etablere medejerboliger i den pågældende  

 bebyggelse.
Til nr. 2 og 3 Ved § 143 c, stk. 2, er foreslået, at  

 medejerindskuddet i eksisterende boliger kan anvendes til finansiering af  

 forbedringer i det lejede, arbejder i afdelingen, nedbringelse af  

 eksisterende lån eller indbetales til dispositionsfonden.
Ved § 143 e  

 er foreslået, at medejerens leje i alle tilfælde nedsættes  

 med samme procentsats.
Denne ordning indebærer, at der kan fremkomme  

 overskud i afdelingen, hvis medejerens samlede lejebetaling overstiger  

 udgifterne til finansiering heraf i en periode.
Omvendt kan der, når  

 forbedringsforhøjelsen er udløbet, opstå underskud som  

 følge af den fortsatte reduktion af lejen for medejeren.
Det  

 foreslås, at sådanne overskud indbetales til dispositionsfonden,  

 og at underskud tilsvarende dækkes af fonden, jf. den foreslåede  

 § 20, stk. 1, nr. 9, og stk. 2, 2. pkt.
Der henvises i øvrigt til de  

 almindelige bemærkninger, pkt. 6.
 I § 143 i, 1. pkt., foreslås, at udbetaling af  

 medejerindskud ved en medejers fraflytning sker fra dispositionsfonden.  

 Tilsvarende foreslås i § 143 i og § 20, stk. 1, nr. 10, at den nye  

 medejers medejerindskud indbetales til dispositionsfonden, således at  

 de løbende indbetalinger og udbetalinger af medejerindskud sker via  

 boligorganisationens dispositionsfond.
Kan en medejerbolig i en periode ikke udlejes som  

 medejerbolig med det fastsatte indskud eller som medejerbolig overhovedet,  

 har dispositionsfonden således et udlæg.
Udlægget vil svare  

 til den nedsættelse af det til enhver tid værende indekserede og  

 afskrevne medejerindskud for boligen, der har været nødvendig  

 for boligens udlejning, jf. §143 i, stk. 3 og 4. Til delvis forrentning heraf  

 indbetales den merleje, som lejeren af boligen betaler enten i forhold til  

 det nedsatte indskud eller   hvis der ikke er betalt indskud   til lejen  

 på almindelige familieboligvilkår i forhold til, hvad lejen af  

 boligen ville være som medejerbolig.
 Ved den foreslåede ændring af § 20, stk. 2,  

 fastsættes, at dispositionsfonden bærer det tab, der herved  

 opstår, hvis en medejerbolig ikke ved ledighed kan genudlejes som  

 medejerbolig, idet merlejen ikke fuldt ud dækker forrentningen af  

 dispositionsfondens udlæg.
Boligorganisationen bærer endvidere efter § 143 h  

 risikoen for tab, hvis det bliver nødvendigt at indfri en garanti for  

 en medejers lån til finansiering af medejerindskuddet, og medejeren  

 ikke kan dække boligorganisationens udgifter hertil.
Det foreslås  

 fastsat i lovens § 20, stk. 2, at udgifter til dækning af sådanne  

 tab afholdes af dispositionsfonden.
Til nr. 4 Efter § 21 indgår opsparing ved afdrag m.v. på  

 prioritetsgæld i byggefonden.
Det foreslås, at nedbringelse af  

 prioritetsgæld i afdelingen, der finansieres af medejerindskud, ikke  

 indgår i byggefonden, idet opsparingen modsvares af  medejerens  

 tilgodehavende.
Til nr. 5 og 6 Det foreslås, at kommunalbestyrelsen ikke skal  

 godkende en afhændelse af en almen boligorganisations ejendom, der  

 består af støttede eller ustøttede private andelsboliger.  

 Forslaget er begrundet med, at det følger af § 160 b, stk. 5, og § 160  

 n, stk. 2, at kommunalbestyrelsen kan give tilsagn til personer,  

 institutioner, selskaber (boligorganisationer) og fonde, som påtager  

 sig at etablere andelsboliger med henblik på overdragelse til en  

 andelsboligforening.
Idet tilsagnet dermed indebærer, at der  

 efterfølgende skal ske en overdragelse, er der ikke behov for en  

 selvstændig godkendelse heraf.
Som en konsekvens heraf foreslås  

 det endvidere, at by- og boligministeren kun skal godkende en  

 afhændelse af almene boliger.
Til nr. 7 Ad den foreslåede § 37 a Der har udviklet sig en forbedringspraksis   kaldet den  

 individuelle kollektive råderet   hvorefter afdelingsmødet  

 beslutter, at de lejere, som ønsker det, kan få forbedret deres  

 bolig, f.eks. med nyt køkken eller badeværelse.  

 Boligorganisationen står for både udførelsen af arbejderne  

 og finansieringen heraf.
De lejere, som vælger at være omfattet  

 af forbedringen, betaler den heraf følgende lejeforhøjelse.  

 Optages f.eks. et 10-årigt lån, løber  

 lejeforhøjelsen i 10 år.
Denne model er ikke udtrykkeligt beskrevet i de  

 gældende regler, hvorfor det nu foreslås at præcisere  

 reglerne om afdelingsmødets kompetence, således at det klart  

 kommer til at fremgå, at afdelingsmødet kan beslutte at lade  

 boligorganisationen forbedre det lejede (det vil sige både selve  

 boligen og evt. udenomsfaciliteter) for de lejere, som måtte  

 ønske det.
Som led i en sådan forbedring kan udføres  

 nødvendige skillevægsarbejder.
 Sådanne arbejder forudsættes finansieret med  

 de billigst mulige lån, enten realkreditlån, lån i et  

 pengeinstitut eller lån fra dispositionsfonden.
Hvis der som ovenfor nævnt optages et 10-årigt  

 lån til finansiering af forbedringen, bortfalder lejeforhøjelsen  

 efter de 10 år, da der ikke må opkræves større leje  

 end svarende til den pågældende afdelings udgifter.
Dette forhold  

 kan give anledning til et vist administrativt besvær i de  

 tilfælde, hvor forbedringen stadig har en øget brugsværdi,  

 idet en sådan øget brugsværdi skal give sig udslag i en  

 højere leje end lejen for ellers tilsvarende lejligheder, hvilket  

 indebærer en ændret fordeling af udgifterne og dermed af  

 lejen.
Derfor foreslås, at det lån, som optages, skal  

 have en løbetid, der er afpasset efter arbejdernes levetid, idet det  

 dog højst må løbe over 20 år.
Herved opnås,  

 at der som udgangspunkt ikke vil restere en øget brugsværdi  

 på det tidspunkt, hvor lånet indfries, og hvor  

 lejeforhøjelsen bortfalder.
I de tilfælde, hvor der rent faktisk  

 fortsat er en øget brugsværdi som følge af forbedringen,  

 f.eks. hvis forbedringen har bestået i opførelse af en udestue,  

 vil der skulle lægges et tillæg på lejen, jf. den under §  

 2, nr. 6, foreslåede nye § 10 a i lov om leje af almene boliger (den  

 almene lejelov).
Ad den foreslåede § 37 b Det foreslås, at etablering af medejerboliger ved  

 udlejning af en eksisterende afdelings boliger som medejerboliger kun kan ske  

 med afdelingsmødets tilslutning.
En boligorganisations principielle  

 beslutning om etablering af medejerboliger i en eksisterende afdeling skal  

 således tiltrædes af beboerne på afdelingsmødet,  

 før beslutningen er endelig og kan forelægges  

 kommunalbestyrelsen til endelig godkendelse.
Afdelingsmødet vil hermed også have  

 indflydelse på beslutninger om antallet af medejerboliger og  

 med-ejerindskuddets størrelse og på samtidige beslutninger om  

 udførelse af kollektive arbejder i afdelingen.
Der henvises  

 nærmere til bemærkningerne til § 1, nr. 14, ad § 143 c.
Til nr. 8 Forslaget er en konsekvens af, at lov om lejeregulering i  

 erhvervslokaler m.v. med virkning fra den 1. januar 2000 er afløst af  

 lov om leje af erhvervslokaler.
Til nr. 9 Det foreslås, at medejerboliger som udgangspunkt  

 udlejes efter samme ventelisteprincip, som gælder for almindelige  

 almene familieboliger.
Det foreslås således, at ledige  

 medejerboliger udlejes til lejere, der på boligorganisationens  

 ventelister har tilkendegivet, at de vil være interesseret i at leje en  

 medejerbolig, jf. dog også bemærkningerne til §1, nr. 10, om  

 andre udlejningsprincipper.
 Er der ingen på ventelisten, der ønsker at  

 leje den ledige medejerbolig, kan boligen udlejes til andre  

 interesserede.
Kan en medejerbolig ikke udlejes som sådan, udlejes  

 den i stedet som almindelig almen familiebolig, dvs. uden medejerindskud og  

 med samme leje og beboerindskud og på samme vilkår i  

 øvrigt, som gælder for afdelingens øvrige almindelige  

 familieboliger.
Er der i en sådan medejerbolig betalt et  

 forhøjet medejerindskud efter § 143 b, stk. 2, til finansiering af  

 foranstaltninger i boligen, forøges lejen dog ved udlejning som  

 almindelig familiebolig med et tillæg efter den foreslåede § 10 a  

 i den almene lejelov, jf. forslagets § 2, nr. 6, som følge af den  

 forøgede brugsværdi af boligen.
Er der omvendt betalt et  

 reduceret medejerindskud ved boligens etablering som medejerbolig,  

 nedsættes lejen efter § 10 a, som følge af den reducerede  

 brugsværdi.
 Dispositionsfonden dækker det tab, der opstår  

 ved, at boligorganisationen i en periode finansierer medejerindskuddet uden  

 at få fuld dækning herfor via lejerens huslejebetaling, jf. § 1,  

 nr. 3.
 Ved senere genudlejning skal boligen igen søges  

 udlejet som medejerbolig.
Det foreslås, at medejerboliger, der efter  

 kommunalbestyrelsens beslutning er etableret som bofællesskaber,  

 udlejes efter samme principper, som er fastsat i lovens § 51 a for  

 bofællesskaber i familieboliger i øvrigt.
Det indebærer,  

 at boligorganisationen og kommunalbestyrelsen skal træffe aftale om,  

 hvordan udlejning skal ske i de medejerboliger, der er etableret som  

 bofællesskaber.
Til nr. 10 Som anført i den indledende bemærkning til  

 lovforslagets § 1, er medejerboliger omfattet af reglerne om familieboliger i  

 almenboligloven, medmindre andet er fastsat i loven.
Medejerboliger er derfor som udgangspunkt omfattet af  

 bestemmelserne i lovens § 59 om kommunal anvisning og § 60 om fleksibel  

 udlejning.
Medejerboliger kan herunder indgå i en aftale mellem  

 kommunalbestyrelse og boligorganisation efter § 59, stk. 2 om at stille  

 ledige familieboliger til rådighed for kommunalbestyrelsen til  

 løsning af boligsociale opgaver, ligesom medejerboliger kan  

 indgå i de op til 25 pct. af en afdelings almene familieboliger, som  

 kommunalbestyrelsen efter § 59, stk. 1, kan bestemme, at boligorganisationen  

 skal stille til rådighed.
En medejerbolig vil, også når den anvises af  

 kommunalbestyrelsen, skulle udlejes som medejerbolig med medejerindskud.
En  

 sådan bolig vil f.eks. kunne anvises til en fraskilt med børn,  

 der har et akut boligbehov og har mulighed for at tilvejebringe midler til  

 finansiering af medejerindskuddet, evt. med garanti fra  

 boligorganisationen.
 Da det ikke altid vil være hensigtsmæssigt at  

 anvise medejerboliger, foreslås, at kommunalbestyrelsen kan forlange,  

 at de boliger, der skal stilles til rådighed efter § 59, stk. 1, alle  

 skal være almindelige almene familieboliger.
Det antal boliger, boligorganisationen skal stille til  

 rådighed, ændres ikke, hvis kommunalbestyrelsen stiller et  

 sådant krav.
Forslaget indebærer, at det antal boliger,  

 boligorganisationen skal stille til rådighed, skal svare til hver  

 fjerde (eller den af kommunen fastsatte procentdel) af samtlige ledige  

 familieboliger inkl. medejerboliger, og at et sådant antal almindelige  

 familieboliger skal stilles til rådighed.
I en afdeling på 100  

 boliger, hvor 25 boliger er medejerboliger, og 25 pct. af alle ledige boliger  

 skal stilles til rådighed, skal boligorganisationen således  

 stille 25 ud af hver 100 ledige boliger til rådighed, dvs. 25 ud af 75  

 ledige almindelige familieboliger eller 1/3 heraf.
Den gældende § 60, stk.1, 3. pkt. indebærer,  

 at selv om der træffes beslutning om fleksibel udlejning efter § 60,  

 skal mindst 10 pct. af en afdelings samlede antal familieboliger udlejes  

 efter venteliste efter § 51 på almindelige familieboligvilkår.  

 Disse boliger kan altså ikke omfatte medejerboliger.
I en afdeling  

 på 100 boliger, hvor 20 boliger er medejerboliger, og 90 pct. af alle  

 ledige boliger udlejes efter de fleksible udlejningsregler i § 60, skal 10  

 pct. af hver 100 ledige boliger udlejes efter de almindelige  

 ventelisteregler, dvs. 10 ud af 80 ledige almindelige familieboliger eller  

 12,5 pct. heraf.
Til nr. 11 Det forslås i overensstemmelse med gældende  

 praksis præciseret, at der er tale om en udlånsordning og ikke om  

 en refusionsordning.
Til nr. 12 Nybyggede medejerboliger er karakteriseret ved, at en del  

 af anskaffelsessummen er finansieret af et medejerindskud, jf. den  

 foreslåede § 143 b.
Den almindelige finansieringsbestemmelse i § 118,  

 stk. 1, for almene boliger gælder tillige finansiering af nybyggede  

 medejerboliger, idet realkreditlånet nedsættes med  

 medejerindskuddet.
Til nr. 13 Det foreslås, at kommunen skal garantere for  

 medejerindskud, der ikke bliver dækket ved en eventuel konkurs på  

 samme måde, som kommunen efter § 128 garanterer for beboerindskuddet.
I  

 tilfælde af en almen afdelings eventuelle konkurs og ejendommens salg  

 på tvangsauktion, vil en medejers krav på tilbagebetaling af  

 medejerindskuddet således skulle dækkes af kommunegarantien.
Til nr. 14 Ad den foreslåede § 143 a Et af formålene med medejerboliger er at integrere  

 forskellige ejerformer i det almene boligbyggeri med henblik på at  

 kunne tilbyde boliger til forskelligartede grupper af befolkningen.
Det  

 foreslås derfor, at medejerboliger skal kunne etableres i såvel  

 nybyggeri som ved udlejning af en eksisterende afdelings familieboliger som  

 medejerboliger, og at der fastsættes en overgrænse for antallet  

 af medejerboliger i den enkelte afdeling.
Grænsen foreslås  

 fastsat til 50 pct. i nybyggeri og 25 pct. i eksisterende byggeri.
 For at undgå en uhensigtsmæssig opsplitning af  

 en afdeling bør medejerboligerne så vidt muligt placeres spredt  

 i afdelingen.
 Hvis beboere fra mere end 25 pct. af boligerne i en  

 eksisterende bebyggelse ønsker at blive medejere, er det  

 boligorganisationen, der ud fra ovennævnte hensyn afgør, hvilke  

 boliger der omdannes til medejerboliger.
Det foreslås, at en beslutning om etablering af  

 medejerboliger træffes i et samarbejde mellem boligorganisation og  

 kommunalbestyrelsen.
Det er efter forslaget som udgangspunkt  

 boligorganisationens øverste myndighed, repræsentantskabet, der  

 tager initiativ til og træffer principbeslutning om etablering af  

 medejerboliger, herunder om antallet af medejerboliger og om  

 medejerindskuddets størrelse, jf. § 143 b og c, men en beslutning skal  

 godkendes af kommunalbestyrelsen.
I eksisterende afdelinger vil initiativet  

 til en beslutning om etablering af medejerboliger i praksis kunne tages  

 også af afdelingsbestyrelsen eller afdelingsmødet.
Det er ved  

 forslagets § 1, nr. 7, (§ 37 b) foreslået, at det skal være en  

 forudsætning for etablering af medejerboliger i en eksisterende  

 afdeling, at beboerne på afdelingsmødet har godkendt en  

 sådan beslutning.
Ved sin godkendelse må kommunalbestyrelsen i  

 særlig grad tage hensyn til, at kommunen fortsat skal være i  

 stand til at løse sine boligsociale opgaver samt, at der fortsat skal  

 være et nødvendigt udbud af boliger til de svage grupper  

 på boligmarkedet.
Kommunalbestyrelsen kan med by- og boligministerens  

 godkendelse forøge den maksimale medejerandel, hvor der af bypolitiske  

 og boligsociale årsager findes særlig anledning hertil.
Det kunne  

 f.eks. være i forbindelse med udlejning af eksisterende almene boliger  

 som medejerboliger som led i løsning af problemer i et udsat  

 boligområde, eller det kan være en kommune, som i forvejen har en  

 stor andel almene boliger og hvor hensynet til et varieret udbud bør  

 tilgodeses.
 Ved nybyggeri vil kommunalbestyrelsens godkendelse af  

 etablering af medejerboliger senest skulle foreligge samtidig med tilsagnet.  

 Af hensyn til projektets planlægning og de kommende medejeres  

 indflydelse på bebyggelsens/boligernes udformning, indretning og  

 materialevalg, jf. § 143 b, stk. 3, bør enighed om, hvorvidt et  

 nybyggeri skal indeholde medejerboliger, dog søges tilvejebragt  

 på det tidligst mulige tidspunkt.
Ad den foreslåede § 143 b Regler for etablering af medejerboliger ved  

nybyggeri er fastsat i § 143 b.
 Medejerboligen karakteriseres ved, at medejeren ved  

 indflytningen udover det almindelige beboerindskud tillige betaler et  

 medejerindskud.
 Medejerindskuddet er forskelligt fra beboerindskuddet, og  

 der gælder forskellige regler for de to beløbstyper.
Beboerindskuddet i medejerboliger er omfattet af de  

 samme regler som i andre almene boliger.
En lejer af en medejerbolig vil  

 herunder principielt kunne være berettiget til lån til betaling  

 af beboerindskuddet efter lov om individuel boligstøtte, jf.  

 lovbekendtgørelse nr. 62 af 31. januar 2001. Lejeren vil dog kun have  

 krav herpå, hvis husstandsindkomsten ligger under den grænse, der  

 er fastsat herfor i lov om individuel boligstøtte, og  

 beboerindskudslån kan ikke ydes, hvis lejeren på grund af sine  

 øvrige økonomiske forhold ikke har behov for lånet.
Medejeren er som anført i de almindelige  

 bemærkninger pkt. 1 lejer af en almen familiebolig, og medejeren vil  

 hermed være berettiget til boligsikring eller boligydelse til  

 den leje, der betales, hvis de økonomiske betingelser herfor i  

 øvrigt er opfyldte.
Da lejen, som det fremgår nedenfor, på  

 grund af medejerindskuddet vil være lavere i medejerboliger end i de  

 øvrige almene familieboliger i samme bebyggelse, vil den berettigede  

 boligsikring eller boligydelse som udgangspunkt også være  

 lavere.
 Regler om størrelsen af medejerindskuddet er  

 fastsat i § 143 b, stk. 1 og 2.
Der foreslås i stk. 1 som udgangspunkt fastsat et  

 maksimum og et minimum for medejerindskuddets størrelse.
Indenfor  

 disse rammer overlades det til boligorganisationen med kommunalbestyrelsens  

 godkendelse på tilsagnstidspunktet at fastsætte størrelsen  

 af medejerindskuddet i en bebyggelse.
Der fastsættes én  

 indskudsstørrelse (pr. m²) gældende for alle medejerboliger i  

 det pågældende projekt.
Der er herved lagt vægt på,  

 at de lokale boligmarkedsforhold er meget forskellige, og at de enkelte  

 afdelinger er meget forskellige.
Boligorganisation og kommunalbestyrelse  

 findes i fællesskab bedst til at vurdere disse forhold i relation til  

 hvilken medejerindskud i kombination med hvilken husleje, der i det konkrete  

 tilfælde vil være mest hensigtsmæssig.
 Som anført foreslås én  

 indskudsstørrelse for alle medejerboligerne, således at der  

 gælder samme vilkår for medejerboligerne i den samme bebyggelse.  

 Hertil kommer, at individuelt fastsatte indskud vil være administrativt  

 uhensigtsmæssigt, da lejefastsættelse, låneudmåling  

 m.v. ville skulle fastsættes individuelt for hver bolig.
 I stk. 2 foreslås, at medejeren i et begrænset  

 omfang skal have mulighed for individuelt at vælge at forøge  

 eller reducere medejerindskuddet i sin bolig med udgangspunkt i den  

 størrelse, der er fastsat af boligorganisationen.
Det foreslås i § 143 b, stk. 1, at den  

 støtteberettigede anskaffelsessum finansieres på samme  

 måde som øvrige almene boliger, idet realkreditlånet  

 reduceres med det fastsatte medejerindskud.
Medejerindskuddet kan  

 udgøre mellem 10 og 18 pct. af den støtteberettigede  

 anskaffelsessum.
 Udgangspunktet er således, at den  

 støtteberettigede anskaffelsessum for en medejerbolig og dermed den  

 standard, der støttes, ikke afviger fra niveauet for en tilsvarende  

 almindelig almen familiebolig.
 Medejerindskuddet fastsættes på  

 tilsagnstidspunktet som en bestemt procentdel af anskaffelsessummen og  

 reguleres herefter på grundlag af den endelige anskaffelsessum,  

 når byggeregnskabet er afsluttet på samme måde som  

 beboerindskud og byggeriets øvrige finansiering.
Da medejerindskuddet medgår til finansiering af den  

 støtteberettigede anskaffelsessum for medejerboligen, vil det  

 realkreditlån, der optages til delvis dækning af finansieringen  

 være mindre end for de tilsvarende familieboliger, der ikke er  

 medejerboliger.
Der vil altså være et mindre realkreditlån,  

 der skal forrentes og afdrages via lejen for medejerboligen.
Lejerens betaling på realkreditlån i  

 familieboliger, der ikke er medejerboliger, er i § 129 fastsat til 3,4 pct.  

 p.a. af byggeriets anskaffelsessum.
Beløbet reguleres årligt med  

 75 pct. af stigningen i nettoprisindekset.
Den resterende ydelse på  

 realkreditlånet dækkes af offentlig ydelsesstøtte efter  

 lovens § 130.
For medejerboliger foreslås i § 143 b, stk. 4, at  

 låntagers betaling af ydelser på realkreditlån  

 vedrørende medejerboligerne fastsættes på tilsvarende  

 måde, men at betalingen reduceres med 2,78 pct. af medejerindskuddet  

 efter § 143 b, stk. 1. Indbetaling af medejerindskuddet indebærer  

 således en reduktion af lejen.
Der henvises nærmere til de  

 almindelige bemærkninger, pkt. 6.
Medejerindskuddet i nybyggeri anvendes som udgangspunkt  

 til finansiering af byggeriets anskaffelsessum.
Det er foreslået, at  

 lejeren af en ny medejerbolig har ret til indflydelse på boligens og  

 bebyggelsens udformning, indretning og materialevalg, jf. nærmere  

 nedenfor ad § 143 b, stk. 3. Medejeren vil kunne disponere vedrørende  

 boligens indretning inden for den støtteberettigede anskaffelsessum.  

 Der er ikke mulighed for indenfor rammerne af den støtteberettigede  

 anskaffelsessum at give boligen en generelt højere standard end de  

 boliger i bebyggelsen, der ikke er medejerboliger.
For at give medejeren en  

 øget mulighed for indflydelse foreslås i § 143 b, stk. 2  

, at lejeren af en nybygget medejerbolig som en del af medejerindskuddet  

individuelt skal kunne vælge at betale et supplerende  

 indskudsbeløb, der kan anvendes til yderligere foranstaltninger i  

 boligen, hvis lejeren ønsker det.
Der ydes ikke støtte  

 til den ønskede forhøjelse, dvs. den holdes uden for den  

 støtteberettigede anskaffelsessum og indgår ikke i  

 udmålingen af realkreditbelåningen eller af den kommunale  

 grundkapital.
 Ønsker lejeren omvendt ikke fuldt ud at anvende det  

 fastsatte medejerindskud, idet der ønskes et mere begrænset  

 udstyr/kvalitet i boligen, end den støtteberettigede anskaffelsessum  

 giver mulighed for, foreslås i § 143 b, stk. 2, at lejeren  

individuelt kan vælge at betale et lidt mindre indskud.  

 Reduktionen i indskud vil efter forslaget ikke indebære nogen  

 ændring af boligens finansiering i øvrigt, jf. nedenfor.
Det samlede medejerindskud skal således i et vist  

 omfang kunne variere fra bolig til bolig afhængig af den individuelt  

 ønskede kvalitet i både opadgående og nedadgående  

 retning.
Der foreslås fastsat grænser for lejerens individuelle  

 valg af indskuddets samlede størrelse.
 For at begrænse den opadgående tendens  

 foreslås i stk. 2, et loft over den del, der kan medtages ud over den  

 støtteberettigede anskaffelsessum på 2 pct. svarende til 20.000  

 kr. ved en anskaffelsessum på 1 mio. kr. Ønsker lejeren  

 forbedringer herudover, kan disse gennemføres efter reglerne om  

 råderet, jf. § 39 i den almene lejelov og lovforslagets § 2, nr.  

 8-11.
Med hensyn til lejerens mulighed for at nedsætte  

 medejerindskuddet foreslås, at det samlede medejerindskud for en bolig  

 ikke kan nedbringes til mindre end 10 pct. af den støtteberettigede  

 anskaffelsessum.
Hertil kommer, at nybyggede almene boliger efter  

 almenboliglovens § 108, skal være udstyret og indrettet, så de  

 opfylder de boligsøgendes rimelige krav til boliger af den  

 pågældende art.
Dette vil også gælde for nybyggede  

 medejerboliger.
Det vil hermed være begrænset, hvor meget lejeren  

 individuelt kan nedsætte medejerindskuddet.
Er medejerindskuddet af  

 boligorganisationen og kommunen fastsat til 18 pct. af anskaffelsessummen,  

 vil medejeren typisk ikke kunne vælge individuelt at nedbringe  

 medejerindskuddet så langt som til minimum på 10 pct. af  

 anskaffelsessummen ved at begrænse udstyr og kvalitet af materialer i  

 boligen, idet medejeren herved oftest vil tilsidesætte rimelige krav  

 til en almen bolig.
Boligorganisationen må i så fald afvise  

 medejerens ønsker, idet de ikke kan gennemføres i  

 overensstemmelse med lovens § 108.
Den individuelle til- og fravalgsordning er udformet  

 således, at der ikke vil ske en huslejereduktion hverken som  

 følge af et større indskud eller som følge af et mindre  

 indskud.
Alle medejerboliger i den pågældende afdeling vil have  

 samme løbende husleje, idet de har samme grundlæggende standard.  

  Har boligorganisationen valgt et indskud på 18 pct. af den  

 støtteberettigede anskaffelsessum beregnes støtten for alle  

 medejerboligerne ud fra et realkreditlån på 73 pct.
Resten af  

 finansieringen er dækket af grundkapital (7 pct.), beboerindskud (2  

 pct.) og medejerindskud (18 pct.). Ønsker en medejer en højere  

 kvalitet/standard er det alene medejerindskuddet, der reguleres opad, og  

 dette finansieres af medejeren uafhængig af lejen.
Tilsvarende  

 reguleres kun medejerindskuddet nedad, hvis lejeren ønsker det, og  

 lejeren skal dermed finansiere et lavere indskud, men selve huslejen er  

 uændret.
I § 143 b, stk. 3 er foreslået, at lejeren af  

 en ny medejerbolig har ret til indflydelse på boligens udformning,  

 indretning og materialevalg.
Det er hensigten, at de overordnede rammer  

 for, hvad medejeren  kan have indflydelse på og tidspunktet for  

 udøvelsen heraf fastsættes i en bekendtgørelse i henhold  

 til den foreslåede § 143 j.
For at gøre mulighederne for  

 indflydelse så fleksible som muligt er det hensigten, at  

 boligorganisationen skal fastsætte de nærmere rammer for  

 indflydelsens udøvelse, art og omfang i den enkelte bebyggelse.
Arten  

 og omfanget af medejerens indflydelse vil derfor kunne variere fra bebyggelse  

 til bebyggelse.
Medejeren kan dog altid undlade at benytte sin adgang til  

 indflydelse.
Medejeren kan vælge blot at betale indskuddet og overtage  

 en standardbolig.
For at sikre stor interesse for medejerboligerne vil det  

 være i boligorganisationens interesse at gøre rammerne for  

 indflydelse vide.
Boligorganisationen kan i princippet stille et råhus  

 til rådighed, hvorefter medejeren i samarbejde med boligorganisationen  

 beslutter boligens nærmere planudformning/rumopdeling og træffer  

 valg af materialer og installationer.
 Omvendt vil en boligorganisation, hvis den finder det  

 væsentligt f.eks. for at holde den samlede anskaffelsessum lav, kunne  

 beslutte, at visse indretningsmæssige forhold eller materialevalg  

 ligger fast for alle boliger, eller at valg kun kan træffes indenfor  

 nærmere angivne rammer.
I den nævnte bekendtgørelse er det  

 således alene hensigten at fastsætte, at en medejer, der  

 har indgået lejeaftale med en boligorganisation om leje af en  

 medejerbolig, der er under opførelse, i samarbejde med  

 boligorganisationen har ret til indflydelse på boligens  

 planudformning/rumopdeling og valg af indvendige materialer, og at  

 boligorganisationen fastsætter de nærmere rammer for  

 indflydelsens omfang og art i den enkelte bebyggelse.
Medejeren skal  

 således kunne øve indflydelse, så snart en bindende aftale  

 er indgået med boligorganisationen.
En sådan aftale kan  

 indgås fra det tidspunkt, hvor kommunalbestyrelsens tilsagn til  

 medejerboligerne foreligger.
Samarbejdet med boligorganisationen vedrørende den  

 enkelte bolig sikrer, at medejeren kan få kvalificeret rådgivning  

 af boligorganisationen med henblik på at opnå den optimale  

 løsning.
En hensigtsmæssig fremgangsmåde vedrørende  

 indflydelse i en konkret bebyggelse kunne være, at boligorganisationen  

 giver medejerne et katalog med en række konkrete muligheder med hensyn  

 til valg af f.eks. køkkenelementer, sanitet, gulvbelægning,  

 vægbeklædning, træværk og farver, således at  

 medejerne hver især kan vælge kvalitetsniveau,  

 farvesammensætning og indretning efter smag og særlige  

 ønsker og behov om f.eks. økologisk materiale, materialer, der  

 ikke er allergifremkaldende, eller energibesparende installationer.
På  

 tilsvarende måde kan boligorganisationen tilbyde forskellige  

 rumopdelinger og evt. placeringer af køkken og bad indenfor rammerne  

 af bebyggelsens basisinstallationer af el og vand.
 En boligorganisation vil imidlertid også kunne  

 beslutte, at medejerne i en bebyggelse på eget initiativ skal kunne  

 indhente tilbud på og træffe beslutning om arbejder og  

 materialer, som udlejeren ikke umiddelbart har tilbudt.
Ad den foreslåede § 143 c Regler for etablering af medejerboliger ved udlejning af  

 boliger i eksisterende afdelinger som medejerboliger er fastsat i den  

 foreslåede § 143 c.
 Medejerboliger, der etableres i eksisterende afdelinger,  

 er ligesom medejerboliger, der etableres ved nybyggeri, karakteriseret ved et  

 medejerindskud.
Som for nybyggeri foreslås fastsat et maksimum og et  

 minimum for medejerindskuddets størrelse, indenfor hvilke  

 boligorganisationen med kommunens godkendelse fastsætter  

 størrelsen af medejerindskuddet for de medejerboliger, der besluttes  

 etableret i bebyggelsen.
Da boligorganisationens beslutning om etablering af  

 medejerboliger skal godkendes af afdelingens beboere på  

 afdelingsmødet, jf. forslagets § 1, nr. 7, vil beboerne imidlertid  

 også have indflydelse på størrelsen af det indskud, der  

 fastsættes.
Maksimum foreslås fastsat til 18 pct. af den  

 gennemsnitlige anskaffelsessum for nybyggede almene boliger i området  

 og minimum til 10 pct. heraf.
Grænserne svarer således til de  

 grænser for medejerindskud i nybyggeri, der er foreslået i § 143  

 b, stk. 1. Medejerindskuddet udgør samme procentsats for de boliger,  

 som samtidig besluttes etableret som medejerboliger.
Der skal inden  

 etableringen træffes beslutning om antallet af medejerboliger, der skal  

 etableres, og om medejerindskuddets størrelse for disse boliger.
Der  

 kan f.eks. træffes beslutning om et antal medejerboliger svarende til  

 det antal af de eksisterende beboere, der er interesseret i, at deres bolig  

 bliver en medejerbolig, eller der kan træffes beslutning om et  

 større antal boliger, der så etableres som medejerboliger ved  

 genudlejning.
Er der blandt beboerne ønske om et større antal  

 medejerboliger, end de 25 pct. tillader, må der tillige tages  

 beslutning om, i hvilken rækkefølge omdannelsen skal ske samt  

 om, hvorledes tildelingen skal foregå.
Beslutningerne træffes som  

 anført af boligorganisationen med tilslutning fra kommunalbestyrelsen  

 og afdelingsmødet, og der skal være enighed om den valgte  

 procedure.
Hvis der på et senere tidspunkt træffes beslutning om  

 at etablere flere medejerboliger i afdelingen, kan der besluttes en anden  

 størrelse af medejerindskuddet for disse boliger, hvis dette findes  

 mere hensigtsmæssigt.
Det samlede antal medejerboliger kan ikke  

 overstige 25 pct. af afdelingens familieboliger, jf. den foreslåede §  

 143 a, stk. 2.
Eksisterende familieboliger, der besluttes udlejet som  

 medejerboliger, vil allerede være fuldt finansieret med grundkapital,  

 beboerindskud og realkreditlån.
Medejerindskuddet vil derfor ikke som  

 ved nybyggeri umiddelbart skulle indgå i anskaffelsessummen for  

 boligerne.
I eksisterende byggeri vil der i stedet kunne være behov for  

 og ønske om udførelse af arbejder enten i form af  

 forbedringsarbejder m.v. i tilknytning til den enkelte bolig eller i form af  

 kollektive forbedrings- eller renoveringsarbejder i bebyggelsen.
Det vil  

 kunne være meget forskelligt fra afdeling til afdeling og fra lejlighed  

 til lejlighed, hvilke behov og ønsker, der foreligger, og hvilket  

 niveau for medejerindskud og husleje, der vil være  

 hensigtsmæssigt.
Det foreslås derfor, at medejerindskuddet kan  

 anvendes til et eller flere af følgende formål, idet  

 anvendelsen for den enkelte afdeling/bolig fastsættes af  

 boligorganisationen: For det første kan medejerindskuddet anvendes til  

 individuelle arbejder i boligen.
For det andet kan medejerindskuddet  

 finansiere kollektive arbejder på ejendommen.
For det tredje kan  

 medejerindskuddet medgå til at nedbringe belåningen af  

 afdelingen.
For det fjerde kan indskuddet indbetales til dispositionsfonden  

 og forrentes som en del af fondens likvide midler.
 I det omfang det er besluttet, at medejerindskuddet skal  

 anvendes til finansiering af arbejder i tilknytning til den enkelte bolig,  

 har medejeren efter den foreslåede stk. 3 ret til indflydelse  

 på, hvilke arbejder, der skal udføres, og hvordan.
Som anført ad den foreslåede § 143 b  

 vedrørende nybyggeri er det hensigten, at både  

 boligorganisationens indflydelse på indskuddets anvendelse og  

 medejerens indflydelse på arbejder i boligen skal ske i et  

 snævert samarbejde til glæde for alle parter.
De mere  

 principielle aftaler herom må indgås mellem parterne i  

 forbindelse med lejeaftalen.
Derved sikres det, at medejeren kender de  

 vilkår, medejerboligen lejes på.
Når en eksisterende lejer  

 ønsker at overtage sin bolig som medejerbolig, må der  

 tilsvarende indgås en supplerende lejeaftale herom.
I det omfang det besluttes, at medejerindskuddet benyttes  

 til individuelle arbejder i boligen, har lejeren indflydelse herpå.
De  

 arbejder, der kan blive tale om at udføre, vil ikke i samme omfang som  

 ved nybyggeri kunne omfatte planudformning og grundlæggende  

 materialevalg.
Det foreslås, at de arbejder, beboeren kan træffe  

 beslutning om, skal være samme type arbejder i det lejede, som kan  

 udføres efter reglerne om råderet, dvs. forbedringer i boligen  

 og opsætning, nedtagning og flytning af skillevægge samt  

 forbedringer i den del af det lejede, der ligger uden for den enkelte bolig -  

 f.eks. opsætning af en udestue - i det omfang dette kan ske efter  

 råderetsbestemmelserne i den pågældende bebyggelse.
 Det er på denne baggrund hensigten på  

 tilsvarende måde som for nybyggeri at fastsætte i en  

 bekendtgørelse, at en medejer, der har indgået aftale med  

 en boligorganisation om leje af en medejerbolig, har ret til indflydelse  

 på arbejder af denne art, der udføres i det lejede og  

 finansieres af medejerindskuddet, og at boligorganisationen  

 fastsætter de nærmere rammer for indflydelsens omfang og art i  

 den enkelte bebyggelse.
 Beslutningen om udførelse af arbejder i boligen  

 træffes i samarbejde mellem medejeren og boligorganisationen  

 således, at medejeren i videst muligt omfang kan gennemføre de  

 arbejder, der ønskes, men boligorganisationen har mulighed for at  

 afvise forslag, der f.eks. vil kunne gøre, at boligen senere  

 vanskeligt vil kunne genudlejes som medejerbolig.
 Også i eksisterende bebyggelser vil en  

 hensigtsmæssig fremgangsmåde kunne være, at  

 boligorganisationen giver medejerne et katalog af konkrete valgmuligheder,  

 men det kan også fastsættes af boligorganisationen, at medejeren  

 skal kunne vælge på helt eget initiativ.
Ad den foreslåede § 143 d Efter § 143 c kan indskuddet anvendes til finansiering af  

 arbejder i det lejede, i afdelingen, til nedbringelse af lån eller til  

 indbetaling til dispositionsfonden.
 Boligorganisationen træffer beslutning om  

 anvendelsen af indskuddet, herunder med henblik på at sikre en passende  

 leje, jf. også bemærkningerne til §§ 143 b og c.
Det foreslås, at alle typer lån i afdelingen  

 kan nedbringes, idet nedbringelse dog primært skal ske af offentligt  

 støttede lån.
For at sikre størst mulig fleksibilitet  

 foreslås, at medejerindskuddet kan indbetales til dispositionsfonden  

 til forrentning i de tilfælde, hvor lån ikke kan nedbringes  

 økonomisk fordelagtigt, f.eks. ved indekslån med lang  

 løbetid.
 Indfrielse af lån skal ske på en sådan  

 måde, at der opnås en ydelsesnedsættelse.
 Der henvises nærmere til de almindelige  

 bemærkninger, pkt. 6.
Ad den foreslåede § 143 e Det foreslås, at lejerne opnår den samme  

 lejenedsættelse til forrentning af medejerindskuddet, uanset hvad  

 indskuddet anvendes til.
Der tages udgangspunkt i lejen for tilsvarende  

 almene familieboliger uden medejerindskud, herunder forhøjelser som  

 følge af gennemførte arbejder.
Det foreslås, at lejen  

 nedsættes med en andel af medejerindskuddet fastsat på grundlag  

 af mindsterenten på tidspunktet for kommunalbestyrelsens godkendelse af  

 etablering af medejerboligerne, hvilket aktuelt svarer til en  

 lejenedsættelse på 4 pct. af medejerindskuddet.
Mindsterenten  

 fastsættes i medfør af kursgevinstloven og anvendes til at  

 regulere, om kursgevinster på bl.a. obligationer er omfattet af  

 skattepligt.
Skattefritagelse forudsætter en forrentning med en  

 pålydende rente, der er lig med eller højere end mindsterenten.  

 Mindsterenten fastsættes for halvårene januar-juni og  

 juli-december og beregnes af Københavns Fondsbørs som et  

 gennemsnit af den effektive rente på kroneobligationer i åbne  

 serier over en periode på 20 dage forud for 15. juni og 15. december.  

 Ved kraftige renteudsving uden for beregningsperioden kan mindsterenten  

 ændres ekstraordinært.
Mindsterenten offentliggøres via  

 cirkulære fra Told- og Skattestyrelsen.
 Gennemføres der i forbindelse med etableringen af  

 medejerboligerne kollektive arbejder i afdelingen, som finansieres helt eller  

 delvist med medejerindskuddet, tillægges lejen et beløb, der  

 svarer til forhøjelsen for de almindelige almene familieboliger.  

 Når forhøjelsen for de almindelige almene familieboliger  

 bortfalder, nedsættes lejen for medejerboligerne tilsvarende.
Gennemføres der arbejder i medejerboligen, som helt  

 eller delvist finansieres med medejerindskuddet, tillægges lejen et  

 beløb, der svarer til sædvanlig forhøjelse beregnet  

 på grundlag af ydelsen på sædvanlige, fastforrentede  

 30-årige realkreditlån på tidspunktet for  

 kommunalbestyrelsens godkendelse.
Det foreslås, at by- og  

 boligministeren fastsætter, hvordan den ydelsen opgøres.
Det er  

 hensigten, at der fastsættes retningslinjer svarende til de principper,  

 der er fastsat i medfør af byfornyelseslovens § 61 a, stk. 2, jf.  

 bekendtgørelse nr. 88 af 7. februar 2001.
Ad den foreslåede § 143 f Ved § 143 c, stk. 2, er foreslået, at  

 medejerindskuddet i eksisterende boliger kan anvendes til finansiering af  

 forbedringer i det lejede, arbejder i afdelingen, nedbringelse af  

 eksisterende lån eller til indbetaling i dispositionsfonden.
Ved § 143  

 e er foreslået, at medejerens leje i alle tilfælde  

 nedsættes med samme procentsats.
Denne ordning indebærer, at der  

 kan fremkomme likvide midler i afdelingen, hvis medejerens samlede  

 lejebetaling overstiger udgifterne til finansiering heraf i en periode.  

 Omvendt kan der, når forbedringsforhøjelsen er udløbet,  

 opstå underskud som følge af den fortsatte nedsættelse af  

 lejen for medejeren.
Det foreslås, at sådanne overskud indbetales  

 til en særskilt konto i dispositionsfonden, og at afdelingens underskud  

 tilsvarende dækkes af fonden, jf. også forslagets § 1, nr. 2 og  

 3. Der henvises i øvrigt til de almindelige bemærkninger, pkt.  

 6.
Ad den foreslåede § 143 g Som anført i de almindelige bemærkninger,  

 pkt. 5, betragtes medejerindskuddet som en investering, der indekseres og  

 afskrives.
Det foreslås således, at indskudsværdien i 100  

 år reguleres én gang om året med stigningen i  

 nettoprisindekset   første gang den 1. januar i året efter, at  

 boligen er taget i brug som medejerbolig.
Det foreslås endvidere, at  

 der foretages afskrivning af medejerindskuddet med 1 pct. årligt i 60  

 år og derefter med ½ pct. årligt i 40 år.
Herefter  

 foretages ikke yderligere afskrivning.
Ad den foreslåede § 143 h Det må antages, at ikke alle potentielle medejere  

 har de fornødne midler til at finansiere medejerindskuddet, ligesom  

 det må antages, at ikke alle kan få et lån hertil i et  

 pengeinstitut uden at stille sikkerhed.
For at fremme medejerboligformen  

 foreslås derfor at indføre en forpligtelse for  

 boligorganisationen til at garantere for det lån, som den kommende  

 medejer må optage for at kunne betale indskuddet, idet denne  

 forpligtelse hermed bliver omfattet af boligorganisationernes  

 hovedformål.
En lignende garantiordning gælder efter  

 andelsboligloven for private andelsboliger.
Da en sådan  

 garantistillelse indebærer en vis risiko for boligorganisationen   det  

 vil sige de andre lejere - foreslås at begrænse pligten til at  

 yde garanti til 50 pct. af lånet.
For yderligere at begrænse  

 risikoen for boligorganisationen foreslås at gøre renter og  

 afdrag på det garanterede lån til pligtig pengeydelse i  

 lejeforholdet.
Dette betyder, at boligorganisationen vil kunne ophæve  

 lejeaftalen, hvis lejeren ikke straks efter påkrav herom betaler det  

 pågældende beløb, jf. den almene lejelovs § 90.
Et pengeinstitut, der yder lån til en medejer, vil  

 endvidere kunne tage transport i medejerens ret til tilbagebetaling af  

 medejerindskuddet ved fraflytning.
Medejerens tilgodehavende udgøres  

 af det regulerede indskud med fradrag af boligorganisationens eventuelle  

 tilgodehavender, jf. bemærkningerne til den foreslåede § 143  

 i.
Også medejerens øvrige kreditorer vil have  

 mulighed for at få transport eller gøre udlæg i medejerens  

 tilgodehavende.
Et eventuelt udlæg fra andre kreditorer i medejerens  

 tilgodehavende indebærer ikke, at medejeren kan risikere at måtte  

 flytte fra sin bolig.
Da medejerboligen er en lejebolig, vil et udlæg  

 ikke som ved en ejerbolig være et udlæg i ejendomsret til  

 ejendommen, der kan føre til tvangsauktion, men alene et udlæg i  

 medejerens tilgodehavende, der først kan gøres gældende,  

 når medejerindskuddet tilbagebetales ved lejemålets  

 opsigelse.
Ad den foreslåede § 143 i Når medejeren fraflytter, skal der foretages  

 sædvanlig flytteopgørelse, hvori både beboerindskuddet og  

 medejerindskuddet indgår.
Medejeren har krav på at få det  

 regulerede medejerindskud tilbagebetalt med fradrag af boligorganisationens  

 evt. tilgodehavender, jf. den almene lejelovs § 47 og bemærkningerne  

 til forslagets § 2, nr. 7. Udgiften foreslås afholdt af  

 dispositionsfonden.
 I tilfælde af en afdelings eventuelle konkurs  

 foreslås dog, at udgiften dækkes af kommunen i henhold til den  

 kommunale garanti efter lovens § 128, jf. forslagets § 1, nr. 13.
Boligorganisationen skal herefter genudleje lejligheden  

 til en ny medejer, som derefter betaler det regulerede indskud til  

 dispositionsfonden.
Kan boligen ikke udlejes med det fastsatte  

 medejerindskud, kan boligorganisationen for at begrænse  

 dispositionsfondens tab udleje boligen med et lavere indskud.  

 Størrelsen heraf fastsættes af boligorganisationen efter de  

 lokale forhold.
Lejen fastsættes, som om medejerindskuddet oprindelig  

 var fastsat til den nedsatte størrelse.
 Ved senere ledighed skal boligen igen søges udlejet  

 med det fulde medejerindskud og lejen reguleres i forhold hertil.
 Viser det sig umuligt at finde en ny medejer til en  

 medejerbolig, må boligorganisationen udleje til en boligsøgende,  

 som bliver lejer på helt sædvanlig vis, jf. også  

 bemærkningerne til lovforslagets § 1, nr. 9.
Ad den foreslåede § 143 j Det foreslås at indføre en hjemmel til, at  

 by- og boligministeren fastsætter nærmere regler om  

 medejerboliger.
Til nr. 15 og 16 Ved indførelse af almenboligloven, hvor visse af de  

 for støttet byggeri hidtil gældende administrativt fastsatte  

 regler blev videreført, blev reglerne om etablering og drift af  

 kollektive bofællesskaber, der er etableret med hjemmel i  

 boligbyggerilovens kapitel 12 a, ikke videreført.
Ved forslaget nr. 15  

 og 16 rettes der op herpå.
Til § 2 Medejerboliger er som anført i de almindelige  

 bemærkninger almene familieboliger.
De er således omfattet af  

 reglerne i den almene lejelov   det vil sige, at lejere af sådanne  

 boliger har de samme rettigheder og forpligtelser over for  

 boligorganisationen som andre lejere, medmindre medejerboligerne er undtaget  

 fra reglerne, eller der er indført særregler for denne  

 boligtype.
 Dette betyder bl.a., at reglerne i kapitel 12 om  

 fortsættelse af lejeaftalen (på uændrede vilkår)  

 giver f.eks. en samlever til en afdød medejer ret til at  

 fortsætte lejeforholdet som medejer. Ønsker den  

 pågældende ikke at være medejer, må boligen  

 fraflyttes.
Til nr. 1 Da det har stor betydning for kommende medejere, hvordan  

 medejerindskuddet reguleres, og dermed hvilken størrelse det kan  

 forventes at have ved lejeforholdets ophør, foreslås at udvide  

 boligorganisationens oplysningspligt ved lejeaftalens indgåelse til  

 også at omfatte oplysninger om reguleringsmåden og om den  

 forventede størrelse af indskuddet på nogle givne  

 tidspunkter.
Til nr. 2 Det foreslås præciseret, at lovens § 8 som  

 hidtil kun skal sikre lejernes sædvanlige rettigheder overfor evt.  

 kommende udlejere.
En køber af en almen afdelings ejendom på  

 tvangsauktion i forbindelse med afdelingens konkurs skal således ikke  

 automatisk overtage forpligtelsen til at udrede medejerindskud i  

 størrelsesordenen 100.000-300.000 kr.
I tilfælde af konkurs vil  

 medejerindskuddet i stedet være dækket af den kommunale garanti  

 efter § 128 i almenboligloven, jf. lovforslagets § 1, nr. 13.  For så  

 vidt angår eventuelle salg i fri handel vil medejerens krav på  

 tilbagebetaling af medejerindskuddet ved fraflytning blive sikret ved, at det  

 i en bekendtgørelse fastsættes, at salg af en afdelings ejendom  

 kun kan godkendes, hvis det indgår som et vilkår i handlen, at  

 køberen overtager tilbagebetalingsforpligtelsen.
Herved vil medejerne  

 uændret have krav på tilbagebetaling af de regulerede  

 medejerindskud hos den nye udlejer.
Til nr. 3 og 5 Efter den gældende regel i § 9, stk. 2, i den almene  

 lejelov fastsættes lejen efter boligernes indbyrdes brugsværdi.  

 Herudover følger det af driftsbekendtgørelsens regler om  

 lejefastsættelse, at lejen for ungdomsboliger, ældreboliger,  

 bofællesskaber og byfornyede ejendomme, der er integreret i en afdeling  

 af en almen boligorganisation, fastsættes under hensyntagen til den  

 finansiering, der gælder for disse boliger.
Sidstnævnte princip  

 skal også gælde for medejerboligerne, idet medejerindskuddet  

 giver sig udslag i en lavere leje, jf. nærmere under de almindelige  

 bemærkninger, pkt. 6, og bemærkningerne til de under § 1, nr. 14,  

 foreslåede §§ 143 b, c og e.
For overskuelighedens skyld foreslås  

 at samle disse 2 lejefastsættelsesprincipper i § 9.
 Tilsvarende foreslås ved § 2, nr. 5, fastsat, at  

 lejeforhøjelser for forbedringer fordeles under hensyntagen til  

 finansieringen, når en forbedring af en medejerbolig helt eller delvist  

 er finansieret af medejerindskuddet.
 I overensstemmelse med den gældende  

 driftsbekendtgørelses § 77 vil lejeforhøjelser som følge  

 af driftsudgiftsstigninger, jf. lovens § 10, stk. 2, i en afdelings  

 boligudgifter herefter skulle fordeles på boligerne med samme  

 procentsats, således at fordelingen af den samlede leje efter indbyrdes  

 brugsværdi opretholdes, men er der i en afdeling integreret almene  

 ungdomsboliger, almene ældreboliger eller medejerboliger, skal der  

 først foretages en fordeling på hver boligkategori efter  

 bruttoetageareal og først derefter en fordeling indenfor hver  

 kategori, således at fordelingen af den samlede leje efter indbyrdes  

 brugsværdi opretholdes inden for hver kategori af boliger.
 Lejeforhøjelser som følge af forbedringer,  

 jf. lovens § 10, stk. 3 og 4, fordeles på samme måde, hvis  

 arbejderne medfører den samme relative forøgelse af  

 brugsværdien.
Til nr. 4 Forslagene om medejerboliger og den individuelle  

 kollektive råderet forventes at medføre flere beslutninger om  

 forbedringer, der indebærer lejeforhøjelser over 1 pct. af den  

 gældende leje.
For at lette den kommunale administration foreslås  

 at forhøje grænsen for, hvornår kommunen skal godkende  

 forbedringsforhøjelser.
Det bemærkes, at ændringen vil  

 gælde generelt og ikke kun omfatte medejerboliger.
Til nr. 6 Når en bolig er blevet forbedret efter den  

 individuelle råderet, udløser forbedringen enten en  

 lejeforhøjelse eller en kontant betaling, hvis der sker lejerskifte  

 inden udløbet af den 10-årige afskrivningsperiode. (Som  

 anført i bemærkningerne til § 2, nr. 8, 10 og 11, er det  

 hensigten at forlænge afskrivningsperioden fra 10 til 20 år).  

 Lejeforhøjelsen bortfalder efter de 10 år (20 år efter den  

 foreslåede forlængelse). Hvis der efter udløbet af  

 10-års perioden fortsat er en øget brugsværdi, vil den  

 samlede leje i afdelingen skulle omfordeles, således at lejeren af den  

 forbedrede bolig fortsat kommer til at betale mere end for tilsvarende  

 boliger.
For at undgå denne administrative belastning foreslås at  

 indsætte en ny bestemmelse, hvorefter der betales et tillæg til  

 lejen for den pågældende lejlighed svarende til den øgede  

 brugsværdi.
Et sådant tillæg vil umiddelbart  

 indebære, at lejeindtægten bliver større end udgifterne,  

 hvilket ikke er i overensstemmelse med balancelejeprincippet, men ved  

 næste budgetlægning reduceres afdelingens udgifter med det  

 omhandlede tillæg, således at der bliver færre udgifter til  

 fordeling blandt lejerne (og således at alle lejerne får en lidt  

 mindre leje). På denne måde genoprettes balancen mellem  

 indtægter og udgifter.
 Den foreslåede bestemmelse indebærer, at den  

 lejer, som har udnyttet sin råderet, får et lejetillæg  

 efter udløbet af afskrivningsperioden i det omfang, der stadig er en  

 øget brugsværdi.
Det samme omfordelingsproblem gælder i den situation, hvor der er sket  

 forbedringer efter den individuelle kollektive råderet.
Derfor  

 foreslås, at der kommer til at gælde den samme regel om  

 tillæg til lejen.
 Det foreslås i § 3, stk. 2, at denne  

 tillægsordning finder anvendelse for forbedringer, der ikke er fuldt  

 afskrevne ved lovens ikrafttræden.
Endelig foreslås det samme princip om  

 tillæg/fradrag i lejen at skulle gælde i de situationer, hvor en  

 medejerbolig er udlejet som almindelig familiebolig uden medejerindskud, og  

 hvor der i sin tid er betalt et højere/lavere medejerindskud end det  

 indskud, som er indgået i finansieringen af medejerboligerne.
Der  

 henvises til bemærkningerne til § 1, nr. 14.
Til nr. 7 I nybyggeri vil lejeaftalen med den medejer, der  

 første gang overtager en medejerbolig, kunne være indgået  

 tidligt i projektstadiet, hvor boligen ikke er fuldført (eller  

 påbegyndt), og hvor det endelige indflytningstidspunkt derfor ikke  

 kendes.
Det er hverken i medejerens eller boligorganisationens  

 interesse, at en medejer, der ikke længere har ønske om eller  

 mulighed for at flytte ind i en medejerbolig   f.eks. på grund af  

 økonomiske vanskeligheder eller skilsmisse   skal være bundet i  

 længere tid af en sådan aftale.
I disse tilfælde vil  

 medejeren efter denne lovs § 17 kunne ophæve aftalen, så  

 længe indflytningstidspunktet endnu ikke er fastlagt.
Ophævelse  

 sker uden varsel.
 I det omfang, medejerindskuddet er indbetalt efter den  

 foreslåede § 50 a, jf. forslagets § 2, nr. 12, skal dette  

 tilbagebetales ved ophævelsen, jf. lovens § 47, stk. 1. Det  

 foreslås dog, at medejeren får pligt til at godtgøre  

 udlejerens udgifter som følge af ophævelsen, herunder  

 administrationsudgifter som følge af genudlejningen.  

 Boligorganisationen kan foretage modregning.
Til nr. 8, 10 og 11 I tilknytning til indførelsen af den nye  

 medejerbolig er det fundet hensigtsmæssigt at forbedre og forenkle de  

 gældende regler om råderet, som hidtil kun er brugt i  

 begrænset omfang.
Det forudsættes, at råderetten   ved at blive  

 mere fordelagtig for lejerne   fremover vil blive anvendt i større  

 grad og derved bidrage til at forbedre boligstandarden. Ændringen vil  

 især komme de almindelige lejere til gode, men vil også kunne  

 benyttes af medejerne.
En medejer vil således kunne supplere sin  

 "medejerindflydelse" med råderetten.
Den indtræder -  

 som anført i de almindelige bemærkninger, pkt. 3   når  

 lejeaftalen er indgået (underskrevet af parterne), og beboerindskuddet  

 er betalt.
En medejer vil således kunne anvende sin råderet  

 på et tidspunkt, hvor lejemålet endnu ikke er  

 påbegyndt.
 Ved ændringen bliver det muligt for lejerne i  

 højere grad end hidtil at indrette sig efter deres individuelle  

 ønsker og behov.
Efter de gældende regler har lejeren en umiddelbar  

 ret til at udføre bestemte forbedringsarbejder (arbejder som generelt  

 set forøger det lejedes værdi) i boligen, f.eks.  

 energibesparende foranstaltninger og indretning af badeværelse.
De  

 tilladte forbedringsarbejder er optaget på en positivliste.
Ud over  

 disse forbedringsarbejder har lejeren ret til at flytte, fjerne og  

 opsætte skillevægge, hvis sådanne arbejder er  

 nødvendige følgearbejder.
Det foreslås at forbedre råderetten, som den  

 er reguleret i den almene lejelov.
Det foreslås dog at opretholde den  

 gældende betingelse om, at råderetsarbejderne ikke må  

 fratage boligen dens karakter af almen bolig.
Det foreslås herefter at  

 forbedre råderetten, dels ved at give lejeren ret til at udføre  

 forbedringer generelt   dog fortsat kun forbedringer inde i boligen   dels  

 ved at ophæve reglen om, at der ikke ydes godtgørelse for  

 særligt luksusprægede arbejder.
Disse ændringer  

 indebærer, at der fremover vil skulle betales godtgørelse i  

 større omfang end i dag, men omfanget heraf vurderes ikke at blive  

 særlig stort.
Da råderetsarbejderne som allerede nævnt  

 fortsat ikke må fratage boligen dens karakter af almen bolig, er der  

 stadig grænser for, hvor luksuspræget en lejer kan gøre  

 sin almene bolig.
Som eksempel på et arbejde, som vil give ret til  

 godtgørelse efter ændringen, kan nævnes installation af  

 varme i badeværelsesgulvet, idet en sådan installation ikke  

 vurderes at fratage boligen dens karakter af almen bolig.
Herudover foreslås at udvide lejerens ret til at  

 flytte, fjerne og opsætte skillevægge, således at lejeren  

 får en generel ret hertil.
Udvidelsen vil gøre det muligt for  

 den enkelte lejer at tilpasse rumfordelingen til egne  behov.
Retten til at  

 udføre sådanne skillevægsarbejder omfatter dog i sagens  

 natur ikke ret til at fjerne bærende skillevægge, ligesom  

 bærende skillevægge kun vil kunne flyttes, hvis det kan ske  

 risikofrit.
Skillevægsarbejder, der udføres isoleret, giver ikke  

 ret til godtgørelse, fordi der ikke er tale om forbedringsarbejder.  

 Udføres de derimod i tilknytning f.eks. til indretning af et  

 badeværelse, indgår udgifterne som hidtil i den samlede  

 anskaffelsessum, som danner grundlag for beregningen af godtgørelsen.  

 Der vil ikke skulle ske retablering ved fraflytning.
Lovens regler suppleres af regler i  

 driftsbekendtgørelsen, og det er hensigten også at forbedre  

 sidstnævnte regler.
Det er således hensigten at forhøje  

 det maksimale godtgørelsesbeløb fra de nugældende ca.  

 41.000 kr. til 80.000 kr., at indeksere det godtgørelsesbeløb,  

 der fastsættes efter arbejdets udførelse, med udviklingen i  

 nettoprisindekset og at forlænge afskrivningsperioden fra 10 til 20  

 år.
Det er endvidere hensigten at ophæve det gældende  

 bundfradrag og mindsteudbetalingsbeløb.
Efter de gældende regler omfatter råderetten  

 også en ret til at installere hårde hvidevarer i det lejede,  

 f.eks. vaskemaskiner og tørretumblere, når det sker i  

 tilknytning til udførelsen af andre råderetsarbejder.  

 Sådanne installationer kommer til at tilhøre boligorganisationen  

 med deraf følgende pligt til at vedligeholde og forny.
Dette  

 påtvungne ejerskab kan være problematisk for  

 boligorganisationerne.
Hvis man f.eks. har en afdeling, hvor man har valgt  

 ikke at have sådanne installationer som standardudstyr, indebærer  

 lejerens ret, at organisationen risikerer at få udgifter hertil.
Dette  

 problem bliver større ved en forlængelse af  

 afskrivningsperioden, og det er derfor hensigten at indskrænke  

 råderetten på dette punkt.
Lejerne vil imidlertid fortsat kunne  

 installere hårde hvidevarer i forbindelse med køkken- og  

 badeværelsesmoderniseringer   lejerne skal blot i stedet for benytte  

 den ret, som de har efter § 35 i loven til at foretage sædvanlige  

 installationer i det lejede.
Når lejerne udnytter denne ret,  

 tilhører installationerne lejerne, og boligorganisationen får  

 derfor ikke pligt til at forny og vedligeholde.
 Det er endelig hensigten i  

 ændringsbekendtgørelsen at indsætte en bestemmelse om, at  

 råderetten ved nybyggeri   både for medejere og ikke-medejere  

 indtræder, når lejeaftalen er indgået (underskrevet af  

 parterne), og beboerindskuddet er betalt.
Det er ikke hensigten at ændre de øvrige  

 råderetsregler.
Afdelingsmødets kompetence til at beslutte,  

 hvilke arbejder afdelingens lejere skal have ret til at udføre uden  

 for boligen, opretholdes dermed.
Til nr. 9 Den foreslåede ændring er en  

 konsekvensændring.
Til nr. 12 Ved lejeaftalens indgåelse skal medejeren   ud over  

 det sædvanlige beboerindskud på 2 pct. af anskaffelsessummen  

 betale det fastsatte medejerindskud.
Medejerindskuddet adskiller sig fra  

 beboerindskuddet på flere måder, f.eks. ved at det indekseres,  

 men i den almindelige lejeretlige sammenhæng vil medejerindskuddet  

 skulle behandles efter samme regler som beboerindskuddet.
Derfor  

 foreslås, at reglerne om tilbagebetaling af beboerindskuddet,  

 muligheden for at indbringe tvister om tilbagebetalingen for  

 beboerklagenævnet osv. finder tilsvarende anvendelse på  

 medejerindskuddet.
At reglerne om tilbagebetaling af beboerindskuddet finder  

 tilsvarende anvendelse på medejerindskuddet indebærer, at  

 boligorganisationen skal tilbagebetale medejerindskuddet, når lejerens  

 forpligtelser er gjort op.
Det forudsættes, at boligorganisationen  

 opgør lejerens forpligtelse så hurtigt som muligt.
Hvis den  

 endelige opgørelse trækker i langdrag, må der afregnes a  

 conto, så snart det er muligt at skønne over de  

 påregnelige udgifter.
Da beboerindskuddet også indestår for  

 lejerens forpligtelser, vil medejerindskuddet hermed kunne tilbagebetales i  

 løbet af kort tid.
 Lejeaftaler om medejerboliger, der er under etablering i  

 nybyggeri, kan indgås, når kommunalbestyrelsen ved  

 støttetilsagnet har fastsat medejerindskuddets størrelse, jf.  

 den ved § 1, nr. 14, foreslåede § 143 b i almenboligloven og  

 bemærkningerne hertil.
 Det findes ikke rimeligt, at medejeren allerede på  

 dette tidspunkt skal betale det fulde medejerindskud samt beboerindskuddet.  

 Det foreslås derfor, at medejerindskud og beboerindskud uanset den  

 almene lejelovs § 45 og den foreslåede § 50 a, stk. 1, i disse  

 tilfælde først skal betales, når indflytningstidspunktet  

 fastsættes endeligt.
 For at sikre, at de medejere, der indgås aftale med  

 på projektstadiet, faktisk har til hensigt at flytte ind i  

 medejerboligen, og dermed sikre, at det er de mennesker, der flytter ind i  

 boligerne, der faktisk har været med til at bestemme udformningen,  

 foreslås, at boligorganisationen kan kræve, at medejeren ved  

 indgåelsen af lejeaftalen skal erlægge en andel af  

 medejerindskuddet på op til 20 pct. svarende til 30-40.000 kr.
Til nr. 13 Det foreslås, at den gældende bemyndigelse til  

 at fastsætte nærmere regler om betaling af leje og beboerindskud  

 m.v. også kommer til at omfatte medejerindskuddet.
Til nr. 14 Almene lejere har som udgangspunkt ret til at bytte  

 lejlighed med andre lejere.
Medejere får de samme lejerrettigheder som  

 andre lejere, herunder ret til at bytte, men det er klart, at en medejer kun  

 kan bytte, hvis den anden lejer indtræder som medejer.
Til nr. 15 Da det ikke er givet, at boligorganisationen vil kunne  

 udleje en opsagt medejerbolig inden for det sædvanlige opsigelsesvarsel  

 på 3 måneder, foreslås, at medejere skal sige op med 6  

 måneders varsel.
Dette forhold er medejerne bekendt med ved  

 lejeaftalens indgåelse   de har således mulighed for at indrette  

 sig derefter.
Hvis medejeren fraflytter inden opsigelsesperiodens  

 udløb, skal der som udgangspunkt betales leje også for den del  

 af opsigelsesperioden, hvor medejeren ikke bebor lejligheden.  

 Boligorganisationen har imidlertid pligt til at forsøge at genudleje  

 så hurtigt som muligt.
Ved genudlejning inden opsigelsesperiodens  

 udløb skal den fraflyttede medejer ikke betale leje for den resterende  

 del af perioden.
 Ved forslaget mindskes boligorganisationens risiko for  

 tab.
 For udlejeren gælder det almindelige  

 opsigelsesvarsel på 3 måneder.
§ 3 Til nr. 1 Beboerbetalingen i medejerboligen reduceres efter  

 lovforslaget.
Efter de gældende skatteregler vil denne reduktion af  

 beboerbetalingen anses for at være skattepligtig.
 For at undgå denne beskatning foreslås det, at  

 den løbende reduktion af huslejen ikke skal medregnes til den  

 skattepligtige indkomst.
 Efter de gældende skatteregler er medejerindskuddet  

 omfattet af kursgevinstlovens regler, idet lejeren efter indbetaling af et  

 medejerindskud til den almene boligforening må anses for at have en  

 fordring på boligselskabet, der skal indløses ved lejerens  

 fraflytning.
Når medejeren flytter, tilbagekøber  

 boligforeningen medejerandelen til en garanteret  pris, dvs. at fordringen  

 indfries.
En evt. gevinst eller et evt. tab ved indfrielsen vil for personer  

 være skattepligtig efter kursgevinstloven, hvis forrentningen af  

 fordringen ikke opfylder mindsterentekravet.
 For at undgå de skattemæssige konsekvenser  

 heraf foreslås det, at ligningslovens ændres, således, at  

 evt. gevinst eller tab ved tilbagebetaling af medejerandelen ikke medregnes  

 ved opgørelsen af den skattepligtige indkomst.
Til § 4 Det foreslås at lade loven træde i kraft den  

 1. januar 2002.
 Den nye bestemmelse i § 10 a, 1. pkt., i almenlejeloven,  

 jf. § 2, nr. 6, foreslås kun at finde anvendelse for forbedringer, der  

 ikke er fuldt afskrevne ved lovens ikrafttræden.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om almene boliger samt støttede private andelsboliger m.v.,  

 jf. lovbekendtgørelse nr. 427 af 28. maj 2001, foretages  

 følgende ændringer:
 § 3. Almene familieboliger er:
 1)	Boliger, der samtidig med kommunalbestyrelsens tilsagn om offentlig  

 støtte efter denne lov er mærket som almene familieboliger.
 2)	Boliger, der den 31. december 1996 tilhørte et almennyttigt  

 boligselskab bortset fra almennyttige ungdomsboliger og lette  

 kollektivboliger etableret med offentlig støtte efter tidligere love  

 om boligbyggeri.
 3)	Boliger, der ved kommunalbestyrelsens tilsagn om offentlig  

 støtte til ombygning efter § 115, stk. 1, nr. 6, mærkes som  

 familieboliger.
 4)	Almene ældreboliger, der i forbindelse med Landsbyggefondens  

 tilsagn om støtte til ombygning efter § 91, stk. 2, mærkes som  

 almene familieboliger.
 5)	Boliger i eksisterende udlejningsejendomme og parcelhuse, der  

 erhverves af en almen boligorganisation med henblik på omdannelse til  

 alment boligbyggeri og udlejning som familieboliger.
6)	Almene ungdoms- og ældreboliger, som kommunalbestyrelsen  

 beslutter fremover skal mærkes som familieboliger 1. I § 3 indsættes som stk. 5:
» 7)	Boliger, der er opført med offentlig støtte efter lov  

 om byfornyelse og mærket som almene familieboliger.
Stk. 2. Almene familieboliger kan etableres som  

 bofællesskaber, når kommunalbestyrelsen senest samtidig med  

 tilsagnet beslutter, at boligerne skal indrettes som individuelle eller  

 kollektive bofællesskaber.
Et bofællesskab skal bestå af  

 mindst 5 boenheder.
Kommunalbestyrelsen kan dog i ganske særlige  

 tilfælde godkende, at bofællesskabet består af mindst 3  

 boenheder.
 Stk. 3. Bestemmelserne i stk. 1, nr. 3, 4 og 6, finder  

 tilsvarende anvendelse ved ommærkning til almene  

 familieboligbofællesskaber.
 Stk. 4. Kommunalbestyrelsen kan beslutte, at almene  

 familieboliger fremover udlejes som almene  

 familieboligbofællesskaber.
 § 20. I en dispositionsfond i boligorganisationen  

 indgår:
 1)	Særlige bidrag fra afdelingerne.
 2)	Overskud på en afdelings drift.
 3)	Overskud på boligorganisationens drift, i det omfang  

 overskuddet overstiger et af kommunalbestyrelsen fastsat maksimum for  

 boligorganisationens arbejdskapital, jf. § 19.
 4)	Likvide midler, der fremkommer i forbindelse med udamortiserede  

 prioLriteter i boligorganisationens afdelinger, når midlerne ikke  

 samtidig er omfattet af nr. 6 eller 7.
 5)	Likvide midler, der fremkommer i forbindelse med belåning  

 eller salg af boligorganisationens administrationsejendom eller nettoprovenu  

 ved boligorganisationens optagelse af nye lån efter § 24.
 6)	Likvide midler, som fremkommer i forbindelse med, at låntagers  

 betaling, jf. § 129, overstiger ydelserne på realkreditlånet, jf.  

 § 118, stk. 3, til og med 35 år efter låneoptagelsen.
 7)	Likvide midler, som fremkommer i forbindelse med låntagers  

 betaling, jf. § 129, fra og med det 36. år efter  

 låneoptagelsen.
 8)	Likvide midler, der fremkommer i forbindelse med låntagers  

 betaling på realkreditlån som nævnt i § 91, stk. 2, samt  

 på lån efter § 91, stk. 2, der efter en konvertering reguleres  

 efter § 179, stk. 5.
 2. I § 20, stk. 1, indsættes som nr. 9-11:
» 10)	Indbetaling af medejerindskud, jf. § 143 c, stk. 2, og § 143 i,  

 stk. 2, 2. pkt.
 11)	Forskelslejen, jf. § 143 i, stk. 3, 3. pkt., og stk. 4, 2.  

 pkt.«.
Stk. 2. Dispositionsfonden anvendes til imødegåelse af  

 tab ved boligorganisationens eller dets afdelingers drift, for  

 boligorganisationens vedkommende dog kun ekstraordinære tab, til  

 sikring af boligorganisationens fortsatte virksomhed, til finansiering af nyt  

 boligbyggeri, i særlige tilfælde til nedsættelse af lejen i  

 boligorganisationens afdelinger, til modernisering af boligorganisationens  

 afdelinger, til frikøb af tilbagekøbsklausuler og i  

 særlige tilfælde til finansiering af edbudstyr og  

 administrationsejendom for boligorganisationen.
Endvidere kan  

 dispositionsfonden anvendes til at indløse garantibeviser i almene  

 garantiorganisationer.
 3. I § 20, stk. 2, indsættes efter 1. pkt.:
»Dispositionsfonden anvendes endvidere til dækning  

 af afdelingens underskud som følge af medejerens lejebetaling efter §  

 143 e.
For medejerboliger anvendes dispositionsfonden herudover til  

 tilbagebetaling af medejerindskud, jf. § 143 i, stk. 1, og til dækning  

 af tab, jf. § 143 i, stk. 3 og 4, såfremt boligen ikke kan genudlejes  

 som medejerbolig, og ved indfrielse af garanti for lejerens lån til  

 finansiering af indskuddet, jf. § 143 h.«.
 § 21. I en byggefond i boligorganisationen indgår:
 1)	Opsparing ved afdrag m.v. på afdelingernes prioritering,  

 medmindre ejendommens anskaffelsessum overstiger den offentlige  

 kontantvurdering.
 2)	Opsparing ved afdrag på lån til finansiering af  

 tilbygninger, moderniseringer og forbedringer, hvis disse på  

 tidspunktet for tilbygningen, moderniseringen eller forbedringen kunne have  

 været belånt på samme vilkår, som gælder for  

 nybyggeri.
 4. I § 21 indsættes som stk. 2:
» § 27. Afhændelse af en almen boligorganisations ejendom skal  

 godkendes af kommunalbestyrelsen, jf. dog stk. 2. Afhændelse af  

 boliger, der er tilvejebragt særlig med henblik på at betjene  

 personer med varigt nedsat fysisk eller psykisk funktionsevne, skal godkendes  

 af amtsrådet.
 5. I § 27, stk. 1, indsættes efter 1. pkt.: »Dette  

 gælder dog ikke for ejendomme, der opføres af almene  

 boligorganisationer som støttede eller ustøttede private  

 andelsboliger efter reglerne i kapitel 11 a og 11 b.«.
 § 27. Afhændelse af en almen boligorganisations ejendom skal  

 godkendes af kommunalbestyrelsen, jf. dog stk. 2. Afhændelse af  

 boliger, der er tilvejebragt særlig med henblik på at betjene  

 personer med varigt nedsat fysisk eller psykisk funktionsevne, skal godkendes  

 af amtsrådet.
 Stk. 2. Hvis ejendommen omfatter boliger, skal  

 afhændelse tillige godkendes af by- og boligministeren, medmindre  

 afhændelse sker inden for samme organisation eller til en anden almen  

 boligorganisation.
 § 28. Væsentlig forandring af en ejendom, der tilhører  

 en almen boligorganisation, kan kun ske med kommunalbestyrelsens godkendelse.  

 Godkendelse af nedlæggelse af boliger må kun gives, hvis  

 nedlæggelsen skønnes nødvendig efter en samlet vurdering  

 af hensynet til de boligsøgende og baggrunden for  

 nedlæggelsen.
Stk. 2. Ved nedrivning af en ejendom, der tilhører  

 en almen boligorganisation, finder bestemmelserne i § 27, stk. 1, tilsvarende  

 anvendelse.
Hvis ejendommen omfatter boliger, skal nedrivningen tillige  

 godkendes af by- og boligministeren.
 6. I § 27, stk. 2, og § 28, stk. 2, 2. pkt.,  

 indsættes efter »Hvis ejendommen omfatter«: »almene«.
 7. Efter § 37 indsættes:
» § 37 b.
Har boligorganisationens øverste myndighed  

 truffet beslutning om udlejning af en del af en eksisterende afdelings  

 boliger som medejerboliger, forelægger afdelingsbestyrelsen  

 beslutningen for afdelingsmødet til godkendelse.«.
Stk. 2. Lejen for hus eller husrum, der anvendes til  

 andet end beboelse, fastsættes til den leje, der er sædvanlig for  

 tilsvarende lejemål i ejendomme af samme alder i kvarteret eller i  

 kommunen.
For regulering af lejen gælder reglerne i lov om  

 lejeregulering i erhvervslokaler m.v.
 8. § 45, stk. 2, affattes således:
» 9. Efter § 51 a indsættes:
» § 59. Den almene boligorganisation skal efter kommunalbestyrelsens  

 bestemmelse stille indtil hver fjerde almene familiebolig til rådighed  

 for kommunalbestyrelsen til løsning af påtrængende  

 boligsociale opgaver i kommunen, herunder at opnå en mere afbalanceret  

 beboersammensætning i enkelte almene afdelinger.
Kommunen betaler lejen  

 (boligafgiften) fra det tidspunkt, fra hvilket den ledige bolig er til  

 rådighed for kommunalbestyrelsen, og indtil udlejning sker.
Kommunen  

 garanterer endvidere for boligtagerens opfyldelse af kontraktmæssige  

 forpligtelser over for boligorganisationen til at istandsætte boligen  

 ved fraflytning. Ændrer kommunen en beslutning om at råde over en  

 bolig, som ikke er udlejet, skal lejen (boligafgiften) dog ikke betales ud  

 over det tidspunkt, hvorfra en opsigelse ville have haft virkning.
 10. I § 59, stk. 1, indsættes efter 1. pkt.:
» Stk. 5. Staten refunderer kommunens eller amtskommunens  

 udgifter efter stk. 1-4 med to tredjedele.
 11. § 74, stk. 5, affattes således:
» § 118. Anskaffelsessummen for almene boliger efter § 115, stk. 1-3,  

 finansieres med 84 pct. realkreditlån, 14 pct. kommunal grundkapital og  

 2 pct. beboerindskud.
 12. I § 118, stk. 1, indsættes efter »beboerindskud«: », jf. dog § 143 b,  

 stk. 1«.
 § 128. Kommunen eller amtskommunen garanterer for tilbagebetaling  

 af beboerindskud, der ikke bliver dækket ved konkurs.
 13. I § 128 indsættes efter beboerindskud: »og medejerindskud«.
 14. Efter § 143 indsættes:
» Medejerboliger § 143 a.
Boligorganisationens øverste myndighed kan med  

 kommunalbestyrelsens godkendelse beslutte, at en del af en afdelings  

 familieboliger etableres som medejerboliger.
Medejerboliger kan etableres ved  

 nybyggeri og ved udlejning af en eksisterende afdelings familieboliger som  

 medejerboliger.
Stk. 2. Medejerboliger, der etableres ved nybyggeri, kan  

 udgøre indtil 50 pct. af afdelingens familieboliger.
Medejerboliger,  

 der etableres ved udlejning af en eksisterende afdelings familieboliger, kan  

 udgøre indtil 25 pct. af afdelingens familieboliger.  

 Kommunalbestyrelsen kan dog tillade, at disse grænser fraviges i  

 særlige tilfælde.
Fravigelsen skal godkendes af by- og  

 boligministeren.
§ 143 b.
Den støtteberettigede anskaffelsessum for  

 medejerboliger, der etableres ved nybyggeri, finansieres som nævnt i §  

 118, stk. 1, idet realkreditlånet nedsættes med det fastsatte  

 medejerindskud.
Medejerindskuddet skal udgøre mellem 10 og 18 pct. af  

 den støtteberettigede anskaffelsessum og fastsættes af  

 boligorganisationens øverste myndighed med kommunalbestyrelsens  

 godkendelse senest samtidig med tilsagnet om ydelsesstøtte.
Stk. 2. Ud over den støtteberettigede  

 anskaffelsessum efter stk. 1 kan medejerindskuddet efter lejerens  

 ønske forøges med op til 2 pct. af anskaffelsessummen til  

 finansiering af yderligere foranstaltninger i boligen.
Indskuddet kan tillige  

 nedsættes efter lejerens ønske med boligorganisationens  

 godkendelse.
Indskuddet skal dog mindst udgøre 10 pct. af den  

 støtteberettigede anskaffelsessum.
 Stk. 3. Lejeren har ret til indflydelse på boligens  

 udformning, indretning og materialevalg.
 Stk. 4. Låntagers betaling på  

 realkreditlån efter stk. 1 reguleres i overensstemmelse med § 129, stk.  

 1, dog reduceres låntagers betaling med 2,78 pct. af medejerindskuddet.  

 Herudover betaler låntageren løbende bidrag på  

 realkreditlån efter stk. 1.
§ 143 c.
Når medejerboliger etableres ved udlejning af  

 en eksisterende afdelings familieboliger som medejerboliger, indbetaler  

 lejeren et medejerindskud på mellem 10 og 18 pct. af den gennemsnitlige  

 anskaffelsessum for nye almene familieboliger på tidspunktet for  

 kommunalbestyrelsens godkendelse.
Boligorganisationens øverste  

 myndighed fastsætter medejerindskuddets størrelse med  

 kommunalbestyrelsens godkendelse for de lejligheder, der er omfattet af  

 beslutningen.
 Stk. 2. Indskuddet anvendes efter boligorganisationens  

 bestemmelse enten til finansiering af forbedringsarbejde m.v. i det lejede,  

 til finansiering af forbedrings- og renoveringsarbejde i afdelingen i  

 øvrigt, til nedbringelse af eksisterende lån i afdelingen eller  

 til indbetaling til dispositionsfonden.
 Stk. 3. Lejeren har ret til indflydelse på  

 udformning, indretning og materialevalg i forbindelse med forbedringsarbejde  

 m.v. i det lejede, der gennemføres i forbindelse med etableringen af  

 medejerboligerne.
§ 143 d.
Anvendes medejerindskuddet til at nedbringe  

 eksisterende lån, skal der først ske nedbringelse af lån,  

 hvortil der ydes offentlig støtte.
Efter nedbringelsen nedsættes  

 låntagers betaling forholdsmæssigt.
Nedsættelsen skal  

 mindst svare til reduktionen af lejen efter § 143 e, stk. 1, og kan ikke  

 overstige nedgangen i den samlede ydelse på lånet.
 Stk. 2. Kan offentligt støttede lån ikke  

 nedbringes økonomisk fordelagtigt, eller er der ikke lån med  

 offentlig støtte i afdelingen, kan andre lån nedbringes med  

 medejerindskuddet.
 Stk. 3. Kan lån ikke nedbringes økonomisk  

 fordelagtigt, og gennemføres der ikke arbejder i afdelingen,  

 indbetales medejerindskuddet til dispositionsfonden.
§ 143 e.
Lejen for en medejerbolig etableret efter § 143 c  

 fastsættes som udgangspunkt som for tilsvarende almene boliger uden  

 medejerindskud i afdelingen, idet lejen reduceres med en andel af  

 medejerindskuddet, der svarer til mindsterenten på tidspunktet for  

 kommunalbestyrelsens godkendelse.
 Stk. 2. Er indskuddet helt eller delvist anvendt til  

 forbedring af det lejede, tillægges lejen et beløb, der svarer  

 til en sædvanlig forhøjelse beregnet på grundlag af  

 ydelsen på sædvanlige fastforrentede 30-årige  

 realkreditlån på tidspunktet for kommunalbestyrelsens  

 godkendelse.
 Stk. 3. Er indskuddet helt eller delvist anvendt til  

 finansiering af andre arbejder i afdelingen, tillægges lejen et  

 beløb, der svarer til den forhøjelse, som pålægges  

 afdelingens almene familieboliger uden medejerindskud.
 Stk. 4. By- og boligministeren fastsætter  

 nærmere regler om fastsættelsen af lejereduktionen og om  

 opgørelse af ydelsen på sædvanlige fastforrentede  

 30-årige realkreditlån.
§ 143 f.
Likvide midler, der fremkommer som følge af  

 medejerens lejebetaling efter § 143 e, indbetales på en særskilt  

 konto i boligorganisationens dispositionsfond.
 Stk. 2. Har afdelingen underskud som følge af  

 medejerens lejebetaling efter § 143 e, dækkes dette underskud af  

 dispositionsfonden.
§ 143 g.
Medejerindskuddet reguleres én gang  

 årligt med udviklingen i nettoprisindekset.
Reguleringen foretages  

 første gang pr. 1. januar året efter boligens ibrugtagelse som  

 medejerbolig.
Ved reguleringen benyttes en 12-måneders periode  

 sluttende i maj måned året før det kalenderår, som  

 reguleringen vedrører.
Stk. 2. Det indeksregulerede medejerindskud afskrives  

 én gang årligt med 1 pct. i 60 år og derefter årligt  

 med ½ pct. i 40 år.
Afskrivningen foretages første gang pr. 1.  

 januar året efter boligens ibrugtagelse som medejerbolig.
 Stk. 3. Indeksregulering og afskrivning af indskuddet  

 foretages i 100 år fra og med året efter  

 ibrugtagningsåret.
§ 143 h.
Lejeren kan forlange, at boligorganisationen yder  

 garanti for op til 50 pct. af lån i et pengeinstitut optaget til  

 finansiering af medejerindskuddet.
Renter og afdrag på det garanterede  

 lån er pligtig pengeydelse i lejeforholdet.
§ 143 i.
Når en lejers rettigheder vedrørende en  

 bolig ophører, tilbagebetaler boligorganisationen det regulerede  

 medejerindskud.
Udgiften afholdes af boligorganisationens dispositionsfond.
I  

 tilfælde af en afdelings konkurs, dækkes udgiften dog af  

  kommunens garanti efter § 128.
Stk. 2. Boligorganisationen skal søge boligen  

 genudlejet som medejerbolig.
Den nye lejer betaler det regulerede indskud til  

 boligorganisationens dispositionsfond.
Stk. 3. Kan boligen ikke genudlejes som medejerbolig med  

 det fastsatte indskud, skal den søges genudlejet med et lavere  

 medejerindskud, dog ikke under den mindstestørrelse, der er fastsat i  

 §§ 143 b og 143 c.
Lejen fastsættes på grundlag af det lavere  

 indskud.
Forskellen mellem lejen for boligen med fuldt og nedsat indskud  

 indbetales til dispositionsfonden.
Stk. 4. Kan boligen ikke genudlejes som medejerbolig,  

 udlejes den på de vilkår, der gælder for afdelingens almene  

 familieboliger, som ikke er medejerboliger.
Forskellen mellem lejen for  

 boligen som medejerbolig og som almindelig almen bolig indbetales til  

 boligorganisationens dispositionsfond.
§ 143 j.
By- og boligministeren fastsætter nærmere  

 regler om de i §§ 143 a   143 i nævnte forhold.«.
 § 187. Lov om boligbyggeri, jf. lovbekendtgørelse nr. 144 af  

 26. februar 1998, med de ændringer, der følger af § 2 i lov nr.  

 1086 af 29. december 1999, ophæves bortset fra § 7, § 7 a, stk. 1, § 8,  

 § 56, § 59, § 63 b, § 66 a, § 67, stk. 7 og 10, § 67 a, § 68, § 72 d, § 73,  

 §§ 74-79, § 83 b, § 89, § 92, § 93, stk. 1, nr. 5-7, § 93, stk. 2, § 94, stk.  

 2, og § 97. Administrative forskrifter, der er udstedt i medfør af  

 kapitel 10, finder fortsat anvendelse på andelsboliger, der har  

 modtaget tilsagn om offentlig støtte inden 1. januar 1998 i  

 medfør af lov boligbyggeri.
 15. I § 187, stk. 1, 1. pkt., indsættes efter »§ 83  

 b,« : »§ 86 k,«.
Stk. 2. Følgende bekendtgørelser udstedt  

 med hjemmel i den hidtil gældende lov om boligbyggeri finder fortsat  

 anvendelse, indtil de ændres eller ophæves administrativt: Nr.  

 479 af 20. september 1984 om tilskud til nedbringelse af lejen i  

 statsstøttede kollegier m.v., nr. 477 af 1. juli 1987 om  

 bygningsgennemgang (førsyn) ved ombygning af og tilbygning til en  

 eksisterende bygning m.v., nr. 540 af 18. juli 1990 om bygningsdrift, nr. 541  

 af 18. juli 1990 om 5-årseftersyn, nr. 1032 af 14. december 1994 om  

 Boligselskabernes Landsbyggefonds regnskaber m.v., nr. 1033 af 14. december  

 1994 om Byggeskadefondens regnskaber m.v., og nr. 749 af 13. september  

 1995 om unge flygtninges adgang til at opnå bolig på visse  

 kollegier.
Hvor bekendtgørelsen henviser til lov om  

 boligbyggeri, finder den tilsvarende bestemmelse i lov om almene boliger samt  

 støttede private andelsboliger m.v. anvendelse.
 16. I § 187, stk. 2, 1. pkt., indsættes efter »nr. 541  

 af 18. juli 1990 om 5-årseftersyn,«: »nr. 1211 af 30. december 1993 om  

 etablering og drift af kollektive bofællesskaber med senere  

 ændringer,« .
§ 2 I lov om leje af almene boliger, jf. lovbekendtgørelse nr. 562 af  

 19. juni 2001, foretages følgende ændringer:
Stk. 2. I lejeaftalen skal der specificeret oplyses om  

 lejens størrelse og om alle kendte udgifter vedrørende det  

 lejede, som lejeren skal betale til udlejeren ud over lejen.
Den kendte eller  

 anslåede størrelse for hver enkelt udgiftsart skal angives.
 1. I § 5, stk. 2, indsættes efter 2. pkt.:
» § 8. Lejeres rettigheder efter reglerne i denne lov er gyldige mod  

 enhver uden tinglysning.
Det samme gælder aftaler om forudbetaling af  

 leje og depositum eller lignende.
Ved lejeforholdets ophør skal  

 lejerens krav være gjort gældende ved sagsanlæg inden 1  

 år fra ophørstidspunktet.
Stk. 2. En lejer, der ved aftale har erhvervet  

 videregående rettigheder, f. eks. ret til at få  

 godtgørelse efter kapitel 8, kan, medmindre andet er aftalt, forlange  

 aftalen tinglyst.
Den tinglyste aftale respekterer størst mulige  

 offentlige lån samt de øvrige pantehæftelser og byrder,  

 som var tinglyst ved aftalens anmeldelse til tinglysning.
 Stk. 3. Har udlejeren ikke ladet aftalen tinglyse senest  

 1 uge efter, at lejeren har forlangt det, har lejeren ret til at lade aftalen  

 tinglyse.
Stk. 4. Når lejeforholdet er ophørt, skal  

 lejeren lade den tinglyste aftale aflyse.
Har lejeren ikke ladet aftalen  

 aflyse senest 1 uge efter, at udlejeren har forlangt det, har udlejeren ret  

 til at lade aftalen aflyse.
 2. I § 8, indsættes efter stk. 4, som nyt stykke:
» Stk. 2. Lejen for en afdelings boliger fastsættes  

 efter deres indbyrdes brugsværdi.
 3. I § 9, stk. 2, indsættes efter »brugsværdi«:
» Stk. 3. Lejeforhøjelser som følge af  

 forbedringsarbejder skal godkendes af kommunalbestyrelsen.
Overstiger  

 lejeforhøjelsen inden for et regnskabsår ikke 1 pct. af lejen,  

 kan forhøjelsen dog gennemføres uden kommunalbestyrelsens  

 godkendelse.
 4. I § 10, stk. 3, ændres »1 pct.« til: »5 pct.«.
 Stk. 4. De i stk. 3 nævnte lejeforhøjelser  

 fordeles som nævnt i stk. 2, forudsat at arbejderne medfører den  

 samme relative forøgelse af brugsværdien.
 5. I § 10, stk. 4, indsættes som 2. pkt.:
» 6. Efter § 10 indsættes:
» § 17. Er det lejede ikke fuldført ved lejeaftalens  

 indgåelse, og er overtagelsestidspunktet ikke aftalt, kan lejeren til  

 enhver tid inden overtagelsen hæve aftalen.
Stk. 2. Er den tidligere lejer ikke fraflyttet på  

 overtagelsestidspunktet, kan lejeren kræve et forholdsmæssigt  

 afslag i lejen for den tid, det lejede eller en del deraf ikke står til  

 lejerens rådighed.
Bliver hindringen ikke uden unødigt ophold  

 fjernet, efter at udlejeren er underrettet, kan lejeren hæve  

 lejeaftalen.
Lejeren kan endvidere kræve erstatning, medmindre  

 udlejeren godtgør, at forsinkelsen ikke skyldes noget forhold, for  

 hvilket udlejeren er ansvarlig.
 7. I § 17 indsættes efter stk. 1 som nyt stykke:
» Stk. 2 bliver herefter stk. 3.
 § 39. Lejeren har ret til at udføre nærmere fastsatte  

 forbedringer m.v. af boligen og ved fraflytning få økonomisk  

 godtgørelse for de afholdte dokumenterede udgifter.
 8. I § 39, stk. 1, ændres »nærmere fastsatte forbedringer m.v.« til: »forbedringer«.
Stk. 2. Forbedringerne m.v. skal være rimelige og  

 hensigtsmæssige.
Arbejderne må ikke fratage boligen dens karakter  

 af almen bolig eller dens eventuelle karakter af bolig, der er velegnet for  

 ældre og personer med handicap.
Medfører arbejderne  

 særlige vedligeholdelsesudgifter for afdelingen, forhøjes  

 lejerens leje tilsvarende.
Stk. 5. Den nye lejer, der flytter ind i en bolig, hvor  

 den tidligere lejer har gennemført forbedringer m.v., skal betale  

 afdelingens udgifter til godtgørelse.
Ved indgåelse af  

 lejeaftalen kan den nye lejer vælge mellem kontant betaling af udgiften  

 eller en lejeforhøjelse, som modsvarer udgiften.
 § 42. By- og boligministeren kan fastsætte nærmere  

 regler om de i §§ 39-41 nævnte forhold, herunder om afgrænsning  

 og beregning af godtgørelsen for forbedringsarbejderne m.v.
 9. I § 39, stk. 2 og 5, og i § 42 udgår »m.v.«.
 Stk. 3. Der kan ikke ydes godtgørelse for  

 særligt luksusprægede arbejder eller særligt  

 energiforbrugende installationer.
 10. I § 39, stk. 3, udgår »særligt luksusprægede arbejder eller«.
 § 39. Lejeren har ret til at udføre nærmere fastsatte  

 forbedringer m.v. af boligen og ved fraflytning få økonomisk  

 godtgørelse for de afholdte dokumenterede udgifter.
Stk. 2. Forbedringerne m.v. skal være rimelige og  

 hensigtsmæssige.
Arbejderne må ikke fratage boligen dens karakter  

 af almen bolig eller dens eventuelle karakter af bolig, der er velegnet for  

 ældre og personer med handicap.
Medfører arbejderne  

 særlige vedligeholdelsesudgifter for afdelingen, forhøjes  

 lejerens leje tilsvarende.
 Stk. 3. Der kan ikke ydes godtgørelse for  

 særligt luksusprægede arbejder eller særligt  

 energiforbrugende installationer.
Stk. 4. Godtgørelsen udbetales af udlejeren ved  

 lejerens fraflytning.
Udlejeren kan foretage modregning i godtgørelsen  

 for lejerens forpligtelser over for udlejeren.
Stk. 5. Den nye lejer, der flytter ind i en bolig, hvor  

 den tidligere lejer har gennemført forbedringer m.v., skal betale  

 afdelingens udgifter til godtgørelse.
Ved indgåelse af  

 lejeaftalen kan den nye lejer vælge mellem kontant betaling af udgiften  

 eller en lejeforhøjelse, som modsvarer udgiften.
 11. I § 39 indsættes som stk. 6:
» 12. Efter § 50 indsættes:
» Stk. 2. Ved indgåelse af aftale om en medejerbolig,  

 der ikke er fuldført ved lejeaftalens indgåelse, og hvor  

 overtagelsestidspunktet ikke er aftalt, kan medejerindskud og beboerindskud  

 dog ikke forlanges betalt ved lejeaftalens indgåelse.
Udlejeren kan  

 forlange, at lejeren betaler indtil 20 pct. af medejerindskuddet ved  

 indgåelse af lejeaftalen.
Det resterende medejerindskud og  

 beboerindskuddet opkræves af udlejeren, når  

 overtagelsestidspunktet er aftalt.«.
 § 51. By- og boligministeren kan fastsætte nærmere  

 regler om de i §§ 43-50 nævnte forhold.
 13. I § 51 ændres »§§  

 43-50« til: »§§ 43 50  

 a«.
 § 69. Lejeren har ret til at bytte med en lejer af en anden bolig,  

 således at denne overtager den almene bolig.
Stk. 2. Udlejeren kan modsætte sig bytte,  

 hvis 1)	den fraflyttede lejer ikke har beboet boligen i 3 år, 2)	boligen ved bytning vil blive beboet af flere end 1 person pr.  

 beboelsesrum eller 3)	udlejeren i øvrigt har rimelig grund til at modsætte  

 sig det pågældende bytte.
Stk. 3. Udlejeren skal modsætte sig bytte, hvis  

 lejligheden efter bytning vil blive beboet af flere end 2 personer pr.  

 beboelsesrum, jf. lov om midlertidig regulering af boligforholdene § 52 a,  

 stk. 1. Undlader udlejeren dette, kan udlejeren straffes med bøde.
Der  

 kan pålægges selskaber m.v. (juridiske personer) strafansvar  

 efter reglerne i straffelovens 5. kapitel. 1.-3. pkt. gælder alene i  

 kommuner, hvor kommunalbestyrelsen har truffet beslutning om, at lov om  

 midlertidig regulering af boligforholdene §§ 52 a-c skal gælde og kun i  

 de tilfælde, hvor udlejeren har meddelt kommunalbestyrelsen, at disse  

 regler skal finde anvendelse i udlejerens ejendomme.
 Stk. 4. Den, der ved bytning opnår en bolig i en  

 almen andelsboligorganisation, skal indtræde som medlem af  

 andelsboligorganisationen.
 Stk. 5. Ved bytning af almene ungdomsboliger og almene  

 ældreboliger kan lejeren kun bytte med personer, som ikke opfylder  

 betingelserne for at komme i betragtning til sådanne boliger, hvis  

 kommunalbestyrelsens samtykke foreligger.
 Stk. 6. Ved bytning af en bolig i et bofællesskab  

 skal den pågældende bolig efter bytningen bebos af personer, som  

 opfylder betingelserne for at komme i betragtning til en bolig af den  

 pågældende karakter.
 14. I § 69 indsættes som stk. 7:
» 15. I § 88, stk. 1, indsættes efter 2. pkt.: »Opsigelsesvarslet for medejere er 6 måneder.«.
§ 3 I lov om påligning af indkomstskat til staten (ligningsloven), jf.  

 lovbekendtgørelse nr. 775 af 16. august 2000, som ændret senest  

 ved lov nr. 483 af 7. juni 2001, foretages følgende ændring:
 1. Efter § 7 V indsættes:
» § 4 Stk. 1. Loven træder i kraft den 1. januar  

 2002.
 Stk. 2. Den i § 2, nr. 6, foreslåede affattelse af  

 § 10 a, 1. pkt., i lov om leje af almene boliger, finder anvendelse for  

 forbedringer, der ikke er fuldt afskrevne ved lovens ikrafttræden.
Bilag 2 Folketingets forhandlinger vedrørende lov om almene  

 boliger samt støttede private andelsboliger m.v.
Folketingsåret 1995-96: (L 158) FF 2909, 3182, 6156, 6450.
Till.
A 3617, till.
B 650, 780, 1173, till.
C 608.
 Loven stadfæstet 22. maj 1996.
(Lovtidende nr. 374) Folketingsåret 1999-2000: (L 109) FF 1939, 2447, 2650. Till.
A 2857, 2846, till.
B 209, till.
C 277.
 Loven stadfæstet 23. december 1998.
(Lovtidende nr. 1004) Folketingsåret 1996-97: (L 42) FF 1571, 4879, 5005. Till.
A 1298, 1271, till.
B 404, till.
C 298.
 Loven stadfæstet 2. april 1997.
(Lovtidende nr. 229) Folketingsåret 1999-2000: (L 34) FF 607, 2226, 2334. Till.
A 1043, 1027, till.
B 106, till.
C 121.
 Loven stadfæstet 20. december 1999.
(Lovtidende nr. 935) Folketingsåret 1996-97: (L 186) FF 5285, 6868, 7450.
Till.
A. 3949, 3925, till.
B 891, 1054, till.
C 463.
 Loven stadfæstet 10. juni 1997.
(Lovtidende nr. 380) Folketingsåret 1999-2000: (L 124) FF 2077, 2559, 2798. Till.
A 3384, 3361, till.
B 209, 316, till.
C  

 297.
 Loven stadfæstet 29. december 1999.
(Lovtidende nr. 1086) Folketingsåret 1997-98: (L 48 A) FF 2227. Till.
C 73.
 Loven stadfæstet 17. december 1997.
(Lovtidende nr. 969) Se tillige FF 1060, 2018. Till.
A 1197, 1150, till.
B 51, 76. (L 48) Folketingsåret 1999-2000: (L 211) FF 5107, 7988, 8730. Till.
A 5897, 5858, till.
B 1340, till.
C 928.
 Loven stadfæstet 31. maj 2000.
(Lovtidende nr. 404) Folketingsåret 1997-98: (L 48 B) FF 2228. Till.
B 106, till.
C 74.
 Loven stadfæstet 17. december 1997.
(Lovtidende nr. 970) Se tillige FF 1060, 2018. Till.
A 1197, 1150, till.
B 51, 76. (L 48) Folketingsåret 1999-2000: (L 286) FF 7592, 8396, 8731. Till.
A 7880, 7856, till.
B 1333, till.
C 1170.
 Loven stadfæstet 31. maj 2000.
(Lovtidende nr. 407) Folketingsåret 1998-99: (L 46) FF 725, 2190, 2409. Till.
A 1254, 1218, till.
B 113, 143, 280, till.
C  

 129.
 Loven stadfæstet 23. december 1998.
(Lovtidende nr. 1001) Folketingsåret 2000-2001: (L 82) FF 1194, 2529, 2820. Till.
A 2187, 2179, till.
B 485, till.
C 346.
 Loven stadfæstet 20. december 2000.
(Lovtidende nr. 1256) Bilag 3 Folketingets forhandlinger vedrørende lov om leje af  

 almene boliger Folketingsåret 1997-98: (L 29) FF 926, 2021, 2232. Till.
A 712, 763, till.
B 62, 77, 97, till.
C 54.
 Loven stadfæstet 17. december 1997.
(Lovtidende nr. 968) Folketingsåret 1999-2000: ( L 226) FF 6053, 8478, 8730. Till.
A 6335, 6248, till.
B 1349, 1398, till.
C  

 946.
 Loven stadfæstet 31. maj 2000.
(Lovtidende nr. 406) Folketingsåret 1998-99: (L 16) FF 222, 1825, 2049. Till.
A 120, 129, till.
B 28, 107, till.
C 46.
 Loven stadfæstet 16. december 1998.
(Lovtidende nr. 899) Folketingsåret 2000-2001: ( 231) FF 7905, 9024.
Till.
A 7243, 7254, till.
C 1060.
 Loven stadfæstet 7. juni 2001.
