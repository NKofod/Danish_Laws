Nr LSF 79 Forslag til Lov om ændring af konkursloven og visse andre love  

 (Rationalisering og modernisering af konkursbehandlingen m.v.) Fremsat af justitsministeren (Bjørn Westh) den 22. november 1995 Vedtaget ved tredjebehandling den 7. maj 1996 Lov nr. 382 af 22/05/1996 § 1 I konkursloven, jf. lovbekendtgørelse nr. 588 af 1. september 1986, som  

 senest ændret ved § 3 i lov nr. 1082 af 20. december 1995, foretages følgende  

 ændringer:
 1. I § 3, stk. 1, ændres »erhvervsvirksomhed«  

 til: »erhvervsmæssige virksomhed«.
 2. § 5, stk. 2, affattes således:
»Stk. 2. Præsidenten for en landsret eller præsidenten for  

 Sø- og Handelsretten i København kan henvise en anmeldelse, en begæring eller  

 et bo, som efter § 3 eller § 4 skulle behandles af en ret inden for den  

 pågældende præsidents embedsområde, til en anden ret, såfremt det findes mere  

 hensigtsmæssigt, at behandlingen sker ved denne ret.
Der kan endvidere ske  

 henvisning af begæring fra Erhvervs- og Selskabsstyrelsen om opløsning af  

 selskaber, erhvervsdrivende fonde og erhvervsdrivende virksomheder.« 3. I § 16 a, stk. 1, ændres »rådighedsberøvelse  

 eller« til: »rådighedsberøvelse, herunder overtagelse til brugeligt  

 pant, eller«.
 4. I § 31, stk. 4, ændres »Danske Lov 5-7-8 til  

 10« til: »retsplejelovens kapitel 54«.
 5. § 81, stk. 1, affattes således:
»Retssag til gennemførelse af omstødelse kan anlægges indtil 12  

 måneder efter, at konkursdekret er afsagt.
Sag kan endvidere anlægges inden  

 seks måneder efter, at boets bestyrelse må antages at være blevet i stand til  

 at gøre kravet gældende.« 6. § 96, stk. 2, affattes således:
 »Stk. 2. Fortrinsret efter stk. 1 omfatter afgifter til  

 staten i henhold til følgende love:
 1) Lov om forskellige forbrugsafgifter.
 2) Lov om afgift af øl, vin og frugtvin m.m.
 3) Lov om tobaksafgifter.
 4) Lov om afgift af konsum-is.
 5) Lov om afgift af chokolade- og sukkervarer m.m.
 6) Lov om afgift af spiritus m.m.
 7) Lov om afgift af mineralvand m.v.
 8) Lov om energiafgift af mineralolieprodukter m.v.
 9) Lov om afgift af stenkul, brunkul og koks m.v.
 10) Lov om kuldioxidafgift af visse energiprodukter, bortset fra afgift af  

 elektricitet, naturgas og bygas.
 11) Lov om afgift af svovl, bortset fra svovlafgift af naturgas.
 12) Lov om afgift af visse detailsalgspakninger og visse poser af papir  

 eller plast m.v.
 13) Lov om visse miljøafgifter.
 14) Lov om afgift af affald og råstoffer, dog kun for så vidt angår  

 råstofafgiften.
 15) Lov om afgift af blyakkumulatorer og hermetisk forseglede  

 nikkel-cadmium-akkumulatorer (lukkede nikkel-cadmium-batterier).
 16) Lov om afgift af visse klorerede opløsningsmidler.
17) Lov om afgift af bekæmpelsesmidler.« 7. § 96, stk. 3, ophæves.
 8. I § 104 a, stk. 1, udgår »midlertidig bestyrer  

 eller« to steder.
 9. I § 104 b, stk. 1, udgår »midlertidig bestyrer  

 eller«.
 10. § 106 affattes således:
 »§ 106. Skifteretten kan beskikke en advokat til varetagelse  

 af en personlig skyldners interesser, når skyldneren skønnes at have behov  

 herfor.
Stk. 2. Skifteretten træffer afgørelse om afholdelse af udgifterne  

 til den beskikkede advokat.
Om salær og godtgørelse for udlæg gælder i øvrigt  

 samme regler som i tilfælde, hvor der er meddelt fri proces, jf.  

 retsplejelovens kapitel 31.
Stk. 3. Skifteretten kan begrænse en beskikkelse til at angå  

 enkelte spørgsmål.« 11. Kapitel 12-16 affattes således:
»Kapitel 12 Boets administration m.v.
§ 107. Straks efter at konkursdekret er afsagt, udpeger  

 skifteretten en eller flere kuratorer efter at have rådført sig med de  

 fordringshavere, der er til stede.
Er der udpeget flere kuratorer, tegner  

 disse boet hver for sig, medmindre skifteretten bestemmer andet.
 Stk. 2. Skifteretten kan nedsætte et kreditorudvalg, såfremt det  

 skønnes hensigtsmæssigt.
§ 108. Skifteretten kan i forbindelse med afsigelse af  

 konkursdekret bestemme, at der skal indkaldes til skiftesamling til valg af  

 kurator og eventuelt kreditorudvalg.
Skiftesamlingen afholdes inden 3 uger  

 efter bekendtgørelsen om konkurs, jf. § 109.
Stk. 2. Skiftesamling til valg af kurator og kreditorudvalg skal  

 indkaldes, hvis kurator eller en fordringshaver begærer det.
Begæring herom  

 skal fremsættes skriftligt over for skifteretten senest 3 uger efter  

 bekendtgørelsen om konkurs, jf. § 109. Skiftesamlingen afholdes inden 3 uger  

 fra modtagelse af begæring herom.
Skifteretten indrykker straks  

 bekendtgørelse om skiftesamlingen i Statstidende.
 Stk. 3. Sker der ændring i bostyret, indrykker skifteretten straks  

 bekendtgørelse herom i Statstidende.
§ 109. Skifteretten indrykker straks en bekendtgørelse om  

 konkursen i Statstidende.
Bekendtgørelsen skal tillige indeholde de i § 108,  

 stk. 1 og 2, og § 128 nævnte oplysninger.
 Stk. 2. Kommer et aktieselskab, et anpartsselskab, en  

 erhvervsdrivende fond eller en erhvervsdrivende virksomhed under konkurs,  

 giver skifteretten meddelelse herom til Erhvervs- og Selskabsstyrelsen.
 Stk. 3. Efter anmodning fra kurator giver skifteretten, hvor dette  

 efter lovgivningen påhviler retten, meddelelse om konkursen.
§ 110. Kurator skal ved udførelsen af sit hverv varetage boets  

 interesser og herunder sikre boets aktiver og foretage de fornødne skridt til  

 værn mod uberettigede dispositioner over aktiverne samt repræsentere boet i  

 enhver henseende.
Kurator kan for boets regning antage fornøden sagkyndig  

 bistand.
 Stk. 2. Kurator antager en eller flere sagkyndige personer, der  

 snarest skal foretage registrering og eventuelt vurdering af boets aktiver.  

 Er der umiddelbart før konkursen til brug ved forhandling om akkord  

 tilvejebragt de i § 165 nævnte oplysninger, kan disse lægges til grund ved  

 konkursbehandlingen, således at der kun redegøres for ændringer, der senere  

 er sket.
 Stk. 3. Er der nedsat et kreditorudvalg, skal kurator underrette  

 dette om alle vigtige dispositioner samt underrette dette om påtænkte, særlig  

 væsentlige dispositioner, medmindre disse ikke kan udsættes uden skade for  

 boet.
 Stk. 4. Finder kurator, at de foreliggende oplysninger giver  

 grundlag for politimæssig efterforskning mod skyldneren eller andre, skal  

 kurator give politiet meddelelse herom.
§ 111. Kurator skal straks efter udpegningen ved tegning af  

 sædvanlig kautionsforsikring eller på anden lignende måde sikre boet mod tab.  

 Skifteretten fastsætter sikkerhedens størrelse.
Udgiften til  

 kautionsforsikring afholdes som boudgift.
 Stk. 2. Har kurator ikke i forvejen en ansvarsforsikring, der må  

 anses for tilstrækkelig til at dække boets tab på grund af fejl og  

 forsømmelser ved bobehandlingen, skal kurator straks efter udpegningen tegne  

 en sådan forsikring.
 Stk. 3. Skifteretten kan til enhver tid stille krav om ændring af  

 forsikringsdækningen efter stk. 1 og 2.
§ 112. Skifteretten kan på begæring af kurator skaffe denne adgang  

 til boets lejemål og boets faste ejendomme, der benyttes af skyldneren, samt  

 udsætte skyldneren af disse.
Skifteretten kan endvidere sætte kurator i  

 besiddelse af boets aktiver, forretningspapirer og -materiale, der er i  

 skyldnerens besiddelse.
 Stk. 2. Skifteretten kan bestemme, at reglerne i stk. 1, 2. pkt.,  

 også skal anvendes på de i § 105, stk. 1, § 114, stk. 3, og § 117, stk. 5,  

 nævnte personer.
 Stk. 3. Retsplejelovens kapitel 46 finder anvendelse med de  

 fornødne lempelser.
Kapitel 13 Valg af og afsættelse af bostyre § 113. Kurator kan vælges af fordringshaverne på en skiftesamling,  

 hvis mindst en tredjedel af de kendte stemmeberettigede fordringshavere er  

 repræsenteret og over halvdelen af de afgivne stemmer falder på samme person.  

 I begge henseender er fordringernes beløb afgørende.
Stk. 2. Skiftesamlingen kan vedtage, at der skal vælges flere  

 kuratorer.
Skifteretten fastsætter da valgmåden.
Stk. 3. Såfremt særlige grunde taler derfor, kan skifteretten  

 forkaste valget af kurator.
Fordringshaverne kan da foretage nyt valg efter  

 reglerne i stk. 1 og 2.
 Stk. 4. Skifteretten kan af egen drift udpege yderligere en  

 kurator.
§ 114. Skifteretten kan afsætte kurator, såfremt særlige grunde  

 taler derfor.
Er denne valgt af fordringshaverne, foretages nyt valg efter  

 reglerne i § 113, stk. 1 og 2, samt § 119, stk. 2. Er kurator udpeget af  

 skifteretten, udpeger skifteretten en anden kurator.
Begæring om  

 skiftesamling, jf. § 108, stk. 2, skal indgives inden 3 uger efter  

 bekendtgørelse i Statstidende om skifterettens udpegning af anden kurator.
 Stk. 2. Fratræder kurator, finder reglerne i stk. 1 tilsvarende  

 anvendelse.
 Stk. 3. En afsat eller fratrådt kurator har pligt til at aflevere  

 dokumenter vedrørende boet til skifteretten.
 § 115. En tredjedel af de kendte, repræsenterede,  

 stemmeberettigede fordringshavere, enten efter antal eller efter  

 fordringernes beløb, kan på den i § 108 nævnte skiftesamling kræve, at der  

 nedsættes et kreditorudvalg med højst tre medlemmer.
Stk. 2. Er der ikke enighed om, hvem der skal være medlemmer af  

 udvalget, fastsætter skifteretten valgmåden med henblik på at muliggøre en  

 alsidig repræsentation af de stemmeberettigede fordringshavere.
Stemmer mere  

 end halvdelen af de repræsenterede fordringshavere, beregnet efter antal, for  

 samme person, er denne dog valgt.
§ 116. Skifteretten kan på ethvert tidspunkt af bobehandlingen  

 indkalde til skiftesamling om nedsættelse af kreditorudvalg.
Skiftesamling  

 hertil skal indkaldes, hvis det begæres af kurator eller af en  

 fordringshaver.
Reglerne i § 115 og § 119, stk. 2, finder anvendelse.
§ 117. Skiftesamlingen kan til enhver tid afsætte et eller flere  

 medlemmer af det af skiftesamlingen nedsatte kreditorudvalg.
Fordringshaverne  

 kan da foretage nyt valg efter reglerne i § 115 og § 119, stk. 2.
 Stk. 2. Skifteretten kan til enhver tid afsætte et eller flere  

 medlemmer af det af skifteretten nedsatte kreditorudvalg, jf. § 107, stk. 2.
 Stk. 3. Et medlem af kreditorudvalget kan til enhver tid udtræde  

 af udvalget.
Stk. 4. Såfremt der sker ændringer i medfør af stk. 2 og 3, skal  

 kurator underrette fordringshaverne herom.
En fordringshaver kan herefter  

 begære nyt valg.
Reglerne i § 115 og § 119, stk. 2, finder da anvendelse.
 Stk. 5. Afsatte eller fratrådte medlemmer af kreditorudvalget har  

 pligt til at aflevere dokumenter vedrørende boet til kurator.
Kapitel 14 Skiftesamlinger § 118. Skifteretten indkalder til skiftesamling, når den finder  

 det påkrævet.
Indkaldelse skal ske, når kurator eller et medlem af  

 kreditorudvalget begærer det.
Stk. 2. Indkaldelse sker ved bekendtgørelse i Statstidende.  

 Skifteretten fastsætter tid, sted, varsel og dagsorden.
Kurator sender  

 underretning til alle, der har særlig interesse i dagsordenen.
 Stk. 3. Skifteretten leder forhandlingerne på skiftesamlingen.
 § 119. På skiftesamlinger stemmes efter fordringernes beløb, hvor  

 ikke andet er bestemt.
 Stk. 2. Skiftesamlingens beslutninger er kun bindende, hvis mindst  

 en tredjedel af de kendte eller, for så vidt anmeldelsesfristen er udløbet,  

 anmeldte stemmeberettigede fordringshavere, regnet efter fordringernes beløb,  

 er repræsenteret.
 Stk. 3. Kan en bindende beslutning ikke vedtages, og indkalder  

 skifteretten ikke til en ny skiftesamling, er afgørelsen overladt til  

 kurator.
 § 120. En fordring eller en del af en fordring, som uanset  

 afstemningens udfald efter skifterettens skøn vil opnå fuld eller ingen  

 dækning, giver ikke stemmeret.
 Stk. 2. En fordringshaver har kun stemmeret for den del af  

 fordringen, som efter skifterettens skøn ikke dækkes af pant eller anden  

 sikkerhed.
§ 121. Er en fordring betinget, kan stemmeret udøves, selv om  

 betingelsen endnu ikke er opfyldt.
Tilkommer fordringen flere efter hinanden,  

 udøves stemmeretten af den, der for tiden må anses for nærmest berettiget.
 § 122. Er en fordring bestridt, bestemmer skifteretten om  

 fornødent, hvorvidt og for hvilket beløb fordringen giver stemmeret.  

 Skifterettens afgørelse er uden indflydelse på den senere prøvelse af  

 fordringen.
§ 123. Stemmes der efter fordringernes antal, har hver  

 fordringshaver kun en stemme, selv om han har flere fordringer.
Overdragelse  

 af en fordring efter fristdagen kan ikke medføre forøgelse af antallet af  

 stemmeberettigede fordringshavere.
 Stk. 2. Flere fordringshavere, som er berettigede vedrørende samme  

 fordring, kan tilsammen kun afgive en stemme.
 Stk. 3. Stemme kan afgives mundtligt eller skriftligt.
Kapitel 15 Kreditorinformation og tilsyn § 124. Kurator sender straks, efter at konkursdekret er afsagt,  

 meddelelse herom til fordringshaverne.
Meddelelsen skal endvidere straks  

 sendes til fordringshavere, som senere bliver kurator bekendt.
Meddelelsen  

 skal tillige indeholde de i § 108, stk. 1 og 2, og § 128 nævnte oplysninger.
 Stk. 2. Såfremt der på begæring af kurator eller en fordringshaver  

 skal afholdes skiftesamling til valg af kurator og eventuelt kreditorudvalg,  

 jf. § 108, stk. 2, underretter kurator straks fordringshaverne herom.
 Stk. 3. Straks efter den i § 108 nævnte skiftesamling underretter  

 kurator fordringshaverne om det endelige bostyre.
 § 125. Kurator sender inden 3 uger efter konkursdekretets  

 afsigelse en oversigt over boets aktiver og passiver til fordringshaverne.
Stk. 2. Kurator sender snarest herefter og inden 4 måneder efter,  

 at konkursdekretet er afsagt, en statusoversigt samt en redegørelse for de  

 vigtigste årsager til konkursen til fordringshaverne.
Redegørelsen skal  

 indeholde oplysning om de vigtigste regnskabstal for den periode, der er  

 forløbet siden det senest udarbejdede regnskab, samt forklaring på væsentlige  

 afvigelser mellem dette og boets status.
Stk. 3. Kurator sender herefter hvert halve år en redegørelse for  

 boets forhold til de fordringshavere, der forventes at kunne opnå dividende.  

 Redegørelsen skal indeholde 1) oplysning om boets aktiver og passiver, herunder om der foreligger  

 dispositoner eller retsforfølgning, der kan være omstødelige, 2) redegørelse for bobehandlingen i den forløbne periode, herunder  

 forløbet og resultatet af boets eventuelle fortsættelse af driften af  

 skyldnerens virksomhed, 3) oplysning om, hvorpå boet beror og om muligt, hvornår det forventes  

 afsluttet, og 4) oplysning om eventuel begæring om udbetaling af acontosalær til  

 kurator.
Stk. 4. Kurator sender senest 14 dage før skiftesamling til  

 stadfæstelse af regnskab meddelelse herom til fordringshaverne.
Regnskabet  

 eller uddrag af dette vedlægges til de fordringshavere, der forventes at opnå  

 dividende.
 Stk. 5. Kurator kan indkalde fordringshaverne til møde med henblik  

 på orientering om og drøftelse af boets forhold.
 Stk. 6. Kurator kan af kreditorudvalget afkræves oplysninger om  

 boets forhold.
§ 126. Senest samtidig med udsendelsen til fordringshaverne sender  

 kurator den i §§ 124 og 125 nævnte information til skifteretten.
Skifteretten  

 kan afkræve kurator yderligere oplysninger om boets forhold.
 Stk. 2. Skifteretten gennemgår i fornødent omfang det regnskab,  

 der er udarbejdet af kurator i henhold til § 148.
 Stk. 3. Justitsministeren fastsætter regler om tilsyn med boets  

 beholdninger og værdipapirer.
 § 127. Handler kurator eller skiftesamlingen til skade for boet,  

 eller krænkes rettigheder, som tilkommer panthavere, skyldneren eller andre,  

 kan skifteretten tilsidesætte de trufne beslutninger, meddele kurator pålæg  

 og foretage, hvad der i øvrigt måtte være fornødent.
Kapitel 16 Prøvelse af fordringer og andre krav § 128. Skifteretten skal i bekendtgørelsen om konkurs, jf. § 109,  

 opfordre enhver, der har en fordring eller andet krav mod skyldneren, til  

 inden 3 måneder at anmelde dette over for kurator.
I bekendtgørelsen kan  

 optages meddelelse om, at anmeldelser, der er indgivet under en forudgående  

 forhandling om tvangsakkord, likvidation, anmeldt betalingsstandsning,  

 indledt gældssanering eller anden gældsordning, vil blive taget i betragtning  

 uden fornyet anmeldelse.
 § 129. Anmeldte fordringer og andre krav registreres af kurator,  

 der straks anerkender modtagelsen.
 Stk. 2. En fordringshavers konkursbegæring anses som anmeldelse af  

 den pågældende fordring.
§ 130. Kurator udarbejder en fortegnelse over anmeldte fordringer  

 og kendte, særligt sikrede krav med indstilling om, hvorvidt de bør  

 anerkendes.
Indstilles en fordring til anerkendelse som fortrinsberettiget  

 eller efterstillet, angives dette.
Fordringer i fremmed mønt anføres med  

 kursværdien, jf. § 40, stk. 2.
 Stk. 2. Indstillingen bør så vidt muligt forelægges skyldneren,  

 der underrettes om tid og sted for de møder, hvori fordringerne prøves.
 Stk. 3. Fordringer, der er således stillet i konkursordenen, at de  

 ikke vil kunne opnå dividende, prøves ikke.
§ 131. Kurator indkalder i Statstidende til møde til prøvelse af  

 de anmeldte krav.
Mødet, der afholdes af kurator, skal så vidt muligt finde  

 sted inden 4 uger efter anmeldelsesfristens udløb.
Stk. 2. Indstillingen vedlagt anmeldelserne med bilag skal ligge  

 til eftersyn på kurators kontor 2 uger før det møde, hvori prøvelse finder  

 sted.
Indstillingen skal inden for samme frist tillige ligge til eftersyn på  

 skifterettens kontor.
 Stk. 3. Indstilles en fordring eller andet krav ikke til  

 anerkendelse som anmeldt, skal kurator ved anbefalet brev eller på anden  

 betryggende måde give fordringshaveren meddelelse herom og om tid og sted for  

 det møde, hvori fordringen eller kravet prøves.
 § 132. Fremsættes der ingen indsigelse mod indstillingen på det i  

 § 131, stk. 1, nævnte møde, er fordringen endeligt anerkendt som indstillet.
Stk. 2. Kan afgørelse om indstillingen ikke træffes på mødet,  

 udsættes prøvelsen af den pågældende fordring til et nyt møde.
Er anmelderen  

 ikke under mødet underrettet om tid og sted, sker underretning herom på den i  

 § 131, stk. 3, angivne måde.
 § 133. Fremsættes og opretholdes en indsigelse mod kurators  

 indstilling, må den, der ikke kan anerkende indstillingen, anlægge sag ved  

 skifteretten inden 3 måneder efter det møde, hvori kurators indstilling  

 forelå.
 Stk. 2. Anlægges sag ikke rettidigt, er kurators indstilling  

 endelig.
 § 134. Fordringer og andre krav, der anmeldes efter udløbet af den  

 i medfør af § 128 fastsatte frist, prøves på et senere møde.
Stk. 2. Fordringer og andre krav, der først anmeldes efter  

 regnskabets stadfæstelse, kan ikke tages i betragtning.
Skifteretten kan  

 fastsætte en sidste dag for modtagelse af anmeldelser.
Beslutning herom  

 bekendtgøres i Statstidende med mindst to ugers varsel.« 12. § 139, stk. 2, affattes således:
»Stk. 2. Er sagen anlagt af skyldneren inden konkursen, kan  

 modfordringer gøres gældende til selvstændig dom, hvis de inden  

 konkursdekretets afsigelse er fremsat i et retsmøde, hvor skyldneren var  

 repræsenteret, eller i et processkrift, der er forkyndt for skyldneren.« 13. I § 141, stk. 3, 1. pkt., ændres »efter  

 retsplejelovens regler om utilregnelig udeblivelse« til: »inden 4  

 uger efter, at boet blev bekendt med dommen«.
 14. § 154, stk. 3, affattes således:
»Stk. 3. Skifteretten kan bestemme, at reglerne i § 153  

 finder anvendelse.« 15. § 155, stk. 2, affattes således:
»Stk. 2. Har et aktieselskab, et anpartsselskab, en  

 erhvervsdrivende fond eller en erhvervsdrivende virksomhed været under  

 konkurs, giver skifteretten meddelelse om boets slutning til Erhvervs- og  

 Selskabsstyrelsen.« 16. I § 175, stk. 1, ændres »§§ 120, stk. 1, 121, stk.  

 2, 122 og 124« til: »§§ 119, stk. 1, 120, stk. 2, 121 og 123«.
 17. I § 238, stk. 1, udgår »midlertidig  

 bestyrer,», og efter »kreditorudvalget,» indsættes:  

 »sagkyndig bistand,».
 18. § 238, stk. 3, affattes således:
»Stk. 3. En vurderingsmand må ikke have økonomisk interesse  

 hos aftager og må ikke medvirke ved afhændelse af boets aktiver, medmindre  

 vurderingsmanden i egenskab af auktionsholder alene har foretaget vurdering  

 til brug for bortsalg på offentlig auktion.« 19. I § 239, stk. 1, udgår »midlertidig  

 bestyrer,».
 20. I § 239, stk. 2, ændres »forretningskyndig  

 medhjælp, revisor, retsvidne og vurderingsmænd« til: »og  

 retsvidner«.
 21. I § 239, stk. 3, ændres »undtagelsesvis« til:  

 »efter indstilling fra kurator«.
 22. Efter § 242 indsættes som § 242 a:
» § 242 a.
Krav efter § 28, stk. 1 og 2, skal fremsættes over  

 for skifteretten eller de almindelige domstole senest 3 måneder efter det  

 tidspunkt, da skyldneren blev i stand til at gøre kravet gældende.  

 Skifterettens afgørelse træffes ved dom.
Skifteretten kan henskyde kravet til  

 afgørelse ved de almindelige domstole.« 23. § 249, stk. 1, affattes således:
»Skifterettens afgørelse efter § 8, § 21, § 113, stk. 2, § 115, stk.  

 2, §§ 120-122, § 175, stk. 1, jf. §§ 120, stk. 2, og 121, § 175, stk. 2, §  

 177, § 179, stk. 2, § 223, stk. 1, 2. pkt., jf. § 175, stk. 1, jf. §§ 120,  

 stk. 2, og 121, § 223, stk. 1, 2. pkt., jf. § 175, stk. 2, og § 232, stk. 2,  

 kan ikke indbringes for højere ret.« § 2 I lov om skibsregistrering, jf. lovbekendtgørelse nr. 742 af 10. september  

 1993, som senest ændret ved § 8 i lov nr. 1082 af 20. december 1995,  

 indsættes i § 23, stk. 6, efter »påhviler«: »kurator,  

 henholdsvis«.
§ 3 I lov om forskellige forbrugsafgifter, jf. lovbekendtgørelse nr. 542 af  

 22. juni 1994, som ændret ved § 2 i lov nr. 1090 af 20. december 1995,  

 indsættes i § 21, stk. 1, efter »skifteretten«: »,  

 henholdsvis kurator«.
§ 4 I lov om forsikringsvirksomhed, jf. lovbekendtgørelse nr. 963 af 29.  

 november 1994, som senest ændret ved § 120 i lov nr. 1072 af 20. december  

 1995, ændres i § 177, stk. 1, »skifteretten« til:  

 »kurator«.
§ 5 I lov om luftfart, jf. lovbekendtgørelse nr. 162 af 7. marts 1994,  

 indsættes i § 12, stk. 1, 4. pkt., efter »luftfartøjet - »:  

 »kurator, henholdsvis«.
§ 6 I lov om tinglysning, jf. lovbekendtgørelse nr. 622 af 15. september 1986,  

 som senest ændret ved § 124 i lov nr. 1072 af 20. december 1995, indsættes i  

§ 13, stk. 1, efter »faste ejendomme,»: »kurator,  

 henholdsvis«.
§ 7 I lov om banker og sparekasser, jf. lovbekendtgørelse nr. 182 af 20. marts  

 1995, som senest ændret ved § 119 i lov nr. 1072 af 20. december 1995,  

 ophæves § 47 d, stk. 4.
§ 8 I konkursskatteloven, jf. lovbekendtgørelse nr. 725 af 4. september 1995,  

 som ændret ved § 109 i lov nr. 1072 af 20. december 1995, affattes § 15,  

 stk. 1, således:
»Bostyret skal indgive genpart af statusoversigten samt af  

 redegørelsen, jf. konkurslovens § 125, stk. 2, til skattemyndigheden samtidig  

 med fremsendelsen til fordringshaverne.« § 9 I lov om retsafgifter, jf. lovbekendtgørelse nr. 460 af 27. juni 1989, som  

 senest ændret ved § 2 i lov nr. 1079 af 20. december 1995, indsættes i §  

 39 efter stk. 1:
»Stk. 2. Der svares afgift efter reglerne i kapitel 3 for  

 behandling af ind- og udsættelsesforretninger i medfør af konkurslovens §  

 112.« Stk. 2 bliver herefter stk. 3.
§ 10 Stk. 1. Loven træder i kraft den 1. juni 1996.
 Stk. 2. Er konkursdekretet afsagt inden lovens ikrafttræden,  

 anvendes de hidtil gældende regler.
§ 11 Stk. 1. Loven gælder ikke for Færøerne og Grønland.
 Stk. 2. §§ 1, 4, 5 og 7 kan ved kongelig anordning sættes i kraft  

 for Grønland og Færøerne med de afvigelser, som de særlige grønlandske og  

 færøske forhold tilsiger, idet § 4 dog ikke finder anvendelse på stedlig  

 forsikringsvirksomhed på Færøerne.
 Stk. 3. § 2 kan ved kongelig anordning sættes i kraft for Grønland  

 med de afvigelser, som de særlige grønlandske forhold tilsiger.
Oprindeligt fremsat forslag § 1 I konkursloven, jf. lovbekendtgørelse nr. 588 af 1. september 1986, som  

 senest ændret ved § 18 i lov nr. 313 af 17. maj 1995, foretages følgende  

 ændringer:
 1. I § 3, stk. 1, ændres »erhvervsvirksomhed«  

 til: »erhvervsmæssige virksomhed«.
 2. § 5, stk. 2, affattes således:
»Stk. 2. Præsidenten for en landsret eller præsidenten for  

 Sø- og Handelsretten i København kan henvise en anmeldelse, en begæring eller  

 et bo, som efter § 3 eller § 4 skulle behandles af en ret inden for den  

 pågældende præsidents embedsområde, til en anden ret, såfremt det findes mere  

 hensigtsmæssigt, at behandlingen sker ved denne ret.
Der kan endvidere ske  

 henvisning af begæring fra Erhvervs- og Selskabsstyrelsen om opløsning af  

 selskaber, erhvervsdrivende fonde og erhvervsdrivende virksomheder.« 3. I § 16 a, stk. 1, ændres »rådighedsberøvelse  

 eller« til: »rådighedsberøvelse, herunder overtagelse til brugeligt  

 pant, eller«.
 4. I § 31, stk. 4, ændres »Danske Lov 5-7-8 til  

 10« til: »retsplejelovens kapitel 54«.
 5. § 81, stk. 1, affattes således:
»§ 81. Retssag til gennemførelse af omstødelse kan anlægges  

 indtil 12 måneder efter, at konkursdekret er afsagt.
Sag kan endvidere  

 anlægges inden seks måneder efter, at boets bestyrelse må antages at være  

 blevet i stand til at gøre kravet gældende.« 6. § 96, stk. 2, affattes således:
 »Stk. 2. Fortrinsret efter stk. 1 omfatter afgifter til  

 staten i henhold til følgende love:
 1) Lov om forskellige forbrugsafgifter.
 2) Lov om afgift af øl, vin og frugtvin m.m.
 3) Lov om tobaksafgifter.
 4) Lov om forbrugsbegrænsende foranstaltninger.
 5) Lov om afgift af konsum-is.
 6) Lov om afgift af chokolade- og sukkervarer m.m.
 7) Lov om afgift af spiritus.
 8) Lov om afgift af mineralvand m.v.
 9) Lov om energiafgift af mineralolieprodukter m.v.
 10) Lov om afgift af stenkul, brunkul og koks m.v.
 11) Lov om kuldioxidafgift af visse energiprodukter, bortset fra afgift af  

 elektricitet, naturgas og bygas.
 12) Lov om afgift af svovl, bortset fra svovlafgift af naturgas.
 13) Lov om afgift af visse detailsalgspakninger og visse poser af papir  

 eller plast m.v.
 14) Lov om visse miljøafgifter.
 15) Lov om afgift af affald og råstoffer, dog kun for så vidt angår  

 råstofafgiften.
 16) Lov om afgift af blyakkumulatorer og hermetisk forseglede nikkel-  

 cadmium-akkumulatorer (lukkede nikkel- cadmium-batterier).
 17) Lov om afgift af visse klorerede opløsningsmidler.
18) Lov om afgift af bekæmpelsesmidler.« 7. § 96, stk. 3, ophæves.
 8. I § 104 a, stk. 1, udgår »midlertidig bestyrer  

 eller« to steder.
 9. I § 104 b, stk. 1, udgår »midlertidig bestyrer  

 eller«.
 10. § 106 affattes således:
 »§ 106. Skifteretten kan beskikke en advokat til varetagelse  

 af en personlig skyldners interesser, når skyldneren skønnes at have behov  

 herfor.
Stk. 2. Skifteretten træffer afgørelse om afholdelse af udgifterne  

 til den beskikkede advokat.
Om salær og godtgørelse for udlæg gælder i øvrigt  

 samme regler som i tilfælde, hvor der er meddelt fri proces, jf.  

 retsplejelovens kapitel 31.
Stk. 3. Skifteretten kan begrænse en beskikkelse til at angå  

 enkelte spørgsmål.« 11. Kap. 12-16 affattes således:
»Kapitel 12 Boets administration m.v.
§ 107. Straks efter at konkursdekret er afsagt, udpeger  

 skifteretten en eller flere kuratorer efter at have rådført sig med de  

 fordringshavere, der er til stede.
Er der udpeget flere kuratorer, tegner  

 disse boet hver for sig, medmindre skifteretten bestemmer andet.
 Stk. 2. Skifteretten kan nedsætte et kreditorudvalg, såfremt det  

 skønnes hensigtsmæssigt.
§ 108. Skifteretten kan i forbindelse med afsigelse af  

 konkursdekret bestemme, at der skal indkaldes til skiftesamling til valg af  

 kurator og eventuelt kreditorudvalg.
Skiftesamlingen afholdes inden 3 uger  

 efter bekendtgørelsen om konkurs, jf. § 109.
Stk. 2. Skiftesamling til valg af kurator og kreditorudvalg skal  

 indkaldes, hvis kurator eller en fordringshaver begærer det.
Begæring herom  

 skal fremsættes skriftligt over for skifteretten senest 3 uger efter  

 bekendtgørelsen om konkurs, jf. § 109. Skiftesamlingen afholdes inden 3 uger  

 fra modtagelse af begæring herom.
Skifteretten indrykker straks  

 bekendtgørelse om skiftesamlingen i Statstidende.
 Stk. 3. Sker der ændring i bostyret, indrykker skifteretten straks  

 bekendtgørelse herom i Statstidende.
§ 109. Skifteretten indrykker straks en bekendtgørelse om  

 konkursen i Statstidende.
Bekendtgørelsen skal tillige indeholde de i § 108,  

 stk. 1 og 2, og § 128 nævnte oplysninger.
 Stk. 2. Kommer et aktieselskab, et anpartsselskab, en  

 erhvervsdrivende fond eller en erhvervsdrivende virksomhed under konkurs,  

 giver skifteretten meddelelse herom til Erhvervs- og Selskabsstyrelsen.
 Stk. 3. Efter anmodning fra kurator giver skifteretten, hvor dette  

 efter lovgivningen påhviler retten, meddelelse om konkursen.
§ 110. Kurator skal ved udførelsen af sit hverv varetage boets  

 interesser og herunder sikre boets aktiver og foretage de fornødne skridt til  

 værn mod uberettigede dispositioner over aktiverne samt repræsentere boet i  

 enhver henseende.
Kurator kan for boets regning antage fornøden sagkyndig  

 bistand.
 Stk. 2. Kurator antager en eller flere sagkyndige personer, der  

 snarest skal foretage registrering og eventuelt vurdering af boets aktiver.  

 Er der umiddelbart før konkursen til brug ved forhandling om akkord  

 tilvejebragt de i § 165 nævnte oplysninger, kan disse lægges til grund ved  

 konkursbehandlingen, således at der kun redegøres for ændringer, der senere  

 er sket.
 Stk. 3. Er der nedsat et kreditorudvalg, skal kurator underrette  

 dette om alle vigtige dispositioner samt underrette dette om påtænkte,  

 særligt væsentlige dispositioner, medmindre disse ikke kan udsættes uden  

 skade for boet.
 Stk. 4. Finder kurator, at de foreliggende oplysninger giver  

 grundlag for politimæssig efterforskning mod skyldneren eller andre, skal  

 kurator give politiet meddelelse herom.
§ 111. Kurator skal straks efter udpegningen ved tegning af  

 sædvanlig kautionsforsikring eller på anden lignende måde sikre boet mod tab.  

 Skifteretten fastsætter sikkerhedens størrelse.
Udgiften til  

 kautionsforsikring afholdes som boudgift.
 Stk. 2. Har kurator ikke i forvejen en ansvarsforsikring, der må  

 anses for tilstrækkelig til at dække boets tab på grund af fejl og  

 forsømmelser ved bobehandlingen, skal kurator straks efter udpegningen tegne  

 en sådan forsikring.
 Stk. 3. Skifteretten kan til enhver tid stille krav om ændring af  

 forsikringsdækningen efter stk. 1 og 2.
§ 112. Skifteretten kan på begæring af kurator skaffe denne adgang  

 til boets lejemål og boets faste ejendomme, der benyttes af skyldneren samt  

 udsætte skyldneren af disse.
Skifteretten kan endvidere sætte kurator i  

 besiddelse af boets aktiver, forretningspapirer og -materiale, der er i  

 skyldnerens besiddelse.
 Stk. 2. Skifteretten kan bestemme, at reglerne i stk. 1, 2. pkt.,  

 også skal anvendes på de i § 105, stk. 1, § 114, stk. 3, og § 117, stk. 5,  

 nævnte personer.
 Stk. 3. Retsplejelovens kapitel 46 finder anvendelse med de  

 fornødne lempelser.
Kapitel 13 Valg af og afsættelse af bostyre § 113. Kurator kan vælges af fordringshaverne på en skiftesamling,  

 hvis mindst en tredjedel af de kendte stemmeberettigede fordringshavere er  

 repræsenteret og over halvdelen af de afgivne stemmer falder på samme person.  

 I begge henseender er fordringernes beløb afgørende.
Stk. 2. Skiftesamlingen kan vedtage, at der skal vælges flere  

 kuratorer.
Skifteretten fastsætter da valgmåden.
Stk. 3. Såfremt særlige grunde taler derfor, kan skifteretten  

 forkaste valget af kurator.
Fordringshaverne kan da foretage nyt valg efter  

 reglerne i stk. 1 og 2.
 Stk. 4. Skifteretten kan af egen drift udpege yderligere en  

 kurator.
§ 114. Skifteretten kan afsætte kurator, såfremt særlige grunde  

 taler derfor.
Er denne valgt af fordringshaverne, foretages nyt valg efter  

 reglerne i § 113, stk. 1 og 2, samt § 119, stk. 2. Er kurator udpeget af  

 skifteretten, udpeger skifteretten en anden kurator.
Begæring om  

 skiftesamling, jf. § 108, stk. 2, skal indgives inden 3 uger efter  

 bekendtgørelse i Statstidende om skifterettens udpegning af anden kurator.
 Stk. 2. Fratræder kurator, finder reglerne i stk. 1 tilsvarende  

 anvendelse.
 Stk. 3. En afsat eller fratrådt kurator har pligt til at aflevere  

 dokumenter vedrørende boet til skifteretten.
 § 115. En tredjedel af de kendte, repræsenterede,  

 stemmeberettigede fordringshavere, enten efter antal eller efter  

 fordringernes beløb, kan på den i § 108 nævnte skiftesamling kræve, at der  

 nedsættes et kreditorudvalg med højst tre medlemmer.
Stk. 2. Er der ikke enighed om, hvem der skal være medlemmer af  

 udvalget, fastsætter skifteretten valgmåden med henblik på at muliggøre en  

 alsidig repræsentation af de stemmeberettigede fordringshavere.
Stemmer mere  

 end halvdelen af de repræsenterede fordringshavere, beregnet efter antal, for  

 samme person, er denne dog valgt.
§ 116. Skifteretten kan på ethvert tidspunkt af bobehandlingen  

 indkalde til skiftesamling om nedsættelse af kreditorudvalg.
Skiftesamling  

 hertil skal indkaldes, hvis det begæres af kurator eller af en  

 fordringshaver.
Reglerne i § 115 samt § 119, stk. 2, finder anvendelse.
§ 117. Skiftesamlingen kan til enhver tid afsætte et eller flere  

 medlemmer af det af skiftesamlingen nedsatte kreditorudvalg.
Fordringshaverne  

 kan da foretage nyt valg efter reglerne i § 115 og § 119, stk. 2.
 Stk. 2. Skifteretten kan til enhver tid afsætte et eller flere  

 medlemmer af det af skifteretten nedsatte kreditorudvalg, jf. § 107, stk. 2.
 Stk. 3. Et medlem af kreditorudvalget kan til enhver tid udtræde  

 af udvalget.
Stk. 4. Såfremt der sker ændringer i medfør af stk. 2 og 3, skal  

 kurator underrette fordringshaverne herom.
En fordringshaver kan herefter  

 begære nyt valg.
Reglerne i § 115 og § 119, stk. 2, finder da anvendelse.
 Stk. 5. Afsatte eller fratrådte medlemmer af kreditorudvalget har  

 pligt til at aflevere dokumenter vedrørende boet til kurator.
Kapitel 14 Skiftesamlinger § 118. Skifteretten indkalder til skiftesamling, når den finder  

 det påkrævet.
Indkaldelse skal ske, når kurator eller et medlem af  

 kreditorudvalget begærer det.
Stk. 2. Indkaldelse sker ved bekendtgørelse i Statstidende.  

 Skifteretten fastsætter tid, sted, varsel og dagsorden.
Kurator sender  

 underretning til alle, der har særlig interesse i dagsordenen.
 Stk. 3. Skifteretten leder forhandlingerne på skiftesamlingen.
 § 119. På skiftesamlinger stemmes efter fordringernes beløb, hvor  

 ikke andet er bestemt.
 Stk. 2. Skiftesamlingens beslutninger er kun bindende, hvis mindst  

 en tredjedel af de kendte eller, for så vidt anmeldelsesfristen er udløbet,  

 anmeldte stemmeberettigede fordringshavere, regnet efter fordringernes beløb,  

 er repræsenteret.
 Stk. 3. Kan en bindende beslutning ikke vedtages, og indkalder  

 skifteretten ikke til en ny skiftesamling, er afgørelsen overladt til  

 kurator.
 § 120. En fordring eller en del af en fordring, som uanset  

 afstemningens udfald efter skifterettens skøn vil opnå fuld eller ingen  

 dækning, giver ikke stemmeret.
 Stk. 2. En fordringshaver har kun stemmeret for den del af  

 fordringen, som efter skifterettens skøn ikke dækkes af pant eller anden  

 sikkerhed.
§ 121. Er en fordring betinget, kan stemmeret udøves, selv om  

 betingelsen endnu ikke er opfyldt.
Tilkommer fordringen flere efter hinanden,  

 udøves stemmeretten af den, der for tiden må anses for nærmest berettiget.
 § 122. Er en fordring bestridt, bestemmer skifteretten om  

 fornødent, hvorvidt og for hvilket beløb fordringen giver stemmeret.  

 Skifterettens afgørelse er uden indflydelse på den senere prøvelse af  

 fordringen.
§ 123. Stemmes der efter fordringernes antal, har hver  

 fordringshaver kun en stemme, selv om han har flere fordringer.
Overdragelse  

 af en fordring efter fristdagen kan ikke medføre forøgelse af antallet af  

 stemmeberettigede fordringshavere.
 Stk. 2. Flere fordringshavere, som er berettigede vedrørende samme  

 fordring, kan tilsammen kun afgive en stemme.
 Stk. 3. Stemme kan afgives mundtligt eller skriftligt.
Kapitel 15 Kreditorinformation og tilsyn § 124. Kurator sender straks, efter at konkursdekret er afsagt,  

 meddelelse herom til fordringshaverne.
Meddelelsen skal endvidere straks  

 sendes til fordringshavere, som senere bliver kurator bekendt.
Meddelelsen  

 skal tillige indeholde de i § 108, stk. 1 og 2, og § 128 nævnte oplysninger.
 Stk. 2. Såfremt der på begæring af kurator eller en fordringshaver  

 skal afholdes skiftesamling til valg af kurator og eventuelt kreditorudvalg,  

 jf. § 108, stk. 2, underretter kurator straks fordringshaverne herom.
 Stk. 3. Straks efter den i § 108 nævnte skiftesamling underretter  

 kurator fordringshaverne om det endelige bostyre.
 § 125. Kurator sender inden 3 uger efter konkursdekretets  

 afsigelse en oversigt over boets aktiver og passiver til fordringshaverne.
Stk. 2. Kurator sender snarest herefter og inden 4 måneder efter,  

 at konkursdekretet er afsagt, en statusoversigt samt en redegørelse for de  

 vigtigste årsager til konkursen til fordringshaverne.
Redegørelsen skal  

 indeholde oplysning om de vigtigste regnskabstal for den periode, der er  

 forløbet siden det senest udarbejdede regnskab samt forklaring på væsentlige  

 afvigelser mellem dette og boets status.
Stk. 3. Kurator sender herefter hvert halve år en redegørelse for  

 boets forhold til de fordringshavere, der forventes at kunne opnå dividende.  

 Redegørelsen skal indeholde 1) oplysning om boets aktiver og passiver, herunder om der foreligger  

 dispositoner eller retsforfølgning, der kan være omstødelige, 2) redegørelse for bobehandlingen i den forløbne periode, herunder  

 forløbet og resultatet af boets eventuelle fortsættelse af driften af  

 skyldnerens virksomhed, 3) oplysning om, hvorpå boet beror og om muligt, hvornår det forventes  

 afsluttet, og 4) oplysning om eventuel begæring om udbetaling af a conto salær til  

 kurator.
Stk. 4. Kurator sender senest 14 dage før skiftesamling til  

 stadfæstelse af regnskab meddelelse herom til fordringshaverne.
Regnskabet  

 eller uddrag af dette vedlægges til de fordringshavere, der forventes at opnå  

 dividende.
 Stk. 5. Kurator kan indkalde fordringshaverne til møde med henblik  

 på orientering om og drøftelse af boets forhold.
 Stk. 6. Kurator kan af kreditorudvalget afkræves oplysninger om  

 boets forhold.
§ 126. Senest samtidig med udsendelsen til fordringshaverne sender  

 kurator den i §§ 124 og 125 nævnte information til skifteretten.
Skifteretten  

 kan afkræve kurator yderligere oplysninger om boets forhold.
 Stk. 2. Skifteretten gennemgår i fornødent omfang det regnskab,  

 der er udarbejdet af kurator i henhold til § 148.
 Stk. 3. Justitsministeren fastsætter regler om tilsyn med boets  

 beholdninger og værdipapirer.
 § 127. Handler kurator eller skiftesamlingen til skade for boet,  

 eller krænkes rettigheder, som tilkommer panthavere, skyldneren eller andre,  

 kan skifteretten tilsidesætte de trufne beslutninger, meddele kurator pålæg  

 og foretage, hvad der i øvrigt måtte være fornødent.
Kapitel 16 Prøvelse af fordringer og andre krav § 128. Skifteretten skal i bekendtgørelsen om konkurs, jf. § 109,  

 opfordre enhver, der har en fordring eller andet krav mod skyldneren, til  

 inden 3 måneder at anmelde dette over for kurator.
I bekendtgørelsen kan  

 optages meddelelse om, at anmeldelser, der er indgivet under en forudgående  

 forhandling om tvangsakkord, likvidation, anmeldt betalingsstandsning,  

 indledt gældssanering eller anden gældsordning, vil blive taget i betragtning  

 uden fornyet anmeldelse.
 § 129. Anmeldte fordringer og andre krav registreres af kurator,  

 der straks anerkender modtagelsen.
 Stk. 2. En fordringshavers konkursbegæring anses som anmeldelse af  

 den pågældende fordring.
§ 130. Kurator udarbejder en fortegnelse over anmeldte fordringer  

 og kendte, særligt sikrede krav med indstilling om, hvorvidt de bør  

 anerkendes.
Indstilles en fordring til anerkendelse som fortrinsberettiget  

 eller efterstillet, angives dette.
Fordringer i fremmed mønt anføres med  

 kursværdien, jf. § 40, stk. 2.
 Stk. 2. Indstillingen bør så vidt muligt forelægges skyldneren,  

 der underrettes om tid og sted for de møder, hvori fordringerne prøves.
 Stk. 3. Fordringer, der er således stillet i konkursordenen, at de  

 ikke vil kunne opnå dividende, prøves ikke.
§ 131. Kurator indkalder i Statstidende til møde til prøvelse af  

 de anmeldte krav.
Mødet, der afholdes af kurator, skal så vidt muligt finde  

 sted inden 4 uger efter anmeldelsesfristens udløb.
Stk. 2. Indstillingen vedlagt anmeldelserne med bilag skal ligge  

 til eftersyn på kurators kontor 2 uger før det møde, hvori prøvelse finder  

 sted.
Indstillingen skal inden for samme frist tillige ligge til eftersyn på  

 skifterettens kontor.
 Stk. 3. Indstilles en fordring eller andet krav ikke til  

 anerkendelse som anmeldt, skal kurator ved anbefalet brev eller på anden  

 betryggende måde give fordringshaveren meddelelse herom og om tid og sted for  

 det møde, hvori fordringen eller kravet prøves.
 § 132. Fremsættes der ingen indsigelse mod indstillingen på det i  

 § 131, stk. 1, nævnte møde, er fordringen endeligt anerkendt som indstillet.
Stk. 2. Kan afgørelse om indstillingen ikke træffes på mødet,  

 udsættes prøvelsen af den pågældende fordring til et nyt møde.
Er anmelderen  

 ikke under mødet underrettet om tid og sted, sker underretning herom på den i  

 § 131, stk. 3, angivne måde.
 § 133. Fremsættes og opretholdes en indsigelse mod kurators  

 indstilling, må den, der ikke kan anerkende indstillingen, anlægge sag ved  

 skifteretten inden 3 måneder efter det møde, hvori kurators indstilling  

 forelå.
 Stk. 2. Anlægges sag ikke rettidigt, er kurators indstilling  

 endelig.
 § 134. Fordringer og andre krav, der anmeldes efter udløbet af den  

 i medfør af § 128 fastsatte frist, prøves på et senere møde.
Stk. 2. Fordringer og andre krav, der først anmeldes efter  

 regnskabets stadfæstelse, kan ikke tages i betragtning.
Skifteretten kan  

 fastsætte en sidste dag for modtagelse af anmeldelser.
Beslutning herom  

 bekendtgøres i Statstidende med mindst to ugers varsel.« 12. § 139, stk. 2, affattes således:
 » Stk. 2. Er sagen anlagt af skyldneren inden konkursen, kan  

 modfordringer gøres gældende til selvstændig dom, hvis de inden  

 konkursdekretets afsigelse er fremsat i et retsmøde, hvor skyldneren var  

 repræsenteret, eller i et processkrift, der er forkyndt for skyldneren.
 13. I § 141, stk. 3, 1. pkt., ændres »efter  

 retsplejelovens regler om utilregnelig udeblivelse« til: »inden 4  

 uger efter, at boet blev bekendt med dommen«.
 14. § 154, stk. 3, affattes således:
» Stk. 3. Skifteretten kan bestemme, at reglerne i § 153  

 finder anvendelse.« 15. § 155, stk. 2, affattes således:
» Stk. 2. Har et aktieselskab, et anpartsselskab, en  

 erhvervsdrivende fond eller en erhvervsdrivende virksomhed været under  

 konkurs, giver skifteretten meddelelse om boets slutning til Erhvervs- og  

 Selskabsstyrelsen.« 16. I § 175, stk. 1, ændres »§§ 120, stk. 1, 121, stk.  

 2, 122 og 124« til: »§§ 119, stk. 1, 120, stk. 2, 121 og 123«.
 17. I § 238, stk. 1, udgår »midlertidig  

 bestyrer,», og efter »kreditorudvalget,» indsættes:  

 »sagkyndig bistand,».
 18. § 238, stk. 3, affattes således:
» Stk. 3. En vurderingsmand må ikke have økonomisk interesse  

 hos aftager og må ikke medvirke ved afhændelse af boets aktiver, medmindre  

 vurderingsmanden i egenskab af auktionsholder alene har foretaget vurdering  

 til brug for bortsalg på offentlig auktion.« 19. I § 239, stk. 1, udgår »midlertidig  

 bestyrer,».
 20. I § 239, stk. 2, ændres »forretningskyndig  

 medhjælp, revisor, retsvidne og vurderingsmænd« til: »og  

 retsvidner«.
 21. I § 239, stk. 3, ændres »undtagelsesvis« til:  

 »efter indstilling fra kurator«.
 22. Efter § 242 indsættes som ny § 242 a:
» § 242a.
Krav efter § 28, stk. 1 og 2, skal fremsættes over  

 for skifteretten eller de almindelige domstole senest 3 måneder efter det  

 tidspunkt, da skyldneren blev i stand til at gøre kravet gældende.  

 Skifterettens afgørelse træffes ved dom.
Skifteretten kan henskyde kravet til  

 afgørelse ved de almindelige domstole.« 23. § 249, stk. 1, affattes således:
»Skifterettens afgørelse efter § 8, § 21, § 113, stk. 2, § 115, stk.  

 2, §§ 120-122, § 175, stk. 1, jf. §§ 120, stk. 2, og 121, § 175, stk. 2, §  

 177, § 179, stk. 2, § 223, stk. 1, 2. pkt., jf. § 175, stk. 1, jf. §§ 120,  

 stk. 2, og 121, § 223, stk. 1, 2. pkt., jf. § 175, stk. 2, og § 232, stk. 2,  

 kan ikke indbringes for højere ret.« § 2 I lov om skibsregistrering, jf. lovbekendtgørelse nr. 742 af 10. september  

 1993, indsættes i § 23, stk. 6, efter »påhviler«:  

 »kurator, henholdsvis«.
§ 3 I lov om forskellige forbrugsafgifter, jf. lovbekendtgørelse nr. 542 af  

 22. juni 1994, indsættes i § 21, stk. 1, efter  

 »skifteretten«: »,henholdsvis kurator«.
§ 4 I lov om forsikringsvirksomhed, jf. lovbekendtgørelse nr. 963 af 29.  

 november 1994, som senest ændret ved lov nr. 369 af 14. juni 1995, ændres i  

§ 177, stk. 1, »skifteretten« til »kurator«.
§ 5 I lov om luftfart, jf. lovbekendtgørelse nr. 162 af 7. marts 1994,  

 indsættes i § 12, stk. 1, 4. pkt. efter »luftfartøjet - »:  

 »kurator, henholdsvis«.
§ 6 I tinglysningsloven, jf. lovbekendtgørelse nr. 622 af 15. september 1986,  

 som senest ændret ved § 2 i lov nr. 389 af 14. juni 1995, indsættes i §  

 13, stk. 1, efter »faste ejendomme,»: »kurator,  

 henholdsvis«.
§ 7 I lov om banker og sparekasser, jf. lovbekendtgørelse nr. 182 af 20. marts  

 1995, som ændret ved lov nr. 367 af 14. juni 1995 og lov nr. 368 af 14. juni  

 1995, ophæves § 47 d, stk. 4.
§ 8 I konkursskatteloven, jf. lovbekendtgørelse nr. 725 af 4. september 1995,  

 affattes § 15, stk. 1, således:
» § 15. Bostyret skal indgive genpart af statusoversigten samt  

 af redegørelsen, jf. konkurslovens § 125, stk. 2, til skattemyndigheden  

 samtidig med fremsendelsen til fordringshaverne.« § 9 I retsafgiftsloven, jf. lovbekendtgørelse nr. 460 af 27. juni 1989, som  

 senest ændret ved § 3 i lov nr. 389 af 14. juni 1995 og § 3 i lov nr. 427 af  

 14. juni 1995, indsættes i § 39 efter stk. 1:
»Stk. 2. Der svares afgift efter reglerne i kapitel 3 for  

 behandling af ind- og udsættelsesforretninger i medfør af konkurslovens §  

 112.« Stk. 2 bliver herefter stk. 3.
§ 10 Loven træder i kraft den 1. april 1996.
 Stk. 2. Er konkursdekretet afsagt inden lovens ikrafttræden,  

 anvendes de hidtil gældende regler.
§ 11 Loven gælder ikke for Færøerne og Grønland.
 Stk. 2. §§ 1, 4, 5 og 7, kan ved kongelig anordning sættes i kraft  

 for Grønland og Færøerne med de afvigelser, som de særlige grønlandske og  

 færøske forhold tilsiger, idet § 4 dog ikke finder anvendelse på stedlig  

 forsikringsvirksomhed på Færøerne.
 Stk. 3. § 2 kan ved kongelig anordning sættes i kraft for Grønland  

 med de afvigelser, som de særlige grønlandske forhold tilsiger.
Bemærkninger til lovforslaget Almindelige bemærkninger 1. Indledning Hovedformålet med dette lovforslag er at rationalisere og smidiggøre  

 behandlingen af konkursboer, bl.a. således at bostyret bliver mere  

 handlekraftigt, og således at fordringshaverne får større indseende med og  

 større indflydelse på bobehandlingen.
Der foreslås regler om hurtigere etablering af et bostyre, som straks fra  

 konkursdekretets afsigelse har de fulde bobehandlingsbeføjelser.
Kurator  

 foreslås tillagt en mere selvstændig stilling, ved at flere af de mere  

 forvaltningsmæssige funktioner under bobehandlingen overføres fra  

 skifteretten til kurator.
Skifteretten kommer herefter primært til at fungere  

 som et tvistløsende organ.
For at sikre fordringshavernes retsstilling,  

 foreslås der regler om mere information til kreditorerne samt øget  

 kreditorindflydelse på bobehandlingen.
Endvidere foreslås skyldnerens  

 stilling forbedret, idet der åbnes mulighed for, at skifteretten kan beskikke  

 en advokat for skyldneren, såfremt skyldneren skønnes at have behov herfor.  

 Ydermere foreslås fristen for anlæggelse af omstødelsessag forlænget til  

 mindst et år fra konkursdekretets afsigelse.
 Denne del af lovforslaget bygger på Justitsministeriets Konkurslovudvalgs  

 betænkning nr. 1273/1994 om rationalisering og modernisering af  

 konkursbehandlingen.
 Herudover foreslås det at ajourføre konkurslovens § 96, der tillægger  

 visse leverandørkrav fortrinsret i aftagernes konkursboer.
 Endelig foreslås en ændring af konkurslovens § 16 a, således at det  

 fastslås udtrykkeligt, at skifteretten kan bestemme, at en ejendom ikke kan  

 tages til brugeligt pant under en anmeldt betalingsstandsning.
2. Gældende regler og praksis 2.1 Konkursbehandlingen Konkurslovens kapitel 12 - 16 indeholder procesuelle regler om  

 fremgangsmåden ved behandlingen af et konkursbo.
Efter at konkursdekret er afsagt, antager skifteretten straks en  

 midlertidig bestyrer af boet.
Den pågældende kan ikke uden skifterettens  

 godkendelse træffe beslutninger, der går ud over den rent midlertidige  

 bestyrelse af boet.
Det er således skifteretten, der i hovedsagen har  

 ansvaret for bobehandlingen, indtil der er valgt et egentligt bostyre.
Blandt  

 andet træffer skifteretten efter at have rådført sig med den midlertidige  

 bestyrer bestemmelse om, hvorvidt skyldnerens erhvervsvirksomhed midlertidigt  

 skal fortsættes, samt om vigtigere foranstaltninger, som ikke bør udsættes.
Skifteretten har pligt til straks at bekendtgøre konkursdekretet i  

 Statstidende og skal i den forbindelse tillige indkalde til første  

 skiftesamling.
På dette møde kan fordringshaverne vælge en eller flere  

 kuratorer og eventuelt også et kreditorudvalg.
Første skiftesamling skal  

 afholdes senest tre uger efter bekendtgørelsen.
Såfremt der ikke på  

 skiftesamlingen er det fornødne flertal til, at der kan vælges en kurator,  

 beskikkes kurator af skifteretten.
I praksis er det som regel skifteretten,  

 der beskikker kurator, idet der i de fleste tilfælde ikke er interesse blandt  

 kreditorerne for selv at vælge kurator.
Skifteretten beskikker som oftest den  

 midlertidige bestyrer som kurator.
 Skifteretten kan ikke bestemme, at der skal udpeges mere end en kurator,  

 jf. konkurslovens § 113, stk. 2, og Højesterets kendelse i Ugeskrift for  

 Retsvæsen 1982, side 1090. Skifteretten kan derimod bestemme, at der ikke  

 skal udpeges en kurator, hvis retten under hensyn til boets beskaffenhed  

 finder dette ufornødent, jf. konkurslovens § 112.
 Såfremt særlige grunde taler derfor, kan skifteretten forkaste  

 kreditorernes valg af kurator eller senere afsætte den pågældende, jf.  

 konkurslovens § 113, stk. 3.
Når kurator er valgt, udføres den efterfølgende bobehandling af kurator  

 under tilsyn af skifteretten.
Kurator skal blandt andet udarbejde en  

 statusoversigt og afgive indberetning om de vigtigste årsager til konkursen  

 m.v. (konkurslovens § 116) samt løbende over for skifteretten aflægge  

 regnskab for sin forvaltning m.v. af boet (§ 125). Kurator skal endvidere  

 hvert halve år til skifteretten foretage indberetning om, hvordan  

 bobehandlingen skrider frem (§ 127). Disse oplysninger bliver ikke fremsendt  

 til de enkelte fordringshavere, men ligger for en stor dels vedkommende til  

 eftersyn på skifterettens kontor.
Kurator undersøger endvidere, om der  

 foreligger omstødelige dispositioner, og om der eventuelt skal anlægges  

 retssag herom.
Dette skal i givet fald ske inden 6 måneder efter, at boets  

 bestyrelse blev i stand til at gøre kravet gældende (konkurslovens § 81).
Skifteretten skal straks fra konkursdekretets afsigelse tage skyldnerens  

 forretningsbøger og -papirer i sin varetægt og tage de fornødne skridt til  

 værn mod uberettigede dispositioner over boets ejendom (konkurslovens § 109).  

 Herudover skal kurator sørge for, at al skyldnerens ejendom inddrages under  

 boet (konkurslovens § 115, stk. 1). Såfremt skyldneren eller andre nægter at  

 udlevere det pågældende materiale, kan kurator indhente fogedrettens bistand  

 til indsættelse i besiddelsen heraf efter retsplejelovens kapitel 55 om  

 umiddelbare fogedforretninger.
Dette kan forhale bobehandlingen.
Skifteretten har mulighed for at beskikke en forretningskyndig medhjælp  

 for den midlertidige bestyrer eller kurator.
Skifteretten fastsætter  

 vederlaget til den forretningskyndige medhjælp (konkurslovens § 239, stk. 2).
Først når der er udpeget en kurator, indrykker skifteretten i Statstidende  

 et proklama, dvs. en meddelelse til kreditorerne om, at deres krav skal gøres  

 gældende inden en vis frist.
Kurator tager stilling til de anmeldte  

 fordringer og afgiver herefter indstilling til skifteretten om, hvorvidt de  

 pågældende fordringer kan anerkendes.
Fordringerne prøves på en skiftesamling  

 i skifteretten.
Ved tvist om fordringens eksistens eller størrelse træffer  

 skifteretten afgørelse ved dom (konkurslovens § 133, stk. 3). Hvis ingen på  

 skiftesamlingen gør indsigelse mod kurators indstilling, er denne endeligt  

 godkendt (konkurslovens § 133, stk. 1).
 Herudover skal der afholdes skiftesamling til godkendelse af regnskab for  

 boet og udkast til udlodning (§ 150, stk. 1).
Skifteretten kan i medfør af konkurslovens § 245 beskikke en advokat for  

 en part, herunder skyldneren.
Beskikkelse kan først finde sted, efter at  

 konkursdekret er afsagt, og kun i tilfælde, hvor der foreligger en tvist.  

 Betingelserne er herudover dels, at det skønnes nødvendigt med  

 advokatbistand, dels at de økonomiske betingelser for fri proces i  

 retsplejelovens § 330, stk. 1, nr. 2, er opfyldt.
Skifteretten skal træffe bestemmelse om, hvorvidt og i hvilket omfang  

 kurator og den midlertidige bestyrer skal stille sikkerhed for deres  

 eventuelle ansvar i forbindelse med deres dispositionsmulighed over  

 konkursboets aktiver.
Sikkerhed skal derimod ikke stilles for et eventuelt  

 erstatningsansvar for fejl og forsømmelser ved bobehandlingen.
Dette ansvar  

 er dog for advokaters vedkommende dækket af deres sædvanlige pligtige  

 ansvarsforsikring.
2.2 Leverandørprivilegiet i konkurslovens § 96 Efter en række forbrugsafgiftslove har leverandører pligt til at indbetale  

 punktafgifter i forbindelse med bl.a. salg til videresalg af visse varer.
Det  

 drejer sig f.eks. om vin, øl, tobak, chokolade m.v.
Leverandøren skal betale  

 punktafgiften til afgiftsmyndighederne, og kan i de nævnte tilfælde kun få  

 disse beløb godtgjort hos den, der har købt varerne til videresalg.
Såfremt  

 en sådan aftager går konkurs, har de leverandører, som er nævnt i  

 konkurslovens § 96, krav på at få deres afgiftskrav dækket forud for simple  

 krav i aftagers konkursbo.
2.3 Konkurslovens § 16 a Reglerne om betalingsstandsning findes i konkurslovens kapitel 2.
Formålet med betalingsstandsningsinstituttet er at skabe en  

 fredningsperiode for skyldneren, inden for hvilken den pågældende kan søge at  

 afværge en konkurs ved f.eks. at opnå en frivillig gældsordning.  

 Konkurslovens §§ 16 og 16 a indeholder derfor bestemmelser, som giver  

 skyldneren beskyttelse mod visse former for individualforfølgning under  

 betalingsstandsningen.
Efter hovedreglen i konkurslovens § 16 kan der således  

 ikke foretages arrest, udlæg, rådighedsberøvelse og tvangsauktion over  

 skyldnerens aktiver i denne periode.
Denne hovedregel gælder ikke for pantefordringer, som ikke ville kunne  

 omstødes i tilfælde af konkurs.
Således har panthaver normalt adgang til også  

 under skyldnerens betalingsstandsning at foretage udlæg, rådighedsberøvelse,  

 herunder overtagelse til brugeligt pant, samt tvangsauktion over skyldnerens  

 ejendom på grundlag af panteretten.
Skifteretten kan imidlertid i medfør af  

 konkurslovens § 16 a efter en konkret vurdering bestemme, at der ikke  

 skal kunne foretages udlæg, rådighedsberøvelse eller tvangsauktion på  

 grundlag af sådanne uomstødelige pantefordringer.
Betingelserne herfor er, at  

 skyldneren fremsætter begæring om en sådan beslutning, og at tilsynet  

 samtykker heri, samt at et sådant forbud mod individualforfølgning må anses  

 for nødvendigt af hensyn til betalingsstandsningens formål.
Hvorvidt udtrykket »rådighedsberøvelse« i konkurslovens § 16 a,  

 stk. 1, tillige hjemler skifteretten adgang til at forbyde, at en panthaver  

 tager skyldnerens ejendom til brugeligt pant, er ikke afklaret i den  

 juridiske litteratur.
Der kan henvises til Mogens Munch, Konkursloven med  

 kommentarer, 7. udgave, 1993, side 171 ff., og til Jens Anker Andersen,  

 Tvangsfuldbyrdelse, 2. udgave, 1988, side 55.
3. Lovforslagets hovedindhold 3.1 Rationalisering og modernisering af konkursbehandlingen 3.1.1. Boets overtagelse og bestyrelse Konkurslovudvalget har i betænkningen fremhævet, at forløbet af den første  

 periode efter afsigelsen af et konkursdekret er af væsentlig betydning for  

 udfaldet af den videre bobehandling.
Konkurslovudvalget anfører, at det er uhensigtsmæssigt, at skifteretten i  

 den indledende fase af bobehandlingen - efter indstilling fra den  

 midlertidige bestyrer - i mange tilfælde skal tage stilling til spørgsmål om  

 f.eks. videreførelse af skyldnerens virksomhed, indtræden i gensidigt  

 bebyrdende kontrakter og tilbud om køb af visse af boets aktiver eller af den  

 samlede virksomhed.
Skifteretten besidder ikke en særlig forretningsmæssig  

 indsigt og har derfor som regel ikke reel mulighed for at tage begrundet  

 stilling til de nævnte spørgsmål.
Konkurslovudvalget har navnlig på denne baggrund foreslået, at  

 skifteretten straks efter konkursdekretets afsigelse skal udpege en kurator,  

 som fra starten har de fulde bobehandlingsbeføjelser.
Herefter skal det  

 f.eks. være kurator, som bestemmer, om skyldnerens erhvervsvirksomhed  

 midlertidigt skal fortsættes.
Hvis kurator tillægges en mere selvstændig  

 stilling, stilles der øgede krav til den pågældendes egnethed.
Ved  

 udpegningen skal skifteretten således tage hensyn til boets omfang og  

 beskaffenhed og til, om kurator nyder almindelig tillid blandt boets  

 fordringshavere.
Udvalget har overvejet, om der bør lægges mere vægt på forretningsmæssige  

 kundskaber hos kurator, end det hidtil har været tilfældet.
Udvalget finder,  

 at det normalt vil være hensigtsmæssigt, at kurator er advokat, idet de  

 problemer, der skal løses i forbindelse med en bobehandling, kræver et nøje  

 kendskab til en lang række retsregler og til konfliktbehandling og -løsning.  

 Kendskab til forretningsmæssige forhold kan imidlertid også være af væsentlig  

 betydning for bobehandlingen.
Udvalget foreslår på denne baggrund, at kurator  

 på egen hånd for boets regning skal kunne antage sagkyndig bistand.
Dette vil  

 særligt være aktuelt, hvor boet fortsætter driften af skyldnerens  

 erhvervsvirksomhed udover kortvarige ophørsudsalg.
Udvalget har overvejet, om det bør gøres obligatorisk at antage en revisor  

 i forbindelse med bobehandlingen, men har ikke fundet, at der generelt er  

 behov herfor.
Udvalget fremhæver dog, at det formentlig vil være  

 hensigtsmæsssigt at anvende revisorbistand i et videre omfang end hidtil.  

 Dette gælder navnlig i de tilfælde, hvor der er væsentlige og ikke let  

 forklarlige afvigelser mellem de senest foreliggende regnskabstal og de  

 oplysninger, som kurator har om boets aktiver og passiver.
Ved vurderingen  

 af, om der skal antages en revisor, bør det imidlertid særligt overvejes, om  

 der herved må forventes at fremkomme yderligere midler til fordringshaverne.  

 Regnskabsmæssig bistand vil være påkrævet, såfremt boet fortsætter driften af  

 skyldnerens virksomhed, idet der i så fald regelmæssigt skal udarbejdes  

 regnskab for boets drift.
Udvalget finder også, at der bør nedsættes kreditorudvalg i større omfang,  

 end det hidtil har været tilfældet, navnlig i større og mere komplicerede  

 boer, samt når driften af en erhvervsvirksomhed fortsættes.
I disse tilfælde  

 bør kurator handle i nært samarbejde med kreditorudvalget, herunder rådføre  

 sig med udvalget, særligt vedrørende driften og eventuelt salg af  

 virksomheden.
På denne baggrund foreslår udvalget, at skifteretten selv skal  

 kunne nedsætte et kreditorudvalg, såfremt det skønnes hensigtsmæssigt.
Under hensyn til, at det primært er kreditorernes interesser, der skal  

 varetages ved konkursbehandlingen, finder udvalget, at disse som hidtil skal  

 have mulighed for at bestemme bostyrets endelige sammensætning.
Udvalget  

 foreslår imidlertid, at skiftesamling til valg af kurator kun skal afholdes,  

 såfremt det begæres af en fordringshaver, eller hvis skifteretten selv finder  

 det hensigtsmæssigt.
Udvalget anfører, at erfaringen viser, at  

 fordringshaverne som regel ikke viser interesse for valg af kurator.
Udvalget foreslår det samme for så vidt angår nedsættelse af  

 kreditorudvalg.
Udvalget foreslår dog, at der også gives den enkelte kreditor  

 adgang til ikke blot i den indledende fase, men på et hvilket som helst  

 tidspunkt at begære indkaldelse til skiftesamling til valg af kreditorudvalg.  

 Herved opnås en balance i forholdet mellem den mere selvstændigt arbejdende  

 kurator og kreditorerne.
Konkurslovudvalget foreslår endvidere, at der gives skifteretten mulighed  

 for af egen drift at bestemme, at et kuratel, som er valgt af kreditorerne,  

 skal suppleres med yderligere en kurator.
Udvalget anfører, at i de tilfælde,  

 hvor der på en skiftesamling har været det fornødne flertal for valg af  

 kurator, er det i praksis ikke helt sjældent forekommet, at kuratorvalget  

 ikke har været fuldt ud betryggende eller hensigtsmæssigt.
Dette har navnlig  

 været tilfældet, hvor en eller enkelte beløbsmæssigt dominerende kreditor(er)  

 ved valget har stemt på personer, som vel ikke har været inhabile, og som  

 ikke har kunnet forkastes af skifteretten, men hvor der dog har været grund  

 til skepsis med hensyn til de pågældendes fuldstændige upartiskhed og  

 uafhængighed af vedkommende fordringshaver.
Såfremt de dominerende kreditorer  

 har modsat sig, at der vælges flere kuratorer, har skifteretten ikke efter de  

 gældende regler hjemmel til at beskikke yderligere kuratorer.
Udvalgets  

 forslag har til formål at give bedre mulighed for at beskytte  

 mindretalskreditorerne.
Da kurator efter udvalgets forslag straks efter konkursdekretets afsigelse  

 får rådighed over samtlige boets aktiver, finder udvalget det nødvendigt, at  

 det sikres, at risikoen for tab for boet, der skyldes kurators dispositioner  

 over aktiverne, eller som skyldes kurators fejl og forsømmelser, bliver  

 afdækket forsikringsmæssigt.
Udvalget foreslår, at kurator straks efter  

 udpegningen skal tegne kautionsforsikring mod tab.
Udgiften hertil afholdes  

 som en boudgift.
Hvis kurator ikke i forvejen har tegnet en ansvarsforsikring  

 for fejl og forsømmelser, skal han tillige straks efter udpegningen tegne en  

 sådan forsikring.
Efter de gældende regler i konkursloven er det ikke  

 obligatorisk for kurator at tegne ansvarsforsikring, men pligt hertil gælder  

 dog for advokater efter andre regler.
Udgiften til tegning af  

 ansvarsforsikring skal efter forslaget betales af kurator.
 Justitsministeriet er enig i udvalgets synspunkter og forslag, og  

 lovforslaget er udformet i overensstemmelse hermed.
 Der henvises til betænkningen, side 23 ff., og til lovforslagets § 1, nr.  

 11.
3.1.2. Advokatbeskikkelse for skyldneren Konkurslovudvalget finder, at der kan være behov for at forbedre  

 skyldnerens muligheder for at få beskikket en advokat under en konkurs.  

 Udvalget anfører blandt andet, at skyldneren har meget begrænsede muligheder  

 for at reagere over for kurator, hvis denne frygtes at tilsidesætte hensynet  

 til skyldneren eller i øvrigt at handle til skade for boet.
Skyldneren har  

 ofte hverken økonomisk mulighed for eller menneskelige ressourcer til at  

 varetage sine interesser.
Udvalget foreslår på denne baggrund, at  

 skifteretten skal kunne beskikke en advokat for en personlig skyldner - dvs.  

 en fysisk person - når blot denne skønnes at have behov herfor.
Beskikkelse  

 skal således kunne ske, uanset om der foreligger en tvist, og uanset om  

 skyldneren opfylder de økonomiske betingelser for fri proces.
Beskikkelsen  

 skal kunne finde sted når som helst under sagens forløb, også før der er  

 afsagt konkursdekret.
 Justitsministeriet kan tilslutte sig udvalgets overvejelser og forslag, og  

 lovforslaget er udformet i overensstemmelse hermed.
 Der henvises til betænkningens side 28 ff. og til lovforslagets § 1, nr.  

 10.
3.1.3. Bobehandlingen Udvalgets forslag vedrørende bobehandlingen går navnlig ud på at overføre  

 en række af de mere forvaltningsmæssigt prægede bobehandlingsopgaver fra  

 skifteretten til kurator, således at skifteretten primært kommer til at  

 fungere som et tvistløsende organ.
Udvalget anfører, at der kun sjældent skal tages stilling til tvistigheder  

 på skiftesamlinger, og at fordringshavernes deltagelse i skiftesamlingerne i  

 praksis som regel er meget begrænset.
Skifteretterne udfører efter den  

 nugældende ordning et betydeligt og ressourcekrævende arbejde med tilsyn og  

 almindelig kontrol med bobehandlingen, som der erfaringsmæssigt ikke er noget  

 særligt behov for.
På baggrund heraf, og bl.a. under hensyn til udvalgets  

 forslag om udvidet mulighed for advokatbeskikkelse for skyldneren og om  

 udvidelse af kreditorudvalgets beføjelser, finder udvalget, at der ikke bør  

 være pligt for skifteretten til at afholde retsmøder, som alene går ud på  

 forvaltning og almindelig kontrol med bobehandlingen.
Udvalget foreslår  

 således, at de gældende regler om obligatorisk afholdelse af skiftesamling  

 ændres, sådan at afholdelse af skiftesamling alene skal finde sted efter  

 begæring.
Forslaget skal ses i sammenhæng med udvalgets forslag om øget  

 information til kreditorerne.
Skiftesamling - hvorved alene forstås møder i  

 skifterettens regie - skal efter udvalgets forslag alene afholdes til  

 afgørelse af judicielle spørgsmål, herunder valg af bostyre, tvister i  

 forbindelse med fordringsprøvelsen samt salærfastsættelse, og til eventuel  

 afhøring af skyldneren eller andre.
Udvalget finder bl.a., at prøvelse af fordringer bør overlades til kurator  

 i alle tilfælde, hvor der ikke er tvist.
Udvalget anfører, at det i praksis  

 er yderst sjældent, at skifterettens gennemgang af kurators indstillinger  

 giver anledning til ændringer, hvis kurator er en rutineret bobehandler.  

 Kurator vil som efter de gældende regler skulle underrette anmelderen, hvis  

 en fordring ikke agtes godkendt.
Hvis der opstår tvist, bør det være op til  

 den, som vil bestride kurators indstilling, at indbringe spørgsmålet for  

 skifteretten inden en bestemt frist.
For at styrke fordringshavernes  

 muligheder for at bestride et anmeldt krav, foreslår udvalget herefter for  

 det første, at kurator skal have pligt til at offentliggøre tidspunktet for,  

 hvornår de anmeldte fordringer vil blive prøvet, og for det andet, at  

 fordringshavere, der vil bestride en fordring, skal have adgang til at  

 anlægge sag herom ved skifteretten.
Skifteretten, kurator eller et medlem af kreditorudvalget kan efter de  

 gældende regler altid kræve, at der afholdes skiftesamling.
Udvalget foreslår  

 ikke ændringer heri.
Man har overvejet, om der bør gives den enkelte  

 fordringshaver adgang til at kræve skiftesamling afholdt udover den  

 foreslåede adgang til at kræve skiftesamling til valg af kurator eller  

 kreditorudvalg.
Udvalget finder, at der ikke for tiden er noget behov herfor.
 Udvalget foreslår ingen ændring i skifterettens adgang til at afsætte  

 kurator, tilsidesætte de af kurator trufne beslutninger og meddele kurator  

 pålæg m.v., jf. konkurslovens § 128.
 Justitsministeriet kan tiltræde disse overvejelser, og lovforslaget er  

 udformet i overensstemmelse hermed.
 Der henvises til betænkningens side 31-33 og til lovforslagets § 1, nr.  

 11.
 Justitsministeriet agter endvidere på baggrund af betænkningen at revidere  

 den såkaldte tilsynsbekendtgørelse, jf. bekendtgørelse nr. 174 af 13. april  

 1978. I den forbindelse vil de berørte organisationer, herunder Advokatrådet,  

 blive inddraget.
3.1.4. Tvangsfuldbyrdelse Hvis en skyldner eller andre nægter at udlevere boets aktiver, dokumenter  

 m.m. til kurator, må denne anmode om fogedrettens bistand efter  

 retsplejelovens regler om tvangsfuldbyrdelse.
Udvalget anfører i  

 betænkningen, at det i praksis er væsentligt, at der hurtigt kan gives  

 bostyret adgang til at sikre boets aktiver og til at sætte sig i besiddelse  

 af skyldnerens forretningsbøger og -papirer.
Udvalget anfører, at der vil  

 kunne spares tid, hvis den skifteret, som behandler konkursboet, tillægges  

 kompetence til at afgøre sager om tvangsfuldbyrdelse vedrørende det  

 pågældende bo.
Udvalget nævner bl.a., at det er forekommet, at skyldneren har  

 brugt den tid, der er gået med fogedrettens behandling af en begæring, til at  

 bortskaffe boets aktiver eller til at tilintetgøre forretningspapirer eller  

 andet materiale, som bostyret har brug for til bedømmelse af f.eks.  

 omstødelsesmulighederne.
Udvalgets forslag går ud på at tillægge skifteretten kompetencen med  

 hensyn til umiddelbare fogedforretninger, der retter sig mod skyldneren  

 eller, når denne er en juridisk person, de personer, der efter konkurslovens  

 § 105 kan pålægges samme processuelle stilling som skyldneren, dvs.  

 bestyrelsesmedlemmer og direktører.
Udvalget forudsætter, at skifterettens  

 behandling af begæringen om tvangsfuldbyrdelse sker efter de samme materielle  

 regler og under de samme retsgarantier, som gælder ved tvangsfuldbyrdelse  

 gennem fogedretten.
 Udvalget har indhentet en udtalelse om det omhandlede spørgsmål fra  

 Retsplejerådet, som har tilsluttet sig de grundlæggende principper i den  

 foreslåede ordning under forudsætning af, at de materielle betingelser for  

 tvangsfuldbyrdelsen ikke ændres.
 Justitsministeriet kan tilslutte sig udvalgets overvejelser og forslag og  

 lovforslaget er i det væsentlige udformet i overensstemmelse hermed.
 Der henvises til betænkningens side 33-35 og til lovforslagets § 1, nr.  

 11.
 3.1.5. Kreditorinformation m.v.
Udvalget foreslår, at de indberetninger m.v. til skifteretten, som kurator  

 skal foretage efter de gældende regler, omfattes af en pligt til løbende og  

 inden for bestemte tidsfrister at holde kreditorerne orienteret om boets  

 forhold.
Formålet hermed er for det første at begrænse skifterettens opgaver  

 til i det væsentlige at være klageorgan og i øvrigt at afgøre retstvister i  

 forbindelse med bobehandlingen.
Formålet er dernæst at styrke kreditorernes  

 stilling ved at give dem større indsigt i boets forhold samt at tilskynde dem  

 til i videre omfang at deltage i bobehandlingen, herunder forsyne kurator med  

 nyttige oplysninger, f.eks. til brug for omstødelsessager.
 Udvalget foreslår endvidere, at det materiale, der sendes til  

 kreditorerne, tillige skal sendes til skifteretten, således at retten som led  

 i sit tilsyn kan gøre sig bekendt hermed.
 Justitsministeriet er enig i udvalgets synspunkter og forslag, og  

 lovforslaget er udformet i overensstemmelse hermed.
 Der henvises til betænkningens side 35-36 og til lovforslagets § 1, nr.  

 11.
3.1.6. Fristen for at anlægge sag om omstødelse Konkurslovudvalget anfører i betænkningen blandt andet, at bobehandlingen  

 i de senere år er blevet mere kompliceret, og at det derfor er blevet  

 vanskeligere for kurator - der normalt ikke har noget kendskab til  

 virksomhedens forudgående transaktioner - at få tilvejebragt det nødvendige  

 grundlag for anlæggelse af en omstødelsessag.
Dette skyldes blandt andet, at  

 undersøgelser af de ofte indviklede finansieringsformer og tilhørende  

 sikringsakter kræver gennemgang af et omfattende bilagsmateriale, som  

 sjældent er fuldstændigt.
Også indviklede koncernforhold kan nødvendiggøre et  

 stort og ressourcekrævende forarbejde fra kurators side.
Det kan derfor let  

 forekomme, at bostyret først finder frem til det materiale, som er nødvendigt  

 for at anlægge omstødelsessag, efter længere tids forløb.
 Omstødelsesfristen kan forlænges eller suspenderes efter aftale med den,  

 som kravet rettes mod, men udvalget anfører, at det i praksis har vist sig  

 stadigt vanskeligere for kuratorerne at få sådanne aftaler i stand.
 Udvalget anfører, at konkurslovens nuværende fristregel ikke sjældent  

 medfører, at kurator tvinges til enten at anlægge omstødelsessag uden at have  

 det fornødne grundlag herfor eller at opgive sagsanlæg, enten på grund af  

 manglende bevis eller fordi der ikke i tide kan tilvejebringes midler til at  

 dække omkostningerne ved at føre en omstødelsessag.
Udvalget finder på baggrund af de indhøstede erfaringer, at boets  

 muligheder for at føre omstødelsessag bør forbedres.
Det er samtidig  

 udvalgets opfattelse, at der ikke bør tillægges en muligt begunstiget  

 fordringshavers interesse i en hurtig afklaring af, om der vil blive anlagt  

 sag, særlig vægt over for det grundlæggende hensyn til en ligelig fordeling  

 af boets aktiver mellem alle fordringshavere.
Udvalget foreslår herefter, at fristen for anlæggelse af omstødelsessag  

 fastsættes til 12 måneder, og at fristen skal løbe fra datoen for  

 konkursdekretets afsigelse.
Med et sådant objektivt begyndelsestidspunkt skal  

 kurator ikke længere efter de første 6 måneder godtgøre, at sagen ikke kunne  

 være anlagt på et tidligere tidspunkt.
Efter udvalgets opfattelse vil det i  

 langt de fleste tilfælde være muligt for kurator at overholde en sådan  

 12-måneders frist.
Fristen på 12 måneder foreslås endvidere suppleret med en mulighed for at  

 anlægge omstødelsessag inden 6 måneder fra det tidspunkt, hvor bostyret må  

 antages at være blevet i stand til at gøre kravet gældende.
Denne regel skal  

 tage sigte på de tilfælde, hvor bostyret først nogen tid efter  

 konkursdekretets afsigelse får kendskab til de omstændigheder, der kan danne  

 grundlag for en omstødelsessag, f.eks. hvor den begunstigede har fortiet  

 væsentlige oplysninger over for boet.
 Justitsministeriet er enig i udvalgets overvejelser og forslag, og  

 lovforslaget er udformet i overensstemmelse hermed.
Der henvises til betænkningens s. 36-39, hvor det bl.a. nævnes, at de  

 foreslåede fristregler svarer til reglerne i Norge og Sverige.
Der henvises  

 endvidere til lovforslagets § 1, nr. 5.
3.2. Ajourføring af konkurslovens § 96 om fortrinsret for visse  

 leverandørkrav Det såkaldte leverandørprivilegium i konkurslovens § 96 har til formål at  

 beskytte leverandører, som har indbetalt forbrugsafgifter til staten, mod tab  

 ved deres aftagers insolvens, når leverandøren har solgt de pågældende varer  

 med henblik på videresalg.
 Konkurslovudvalget har bl.a. til opgave at vurdere, om  

 leverandørprivilegiet eventuelt helt bør ophæves og muligvis erstattes af en  

 anden ordning.
 Konkurslovsudvalget har imidlertid andre presserende opgaver, og der vil  

 derfor gå endnu nogen tid, inden udvalget kan fremlægge et forslag vedrørende  

 eventuel afskaffelse af leverandørprivilegiet.
 Skatteministeriet har på baggrund af henvendelser fra berørte  

 brancheorganisationer over for Justitsministeriet anbefalet en ajourføring af  

 bestemmelsen i konkurslovens § 96, idet det, så længe leverandørprivilegiet  

 eksisterer, kan forekomme urimeligt, at nogle leverandørers afgiftskrav har  

 fortrinsret i aftageres konkursboer, mens andres krav af tilsvarende art ikke  

 har fortrinsret.
Det foreslås på denne baggrund at ajourføre bestemmelsen, således at der  

 medtages leverandørkrav i henhold til en række nyere afgiftslove.
Denne del  

 af lovforslaget er udarbejdet i samarbejde med Skatteministeriet.
3.3. Ændring af konkurslovens § 16 a Det er i konkurslovens § 16 bestemt, at skyldnerens ejendom ikke kan tages  

 til brugeligt pant under en betalingsstandsning.
 Dette gælder dog efter bestemmelsen ikke, hvis den pågældende  

 pantefordring ikke vil kunne omstødes i tilfælde af konkurs.
 For så vidt angår pantefordringer, der ikke vil kunne omstødes, følger det  

 af konkurslovens § 16 a, stk. 1, at skifteretten, såfremt det må anses for  

 nødvendigt af hensyn til betalingsstandsningens formål og skyldneren med  

 tilsynets samtykke fremsætter begæring herom, kan bestemme, at der ikke skal  

 kunne foretages udlæg eller rådighedsberøvelse eller søges fyldestgørelse på  

 grundlag af pantefordringen.
Det er som tidligere nævnt uafklaret i den juridiske litteratur, om  

 bestemmelsen i konkurslovens § 16 a, stk. 1, også hjemler skifteretten adgang  

 til at forbyde, at en ejendom tages til brugeligt pant.
Efter  

 Justitsministeriets opfattelse bør det fremgå udtrykkeligt af bestemmelsen,  

 at skifteretten under de ovenfor nævnte betingelser også kan forbyde, at en  

 ejendom tages til brugeligt pant under en betalingsstandsning.
 Der henvises herom til lovforslagets § 1, nr. 3.
4. Forslagets økonomiske og administrative konsekvenser Ved lovforslagets § 1, nr. 10, om ændring af konkurslovens § 106 åbnes der  

 mulighed for at beskikke en advokat for skyldneren i videre omfang end  

 tidligere.
Efter bestemmelsen kan skifteretten i visse tilfælde beslutte, at  

 udgifterne til beskikkelsen skal afholdes af statskassen.
Der henvises til  

 bemærkningerne til den nævnte bestemmelse.
Det skønnes, at den udvidede  

 beskikkelsesadgang vil medføre lidt større udgifter for statskassen end ved  

 den gældende bestemmelse om advokatbeskikkelse i konkurslovens § 245.  

 Skønsmæssigt vil der være behov for advokatbeskikkelse i ca. 1/4 af de  

 personlige konkursboer, hvilket svarer til ca. 100 sager pr. år.
Den samlede  

 udgift vil med en gennemsnitlig udgift pr. sag på ca. 15.000 kr. således  

 beløbe sig til ialt ca. 1,5 mio. kr. om året.
Da udgiften i mange boer kan  

 dækkes som boudgift, må statskassens betaling dog antages kun at ville udgøre  

 mindre end halvdelen af beløbet.
Det skønnes således, at statskassen vil få  

 en årlig merudgift i størrelsesordenen ikke over ca. 0,7 mio. kr.
Udgiften  

 afholdes inden for Justitsministeriets eksisterende bevillingsmæssige rammer.
 I øvrigt skønnes lovforslaget ikke at ville medføre økonomiske eller  

 administrative konsekvenser af væsentlig betydning for det offentlige.
 Forslaget indebærer ingen miljømæssige eller erhvervsøkonomiske  

 konsekvenser og indeholder ingen EU-retlige aspekter.
5. Høring Betænkning nr. 1273/1994 om rationalisering og modernisering af  

 konkursbehandlingen har været til høring hos præsidenterne for Østre og  

 Vestre Landsret, præsidenten for Sø- og Handelsretten i København,  

 præsidenterne for retterne i Århus, Odense, Ålborg og Roskilde,  

 Rigsadvokaten, Rigspolitichefen, politidirektøren i København, Den Danske  

 Dommerforening, Foreningen af politimestre i Danmark,  

 Dommerfuldmægtigforeningen, Advokatrådet, Politiets og Domstolenes  

 Tjenestemandsforening, HK (Landsklubben Dommerkontorerne), Nævnet for etnisk  

 ligestilling, Foreningen af Registrerede Revisorer, Håndværksrådet, De danske  

 Landboforeninger, Lønmodtagernes Garantifond, Landbrugsrådet,  

 Arbejderbevægelsens Erhvervsråd, Foreningen af Statsautoriserede Revisorer,  

 Assurandør-Societetet, Kommunernes Landsforening, Amtsrådsforeningen, Dansk  

 Industri, Realkreditrådet og Finansrådet.
Bemærkninger til lovforslagets enkelte bestemmelser I bilaget til lovforslaget er de foreslåede bestemmelser sammenholdt med  

 de gældende regler.
Til § 1 Til nr. 1 Ændringen er redaktionel og betyder alene, at der i § 3, stk. 1, anvendes  

 samme terminologi som i § 3, stk. 2.
 Der henvises til betænkningens side 41 og 51.
Til nr. 2 Med forslaget til ændring af konkurslovens § 5, stk. 2, præciseres det, at  

 også behandlingen af en anmeldt betalingsstandsning kan henvises til en anden  

 skifteret.
Dette vil f.eks. kunne være aktuelt i tilfælde, hvor skyldneren  

 har anmeldt betalingsstandsning efter at have opgivet sin erhvervsvirksomhed,  

 og hvor det kan være mest hensigtsmæssigt, at tvister med fordringshaverne  

 bliver afholdt ved en anden skifteret eller en begæring om fornødent kan  

 henvises til en anden skifteret af vedkommende retspræsident.
 Den foreslåede ændring indebærer også, at begæring om åbning af  

 tvangsakkord, om gældssanering og om tvangsopløsning af bl.a. aktie- og  

 anpartsselskaber, erhvervsdrivende fonde og erhvervsdrivende virksomheder vil  

 kunne henvises.
 Der henvises til betænkningens side 41 og 51.
Til nr. 3 Den foreslåede ændring af konkurslovens § 16 a, stk. 1, fastslår, at  

 skifteretten under en anmeldt betalingsstandsning kan bestemme, at  

 skyldnerens ejendom ikke skal kunne tages til brugeligt pant, selv om  

 pantefordringen ikke ville kunne omstødes i tilfælde af konkurs.
Det kræves  

 efter den pågældende bestemmelse, at skyldneren med tilsynets samtykke  

 fremsætter begæring herom over for skifteretten, og at et forbud mod at tage  

 skyldnerens ejendom til brugeligt pant må anses for nødvendigt af hensyn til  

 betalingsstandsningens formål.
 Der henvises til de almindelige bemærkninger, pkt. 2.3 og 3.3.
Til nr. 4 Ændringen er redaktionel og skyldes, at der ved lov nr. 469 af 30. juni  

 1993 er indsat et nyt kapitel 54 i retsplejeloven om brugeligt pant.
 Der henvises til betænkningens side 41 og 51.
Til nr. 5 Det foreslås, at kurators muligheder for at forfølge omstødelige  

 dispositioner forbedres, ved at fristen for boets anlæggelse af  

 omstødelsessag ændres, sådan at den altid er mindst 12 måneder fra dekretets  

 afsigelse, uanset hvornår kurator har fået grundlag for at anlægge sag.
Ved siden af 12 måneders-fristen gælder efter forslaget en frist til  

 sagsanlæg på 6 måneder fra det tidspunkt, hvor boets bestyrelse må antages at  

 være blevet i stand til at gøre kravet gældende.
Denne bestemmelse får alene  

 betydning i situationer, hvor boets kendskab til den omstødelige disposition  

 er opnået senere end 6 måneder efter konkursdekretets afsigelse.
Bestemmelsen  

 sikrer, at boet kan gøre krav gældende, som kurator først længere tid efter  

 konkursdekretets afsigelse får grundlag for at rejse, f.eks. fordi den  

 begunstigede har forholdt kurator oplysninger.
 Det vil være den begunstigede, der skal godtgøre, at boet må antages at  

 være blevet i stand til at gøre sit krav gældende på et tidligere tidspunkt.  

 Hvis den begunstigede kan bevise, at boet har fået de relevante oplysninger,  

 bør der ikke stilles store krav for at løfte denne bevisbyrde.
 Der henvises til de almindelige bemærkninger, pkt. 3.1.6.
Til nr. 6 Konkurslovens § 96 om fortrinsret for visse leverandørkrav på afgifter  

 foreslås ajourført, således at bestemmelsen kommer til at omfatte en række  

 afgifter, der kan ligestilles med de afgifter, der er nævnt i bestemmelsen,  

 idet de pågældende afgiftsberigtigende leverandører i hovedsagen leverer til  

 videresalg.
Fortrinsretten omfatter som hidtil ikke krav på grundlag af  

 leverancer af afgiftsberigtigede varer, som leveres direkte til forbrugeren,  

 f.eks. el, vand og naturgas.
I den foreslåede bestemmelse henvises der af lovtekniske grunde alene til  

 de pågældende loves titler.
De pågældende love har følgende numre:
 - Lovbekendtgørelse nr. 542 af 22. juni 1994 om forskellige  

 forbrugsafgifter.
 - Lovbekendtgørelse nr. 723 af 1. august 1994 om afgift af øl, vin og  

 frugtvin m.m.
 - Lovbekendtgørelse nr. 617 af 30. juni 1994 om tobaksafgifter.
 - Lovbekendtgørelse nr. 621 af 30. juni 1994 om forbrugsbegrænsende  

 foranstaltninger.
 - Lovbekendtgørelse nr. 672 af 13. juli 1994 om afgift af konsum-is.
 - Lovbekendtgørelse nr. 616 af 30. juni 1994 om afgift af chokolade- og  

 sukkervarer m.m.
 - Lovbekendtgørelse nr. 618 af 30. juni 1994 om afgift af spiritus m.m.
 - Lovbekendtgørelse nr. 673 af 13. juli 1994 om afgift af mineralvand m.v.
- Lovbekendtgørelse nr. 543 af 22. juni 1994 om energiafgift af  

 mineralolieprodukter m.v., som ændret senest ved lov nr. 411 af 14. juni  

 1995, lov nr. 418 af 14. juni 1995 og lov nr. 420 af 14. juni 1995. De nævnte  

 ændringslove er endnu ikke trådt i kraft.
De to sidstnævnte ændringslove  

 træder i kraft den 1. januar 1996, jf. § 1 i bekendtgørelse nr. 823 af 27.  

 oktober 1995.
 - Lovbekendtgørelse nr. 544 af 22. juni 1994 om afgift af stenkul, brunkul  

 og koks m.v., som ændret senest ved lov nr. 418 af 14. juni 1995, der træder  

 i kraft den 1. januar 1996, jf. § 1 i bekendtgørelse nr. 823 af 27. oktober  

 1995.
 - Lovbekendtgørelse nr. 718 af 8. september 1993 om kuldioxidafgift af  

 visse energiprodukter, som ændret senest ved lov nr. 417 af 14. juni 1995 og  

 lov nr. 420 af 14. juni 1995. Ændringslovene træder i kraft den 1. januar  

 1996, jf. § 1 i bekendtgørelse nr. 823 af 27. oktober 1995. Undtagelsen  

 omfatter elektricitet som nævnt i den pågældende lovs § 2, stk. 1, nr. 8,  

 samt naturgas og bygas som nævnt i § 1, nr. 2, i lov nr. 420 af 14. juni  

 1995.
- Lov nr. 421 af 14. juni 1995 om afgift af svovl.
Loven træder i kraft  

 den 1. januar 1996, jf. § 1 i bekendtgørelse nr. 823 af 27 oktober 1995.
 - Lovbekendtgørelse nr. 623 af 30. juni 1994 om afgift af visse  

 detailsalgspakninger og visse poser af papir eller plast m.v.
 - Lovbekendtgørelse nr. 620 af 30. juni 1994 om visse miljøafgifter, som  

 ændret ved § 44 i lov nr. 416 af 14. juni 1995 om afgift af  

 bekæmpelsesmidler. Ændringsloven er endnu ikke trådt i kraft.
 - Lovbekendtgørelse nr. 674 af 13. juli 1994 om afgift af affald og  

 råstoffer.
 - Lov nr. 414 af 14. juni 1995 om afgift af blyakkumulatorer og hermetisk  

 forseglede nikkel-cadmium-akkumulatorer (lukkede nikkel-cadmium-batterier).  

 Loven er endnu ikke trådt i kraft.
 - Lov nr. 415 af 14. juni 1995 om afgift af visse klorerede  

 opløsningsmidler, som træder i kraft den 1. januar 1996.
- Lov nr. 416 af 14. juni 1995 om afgift af bekæmpelsesmidler.
Loven er  

 endnu ikke trådt i kraft.
 Der henvises til de almindelige bemærkninger, pkt. 2.2 og 3.2.
Til nr. 7 Konkurslovens § 96, stk. 3 foreslås ophævet, idet lov om afgift af  

 parfumer, toiletmidler m.v. er ophævet ved lov nr. 392 af 6. juni 1991.
Til nr. 8-9 Det foreslås, at begrebet »midlertidig bestyrer« udgår som følge  

 af de foreslåede ændrede regler om valg af bostyre.
Til nr. 10 Tiden må anses at være løbet fra den gældende bestemmelse i konkurslovens  

 § 106, stk. 1, hvorefter en skyldner af boet kan tillægges understøttelse.
 Reglen skal ses i sammenhæng med konkurslovens § 36, hvorefter  

 konkursmassen ikke omfatter aktiver, der er undtaget fra udlæg, jf.  

 retsplejelovens kapitel 47, samt konkurslovens § 33, hvorefter skyldnerens  

 indtægter ved egen virksomhed under konkursen ikke indgår i konkursmassen, og  

 endelig retsplejelovens § 509, hvorefter skifteretten har mulighed for at  

 give skyldneren og dennes husstand kontantbeløb fra boets aktiver, såfremt  

 konkursdekret afsiges på et tidspunkt, hvor bistandskontoret er lukket i  

 forbindelse med weekend, helligdage m.v.
 Også den nugældende § 106, stk. 2, hvorefter boet kan give skyldneren  

 adgang til benyttelse af fast ejendom eller løsøre, foreslås ophævet, da  

 skifteretten efter retsplejelovens § 509 vil kunne overlade skyldneren  

 løsøre, der er nødvendigt til opretholdelse af et beskedent hjem, og da  

 kurator endvidere har mulighed for at træffe aftale om, at skyldneren  

 midlertidigt kan bo i boets ejendom, eventuelt mod vederlag m.v.
 På den baggrund foreslås den gældende bestemmelse i konkurslovens § 106  

 ophævet.
Som ny § 106, stk. 1 , foreslås i stedet indsat en bestemmelse, der  

 giver skifteretten adgang til at beskikke en advokat for en personlig  

 skyldner, når denne skønnes at have behov herfor.
Bestemmelsen har et videre  

 anvendelsesområde end den gældende bestemmelse i konkurslovens § 245 om  

 advokatbeskikkelse for parter m.m., idet der ikke som efter denne regel  

 stilles krav om, at skyldneren skal opfylde de økonomiske betingelser for fri  

 proces, men alene, at der skønnes at foreligge et behov for advokatbistand.  

 Et sådant behov kan f.eks. foreligge, hvis der opstår en tvist med boet om  

 retten til visse aktiver, når der gøres indskrænkninger i skyldnerens  

 rettigheder mod dennes protest, eller hvis en adgang til at disponere skal  

 ophøre med kort varsel, f.eks. ved fraflytning af den faste ejendom.
Der må  

 ved bedømmelsen af, om beskikkelse skal finde sted, som hidtil lægges vægt  

 på, i hvilket omfang skyldneren må antages selv at kunne fremskaffe og  

 benytte de oplysninger, der er af betydning for ham.
Beskikkelsen kan begrænses til bestemte opgaver, og den kan endvidere  

 begrænses i tid.
Skifteretten kan tilbagekalde beskikkelsen, når der ikke  

 længere er behov for advokatbistand.
Efter stk. 2 træffer skifteretten afgørelse om afholdelsen af  

 udgifterne ved advokatbeskikkelsen.
Udgifterne må enten afholdes som en  

 boudgift efter reglen i konkurslovens § 93, nr. 2, eller, hvis der ikke er  

 midler hertil i boet, betales af rekvirenten, skyldneren eller statskassen  

 efter skifterettens nærmere bestemmelse.
I tilfælde, hvor der beskikkes en  

 advokat i forbindelse med konkursbegæringen, og der ikke efterfølgende  

 afsiges konkursdekret, skal udgifterne til advokat som udgangspunkt afholdes  

 af konkurs- rekvirenten, medmindre denne i medfør af konkurslovens § 27, stk.  

 2, er fritaget for at stille sikkerhed.
 Der henvises til betænkningens side 52-53 og til de almindelige  

 bemærkninger, pkt. 2.1 og 3.1.2.
Til nr. 11 Der foreslås en række ændringer i lovens kapitler 12-16.
 I det følgende henvises til de enkelte kapitler samt til de enkelte  

 bestemmelser i de pågældende kapitler.
Til kapitel 12 Kapitlet indeholder - som det hidtidige kapitel 12 - regler om  

 fremgangsmåden ved boets overtagelse, om etablering af bostyre og om  

 bostyrets beføjelser.
Til § 107 Der foreslås den ændring i forhold til de gældende regler, at der ikke  

 længere skal udpeges en »midlertidig bestyrer« ved konkursdekretes  

 afsigelse, men i stedet en eller flere kuratorer, som straks fra udpegningen  

 har de fulde bobehandlerbeføjelser.
Den gældende bestemmelse i § 111, stk. 1,  

 om den midlertidige bestyrers beføjelser foreslås som følge heraf ophævet.  

 Den gældende bestemmelse i § 111, stk. 2, om udarbejdelse af statusoversigt  

 foreslås overført til det foreslåede nye kapitel 15 om kreditorinformation.
 I stedet for, at der antages en midlertidig bestyrer, skal der efter  

 bestemmelsens stk. 1 straks udpeges en kurator.
Inden kurator udpeges, skal skifteretten rådføre sig med de  

 tilstedeværende fordringshavere.
Ved skifterettens udpegning af kurator skal  

 der alene lægges vægt på vedkommendes egnethed til at varetage hvervet og den  

 pågældendes habilitet i den konkrete sag.
Navnlig ved større eller mere komplicerede boer kan det komme på tale at  

 udpege mere end en kurator.
Hvis der udpeges flere kuratorer, vil disse hver  

 især tegne boet, medmindre skifteretten bestemmer andet.
Stk. 2 , der gør det muligt for skifteretten at nedsætte et  

 kreditorudvalg straks ved indledningen af konkursbehandlingen, er ny.
Efter  

 de gældende regler i § 114 kan et kreditorudvalg først nedsættes, hvis en  

 tredjedel af de repræsenterede og stemmeberettigede fordringshavere kræver  

 dette på en skiftesamling til valg af bostyre.
Det vil navnlig være aktuelt at nedsætte kreditorudvalg i forbindelse med  

 afsigelse af konkursdekret i tilfælde, hvor boet fortsætter driften af en  

 igangværende virksomhed, eller hvor der skal ske realisation af en betydelig  

 del af boets aktiver inden et eventuelt valg af bostyre.
Skifteretten kan til  

 enhver tid afsætte medlemmer af det af denne udpegede kreditorudvalg, jf. den  

 foreslåede § 117, stk. 2.
 Der henvises til betænkningens side 42 og 53-54.
Til § 108 I dag er det i praksis således, at den, der af skifteretten antages til  

 midlertidig bestyrer, normalt også beskikkes eller vælges som kurator.
De  

 foreslåede ændrede regler om bostyret vil næppe ændre væsentligt på dette  

 forhold, således at det som oftest vil være den kurator, som udpeges af  

 skifteretten ved konkursdekretets afsigelse, der kommer til at gennemføre  

 hele bobehandlingen.
Af hensyn til kontinuiteten i bobehandlingen vil dette  

 normalt være det mest hensigtsmæssige.
Det er imidlertid efter forslaget fortsat således, at fordringshaverne i  

 deres egenskab af interessenter i boet har ret til at vælge bostyret, og  

 skifteretten har pligt til at indkalde til en skiftesamling med dette formål,  

 hvis en fordringshaver fremsætter begæring herom, jf. stk. 2. Retten til at  

 fremsætte begæring om skiftesamling til bostyrevalg tilkommer enhver  

 fordringshaver, også den der efter det foreliggende ikke vil opnå dækning for  

 sin fordring i boet.
Kurator har en tilsvarende adgang til at kræve  

 fordringshaverne indkaldt til en skiftesamling.
Skifteretten kan også af egen  

 drift træffe bestemmelse om indkaldelse af skiftesamling til valg af bostyre,  

 jf. stk. 1. Dette vil navnlig være aktuelt, hvis det på forhånd kan  

 forventes, at en fordringshaver vil fremsætte begæring herom, eller hvis  

 skifteretten på grund af boets størrelse eller beskaffenhed finder det  

 påkrævet.
 Der henvises til betænkningens side 42 og 54.
Til § 109 Bestemmelsen fastlægger skifterettens opgaver i forbindelse med afsigelse  

 af konkursdekret.
 Reglen i stk. 1 svarer indholdsmæssigt til den gældende bestemmelse  

 i lovens § 108, stk. 1. Den gældende bestemmelse i § 108, stk. 2, om  

 underretning til fordringshaverne foreslås flyttet til kapitel 15 om  

 kreditorinformation, jf. den foreslåede § 124.
Stk. 2 og 3 drejer sig om skifterettens pligt til at give underretning om  

 konkursen til en række offentlige myndigheder og registre i tilfælde, hvor  

 det i lovgivningen måtte være udtrykkeligt foreskrevet, at sådan meddelelse  

 skal gives af skifteretten.
Det præciseres, at initiativet i de pågældende  

 tilfælde skal udgå fra kurator, der også er pligtig at forsyne skifteretten  

 med de oplysninger, der er nødvendige, for at meddelelsen kan afgives.
I de  

 tilfælde, hvor der ikke direkte i lovgivningen stilles krav om, at  

 underretning om rådighedsfratagelsen skal foretages af skifteretten, påhviler  

 dette kurator.
 Den underretningspligt, som i dag efter anden lovgivning påhviler  

 skifteretten, foreslås overført til kurator ved ændring af de relevante  

 lovbestemmelser, jf. herved lovforslagets §§ 2 - 6.
 Der henvises til betænkningens side 42 og 55.
Til § 110 Bestemmelsen svarer i det væsentlige til de nugældende regler i lovens §§  

 110 og 115 med de ændringer, som følger af, at skifteretten efter forslaget  

 ikke længere skal godkende dispositioner foretaget på bobehandlingens  

 indledende stadie.
Bestemmelsesretten tilkommer alene den eller de udpegede  

 kuratorer, og det er derfor også naturligt at tillægge kurator de opgaver,  

 som hidtil har været varetaget af skifteretten.
Den foreslåde bestemmelses stk. 1, 1. pkt. , erstatter den gældende  

 bestemmelse i lovens § 115, stk. 1. Der er med den kortere formulering, der  

 ikke eksemplificerer kurators opgaver, ikke tilsigtet nogen realitetsændring  

 af kurators kompetence.
Der stilles efter bestemmelsen ikke længere krav med  

 hensyn til anbringelse af boets midler.
Det er imidlertid forudsat, at  

 kurator som hidtil skal anbringe midlerne på forsvarlig måde og søge at opnå  

 en rimelig forrentning.
Bestemmelsen i stk. 1, 2. pkt. , erstatter de gældende regler i  

 lovens § 107, stk. 2-3, og § 114, stk. 4, hvorefter skifteretten kan antage  

 forretningskyndig medhjælp for kurator.
Afgørelsen om antagelse af sagkyndig  

 bistand er som led i den styrkelse af kurators stilling, som forslaget  

 tilsigter, i det hele overladt til kurator.
Der er ingen begrænsning i arten  

 af de opgaver, hvortil der kan rekvireres sagkyndig bistand, og derfor heller  

 ikke i, hvilke sagkyndige personer kurator kan antage, idet de pågældende dog  

 naturligvis skal opfylde habilitetskravet i lovens § 238. Kurator bør påse,  

 at den sagkyndiges opgaver afgrænses så nøjagtigt som muligt, herunder også i  

 omkostningsmæssig henseende.
Antagelse af forretningskyndig bistand vil  

 navnlig kunne være påkrævet i de tilfælde, hvor boet fortsætter driften af en  

 igangværende virksomhed.
Det foreslås, at skifteretten ikke længere skal fastsætte vederlaget til  

 den sagkyndige.
Dette er en ændring i forhold til lovens § 239, stk. 2, men  

 da det efter lovforslaget alene er kurator, som antager den sagkyndige, er  

 det naturligt, at den sagkyndiges regning sendes til kurator.
Udfører en  

 antaget sagkyndig opgaver, som må anses for en naturlig del af kurators  

 arbejde, må skifteretten tage dette i betragtning ved fastsættelsen af  

 kurators vederlag for boets behandling.
 Stk. 2 erstatter den gældende bestemmelse i lovens § 110 om  

 registrering og vurdering af boets aktiver.
Det foreslås, at den ubetingede pligt til at foretage vurdering af boets  

 aktiver afskaffes.
En sådan vurdering er ikke altid velbegrundet, f.eks.  

 ikke, hvis det er klart, at et overbehæftet aktiv skal sælges på en  

 tvangsauktion.
Tilsvarende gælder i tilfælde, hvor det er åbenbart, at et  

 aktiv må udlægges til skyldneren efter reglerne om undtagelse fra  

 kreditorforfølgning.
Det foreslås endvidere, at skifteretten ikke længere skal udmelde  

 registrerings- og vurderingsmænd.
Disse antages efter forslaget af kurator.  

 Af samme grunde som anført ovenfor foreslås det, at skifteretten ikke længere  

 skal fastsætte vederlaget til registrerings- og vurderingsmænd.
Forslagets stk. 3 og 4 svarer til de gældende regler i lovens §  

 115, stk. 2 og 3, idet der dog i forslagets stk. 3 er tilføjet en pligt for  

 kurator til på forhånd at underrette kreditorudvalget om påtænkte, særligt  

 væsentlige dispositioner.
Pligten svarer til den meddelelsespligt, som det  

 beskikkede tilsyn under en betalingsstandsning er pålagt i forhold til et  

 eventuelt kreditorudvalg, jf. lovens § 15, stk. 4. Den skærpede  

 underretningspligt ændrer ikke ved det forhold, at kurator er legitimeret til  

 egenhændigt at træffe afgørelse om boets forhold.
 Bestemmelsen tillægger ikke skifteretten nogen almindelig beføjelse til at  

 godkende kurators dispositioner, men hvis kurator handler til skade for boet  

 eller krænker nogens rettigheder, kan skifteretten som hidtil gribe ind, jf.  

 herved den foreslåede § 127, som svarer til den gældende § 128.
 Der henvises til de almindelige bemærkninger, pkt. 3.1.1, og til  

 betænkningens side 42-43 og 55-57.
Til § 111 Den foreslåede bestemmelse, hvorefter kurator som udgangspunkt skal være  

 dækket af såvel en ansvars- som en kautionsforsikring, erstatter den  

 nugældende § 118, hvorefter der alene stilles krav om sikkerhed  

 (»kaution«) for tab som følge af bobestyrerens uretmæssige  

 dispositioner over boets aktiver.
Bestemmelsens stk. 1 præciserer kravet om, at der skal tegnes en  

 kautionsforsikring eller stilles anden tilsvarende sikkerhed.
Det er  

 skifteretten, der afgør sikkerhedens størrelse efter en konkret vurdering af  

 boets aktiver.
Skifteretten kan i denne forbindelse også fastsætte  

 kautionsforsikringen til 0, således at kurator foreløbigt fritages for at  

 stille sikkerhed for boets eventuelle tab.
Det bestemmes udtrykkeligt, at udgiften til kautionsforsikring afholdes  

 som boudgift.
Dette svarer til gældende praksis.
I stk. 2 foreslås som noget nyt, at kurator tillige skal være  

 dækket af en ansvarsforsikring.
En sådan generel pligt til at tegne  

 ansvarsforsikring gælder allerede for advokater efter de særlige regler herom  

 i vedtægten for Det danske Advokatsamfund.
Ved forslaget gøres det imidlertid  

 til en udtrykkelig pligt for alle kuratorer.
Har kurator i forvejen en  

 almindelig ansvarsforsikring, der dækker vedkommendes ansvar som bobestyrer,  

 skal der ikke tegnes en individuel forsikring for det enkelte bo.
Ansvarsforsikringens størrelse skal være tilstrækkelig til at kunne dække  

 kurators eventuelle ansvar.
Der kan efter omstændighederne være behov for at  

 drøfte størrelsen ved valg af bostyre.
Det påhviler imidlertid ikke  

 skifteretten at gennemgå forsikringsbetingelserne.
 Udgiften til ansvarsforsikring er boet uvedkommende, og også dette svarer  

 til gældende praksis.
 Der henvises til de almindelige bemærkninger, pkt. 3.1.1, og til  

 betækningens side 43 og 57.
Til § 112 Ind- og udsættelsesforretninger er efter de gældende regler i  

 retsplejeloven henlagt til fogedretten.
 Det foreslås som noget nyt, at skifteretten skal kunne forestå sådanne  

 forretninger.
Skifterettens kompetence er afgrænset således, at den alene omfatter ind-  

 og udsættelsesforretninger, der retter sig mod skyldneren eller, når  

 skyldneren er en juridisk person, de personer, der efter konkurslovens § 105  

 kan tillægges samme processuelle stilling som en personlig skyldner, dvs.  

 medlemmer af bestyrelse eller direktion, likvidator i et aktie- eller  

 anpartsselskab, revisorer eller personer, der tidligere har beklædt et af de  

 nævnte hverv.
Kompetencen omfatter endvidere forretninger, der retter sig mod  

 afsatte eller fratrådte kuratorer eller medlemmer af kreditorudvalget.
De retsgarantier, som efter retsplejeloven gælder for fuldbyrdelsesskridt  

 foretaget af fogedretten, skal anvendes tilsvarende, jf. det foreslåede stk.  

 3, hvorefter de processuelle regler, som gælder for fogedforretninger, også  

 gælder for de ind- og udsættelsesforretninger, der foretages af skifteretten.  

 Reglerne i retsplejelovens kapitel 46 finder efter bestemmelsen anvendelse  

 »med de fornødne lempelser«.
Der sigtes herved navnlig til, at  

 betingelserne for at undlade at give skyldneren underretning om ind- eller  

 udsættelsesforretningens foretagelse og for at undlade at tilsige den  

 pågældende til forretningen i praksis hyppigere vil være opfyldt i  

 konkursboer end i andre fuldbyrdelsessager.
 Det forudsættes, at skifteretten, når den faktiske gennemførelse af  

 tvangsfuldbyrdelsen skal ske i umiddelbar fortsættelse af dekretets  

 afsigelse, vil kunne gennemføre dette også i en anden retskreds.
 Der henvises til de almindelige bemærkninger, pkt. 3.1.4, og til  

 betænkningens side 43 og 57-58.
Til kapitel 13 Bestemmelserne i forslagets §§ 113-117 erstatter de gældende bestemmelser  

 i lovens §§ 113 og 114. Forslaget indeholder endvidere udførlige regler om  

 valg af kurator og kreditorudvalg.
Til § 113 Bestemmelsens stk. 1-3 svarer sammen med forslaget til § 114 til de  

 gældende bestemmelser i lovens § 113, stk. 1-3.
Stk. 4 er ny.
Efter gældende ret kan bestemmelse om, at boet skal  

 behandles af flere kuratorer, alene træffes af skiftesamlingen.  

 Stemmeforholdene i et bo kan således forhindre, at et bo behandles af mere  

 end en kurator, selv om der er et reelt behov herfor.
Det foreslås, at spørgsmålet om kuratorernes antal ikke afgøres efter  

 afstemningsreglerne alene.
Efter forslaget gøres det muligt for skifteretten  

 at bestemme, at der skal udpeges yderligere en kurator.
Skifterettens  

 afgørelse herom vil f.eks. kunne være begrundet i stærkt afvigende interesser  

 hos forskellige grupper af fordringshavere.
Bestemmelsen bør derimod ikke  

 anvendes i situationer, hvor skifteretten finder den valgte kurator inhabil  

 eller uegnet til hvervet, idet den rigtige fremgangsmåde her er, at  

 skifteretten forkaster valget af kurator efter § 113, stk. 3, og at der  

 derefter foretages nyt kuratorvalg.
Opstår der senere under bobehandlingen  

 habilitetsproblemer, kan dette eventuelt løses ved at udpege en medkurator  

 til at behandle den pågældende sag.
Boets størrelse eller særligt  

 komplicerede karakter kan også tillægges betydning ved skifterettens  

 afgørelse om at beskikke yderligere en kurator.
De fordringshavere, der er  

 repræsenteret, skal have lejlighed til at udtale sig om spørgsmålet og i  

 givet fald også om personspørgsmålet, men afgørelsen træffes af skifteretten.
 Der henvises til de almindelige bemærkninger, pkt. 3.1.1, og til  

 betænkningens side 43 og 58-59.
Til § 114 Bestemmelsens stk. 1 om afsættelse af kurator svarer til den  

 nugældende regel i lovens § 113, stk. 3, med de ændringer, der er nødvendige  

 på grund af de foreslåede nye regler for valg af bostyre.
Skifteretten har ikke beføjelser til efter at have afsat en valgt kurator  

 selv at udpege ny kurator.
I sådanne situationer må fordringshaverne foretage  

 nyt valg.
Er den afsatte kurator derimod udpeget af skifteretten, kan  

 skifteretten også udpege en ny kurator, men fordringshaverne har i samme  

 omfang som efter den foreslåede § 108 adgang til at kræve skiftesamling  

 afholdt til valg af ny kurator.
Skifterettens adgang til at afsætte kurator gælder som hidtil på alle  

 stadier af boets behandling.
Det er endvidere fortsat kun skifteretten, der  

 har beføjelse til at afsætte kurator.
Stk. 2 udvider reglerne i stk. 1 til også at omfatte de tilfælde,  

 hvor kurator selv ønsker at fratræde, eller hvor kurator afgår ved døden  

 under boets behandling.
Man har i disse tilfælde hidtil anvendt den samme  

 fremgangsmåde ud fra en analogi fra reglerne om nyvalg.
 Stk. 3 , der er ny i forhold til betænkningens lovudkast, pålægger  

 en afsat eller fratrådt kurator at aflevere de dokumenter vedrørende boet,  

 som den pågældende er kommet i besiddelse af i egenskab af kurator.  

 Justitsministeriet finder, at det i forbindelse med de foreslåede  

 tvangsfuldbyrdelsesregler er hensigtsmæssigt, at der skabes den fornødne  

 hjemmel til, at skifteretten kan sætte sig i besiddelse af dokumenterne, om  

 nødvendigt ved en indsættelsesforretning.
 Der henvises til betænkningens side 43 og 59.
Til §§ 115 og 116 Bestemmelserne i forslagets §§ 115 og 116 om nedsættelse af kreditorudvalg  

 svarer i det væsentlige til den gældende bestemmelse i lovens § 114, stk. 1  

 og 2. Den foreslåede § 115, stk. 1, gælder kun for skiftesamlinger efter §  

 108, men bestemmelsen suppleres af § 116, der giver skifteretten mulighed for  

 til enhver tid at indkalde til en skiftesamling om nedsættelse af  

 kreditorudvalg.
Den foreslåede § 116 indebærer endvidere en styrkelse af  

 fordringshavernes og kurators mulighed for at få nedsat kreditorudvalg, idet  

 skifteretten på begæring af disse har pligt til at afholde skiftesamling  

 herom.
Ved skiftesamlinger i henhold til den foreslåede § 116 finder  

 stemmereglen i den foreslåede § 119, stk. 2, anvendelse.
 Der henvises til de almindelige bemærkninger, pkt. 3.1.1, og til  

 betænkningens side 44 og 59-60.
Til § 117 Bestemmelsens stk. 1 er en udbygning af den nugældende § 114, stk.  

 3. Det anføres nu udtrykkeligt i bestemmelsen, at der også er adgang til at  

 afsætte enkelte medlemmer af kreditorudvalget.
Det vil således ikke længere  

 være nødvendigt at foretage et formelt genvalg af de øvrige medlemmer.
 Efter stk. 2 tillægges skifteretten kompetence til at afsætte et  

 eller flere medlemmer af et kreditorudvalg, som skifteretten har nedsat i  

 henhold til den foreslåede § 107, stk. 2. En sådan beslutning må i praksis  

 formodes hovedsagelig at komme på tale ved inhabilitet, jf. lovens § 238, men  

 også andre forhold såsom manglende egnethed eller illoyal adfærd vil kunne  

 begrunde en afsættelse.
 Skifteretten har ikke mulighed for af egen drift at udpege et eller flere  

 nye medlemmer af kreditorudvalget til erstatning for den eller de afsatte,  

 idet kreditorudvalg på dette tidspunkt af bobehandlingen kun kan nedsættes  

 ved skiftesamlingens beslutning.
 Ønsker et medlem af kreditorudvalget at fratræde, har den pågældende til  

 enhver tid adgang hertil efter det foreslåede stk. 3 . Det vil ofte  

 være naturligt, at hele kreditorudvalget fratræder, når de indledende stadier  

 af bobehandlingen er overstået og boet har fået afhændet sine aktiver og  

 afviklet de forretningsmæssige forpligtelser.
 For at give fordringshaverne mulighed for at fremsætte begæring om et  

 eventuelt nyvalg, fastsætter stk. 4 en pligt for kurator til at  

 underrette om eventuelle ændringer som følge af skifterettens afsættelse af  

 et medlem eller et medlems frivillige fratræden.
Stk. 5 , der er ny i forhold til betænkningens lovudkast, skaber  

 hjemmel til at kræve boets dokumenter udleveret af afsatte eller fratrådte  

 medlemmer af kreditorudvalget.
Der henvises til bemærkningerne til den  

 foreslåede § 114, stk. 3. Nægter et afsat medlem at udlevere boets  

 dokumenter, vil kurator kunne anmode skifteretten om bistand til at blive  

 indsat i besiddelsen af dokumenterne, jf. den foreslåede § 112.
 Der henvises til betænkningens side 44 og 60.
Til kapitel 14 Det foreslåede kapitel 14 (§§ 118-123) svarer til kapitel 14 (§§ 119-124)  

 i den gældende konkurslov.
 Begrebet skiftesamling anvendes i forslaget alene om møder, der afholdes i  

 skifterettens regie, mens møder, der afholdes på kurators kontor, f.eks. til  

 fordringers prøvelse, ikke kaldes skiftesamlinger.
 Der henvises til betænkningens side 44-45 og 60.
Til kapitel 15 I det foreslåede kapitel 15 fastsættes regler om kreditorinformation med  

 henblik på at øge fordringshavernes indseende med bobehandlingen.  

 Fordringshaverne vil med de foreslåede regler få bedre mulighed for at  

 varetage deres interesser og få større incitament til at fremkomme med  

 oplysninger, der kan være af betydning for boets behandling.
Til § 124 Bestemmelsen svarer til dels til de gældende bestemmelser i lovens § 108,  

 stk. 2, om den midlertidige bestyrers meddelelsespligt og § 129, stk. 2, om  

 meddelelse til fordringshaverne om indrykning af proklama.
 Proklama skal på grund af de foreslåede ændringer af reglerne om valg af  

 bostyre efter forslaget indrykkes i Statstidende allerede straks efter  

 konkursdekretets afsigelse.
 Der henvises til betænkningens side 45 og 61.
Til § 125 Bestemmelsen fastsætter omfanget af og tidsfristerne for kurators  

 pligtmæssige information til fordringshaverne.
Den fastsatte orientering til fordringshaverne beskriver alene de  

 minimumskrav, der stilles til kurators meddelelser.
Tilsiger boets karakter  

 eller bobehandlingen yderligere orientering af fordringshaverne, bør kurator  

 snarest sørge herfor.
Det kan ske ved en skriftlig meddelelse eller på et  

 møde, jf. stk. 5. Er der f.eks. ikke tilstrækkelige midler i boet til  

 anlæggelse af en omstødelsessag, bør kurator underrette fordringshaverne  

 herom på et så tidligt tidspunkt, at de kan varetage deres interesser ved  

 enten at stille sikkerhed for sagsomkostningerne eller ved at anlægge sagen  

 på egen hånd.
 Efter stk. 1 skal kurator som hidtil udfærdige en oversigt over  

 boets aktiver og passiver, jf. den gældende bestemmelse i lovens § 111, stk.  

 2. Oversigten skal danne grundlag for bedømmelsen af, hvilke konkursklasser  

 der kan forvente dækning helt eller delvis, og for skifterettens eventuelle  

 afgørelse af spørgsmål om stemmeret.
Oversigten bør omfatte samtlige boets aktiver, de kendte passiver opdelt  

 efter konkursordenen samt oplysning om de forventede omkostninger ved boets  

 behandling.
Hvis der på skiftesamlingen til valg af bostyre vælges en anden  

 kurator end den, der blev udpeget af skifteretten, skal den afgående kurator  

 aflægge sædvanligt regnskab for sin forvaltning af boet i den periode, der er  

 forløbet.
Bestemmelsen i stk. 2 svarer i det væsentlige til den nugældende §  

 116, stk. 1 og 2. Den udvidede statusoversigt og redegørelse skal udsendes  

 snarest efter, at kurator har fået det fornødne overblik over boets stilling,  

 dog inden 4 måneder efter dekretet.
Det er vigtigt af hensyn til  

 fordringshavernes dispositionsmuligheder, herunder muligheden for at opnå  

 momsrefusion og skattefradrag, at kurator hurtigst muligt udsender en  

 fyldestgørende information om boet.
På den anden side er det nødvendigt, at  

 der gives kurator tilstrækkelig tid til at få fremskaffet de relevante  

 oplysninger om boets stilling, således at statusoversigten kan give et  

 dækkende billede af boets økonomiske forhold.
Statustallene bør sammenholdes  

 med regnskabsoplysninger fra tidligere år, således at kreditorerne kan få  

 indsigt i, om konkursen skyldes forklarlige driftsmæssige tab, eller om der  

 er forhold, der skal undersøges nærmere, herunder med henblik på eventuelt at  

 gøre ansvar gældende for den tidligere ledelse.
Der bør endvidere snarest  

 muligt gives oplysning om dispositioner, der eventuelt kan være omstødelige,  

 således at fordringshaverne får mulighed for at bidrage med oplysninger, som  

 kan have betydning for sagen.
Fordringshaverne bør også opfordres til at  

 fremkomme med oplysninger om andre muligt omstødelige forhold.
Alle fordringshavere skal orienteres, uanset om deres krav kan forventes  

 at blive fyldestgjort eller ej.
Statusoversigten og redegørelsen skal i  

 lighed med statusoversigten og indberetningen efter den gældende lovs § 116  

 også sendes til skattemyndighederne, og de skal derfor være så  

 fyldestgørende, at de kan danne grundlag for skattemyndighedernes vurdering  

 af, om boet er skattepligtigt efter konkursskattelovens regler.
Reglen i stk. 3 udvider underretningspligten i forhold til de  

 gældende regler.
For at styrke kreditorernes indseende med boets behandling,  

 pålægges kurator at informere de berørte fordringshavere hvert halve år om  

 boets økonomi og bobehandlingens stade, herunder om udgifter og indtægter af  

 særlig betydning, f.eks. afholdte større udgifter til ekstern bistand samt,  

 så snart dette er muligt, om den forventede dividende.
Såfremt boet  

 fortsætter driften af en virksomhed, bør dette oplyses, og der må redegøres  

 for resultatet af driften.
Der bør endvidere fremsendes et egentligt  

 driftsregnskab, såfremt det skønnes at have betydning for fordringshavernes  

 mulighed for at bedømme oplysningerne om driftsresultatet.
Debitering af a  

 conto salær til kurator skal fortsat godkendes af skifteretten, og  

 fordringshaverne skal underrettes om kurators eventuelle begæring herom.
Den løbende halvårlige orientering skal kun udsendes til de  

 fordringshavere, der har udsigt til hel eller delvis fyldestgørelse.
De  

 fordringshavere, som ikke kan forvente fyldestgørelse, bør snarest orienteres  

 herom, samt om, at de ikke kan påregne fremover at modtage yderligere  

 information om boets forhold.
Fordringshavere, der forventes fyldestgjort,  

 bør orienteres indtil de er fyldestgjort for alle andre krav end eventuelle  

 efterstillede renter.
Bliver der senere under bobehandlingen udsigt til hel  

 eller delvis fyldestgørelse også af krav på efterstillede renter, bør de  

 berørte fordringshavere dog underrettes om dette af hensyn til deres  

 opgørelse og anmeldelse af eventuelle rentekrav. Ændres den forventede  

 dividende, således at en konkursklasse der ikke længere har udsigt til  

 dækning, skal dette fremgå af redegørelsen, og det skal fremgå, at  

 fordringshavere, der hører til denne konkursklasse, ikke fremover vil få  

 tilsendt information om boets forhold.
 Det forudsættes, at enhver fordringshaver dog efter anmodning kan få  

 tilsendt såvel de halvårlige meddelelser som det endelige regnskab eller  

 uddrag heraf.
Bestemmelsens stk. 4 pålægger kurator ved aflæggelsen af regnskab  

 at udsende underretning om resultatet af bobehandlingen til samtlige  

 fordringshavere.
I praksis er der i mange boer så få midler, at det er helt  

 åbenbart, at ikke alle kreditorer vil få del i udlodningen, og derfor  

 foreslås det, at alene de fordringshavere, der forventes at få del i  

 dividenden, skal have tilsendt kopi af det endelige boregnskab eller uddrag  

 heraf.
Det endelige regnskab skal endvidere som hidtil sendes til  

 skifteretten i sin helhed, jf. lovens § 148.
Bestemmelsen i stk. 5 , der er ny, lovfæster kurators adgang til at  

 indkalde fordringshaverne til en drøftelse af eller orientering om boets  

 forhold.
Berører et spørgsmål kun enkelte fordringshavere, kan mødet afholdes  

 med disse alene.
 Skal der træffes bindende beslutninger af en fordringshaverforsamling, kan  

 dette som hidtil kun ske på en skiftesamling i skifterettens regie, da det  

 alene er skifteretten, som kan afgøre eventuelle tvister vedrørende  

 stemmeretten.
 Bestemmelsen i stk. 6 svarer sammen med den foreslåede § 126, stk.  

 1, til den gældende § 125, stk. 3.
 Der henvises til de almindelige bemærkninger, pkt. 3.1.5, og til  

 betænkningens side 45-46 og 61-63.
Til § 126 I den gældende konkurslovs §§ 111, 116, 125 og 127 er der fastsat regler  

 om den pligt, der påhviler kurator og midlertidig bobestyrer til at udarbejde  

 redegørelser og afgive indberetninger til skifteretten.
Den foreslåede bestemmelses stk. 1 opretholder en pligt for kurator  

 til at give skifteretten mindst samme orientering, som kurator giver  

 kreditorerne.
Baggrunden herfor er, at skifteretten fortsat skal føre tilsyn  

 med konkursboerne.
Senest samtidig med, at den lovpligtige information efter  

 de foreslåede §§ 124 og 125 tilsendes fordringshaverne, skal det samme  

 materiale tilsendes skifteretten.
Efter den gældende bestemmelse i konkurslovens § 126, stk. 1, skal  

 skifteretten i fornødent omfang revidere de af kurator udarbejdede  

 regnskaber.
Det foreslåede stk. 2 erstatter denne bestemmelse.
Da en  

 pligt til at »revidere« efter årsregnskabslovens regler indebærer,  

 at der skal udføres forskellige nærmere bestemte funktioner, som falder uden  

 for skifterettens kontrolopgaver, foreslås dette erstattet med ordet  

 »gennemgå«, som er mere dækkende for skifterettens kontrolfunktion.
Skifterettens gennemgang af det afsluttende boregnskab har til formål at  

 kontrollere, om kurator har behandlet boet forsvarligt, og dette regnskab  

 skal sammen med kurators salærredegørelse danne grundlag for  

 salærfastsættelsen.
Der foretages endvidere en kontrol af de beregnede  

 retsafgiftsbeløb.
Da retsafgiften i mange boer ligger over eller under de i  

 retsafgiftsloven fastsatte minimums- og maksimumsafgifter, er denne kontrol  

 ofte af underordnet betydning.
En egentlig kassebilagsrevision vil i de  

 fleste boer være unødvendig, da den i praksis kun sjældent giver anledning  

 til bemærkninger og yderst sjældent til bemærkninger af betydende karakter.  

 En gennemgang af regnskabet sammenholdt med det tidligere fremsendte  

 materiale og eventuelle tidligere regnskaber vil derimod kunne give et bedre  

 grundlag for at vurdere bobehandlingen og de momenter, der indgår i  

 salærfastsættelsen.
Det bør ved gennemgangen af regnskabet særligt påses, at  

 der ikke er handlet til skade for boets kreditorer, f.eks. ved at  

 pantekreditorer har fået fyldestgørelse for mere end pantets værdi, eller at  

 udgifter, der skulle være afholdt af panthaverne, jf. lovens § 87, er afholdt  

 af boets masse.
Dette vil ofte kræve hel eller delvis gennemgang af de bilag,  

 der ligger til grund for regnskabet.
Det forudsættes derfor, at  

 regnskabsbilagene sammen med udskrift af boets konto hos kurator og udskrift  

 af bankkonti vedlægges regnskabet ved fremsendelsen til skifteretten.
Der  

 skal endvidere vedlægges regnskab for de enkelte aktiver og eventuelle  

 driftsregnskaber, når den pågældende aktivitet kun medtages med nettoværdien  

 i regnskabet.
Den gældende bestemmelse i lovens § 126, stk. 2, om revisorgennemgang af  

 regnskabet foreslås ophævet.
Kurator kan efter lovforslaget antage sagkyndig  

 bistand under boets behandling, herunder revisorbistand.
I et bo af betydelig  

 størrelse eller af indviklet beskaffenhed vil det afsluttende regnskab i  

 praksis oftest være udarbejdet af en statsautoriseret eller registreret  

 revisor, og det forekommer derfor ufornødent at antage en revisor til at  

 gennemgå det udarbejdede regnskab.
 Stk. 3 svarer til den gældende bestemmelse i lovens § 125, stk. 4.
 Der henvises til de almindelige bemærkninger, pkt. 3.1.5, og til  

 betænkningens side 46 og 63-64.
Til § 127 Bestemmelsen svarer til den gældende § 128.
Det forudsættes, at reglen, der i praksis kun sjældent har været bragt i  

 anvendelse, fortolkes snævert i lyset af den mere selvstændige stilling for  

 kurator, som lovforslaget i øvrigt medfører.
Efter Justitsministeriets  

 opfattelse skal skifteretten således ikke udøve et generelt overskøn over  

 bostyrets afgørelser.
At skifteretten selv ville have truffet en anden  

 beslutning, hvis retten skulle have taget stilling til et spørgsmål, er ikke  

 afgørende, og det vil normalt heller ikke være tilstrækkelig anledning til at  

 gribe ind, at retten finder afgørelsen mindre hensigtsmæssig.
Bostyret skal som udgangspunkt kunne træffe afgørelse vedrørende boets  

 anliggender og udøve de forvaltnings- og forretningsmæssige skøn, som er  

 tillagt det.
Det er således kun klart urimelige beslutninger, der vil kunne  

 tilsidesættes af skifteretten.
Skifterettens adgang til at gribe ind skal ses  

 som en sikkerhedsventil, der skal forhindre grove fejl og magtmisbrug fra  

 bostyrets side.
 Der henvises i øvrigt til betænkningens side 46.
Til kapitel 16 Bestemmelserne i det foreslåede kapitel 16 (§§ 128-134) om prøvelse af  

 fordringer og andre krav svarer stort set til de gældende regler i lovens §§  

 129-134 med de ændringer, der følger af, at skifteretten efter forslaget ikke  

 deltager i det almindelige arbejde med prøvelse af fordringer og andre krav.  

 Dette arbejde foreslås henlagt til kurator.
Til § 128 Den foreslåede bestemmelse indeholder i 1. pkt. den ændring i forhold til  

 de gældende regler, at opfordringen til at anmelde krav mod skyldneren  

 (proklama) nu skal indrykkes i Statstidende samtidig med bekendtgørelsen om  

 konkursen.
Efter den gældende ordning foretages denne opfordring samtidig med  

 bekendtgørelsen om valg af kurator, dvs. først ca. 3 uger efter konkursens  

 indtræden.
Grunden til denne ændring er, at afholdelse af skiftesamling til  

 valg af bostyre efter forslaget ikke længere er obligatorisk.
2. pkt. svarer til den gældende bestemmelse i lovens § 129, stk. 1, nr. 1,  

 3. pkt.
I de tilfælde, hvor et beskikket tilsyn eller en tidligere likvidator  

 udpeges som kurator, bør der normalt ikke kræves fornyet anmeldelse, idet det  

 må formodes, at kurator i sin tidligere egenskab allerede har noteret  

 anmeldelserne og anerkendt modtagelsen af disse.
Har kurator derimod ikke  

 tidligere beskæftiget sig med boet, bør der som udgangspunkt altid ske  

 fornyet anmeldelse, således at kurator ikke ifalder ansvar over for  

 eventuelle glemte fordringshavere.
Da en del fordringshavere forventer, at  

 deres anmeldelser under f.eks. en tidligere anmeldt betalingsstandsning  

 automatisk registreres af kurator, bør der gøres særskilt opmærksom på  

 retsstilingen i kurators meddelelse om konkursen.
 Der henvises til betænkningens side 46 og 65.
Til § 129 Kurators pligt efter den gældende § 130, stk. 1, til at indføre anmeldte  

 fordringer og andre krav i en »gældbog« foreslås afskaffet, således  

 at fordringer og andre krav i stedet blot skal »registreres« af  

 kurator.
Registrering i et EDB-anlæg vil opfylde dette krav.
Den foreslåede  

 bestemmelse indeholder endvidere den nyhed, at kurator ubetinget skal  

 anerkende modtagelsen af en anmeldelse.
Dette er dog allerede en almindeligt  

 fuldt praksis.
Det bør altid fremgå af anerkendelsen, under hvilket  

 fordringsnummer anmeldelsen er registreret.
 Bestemmelsen i lovens § 130, stk. 2, der fastlægger, hvordan bostyret skal  

 bekræfte en anmeldelse, der er fremsendt i to eksemplarer foreslås ophævet.  

 Det vil dermed være op til kurator at afgøre, om modtagelsen af en  

 anmeldelse, der er fremsendt i to eksemplarer, skal bekræftes på genparten af  

 anmeldelsen eller på anden hensigtsmæssig måde.
Stk. 2 svarer til den gældende § 130, stk. 3. Bestemmelsen  

 omfatter som hidtil både den konkursbegæring, som skifteretten har taget til  

 følge, og andre verserende konkursbegæringer.
Konkursbegæringer, som er  

 tilbagekaldt inden konkursen, anses derimod ikke som en fordringsanmeldelse.
 Der henvises til betænkningens side 47 og 65-66.
Til § 130 Stk. 1 svarer til den gældende § 131, stk. 1.
Bestemmelsens stk. 2 indeholder en pligt for kurator til, inden han  

 tager stilling til de anmeldte krav, så vidt muligt at forelægge disse for  

 skyldneren.
Kurator kan have stor hjælp heraf, fordi skyldneren ofte er i  

 besiddelse af relevante oplysninger, som ikke fremgår af virksomhedens  

 bogholderi.
Skyldneren har endvidere en interesse i, at en fordring ikke  

 anerkendes med et for højt beløb, idet han efter boets slutning fortsat  

 hæfter for de udækkede krav.
Skyldnerens gennemgang af de anmeldte krav  

 medfører ikke nogen ændring med hensyn til den forældelsesfrist, som gælder  

 for kravene.
 Stk. 3 svarer til den gældende § 132, stk. 2.
 Der henvises til betænkningens side 47 og 66.
Til § 131 Efter stk. 1 og forslaget i øvrigt er det kurator, der har pligt  

 til at tage initiativ til samt gennemføre de møder, der skal afholdes til  

 prøvelse af fordringer og andre krav.
Fristbestemmelsen i stk. 1, 2. pkt.,  

 svarer til den gældende regel i lovens § 129, stk. 1, nr. 2.
 Stk. 2 og 3 svarer til de gældende bestemmelser i lovens § 131,  

 stk. 2 og 3.
 Der henvises til de almindelige bemærkninger, pkt. 3.1.3, og til  

 betænkningens side 47 og 66.
Til § 132 Bestemmelsen svarer til den gældende bestemmelse i lovens § 133, stk. 1 og  

 2.
 Der henvises til betænkningens side 47 og 66.
Til § 133 Bestemmelsen i stk. 1 erstatter den gældende § 133, stk. 3. Den  

 gældende bestemmelse udtaler sig ikke om, hvem det påhviler at tage initiativ  

 til indbringelse af en tvist for skifteretten i tilfælde, hvor tvisten ikke  

 består mellem boet og anmelderen, men hvor en indsigelse mod en anmeldt  

 fordring fremsættes af en anden fordringshaver i boet.
Konkurslovudvalget  

 anfører i betænkningen s. 66, at bestemmelsen i henseende til procesmåden  

 ikke praktiseres helt ensartet ved skifteretterne.
Ved nogle skifteretter  

 træffes afgørelsen på det foreliggende grundlag efter en eventuel  

 bevisførelse, medens der ved andre skifteretter foranstaltes en egentlig  

 skriftveksling på samme måde som det kendes fra civile retssager.
Da  

 skifterettens fastsættelse af frister for indlevering af processkrifter  

 hidtil har været ulovhjemlet, har det givet anledning til tvivl, om en  

 overskridelse af en sådan frist kan tillægges nogen virkning.
Bestemmelsen præciserer, at initiativet til at indbringe en tvist for  

 skifteretten påhviler den, der ikke vil acceptere kurators indstilling.
Det  

 angives endvidere, at indbringelsen sker ved, at der anlægges sag ved  

 skifteretten, således at den pågældende skal indlevere en stævning, jf.  

 retsplejelovens § 348, stk. 1. Fristen for sagsanlæg foreslås fastsat til 3  

 måneder.
Anlægges sag ikke rettidigt, dvs. er stævningen ikke skifteretten i  

 hænde inden fristens udløb, følger det af bestemmelsens stk. 2 , at  

 kurators indstilling er endelig.
 Der henvises til betænkningens side 47-48 og 67.
Til § 134 Bestemmelsen svarer til den gældende § 134.
 Der henvises til betænkningens side 47-48 og 67.
Til nr. 12 Den foreslåede ændring af lovens § 139, stk. 2, er redaktionel og skyldes,  

 at ordet »tingfæstet« ikke længere findes i proceslovgivningen.
Den  

 anvendte formulering svarer til formuleringen i retsplejelovens § 359.
 Der henvises til betænkningens side 48 og 67.
Til nr. 13 Retsplejelovens regler om udeblivelse blev ved lov nr. 260 af 8. juni 1979  

 ændret, således at der ikke længere skelnes mellem tilregnelig og  

 utilregnelig udeblivelse.
Genoptagelse behandles nu i alle tilfælde efter  

 retsplejelovens § 367, der giver en almindelig adgang til genoptagelse inden  

 for 4 uger fra dommens afsigelse.
Retten kan dog undtagelsesvis genoptage  

 sagen indtil et år fra dommens afsigelse.
Efter retsplejelovens § 367 kan  

 retten endvidere betinge genoptagelsen af, at sagsøgte betaler de pålagte  

 sagsomkostninger eller stiller sikkerhed herfor.
Pålagte sagsomkostninger,  

 der normalt er et simpelt krav i boet, vil herved få status som massekrav,  

 når der er tale om genoptagelse af en sag mod skyldneren under behandlingen  

 af konkursboet.
I mange tilfælde vil boet imidlertid først blive bekendt med eksistensen  

 af en udeblivelsesdom over skyldneren senere end 4 uger efter dommens  

 afsigelse, og boet vil da kun kunne få sagen genoptaget, hvis retten finder,  

 at 1- års reglen undtagelsesvis kan bringes i anvendelse.
Det kan også  

 forekomme, at boet først får kendskab til dommen efter udløbet af 1 års  

 fristen, navnlig hvis sagsøger ikke selv fremlægger dommen over for boet.
Der  

 er i dette tilfælde ikke længere nogen mulighed for boet for at søge  

 genoptagelse.
Bestemmelsen om boets adgang til at begære genoptagelse af en retssag mod  

 skyldneren i tilfælde, hvor denne er blevet dømt som udeblevet på fristdagen  

 eller senere, foreslås på denne baggrund ændret, således at der indsættes en  

 absolut frist for boets anmodning om genoptagelse på 4 uger fra det  

 tidspunkt, hvor boet bliver bekendt med dommen.
Genoptagelse kan ikke  

 betinges af krav om betaling af eller sikkerhedsstillelse for de pålagte  

 sagsomkostninger.
 Der henvises til betækningens side 48 og 67-68.
Til nr. 14 Konkurslovens § 153 indeholder regler om behandlingen af meget små  

 fordringer.
Efter denne bestemmelse kan skifteretten bl.a. bestemme, at der  

 ved udlodningen skal ses bort fra fordringer, der kun ville afkaste en  

 ubetydelig dividende.
For så vidt angår boer, der skal genoptages på grund af, at der senere  

 indgår midler, har justitsministeren efter den gældende bestemmelse i lovens  

 § 154, stk. 3 hjemmel til at fastsætte nærmere regler om behandlingen af  

 meget små fordringer.
Denne hjemmel er ikke udnyttet.
I genoptagelsesboer  

 skal der imidlertid ofte udloddes så små beløb, at disse ikke står i rimeligt  

 forhold til omkostningerne ved gennemførelsen af udlodningen.
Forslaget  

 indebærer, at det overlades til skifterettens afgørelse i det enkelte  

 tilfælde, om reglerne i § 153 skal finde anvendelse også ved genoptagelse af  

 en bobehandling.
 Der henvises til betænkningens side 48 og 68.
Til nr. 15 Den foreslåede ændring af § 155, stk. 2, er af redaktionel karakter.
 Der henvises til betænkningens side 48 og 68.
Til nr. 16 Den foreslåede ændring af § 175, stk. 1, er redaktionel. Ændringen  

 skyldes, at de stemmeretsregler, hvortil der henvises i bestemmelsen, i  

 forslaget er flyttet til andre paragraffer.
 Der henvises til betænkningens side 48 og 68.
Til nr. 17 og 19 Den foreslåede ændring af habilitetsreglen i den gældende § 238, stk. 1,  

 samt af reglen om vederlag i § 239 medfører, at begrebet »midlertidig  

 bestyrer« udgår.
Dette er en følge af de foreslåede ændrede regler for  

 valg af bostyre.
 Som noget nyt indføjes endvidere »sagkyndig bistand« i lovens §  

 238, jf. herved den foreslåede § 110, stk. 1. Det betyder, at alle de  

 personer, der antages af kurator, og som selvstændigt beskæftiger sig med et  

 bos behandling, skal opfylde habilitetskravene.
 Der henvises til betænkningens side 48 og 68-69.
Til nr. 18 Den gældende bestemmelse i § 238, stk. 3, blev indsat i konkursloven ved  

 lov nr. 384 af 10. juni 1987.
Efter dene bestemmelse må en vurderingsmand ikke medvirke ved afhændelsen  

 af aktiver, som han har vurderet.
Det har ikke efter bestemmelsens formål  

 eller forarbejder været tilsigtet at afskære en vurderingsmand fra som  

 auktionsholder at foranstalte bortsalg på offentlig auktion af aktiver, selv  

 om han som led i auktionens forberedelse og vejledningen af kurator har  

 afgivet udtalelse om mindste acceptable bud eller det forventede  

 auktionsprovenu vedrørende de pågældende aktiver.
 Ændringsforslaget har til formål at fjerne den usikkerhed om dette  

 spørgsmål, som bestemmelsens gældende ordlyd har givet anledning til.
 Der henvises til betænkningens side 48 og 68-69.
Til nr. 20 Det foreslås, at skifteretten ikke længere skal fastsætte vederlaget til  

 sagkyndige.
 Der henvises i øvrigt til bemærkningerne til den foreslåede § 110. Der  

 henvises endvidere til betænkningens side 48 og 69.
Til nr. 21 Som konsekvens af, at kreditorudvalget efter forslaget skal involveres i  

 bobehandlingen i videre omfang end efter de gældende regler, foreslås en  

 udvidelse af adgangen til at vederlægge medlemmerne af kreditorudvalget.
Det  

 vil herefter være udgangspunktet, at kreditorudvalgets medlemmer kan få  

 vederlag af boet for deres arbejde.
 Der henvises til betænkningens side 48 og 69.
Til nr. 22 Ved den foreslåede nye bestemmelse gives skifteretten hjemmel til at  

 påkende erstatningskrav efter konkurslovens § 28 for uberettigede  

 konkursbegæringer.
Den, der vil rejse krav om erstatning efter denne  

 bestemmelse, har herefter mulighed for at vælge, om han vil fremsætte kravet  

 for skifteretten eller for de almindelige domstole.
 Bestemmelsen svarer til reglen i retsplejelovens § 505 om erstatning for  

 uberettiget tvangsfuldbyrdelse og indeholder ligesom denne regel en adgang  

 for skifteretten til at henskyde et erstatningskrav til de almindelige  

 domstole.
 Der henvises til betænkningens side 22-23, 48 og 69.
Til nr. 23 Ændringen er redaktionel.
 Der henvises til betænkningens side 49 og 69.
Til §§ 2-6 Der er tale om konsekvensændringer i anden lovgivning som følge af den  

 foreslåede ændrede ansvarsfordeling mellem skifteret og kurator. Ændringen  

 betyder, at det i konkursboer er kurator, der skal give meddelse om  

 konkursen.
 Der henvises til betænkningens side 49-50 og 55 samt til bemærkningerne  

 til den foreslåede § 109 i konkursloven.
Til § 7 Særbestemmelsen i bank- og sparekasseloven, der fastsætter en frist på 12  

 måneder for anlæggelse af omstødelsessag, foreslås ophævet, idet fristen for  

 at anlægge omstødelsessag nu generelt fastsættes til mindst 12 måneder, jf.  

 herved forslaget til ændring af konkurslovens § 81.
 Der henvises til betænkningens side 39.
Til § 8 Bestemmelsen er en konsekvensændring af den foreslåede § 125, stk. 2, i  

 konkursloven, jf. lovforslagets § 1, nr. 11. Denne ændring indebærer, at  

 kurator fremover ikke skal lave en »indberetning« og en  

 »resultatopgørelse«, men en »redegørelse« om boets  

 forhold.
Redegørelsen skal indeholde stort set de samme oplysninger, som  

 hidtil har været indeholdt i indberetning og resultatopgørelse.
Der henvises  

 til bemærkningerne til den foreslåede § 125 i konkursloven.
 Den foreslåede ændring medfører, at kurator snarest og senest 4 måneder  

 efter, at konkursdekret er afsagt, skal fremsende de omhandlende oplysninger  

 til skattemyndigheden, mens oplysningerne efter den gældende bestemmelse i  

 almindelighed skal fremsendes inden 10 uger fra konkursdekretet, jf. lovens  

 §§ 108, stk. 1, 129, stk. 1, nr. 1, og 116.
Til § 9 Efter de gældende regler er det fogedretten, som har kompetence til at  

 gennemføre ind- og udsættelsesforretninger, herunder ind- og  

 udsættelsesforretninger i forbindelse med konkursbehandlinger.
Efter  

 forslaget til konkurslovens § 112 tillægges skifteretten kompetence til at  

 gennemføre ind- og udsættelsesforretninger mod skyldneren m.v. under  

 konkursbehandlingen i tilfælde, hvor boet er rekvirent.
Når fogedretten  

 foretager ind- og udsættelsesforretninger, følger det af retsafgiftslovens  

 kapitel 3, at der skal svares en grundafgift på 300 kr., og såfremt  

 forretningen helt eller delvis foretages uden for rettens kontor, eller den,  

 mod hvem begæringen rettes, fremstilles af politiet, yderligere en  

 tillægsafgift på 400 kr.
Det foreslås derfor, at der skal gælde det samme i  

 de tilfælde, hvor skifteretten har kompetencen til at gennemføre ind- og  

 udsættelsesforretninger.
Fremstillingen af skyldneren og de i § 105 nævnte  

 personer i medfør af reglerne i konkurslovens kapitel 11 er fortsat  

 afgiftsfri.
Til § 10 Det foreslås, at loven træder i kraft den 1. april 1996 og finder  

 anvendelse på konkurser, hvor dekretet afsiges denne dag eller senere.
Til § 11 Bestemmelsen vedrører lovens territoriale gyldighed.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I konkursloven, jf. lovbekendtgørelse nr. 588 af 1. september 1986, som  

 senest ændret ved § 18 i lov nr. 313 af 17. maj 1995, foretages følgende  

 ændringer:
 1. I § 3, stk. 1, ændres »erhvervsvirksomhed«  

 til: »erhvervsmæssige virksomhed«.
 § 3. Anmeldelse om betalingsstandsning eller begæring om konkurs,  

 akkordforhandling eller gældssanering indgives til skifteretten på det sted,  

 hvorfra skyldnerens erhvervsvirksomhed udøves.
Stk. 2. - - - Stk. 3. - - - 2. § 5, stk. 2, affattes således:
»Stk. 2. Præsidenten for en landsret eller præsidenten for  

 Sø- og Handelsretten i København kan henvise en anmeldelse, en begæring eller  

 et bo, som efter § 3 eller § 4 skulle behandles af en ret inden for den  

 pågældende præsidents embedsområde, til en anden ret, såfremt det findes mere  

 hensigtsmæssigt, at behandlingen sker ved denne ret.
Der kan endvidere ske  

 henvisning af begæring fra Erhvervs- og Selskabsstyrelsen om opløsning af  

 selskaber, erhvervsdrivende fonde og erhvervsdrivende virksomheder.« § 5. - - - Stk. 2. Præsidenten for en landsret eller præsidenten for Sø- og  

 Handelsretten i København kan henvise behandlingen af et bo, som efter § 3  

 eller § 4 skulle behandles af en ret inden for hans embedsområde, til en  

 anden ret, såfremt det findes mere hensigtsmæssigt at behandle boet ved denne  

 ret.
 3. I § 16 a, stk. 1, ændres »rådighedsberøvelse  

 eller« til: »rådighedsberøvelse, herunder overtagelse til brugeligt  

 pant, eller«.
§ 16 a.
Såfremt det må anses for nødvendigt af hensyn til  

 betalingsstandsningens formål, kan skifteretten, når skyldneren med tilsynets  

 samtykke fremsætter begæring herom, bestemme, at der ikke skal kunne  

 foretages udlæg eller rådighedsberøvelse eller søges fyldestgørelse på  

 grundlag af pantefordringer, som ikke ville kunne omstødes i tilfælde af  

 konkurs.
Stk. 2. - - - Stk. 3. - - - 4. I § 31, stk. 4, ændres »Danske Lov 5-7-8 til  

 10« til: »retsplejelovens kapitel 54«.
§ 31. - - - Stk. 2. - - - Stk. 3. - - - Stk. 4. Brugspanteret efter Danske Lov 5-7-8 til 10 kan ikke  

 udøves efter konkursdekretets afsigelse.
 5. § 81, stk. 1, affattes således:
»§ 81. Retssag til gennemførelse af omstødelse kan anlægges  

 indtil 12 måneder efter, at konkursdekret er afsagt.
Sag kan endvidere  

 anlægges inden seks måneder efter, at boets bestyrelse må antages at være  

 blevet i stand til at gøre kravet gældende.« § 81. Er retssag fornøden til gennemførelse af omstødelse, skal  

 sagen anlægges inden 6 måneder efter, at boets bestyrelse blev i stand til at  

 gøre kravet gældende.
Stk. 2. - - - 6. § 96, stk. 2, affattes således:
 »Stk. 2. Fortrinsret efter stk. 1 omfatter afgifter til  

 staten i henhold til følgende love:
 1) Lov om forskellige forbrugsafgifter.
 2) Lov om afgift af øl, vin og frugtvin m.m.
 3) Lov om tobaksafgifter.
 4) Lov om forbrugsbegrænsende foranstaltninger.
 5) Lov om afgift af konsum-is.
 6) Lov om afgift af chokolade- og sukkervarer m.m.
 7) Lov om afgift af spiritus.
 8) Lov om afgift af mineralvand m.v.
 9) Lov om energiafgift af mineralolieprodukter m.v.
 10) Lov om afgift af stenkul, brunkul og koks m.v.
 11) Lov om kuldioxidafgift af visse energiprodukter, bortset fra afgift af  

 elektricitet, naturgas og bygas.
 12) Lov om afgift af svovl, bortset fra svovlafgift af naturgas.
 13) Lov om afgift af visse detailsalgspakninger og visse poser af papir  

 eller plast m.v.
 14) Lov om visse miljøafgifter.
 15) Lov om afgift af affald og råstoffer, dog kun for så vidt angår  

 råstofafgiften.
 16) Lov om afgift af blyakkumulatorer og hermetisk forseglede nikkel-  

 cadmium-akkumulatorer (lukkede nikkel- cadmium-batterier).
 17) Lov om afgift af visse klorerede opløsningsmidler.
18) Lov om afgift af bekæmpelsesmidler.« § 96. Derefter fyldestgøres i lige forhold leverandørers krav på  

 afgiften af varer, der er afgiftspligtige i henhold til de i stk. 2 nævnte  

 love, og som i afgiftsberigtiget stand er leveret skyldneren til videresalg  

 inden for et tidsrum af 12 måneder før fristdagen.
 Stk. 2. Fortrinsret efter stk. 1 omfatter afgifter til staten i  

 henhold til følgende love:
 1. Lov om forskellige forbrugsafgifter, jf. lovbekendtgørelse nr. 87 af  

 27. februar 1976, som ændret ved lov nr. 411 af 20. august 1976.
 2. Lov om afgift af vin og frugtvin m.m., jf. lovbekendtgørelse nr. 245 af  

 7. maj 1973, som ændret senest ved lov nr. 411 af 20. august 1976.
 3. Lov om afgift af øl, jf. lovbekendtgørelse nr. 381 af 11. juni 1974,  

 som ændret ved lov nr. 411 af 20. august 1976.
 4. Lov om tobaksafgifter, jf. lovbekendtgørelse nr. 297 af 1. juni 1973,  

 som ændret senest ved lov nr. 411 af 20. august 1976.
 5. Lov om forbrugsbegrænsende foranstaltninger, jf. lovbekendtgørelse nr.  

 86 af 27. februar 1976.
 6. Lov om afgift af konsum-is, jf. lovbekendtgørelse nr. 141 af 1. april  

 1971, som ændret ved § 11 i lov nr. 518 af 13. december 1972.
 7. Lov om afgift af chokolade- og sukkervarer m.m., jf. lovbekendtgørelse  

 nr. 244 af 7. maj 1973.
 8. Lov om afgift af spiritus, jf. lovbekendtgørelse nr. 247 af 7. maj  

 1973, som ændret senest ved lov nr. 411 af 20. august 1976.
Stk. 3. - - - 7. § 96, stk. 3, ophæves.
§ 96. - - - Stk. 2. - - - Stk. 3. Lige med de i stk. 1 og 2 nævnte krav fyldestgøres  

 leverandørers krav på afgiften af varer, der er afgiftspligtige i henhold til  

 lov om afgift af parfumer, toiletmidler m.v., jf. lovbekendtgørelse nr. 142  

 af 1. april 1971, som ændret ved lov nr. 518 af 13. december 1972, og som i  

 afgiftsberigtiget stand er leveret skyldneren til videresalg eller til  

 anvendelse i frisørvirksomhed inden for et tidsrum af 12 måneder før  

 fristdagen.
 8. I § 104 a, stk. 1, udgår »midlertidig bestyrer  

 eller« to steder.
§ 104 a.
Skifteretten kan, når det anses for at være af betydning  

 for boets behandling bestemme, at breve og andre forsendelser tilskyldneren  

 skal udleveres til midlertidig bestyrer eller kurator (postspærring). Breve  

 og andre forsendelser til en juridisk person, hvis bo er under  

 konkursbehandling, skal altid udleveres til midlertidig bestyrer eller  

 kurator.
Stk. 2. - - - 9. I § 104 b, stk. 1, udgår »midlertidig bestyrer  

 eller«.
§ 104 b.
Er der truffet bestemmelse om postspærring kan  

 midlertidig bestyrer eller kurator gøre sig bekendt med indholdet af  

 forsendelser, som ikke åbenbart er boet uvedkommende.
Stk. 2. - - - Stk. 3. - - - 10. § 106 affattes således:
 »§ 106. Skifteretten kan beskikke en advokat til varetagelse  

 af en personlig skyldners interesser, når skyldneren skønnes at have behov  

 herfor.
Stk. 2. Skifteretten træffer afgørelse om afholdelse af udgifterne  

 til den beskikkede advokat.
Om salær og godtgørelse for udlæg gælder i øvrigt  

 samme regler som i tilfælde, hvor der er meddelt fri proces, jf.  

 retsplejelovens kapitel 31.
Stk. 3. Skifteretten kan begrænse en beskikkelse til at angå  

 enkelte spørgsmål.« § 106. Kan skyldneren ikke ved eget arbejde sørge for sit og sin  

 families nødvendige underhold, kan der af boet tillægges skyldneren eller  

 dem, han har forsøget, en understøttelse.
 Stk. 2. Boet kan give skyldneren adgang til benyttelse af fast  

 ejendom eller løsøre.
 11. Kap. 12-16 affattes således:
»Kapitel 12 Boets administration m.v.
§ 107. Straks efter at konkursdekret er afsagt, udpeger  

 skifteretten en eller flere kuratorer efter at have rådført sig med de  

 fordringshavere, der er til stede.
Er der udpeget flere kuratorer, tegner  

 disse boet hver for sig, medmindre skifteretten bestemmer andet.
 Stk. 2. Skifteretten kan nedsætte et kreditorudvalg, såfremt det  

 skønnes hensigtsmæssigt.
§ 108. Skifteretten kan i forbindelse med afsigelse af  

 konkursdekret bestemme, at der skal indkaldes til skiftesamling til valg af  

 kurator og eventuelt kreditorudvalg.
Skiftesamlingen afholdes inden 3 uger  

 efter bekendtgørelsen om konkurs, jf. § 109.
Stk. 2. Skiftesamling til valg af kurator og kreditorudvalg skal  

 indkaldes, hvis kurator eller en fordringshaver begærer det.
Begæring herom  

 skal fremsættes skriftligt over for skifteretten senest 3 uger efter  

 bekendtgørelsen om konkurs, jf. § 109. Skiftesamlingen afholdes inden 3 uger  

 fra modtagelse af begæring herom.
Skifteretten indrykker straks  

 bekendtgørelse om skiftesamlingen i Statstidende.
 Stk. 3. Sker der ændring i bostyret, indrykker skifteretten straks  

 bekendtgørelse herom i Statstidende.
§ 109. Skifteretten indrykker straks en bekendtgørelse om  

 konkursen i Statstidende.
Bekendtgørelsen skal tillige indeholde de i § 108,  

 stk. 1 og 2, og § 128 nævnte oplysninger.
 Stk. 2. Kommer et aktieselskab, et anpartsselskab, en  

 erhvervsdrivende fond eller en erhvervsdrivende virksomhed under konkurs,  

 giver skifteretten meddelelse herom til Erhvervs- og Selskabsstyrelsen.
 Stk. 3. Efter anmodning fra kurator giver skifteretten, hvor dette  

 efter lovgivningen påhviler retten, meddelelse om konkursen.
§ 110. Kurator skal ved udførelsen af sit hverv varetage boets  

 interesser og herunder sikre boets aktiver og foretage de fornødne skridt til  

 værn mod uberettigede dispositioner over aktiverne samt repræsentere boet i  

 enhver henseende.
Kurator kan for boets regning antage fornøden sagkyndig  

 bistand.
 Stk. 2. Kurator antager en eller flere sagkyndige personer, der  

 snarest skal foretage registrering og eventuelt vurdering af boets aktiver.  

 Er der umiddelbart før konkursen til brug ved forhandling om akkord  

 tilvejebragt de i § 165 nævnte oplysninger, kan disse lægges til grund ved  

 konkursbehandlingen, således at der kun redegøres for ændringer, der senere  

 er sket.
 Stk. 3. Er der nedsat et kreditorudvalg, skal kurator underrette  

 dette om alle vigtige dispositioner samt underrette dette om påtænkte,  

 særligt væsentlige dispositioner, medmindre disse ikke kan udsættes uden  

 skade for boet.
 Stk. 4. Finder kurator, at de foreliggende oplysninger giver  

 grundlag for politimæssig efterforskning mod skyldneren eller andre, skal  

 kurator give politiet meddelelse herom.
§ 111. Kurator skal straks efter udpegningen ved tegning af  

 sædvanlig kautionsforsikring eller på anden lignende måde sikre boet mod tab.  

 Skifteretten fastsætter sikkerhedens størrelse.
Udgiften til  

 kautionsforsikring afholdes som boudgift.
 Stk. 2. Har kurator ikke i forvejen en ansvarsforsikring, der må  

 anses for tilstrækkelig til at dække boets tab på grund af fejl og  

 forsømmelser ved bobehandlingen, skal kurator straks efter udpegningen tegne  

 en sådan forsikring.
 Stk. 3. Skifteretten kan til enhver tid stille krav om ændring af  

 forsikringsdækningen efter stk. 1 og 2.
§ 112. Skifteretten kan på begæring af kurator skaffe denne adgang  

 til boets lejemål og boets faste ejendomme, der benyttes af skyldneren samt  

 udsætte skyldneren af disse.
Skifteretten kan endvidere sætte kurator i  

 besiddelse af boets aktiver, forretningspapirer og -materiale, der er i  

 skyldnerens besiddelse.
 Stk. 2. Skifteretten kan bestemme, at reglerne i stk. 1, 2. pkt.,  

 også skal anvendes på de i § 105, stk. 1, § 114, stk. 3, og § 117, stk. 5,  

 nævnte personer.
 Stk. 3. Retsplejelovens kapitel 46 finder anvendelse med de  

 fornødne lempelser.
Kapitel 13 Valg af og afsættelse af bostyre § 113. Kurator kan vælges af fordringshaverne på en skiftesamling,  

 hvis mindst en tredjedel af de kendte stemmeberettigede fordringshavere er  

 repræsenteret og over halvdelen af de afgivne stemmer falder på samme person.  

 I begge henseender er fordringernes beløb afgørende.
Stk. 2. Skiftesamlingen kan vedtage, at der skal vælges flere  

 kuratorer.
Skifteretten fastsætter da valgmåden.
Stk. 3. Såfremt særlige grunde taler derfor, kan skifteretten  

 forkaste valget af kurator.
Fordringshaverne kan da foretage nyt valg efter  

 reglerne i stk. 1 og 2.
 Stk. 4. Skifteretten kan af egen drift udpege yderligere en  

 kurator.
§ 114. Skifteretten kan afsætte kurator, såfremt særlige grunde  

 taler derfor.
Er denne valgt af fordringshaverne, foretages nyt valg efter  

 reglerne i § 113, stk. 1 og 2, samt § 119, stk. 2. Er kurator udpeget af  

 skifteretten, udpeger skifteretten en anden kurator.
Begæring om  

 skiftesamling, jf. § 108, stk. 2, skal indgives inden 3 uger efter  

 bekendtgørelse i Statstidende om skifterettens udpegning af anden kurator.
 Stk. 2. Fratræder kurator, finder reglerne i stk. 1 tilsvarende  

 anvendelse.
 Stk. 3. En afsat eller fratrådt kurator har pligt til at aflevere  

 dokumenter vedrørende boet til skifteretten.
 § 115. En tredjedel af de kendte, repræsenterede,  

 stemmeberettigede fordringshavere, enten efter antal eller efter  

 fordringernes beløb, kan på den i § 108 nævnte skiftesamling kræve, at der  

 nedsættes et kreditorudvalg med højst tre medlemmer.
Stk. 2. Er der ikke enighed om, hvem der skal være medlemmer af  

 udvalget, fastsætter skifteretten valgmåden med henblik på at muliggøre en  

 alsidig repræsentation af de stemmeberettigede fordringshavere.
Stemmer mere  

 end halvdelen af de repræsenterede fordringshavere, beregnet efter antal, for  

 samme person, er denne dog valgt.
§ 116. Skifteretten kan på ethvert tidspunkt af bobehandlingen  

 indkalde til skiftesamling om nedsættelse af kreditorudvalg.
Skiftesamling  

 hertil skal indkaldes, hvis det begæres af kurator eller af en  

 fordringshaver.
Reglerne i § 115 samt § 119, stk. 2, finder anvendelse.
§ 117. Skiftesamlingen kan til enhver tid afsætte et eller flere  

 medlemmer af det af skiftesamlingen nedsatte kreditorudvalg.
Fordringshaverne  

 kan da foretage nyt valg efter reglerne i § 115 og § 119, stk. 2.
 Stk. 2. Skifteretten kan til enhver tid afsætte et eller flere  

 medlemmer af det af skifteretten nedsatte kreditorudvalg, jf. § 107, stk. 2.
 Stk. 3. Et medlem af kreditorudvalget kan til enhver tid udtræde  

 af udvalget.
Stk. 4. Såfremt der sker ændringer i medfør af stk. 2 og 3, skal  

 kurator underrette fordringshaverne herom.
En fordringshaver kan herefter  

 begære nyt valg.
Reglerne i § 115 og § 119, stk. 2, finder da anvendelse.
 Stk. 5. Afsatte eller fratrådte medlemmer af kreditorudvalget har  

 pligt til at aflevere dokumenter vedrørende boet til kurator.
Kapitel 14 Skiftesamlinger § 118. Skifteretten indkalder til skiftesamling, når den finder  

 det påkrævet.
Indkaldelse skal ske, når kurator eller et medlem af  

 kreditorudvalget begærer det.
Stk. 2. Indkaldelse sker ved bekendtgørelse i Statstidende.  

 Skifteretten fastsætter tid, sted, varsel og dagsorden.
Kurator sender  

 underretning til alle, der har særlig interesse i dagsordenen.
 Stk. 3. Skifteretten leder forhandlingerne på skiftesamlingen.
 § 119. På skiftesamlinger stemmes efter fordringernes beløb, hvor  

 ikke andet er bestemt.
 Stk. 2. Skiftesamlingens beslutninger er kun bindende, hvis mindst  

 en tredjedel af de kendte eller, for så vidt anmeldelsesfristen er udløbet,  

 anmeldte stemmeberettigede fordringshavere, regnet efter fordringernes beløb,  

 er repræsenteret.
 Stk. 3. Kan en bindende beslutning ikke vedtages, og indkalder  

 skifteretten ikke til en ny skiftesamling, er afgørelsen overladt til  

 kurator.
 § 120. En fordring eller en del af en fordring, som uanset  

 afstemningens udfald efter skifterettens skøn vil opnå fuld eller ingen  

 dækning, giver ikke stemmeret.
 Stk. 2. En fordringshaver har kun stemmeret for den del af  

 fordringen, som efter skifterettens skøn ikke dækkes af pant eller anden  

 sikkerhed.
§ 121. Er en fordring betinget, kan stemmeret udøves, selv om  

 betingelsen endnu ikke er opfyldt.
Tilkommer fordringen flere efter hinanden,  

 udøves stemmeretten af den, der for tiden må anses for nærmest berettiget.
 § 122. Er en fordring bestridt, bestemmer skifteretten om  

 fornødent, hvorvidt og for hvilket beløb fordringen giver stemmeret.  

 Skifterettens afgørelse er uden indflydelse på den senere prøvelse af  

 fordringen.
§ 123. Stemmes der efter fordringernes antal, har hver  

 fordringshaver kun en stemme, selv om han har flere fordringer.
Overdragelse  

 af en fordring efter fristdagen kan ikke medføre forøgelse af antallet af  

 stemmeberettigede fordringshavere.
 Stk. 2. Flere fordringshavere, som er berettigede vedrørende samme  

 fordring, kan tilsammen kun afgive en stemme.
 Stk. 3. Stemme kan afgives mundtligt eller skriftligt.
Kapitel 15 Kreditorinformation og tilsyn § 124. Kurator sender straks, efter at konkursdekret er afsagt,  

 meddelelse herom til fordringshaverne.
Meddelelsen skal endvidere straks  

 sendes til fordringshavere, som senere bliver kurator bekendt.
Meddelelsen  

 skal tillige indeholde de i § 108, stk. 1 og 2, og § 128 nævnte oplysninger.
 Stk. 2. Såfremt der på begæring af kurator eller en fordringshaver  

 skal afholdes skiftesamling til valg af kurator og eventuelt kreditorudvalg,  

 jf. § 108, stk. 2, underretter kurator straks fordringshaverne herom.
 Stk. 3. Straks efter den i § 108 nævnte skiftesamling underretter  

 kurator fordringshaverne om det endelige bostyre.
 § 125. Kurator sender inden 3 uger efter konkursdekretets  

 afsigelse en oversigt over boets aktiver og passiver til fordringshaverne.
Stk. 2. Kurator sender snarest herefter og inden 4 måneder efter,  

 at konkursdekretet er afsagt, en statusoversigt samt en redegørelse for de  

 vigtigste årsager til konkursen til fordringshaverne.
Redegørelsen skal  

 indeholde oplysning om de vigtigste regnskabstal for den periode, der er  

 forløbet siden det senest udarbejdede regnskab samt forklaring på væsentlige  

 afvigelser mellem dette og boets status.
Stk. 3. Kurator sender herefter hvert halve år en redegørelse for  

 boets forhold til de fordringshavere, der forventes at kunne opnå dividende.  

 Redegørelsen skal indeholde 1) oplysning om boets aktiver og passiver, herunder om der foreligger  

 dispositoner eller retsforfølgning, der kan være omstødelige, 2) redegørelse for bobehandlingen i den forløbne periode, herunder  

 forløbet og resultatet af boets eventuelle fortsættelse af driften af  

 skyldnerens virksomhed, 3) oplysning om, hvorpå boet beror og om muligt, hvornår det forventes  

 afsluttet, og 4) oplysning om eventuel begæring om udbetaling af a conto salær til  

 kurator.
Stk. 4. Kurator sender senest 14 dage før skiftesamling til  

 stadfæstelse af regnskab meddelelse herom til fordringshaverne.
Regnskabet  

 eller uddrag af dette vedlægges til de fordringshavere, der forventes at opnå  

 dividende.
 Stk. 5. Kurator kan indkalde fordringshaverne til møde med henblik  

 på orientering om og drøftelse af boets forhold.
 Stk. 6. Kurator kan af kreditorudvalget afkræves oplysninger om  

 boets forhold.
§ 126. Senest samtidig med udsendelsen til fordringshaverne sender  

 kurator den i §§ 124 og 125 nævnte information til skifteretten.
Skifteretten  

 kan afkræve kurator yderligere oplysninger om boets forhold.
 Stk. 2. Skifteretten gennemgår i fornødent omfang det regnskab,  

 der er udarbejdet af kurator i henhold til § 148.
 Stk. 3. Justitsministeren fastsætter regler om tilsyn med boets  

 beholdninger og værdipapirer.
 § 127. Handler kurator eller skiftesamlingen til skade for boet,  

 eller krænkes rettigheder, som tilkommer panthavere, skyldneren eller andre,  

 kan skifteretten tilsidesætte de trufne beslutninger, meddele kurator pålæg  

 og foretage, hvad der i øvrigt måtte være fornødent.
Kapitel 16 Prøvelse af fordringer og andre krav § 128. Skifteretten skal i bekendtgørelsen om konkurs, jf. § 109,  

 opfordre enhver, der har en fordring eller andet krav mod skyldneren, til  

 inden 3 måneder at anmelde dette over for kurator.
I bekendtgørelsen kan  

 optages meddelelse om, at anmeldelser, der er indgivet under en forudgående  

 forhandling om tvangsakkord, likvidation, anmeldt betalingsstandsning,  

 indledt gældssanering eller anden gældsordning, vil blive taget i betragtning  

 uden fornyet anmeldelse.
 § 129. Anmeldte fordringer og andre krav registreres af kurator,  

 der straks anerkender modtagelsen.
 Stk. 2. En fordringshavers konkursbegæring anses som anmeldelse af  

 den pågældende fordring.
§ 130. Kurator udarbejder en fortegnelse over anmeldte fordringer  

 og kendte, særligt sikrede krav med indstilling om, hvorvidt de bør  

 anerkendes.
Indstilles en fordring til anerkendelse som fortrinsberettiget  

 eller efterstillet, angives dette.
Fordringer i fremmed mønt anføres med  

 kursværdien, jf. § 40, stk. 2.
 Stk. 2. Indstillingen bør så vidt muligt forelægges skyldneren,  

 der underrettes om tid og sted for de møder, hvori fordringerne prøves.
 Stk. 3. Fordringer, der er således stillet i konkursordenen, at de  

 ikke vil kunne opnå dividende, prøves ikke.
§ 131. Kurator indkalder i Statstidende til møde til prøvelse af  

 de anmeldte krav.
Mødet, der afholdes af kurator, skal så vidt muligt finde  

 sted inden 4 uger efter anmeldelsesfristens udløb.
Stk. 2. Indstillingen vedlagt anmeldelserne med bilag skal ligge  

 til eftersyn på kurators kontor 2 uger før det møde, hvori prøvelse finder  

 sted.
Indstillingen skal inden for samme frist tillige ligge til eftersyn på  

 skifterettens kontor.
 Stk. 3. Indstilles en fordring eller andet krav ikke til  

 anerkendelse som anmeldt, skal kurator ved anbefalet brev eller på anden  

 betryggende måde give fordringshaveren meddelelse herom og om tid og sted for  

 det møde, hvori fordringen eller kravet prøves.
 § 132. Fremsættes der ingen indsigelse mod indstillingen på det i  

 § 131, stk. 1, nævnte møde, er fordringen endeligt anerkendt som indstillet.
Stk. 2. Kan afgørelse om indstillingen ikke træffes på mødet,  

 udsættes prøvelsen af den pågældende fordring til et nyt møde.
Er anmelderen  

 ikke under mødet underrettet om tid og sted, sker underretning herom på den i  

 § 131, stk. 3, angivne måde.
 § 133. Fremsættes og opretholdes en indsigelse mod kurators  

 indstilling, må den, der ikke kan anerkende indstillingen, anlægge sag ved  

 skifteretten inden 3 måneder efter det møde, hvori kurators indstilling  

 forelå.
 Stk. 2. Anlægges sag ikke rettidigt, er kurators indstilling  

 endelig.
 § 134. Fordringer og andre krav, der anmeldes efter udløbet af den  

 i medfør af § 128 fastsatte frist, prøves på et senere møde.
Stk. 2. Fordringer og andre krav, der først anmeldes efter  

 regnskabets stadfæstelse, kan ikke tages i betragtning.
Skifteretten kan  

 fastsætte en sidste dag for modtagelse af anmeldelser.
Beslutning herom  

 bekendtgøres i Statstidende med mindst to ugers varsel.« Kapitel 12 Boets overtagelse § 107. Straks efter at konkursdekret er afsagt, træffer  

 skifteretten bestemmelse om antagelse af en midlertidig bestyrer af  

 konkursboet efter at have rådført sig med de fordringshavere, der er til  

 stede.
Stk. 2. Skifteretten kan for boets regning antage en  

 forretningskyndig medhjælp til at rådgive en midlertidig bestyrer i et af  

 skifteretten nærmere bestemt omfang.
Skifteretten kan forinden rådføre sig  

 med skyldneren, midlertidig bestyrer og de fordringshavere, der er til stede.
 Stk. 3. Skifteretten kan til enhver tid afsætte den  

 forretningskyndige medhjælp.
 Stk. 4. Anser skifteretten det for ufornødent at antage en  

 midlertidig bestyrer, varetager den selv den midlertidige bestyrelse.
§ 108. Skifteretten indrykker straks en bekendtgørelse om  

 konkursen i Statstidende.
Bekendtgørelsen skal tillige indeholde indkaldelse  

 til første skiftesamling, der skal holdes senest tre uger efter  

 bekendtgørelsen, og hvori i reglen kurator og eventuelt kreditorudvalg  

 vælges.
 Stk. 2. Genpart af bekendtgørelsen bør straks sendes til alle  

 fordringshavere, som er eller bliver bostyret bekendt.
 Stk. 3. Kommer et aktieselskab eller anpartsselskab under konkurs,  

 giver skifteretten meddelelse herom til aktieselskabs-registeret.
 § 109. Skifteretten tager straks skyldnerens forretningsbøger og  

 -papirer i sin varetægt og foretager de fornødne skridt til værn mod  

 uberettigede dispositioner over boets ejendom.
Stk. 2. Efter at have rådført sig med den midlertidige bestyrer  

 træffer skifteretten bestemmelse om, hvorvidt skyldnerens erhvervsvirksomhed  

 midlertidigt skal fortsættes, og om vigtigere foranstaltninger, som ikke bør  

 udsættes.
Om fornødent træffes bestemmelse om midlertidig støtte til  

 skyldneren efter § 106 og om vederlag til skyldneren for arbejde for boet,  

 som går ud over hans pligter efter loven.
§ 110. Skifteretten udmelder en eller flere sagkyndige personer,  

 der snarest skal foretage registrering og vurdering af boets aktiver.
Er der  

 umiddelbart før konkursen til brug ved forhandling om akkord tilvejebragt de  

 i § 165 nævnte oplysninger, kan disse lægges til grund ved  

 konkursbehandlingen, således at der kun redegøres for ændringer, der senere  

 er sket.
 Stk. 2. Ejer skyldneren aktiver i andre retskredse, kan  

 skifteretten enten selv lade disse registrere og vurdere eller begære bistand  

 fra vedkommende skifteret.
 Stk. 3. Skyldneren, den midlertidige bestyrer og vurderingsmændene  

 skal afgive erklæring på tro og love om, at der dem bekendt ikke findes  

 yderligere at registrere.
 § 111. Den midlertidige bestyrer skal efterkomme skifterettens  

 anvisninger og kan ikke uden dens godkendelse træffe beslutninger, der går ud  

 over en midlertidig bestyrelse af boet.
 Stk. 2. Den midlertidige bestyrer udfærdiger en oversigt over  

 boets aktiver og passiver.
Kapitel 13 Bostyret § 112. Boet behandles af en eller flere kuratorer, medmindre  

 skifteretten under hensyn til boets beskaffenhed finder dette ufornødent.
 § 113. Kurator kan vælges af fordringshaverne på en skiftesamling,  

 hvis mindst en tredjedel af de kendte stemmeberettigede fordringshavere er  

 repræsenteret og over halvdelen af de afgivne stemmer falder på samme person.  

 I begge henseender er fordringernes beløb afgørende.
Stk. 2. Skiftesamlingen kan vedtage, at der skal vælges flere  

 kuratorer.
Skifteretten bestemmer da valgmåden.
Stk. 3. Såfremt særlige grunde taler derfor, kan skifteretten  

 forkaste valget af kurator eller senere afsætte ham.
Fordringshaverne kan da  

 foretage nyt valg efter reglerne i stk. 1 og 2.
 Stk. 4. I øvrigt beskikkes kurator af skifteretten.
 § 114. En tredjedel af de repræsenterede stemmeberettigede  

 fordringshavere, enten efter antal eller efter fordringernes beløb, kan på en  

 skiftesamling kræve, at der nedsættes et kreditorudvalg med højst tre  

 medlemmer.
Stk. 2. Er der ikke enighed om, hvem der skal være medlemmer af  

 udvalget, fastsætter skifteretten valgmåden med henblik på at muliggøre en  

 alsidig repræsentation af de stemmeberettigede fordringshavere.
Stemmer mere  

 end halvdelen af de repræsenterede fordringshavere, beregnet efter antal, for  

 samme person, er denne dog valgt.
 Stk. 3. Skiftesamlingen kan til enhver tid afsætte  

 kreditorudvalget.
Stk. 4. Skifteretten kan for boets regning antage en  

 forretningskyndig medhjælp til at rådgive kurator i et af skifteretten  

 nærmere bestemt omfang.
Skifteretten kan forinden høre skyldnerens, kurators  

 og kreditorernes mening på en skiftesamling.
 Stk. 5. Skifteretten kan til enhver tid afsætte den  

 forretningskyndige medhjælp.
§ 115. Kurator skal ved udførelsen af sit hverv varetage boets  

 interesser, repræsentere boet under retstvister samt uden ugrundet ophold  

 foretage, hvad der er nødvendigt til boets behandling.
Han skal således sørge  

 for, at al skyldnerens ejendom inddrages under boet, sikres på tilbørlig måde  

 og afhændes bedst muligt, og forestå driften af skyldnerens virksomhed,  

 såfremt den fortsættes for boets regning.
Han skal inddrive boets  

 tilgodehavender og indsætte boets kontante midler i et pålideligt  

 pengeinstitut til en passende rente.
Han skal endvidere fremskaffe de  

 nødvendige oplysninger til brug ved prøvelsen af de anmeldte fordringer og  

 fremsatte krav.
 Stk. 2. Er der nedsat et kreditorudvalg, skal kurator underrette  

 dette om alle vigtige dispositioner.
 Stk. 3. Finder kurator, at de foreliggende oplysninger giver  

 grundlag for politimæssig efterforskning mod skyldneren eller andre, skal han  

 give politiet meddelelse herom.
§ 116. Inden tre uger efter udløbet af den i § 129, stk. 1, nr. 1,  

 nævnte frist udarbejder kurator en statusoversigt og afgiver en indberetning  

 til skifteretten om de vigtigste årsager til konkursen, og om der foreligger  

 dispositioner eller retsforfølgning, der bør søges omstødt.
Skifteretten kan  

 undtagelsesvis forlænge fristen.
Stk. 2. Samtidig med statusoversigten udarbejder kurator en  

 resultatopgørelse for den del af regnskabsåret, som er forløbet ved  

 konkursens indtræden.
Skifteretten kan fritage herfor, såfremt udarbejdelsen  

 vil være uforholdsmæssig vanskelig eller bekostelig.
 Stk. 3. Statusoversigt, resultatopgørelse og indberetning  

 fremlægges til eftersyn på skifterettens kontor.
 § 117. Boer, i hvilke der ikke vælges kurator, behandles af  

 skifteretten, som kan antage en medhjælper.
 Stk. 2. Medhjælperen skal under skifterettens tilsyn og i  

 vigtigere anliggender efter at have indhentet skifterettens bestemmelse  

 udføre de kurator påhvilende forretninger.
 Stk. 3. Er der nedsat et kreditorudvalg, bør dette i almindelighed  

 udtale sig om spørgsmål, inden disse forelægges for skifteretten.
 § 118. Skifteretten træffer bestemmelse om, hvorvidt og i hvilket  

 omfang den midlertidige bestyrer, kurator eller medhjælper skal stille  

 sikkerhed.
Kapitel 14 Skiftesamlinger § 119. Skifteretten kan indkalde til skiftesamling, når den finder  

 det påkrævet.
Indkaldelse skal ske, når kurator eller et medlem af  

 kreditorudvalget begærer det.
Stk. 2. Indkaldelsen sker ved bekendtgørelse i Statstidende.  

 Skifteretten fastsætter tid, sted, varsel og dagsorden.
Underretning bør  

 sendes til alle, der har særlig interesse i dagsordenen.
 Stk. 3. Skifteretten leder forhandlingen på skiftesamlingen.
 § 120. På skiftesamlinger stemmes efter fordringernes beløb, hvor  

 ikke andet er bestemt.
 Stk. 2. Skiftesamlingens beslutninger er kun bindende, hvis mindst  

 en tredjedel af de kendte eller, for så vidt anmeldelsesfristen er udløbet,  

 anmeldte stemmeberettigede fordringshavere, regnet efter fordringernes beløb,  

 er repræsenteret.
 Stk. 3. Kan en bindende beslutning ikke vedtages, og indkalder  

 skifteretten ikke til en ny skiftesamling, er afgørelsen overladt til kurator  

 eller, hvis kurator ikke er valgt, til skifteretten.
 § 121. En fordring eller del af en fordring, som uanset  

 afstemningens udfald efter skifterettens skøn vil opnå fuld eller ingen  

 dækning, giver ikke stemmeret.
 Stk. 2. En fordringshaver har kun stemmeret for den del af  

 fordringen, som efter skifterettens skøn ikke dækkes af pant eller anden  

 sikkerhed.
§ 122. Er en fordring betinget, kan stemmeret udøves, selv om  

 betingelsen endnu ikke er opfyldt.
Tilkommer fordringen flere efter hinanden,  

 udøves stemmeretten af den, der for tiden må anses for nærmest berettiget.
 § 123. Er en fordring bestridt, bestemmer skifteretten om  

 fornødent, hvorvidt og for hvilket beløb fordringen medfører stemmeret.  

 Skifterettens afgørelse er uden indflydelse på den senere prøvelse af  

 fordringen.
§ 124. Stemmes efter fordringshavernes antal, har hver  

 fordringshaver kun en stemme, selv om han har flere fordringer.
Overdragelse  

 af en fordring efter fristdagen kan ikke medføre forøgelse af antallet af  

 stemmeberettigede fordringshavere.
 Stk. 2. Flere fordringshavere, som er berettigede vedrørende samme  

 fordring, kan tilsammen kun afgive en stemme.
 Stk. 3. Stemme kan afgives mundtligt eller skriftligt.
Kapitel 15 Tilsyn § 125. Den midlertidige bestyrer, kurator eller medhjælper  

 aflægger regnskab for sin forvaltning til skifteretten og kreditorudvalget,  

 som regel hver tredje måned.
Stk. 2. Så længe boet fortsætter driften af skyldnerens  

 virksomhed, udarbejdes inden 3 måneder efter afslutningen af hvert  

 regnskabsår resultatopgørelse og status, som fremlægges til eftersyn på  

 skifterettens kontor.
Skifteretten kan fritage for udarbejdelse af  

 årsregnskab, såfremt dette under hensyn til boets stilling og forhold må  

 anses for ufornødent.
 Stk. 3. Skifteretten og kreditorudvalget kan afkræve kurator  

 oplysninger om boets forhold.
 Stk. 4. Justitsministeren fastsætter regler om tilsyn med boets  

 beholdninger og værdipapirer.
 § 126. Skifteretten reviderer i fornødent omfang de af kurator i  

 henhold til denne lov udarbejdede regnskaber.
Stk. 2. I boer af større omfang eller mere indviklet beskaffenhed  

 kan skifteretten for boets regning antage en statsautoriseret revisor eller  

 efter omstændighederne andre, herunder en registreret revisor, der har  

 udarbejdet skyldnerens regnskaber før konkursen, til at udføre revision i et  

 af skifteretten nærmere bestemt omfang.
Skifteretten kan forinden høre  

 kreditorernes mening på en skiftesamling.
§ 127. Når der er forløbet et år efter konkursdekretets afsigelse,  

 skal kurator afgive indberetning til skifteretten om de grunde, der har  

 bevirket, at boet ikke er sluttet, og oplyse, hvornår boet kan forventes  

 sluttet.
Derefter skal sådan indberetning afgives hvert halve år eller oftere  

 efter skifterettens bestemmelse.
 § 128. Handler kurator eller skiftesamling til skade for boet,  

 eller krænkes rettigheder, som tilkommer panthavere, skyldneren eller andre,  

 kan skifteretten tilsidesætte de trufne beslutninger, meddele kurator pålæg  

 og foretage, hvad der i øvrigt måtte være fornødent.
Kapitel 16 Prøvelse af fordringer og andre krav § 129. Når kurator er valgt, indrykker skifteretten en  

 bekendtgørelse i Statstidende, der skal indeholde:
1. Opfordring til enhver, der har fordring eller andet krav mod  

 skyldneren, til at melde sig inden fire uger efter bekendtgørelsen.
Fristen  

 kan dog sættes til otte uger, når særlige grunde taler derfor.
I  

 bekendtgørelsen kan optages meddelelse om, at anmeldelser, der er indgivet  

 under en forudgående forhandling om tvangsakkord, likvidation eller anden  

 gældsordning, vil blive taget i betragtning uden fornyet anmeldelse.
 2. Indkaldelse til skiftesamling, der så vidt muligt skal holdes senest  

 fire uger efter anmeldelsesfristens udløb, til prøvelse af fordringerne og  

 eventuelt andre krav.
 Stk. 2. Genpart af bekendtgørelsen bør straks sendes til alle  

 fordringshavere, som er eller bliver bostyret bekendt.
 § 130. Anmeldte fordringer og andre krav indføres straks i  

 gældbogen af kurator eller medhjælper eller registreres på anden af  

 justitsministeren fastsat måde.
 Stk. 2. Indsendes en anmeldelse i to eksemplarer, tilbagesendes  

 det ene med påtegning om modtagelsen.
 Stk. 3. En fordringshavers konkursbegæring anses som anmeldelse af  

 den pågældende fordring.
§ 131. Kurator udarbejder en fortegnelse over anmeldte fordringer  

 og kendte, særligt sikrede krav med indstilling om, hvorvidt de bør  

 anerkendes.
Indstilles en fordring til anerkendelse som fortrinsberettiget  

 eller efterstillet, angives dette.
Fordringer i fremmed mønt anføres med  

 kursværdien, jf. § 40, stk. 2.
 Stk. 2. Indstillingen vedlagt anmeldelserne med bilag skal ligge  

 til eftersyn på skifterettens kontor to uger før den til prøvelsen berammede  

 skiftesamling.
 Stk. 3. Indstilles en fordring eller andet krav ikke til  

 anerkendelse som anmeldt, skal kurator ved anbefalet brev eller på anden  

 betryggende måde give fordringshaveren meddelelse herom og om tid og sted for  

 den skiftesamling, hvori afgørelse skal træffes.
 § 132. Skyldneren indkaldes til skiftesamlingen til fordringernes  

 prøvelse og opfordres til at udtale sig om kurators indstilling.
 Stk. 2. Fordringer, der er således stillet i konkursordenen, at  

 der ikke vil kunne gives dividende af dem, prøves ikke.
 § 133. Fremsættes der ingen indsigelse mod indstillingen, er denne  

 endeligt godkendt.
Stk. 2. Kan afgørelse om indstillingen ikke træffes på  

 skiftesamlingen, udsættes prøvelsen af den pågældende fordring til en ny  

 skiftesamling.
Er anmelderen ikke under mødet underrettet om tid og sted,  

 sker underretning herom på den i § 131, stk. 3, angivne måde.
 Stk. 3. Fremsættes og opretholdes en indsigelse mod indstillingen,  

 træffer skifteretten afgørelse ved dom, jf. § 246.
 § 134. Fordringer og andre krav, der anmeldes efter udløbet af den  

 i medfør af § 129, stk. 1, nr. 1, fastsatte frist, prøves på en senere  

 skiftesamling.
Stk. 2. Fordringer og andre krav, der først anmeldes efter  

 regnskabets stadfæstelse, kan ikke tages i betragtning.
Skifteretten kan  

 fastsætte en sidste dag for modtagelse af anmeldelser.
Beslutning herom  

 bekendtgøres i Statstidende med mindst to ugers varsel.
 12. § 139, stk. 2, affattes således:
» Stk. 2. Er sagen anlagt af skyldneren inden konkursen, kan  

 modfordringer gøres gældende til selvstændig dom, hvis de inden  

 konkursdekretets afsigelse er fremsat i et retsmøde, hvor skyldneren var  

 repræsenteret, eller i et processkrift, der er forkyndt for skyldneren.« § 139. - - - Stk. 2. Er sagen anlagt af skyldneren inden konkursen, kan  

 modfordringer gøres gældende til selvstændig dom, hvis de er tingfæstet inden  

 konkursdekretets afsigelse.
 13. I § 141, stk. 3, 1. pkt., ændres »efter  

 retsplejelovens regler om utilregnelig udeblivelse« til: »inden 4  

 uger efter, at boet blev bekendt med dommen«.
§ 141. - - - Stk. 2. - - - Stk. 3. Er skyldneren på fristdagen eller senere blevet dømt som  

 udeblevet, kan boet fordre sagen genoptaget efter retsplejelovens regler om  

 utilregnelig udeblivelse.
Har modparten ikke rejst indsigelse mod  

 genoptagelse inden en af retten fastsat frist, kan genoptagelse ske ved  

 rettens kendelse uden afholdelse af retsmøde.
Stk. 4. - - - 14. § 154, stk. 3, affattes således:
» Stk. 3. Skifteretten kan bestemme, at reglerne i § 153  

 finder anvendelse.« § 154. Midler, som efter boets slutning indgår i konkursmassen  

 eller frigøres til fordel for denne, fordeles mellem fordringshaverne i  

 overensstemmelse med den tidligere skete udlodning.
Regnskab aflægges af  

 kurator over for skifteretten.
Skiftesamling indkaldes kun, hvis skifteretten  

 finder grund dertil.
 Stk. 2. Skifteretten kan bestemme, at indgåede midler, der ikke  

 kan dække udgifterne ved fordelingen, tilfalder statskassen.
 Stk. 3. Justitsministeren kan fastsætte nærmere regler om de i  

 stk. 2 og § 153 nævnte forhold.
 15. § 155, stk. 2, affattes således:
» Stk. 2. Har et aktieselskab, et anpartsselskab, en  

 erhvervsdrivende fond eller en erhvervsdrivende virksomhed været under  

 konkurs, giver skifteretten meddelelse om boets slutning til Erhvervs- og  

 Selskabsstyrelsen.« § 155. - - - Stk. 2. Har et aktieselskab eller anpartsselskab været under  

 konkurs, giver skifteretten meddelelse om boets slutning til  

 aktieselskabs-registeret.
 16. I § 175, stk. 1, ændres »§§ 120, stk. 1, 121, stk.  

 2, 122 og 124« til: »§§ 119, stk. 1, 120, stk. 2, 121 og 123«.
 § 175. Bestemmelserne i §§ 120, stk. 1, 121, stk. 2, 122 og 124  

 anvendes tilsvarende på akkordforhandling.
Stk. 2. - - - Stk. 3. - - - 17. I § 238, stk. 1, udgår »midlertidig  

 bestyrer,», og efter »kreditorudvalget,» indsættes:  

 »sagkyndig bistand,».
 § 238. Ingen må handle som kurator, midlertidig bestyrer,  

 skifterettens medhjælper, medlem af kreditorudvalget, forretningskyndig  

 medhjælp, revisor, tilsyn, tillidsmand eller vurderingsmand, hvis han er en  

 af skyldnerens nærstående eller er afhængig af skyldneren, eller hvis der som  

 følge af hans interesse i sagens udfald eller af andre grunde er i tvivl om  

 hans upartiskhed i det foreliggende spørgsmål.
Stk. 2. - - - Stk. 3. - - - Stk. 4. - - - 18. § 238, stk. 3, affattes således:
» Stk. 3. En vurderingsmand må ikke have økonomisk interesse  

 hos aftager og må ikke medvirke ved afhændelse af boets aktiver, medmindre  

 vurderingsmanden i egenskab af auktionsholder alene har foretaget vurdering  

 til brug for bortsalg på offentlig auktion.« § 238. - - - Stk. 2. - - - Stk. 3. Vurderingsmanden må ikke medvirke ved afhændelsen af  

 aktiverne eller have økonomisk interesse hos aftager.
Stk. 4. - - - 19. I § 239, stk. 1, udgår »midlertidig  

 bestyrer,».
§ 239. Skifteretten fastsætter vederlag til kurator, midlertidig  

 bestyrer, skifterettens medhjælper og tilsyn efter en konkret bedømmelse på  

 grundlag af en begrundet indstilling fra de pågældende.
Fastsættelsen af  

 vederlaget skal ske under hensyn til arbejdets omfang og boets beskaffenhed,  

 det med arbejdet forbundne ansvar og det under de givne omstændigheder  

 opnåede resultat.
Stk. 2. - - - Stk. 3. - - - Stk. 4. - - - 20. I § 239, stk. 2, ændres »forretningskyndig  

 medhjælp, revisor, retsvidne og vurderingsmænd« til: »og  

 retsvidner«.
§ 239. - - - Stk. 2. Skifteretten fastsætter endvidere vederlag til  

 tillidsmænd, forretningskyndig medhjælp, revisor, retsvidne og vurderingsmænd  

 under hensyn til arbejdets omfang og boets beskaffenhed.
Stk. 3. - - - Stk. 4. - - - 21. I § 239, stk. 3, ændres »undtagelsesvis« til:  

 »efter indstilling fra kurator«.
§ 239. - - - Stk. 2. - - - Stk. 3. Skifteretten kan undtagelsesvis tillægge kreditorudvalgets  

 medlemmer vederlag.
Stk. 4. - - - 22. Efter § 242 indsættes som ny § 242 a:
» § 242a.
Krav efter § 28, stk. 1 og 2, skal fremsættes over  

 for skifteretten eller de almindelige domstole senest 3 måneder efter det  

 tidspunkt, da skyldneren blev i stand til at gøre kravet gældende.  

 Skifterettens afgørelse træffes ved dom.
Skifteretten kan henskyde kravet til  

 afgørelse ved de almindelige domstole.« 23. § 249, stk. 1, affattes således:
»Skifterettens afgørelse efter § 8, § 21, § 113, stk. 2, § 115, stk.  

 2, §§ 120-122, § 175, stk. 1, jf. §§ 120, stk. 2, og 121, § 175, stk. 2, §  

 177, § 179, stk. 2, § 223, stk. 1, 2. pkt., jf. § 175, stk. 1, jf. §§ 120,  

 stk. 2, og 121, § 223, stk. 1, 2. pkt., jf. § 175, stk. 2, og § 232, stk. 2,  

 kan ikke indbringes for højere ret.« § 249. Skifterettens afgørelse efter § 8, § 21, § 113, stk. 2, §  

 114, stk. 2, §§ 121-123, § 175, stk. 1, jf. §§ 121, stk. 2, og 122, § 175,  

 stk. 2, § 177, § 179, stk. 2, § 223, stk. 1, 2. pkt., jf. § 175, stk. 1, jf.  

 §§ 121, stk. 2, og 122, § 223, stk. 1, 2. pkt., jf. § 175, stk. 2, og § 232,  

 stk. 2, kan ikke indbringes for højere ret.
Stk. 2. - - - § 2 I lov om skibsregistrering, jf. lovbekendtgørelse nr. 742 af 10. september  

 1993, indsættes i § 23, stk. 6, efter »påhviler«:  

 »kurator, henholdsvis«.
§ 23. - - - Stk. 2. - - - Stk. 3. - - - Stk. 4. - - - Stk. 5. - - - Stk. 6. Påbegyndelse af en konkursbehandling og offentligt skifte  

 anses ikke som en ændring i adkomstforholdene, men det påhviler skifteretten  

 (eksekutor-testamenti) uopholdeligt at sende meddelelse herom til  

 Skibsregistret.
§ 3 I lov om forskellige forbrugsafgifter, jf. lovbekendtgørelse nr. 542 af  

 22. juni 1994, indsættes i § 21, stk. 1, efter  

 »skifteretten«: »,henholdsvis kurator«.
 § 21. Når indehaveren af en i henhold til nærværende lov  

 afgiftspligtig virksomhed dør, eller hans bo tages under konkursbehandling,  

 skal skifteretten uopholdelig give de statslige told- og skattemyndigheder  

 meddelelse herom.
Stk. 2. - - - § 4 I lov om forsikringsvirksomhed, jf. lovbekendtgørelse nr. 963 af 29.  

 november 1994, som senest ændret ved lov nr. 369 af 14. juni 1995, ændres i  

§ 177, stk. 1, »skifteretten« til »kurator«.
 § 177. Erklæres et forsikringsselskab konkurs, giver skifteretten  

 meddelelse til Erhvervs- og Selskabsstyrelsen og Finanstilsynet om konkursens  

 begyndelse og slutning.
Stk. 2. - - - Stk. 3. - - - Stk. 4. - - - Stk. 5. - - - Stk. 6. - - - § 5 I lov om luftfart, jf. lovbekendtgørelse nr. 162 af 7. marts 1994,  

 indsættes i § 12, stk. 1, 4. pkt. efter »luftfartøjet -»:  

 »kurator, henholdsvis«.
§ 12. Såfremt der efter registreringen sker ændring i  

 ejendomsforholdet med hensyn til luftfartøjet, eller luftfartøjet undergår  

 sådan forandring, at det har betydning for dets identificering, skal ejeren  

 uopholdeligt anmelde det til registreringsmyndigheden.
Det samme gælder, når  

 ejeren ikke længere opfylder vilkårene efter § 7. Overdrages luftfartøjet ved  

 aftale helt eller delvis til ny ejer, påhviler anmeldelsespligten også  

 overdrageren.
I tilfælde af et luftfartøjs salg ved tvangsauktion eller  

 overtagelse ved umiddelbar fogedforretning skal fogden eller - ved konkurs og  

 offentligt skifte, der omfatter luftfartøjet - skifteretten (eksekutor) sende  

 meddelelse herom til registreringsmyndigheden.
Stk. 2. - - - § 6 I tinglysningsloven, jf. lovbekendtgørelse nr. 622 af 15. september 1986,  

 som senest ændret ved § 2 i lov nr. 389 af 14. juni 1995, indsættes i §  

 13, stk. 1, efter »faste ejendomme,»: »kurator,  

 henholdsvis«.
 § 13. I tilfælde af en ejendoms salg eller overtagelse ved endelig  

 tvangsauktion skal fogeden, og i tilfælde af konkurs og offentlig skifte, der  

 omfatter faste ejendomme, skifteretten (eller executor testamenti)  

 uopholdelig sende dommeren meddelelse herom til tinglysning.
Stk. 2. - - - Stk. 3. - - - § 7 I lov om banker og sparekasser, jf. lovbekendtgørelse nr. 182 af 20. marts  

 1995, som ændret ved lov nr. 367 af 14. juni 1995 og lov nr. 368 af 14. juni  

 1995, ophæves § 47 d, stk. 4.
§ 47 d. - - - Stk. 2. - - - Stk. 3. - - - Stk. 4. Omstødelsessøgsmål i henhold til konkurslovens § 81, stk.  

 1, skal anlægges inden 12 måneder efter, at boets bestyrelse blev i stand til  

 at gøre kravet gældende.
§ 8 I konkursskatteloven, jf. lovbekendtgørelse nr. 725 af 4. september 1995,  

 affattes § 15, stk. 1, således:
» § 15. Bostyret skal indgive genpart af statusoversigten samt  

 af redegørelsen, jf. konkurslovens § 125, stk. 2, til skattemyndigheden  

 samtidig med fremsendelsen til fordringshaverne.« § 15. Bostyret skal indgive genpart af statusoversigten samt af en  

 eventuel indberetning og resultatopgørelse, jf. konkurslovens § 116, til  

 skattemyndigheden samtidig med indgivelsen til skifteretten.
Stk. 2. - - - Stk. 3. - - - Stk. 4. - - - § 9 I retsafgiftsloven, jf. lovbekendtgørelse nr. 460 af 27. juni 1989, som  

 senest ændret ved § 3 i lov nr. 389 af 14. juni 1995 og § 3 i lov nr. 427 af  

 14. juni 1995, indsættes i § 39 efter stk. 1:
»Stk. 2. Der svares afgift efter reglerne i kapitel 3 for  

 behandling af ind- og udsættelsesforretninger i medfør af konkurslovens §  

 112.« Stk. 2 bliver herefter stk. 3.
§ 39. - - - Stk. 2. For behandling af de i arvelovens § 29, stk. 1, og § 60  

 nævnte spørgsmål svares ingen afgift.
Efter 2. behandling den 2. maj 1996 § 1 I konkursloven, jf. lovbekendtgørelse nr. 588 af 1. september 1986, som  

 senest ændret ved § 3 i lov nr. 1082 af 20. december 1995, foretages følgende  

 ændringer:
 1. I § 3, stk. 1, ændres »erhvervsvirksomhed«  

 til: »erhvervsmæssige virksomhed«.
 2. § 5, stk. 2, affattes således:
»Stk. 2. Præsidenten for en landsret eller præsidenten for  

 Sø- og Handelsretten i København kan henvise en anmeldelse, en begæring eller  

 et bo, som efter § 3 eller § 4 skulle behandles af en ret inden for den  

 pågældende præsidents embedsområde, til en anden ret, såfremt det findes mere  

 hensigtsmæssigt, at behandlingen sker ved denne ret.
Der kan endvidere ske  

 henvisning af begæring fra Erhvervs- og Selskabsstyrelsen om opløsning af  

 selskaber, erhvervsdrivende fonde og erhvervsdrivende virksomheder.« 3. I § 16 a, stk. 1, ændres »rådighedsberøvelse  

 eller« til: »rådighedsberøvelse, herunder overtagelse til brugeligt  

 pant, eller«.
 4. I § 31, stk. 4, ændres »Danske Lov 5-7-8 til  

 10« til: »retsplejelovens kapitel 54«.
 5. § 81, stk. 1, affattes således:
»Retssag til gennemførelse af omstødelse kan anlægges indtil 12  

 måneder efter, at konkursdekret er afsagt.
Sag kan endvidere anlægges inden  

 seks måneder efter, at boets bestyrelse må antages at være blevet i stand til  

 at gøre kravet gældende.« 6. § 96, stk. 2, affattes således:
 »Stk. 2. Fortrinsret efter stk. 1 omfatter afgifter til  

 staten i henhold til følgende love:
 1) Lov om forskellige forbrugsafgifter.
 2) Lov om afgift af øl, vin og frugtvin m.m.
 3) Lov om tobaksafgifter.
 4) Lov om afgift af konsum-is.
 5) Lov om afgift af chokolade- og sukkervarer m.m.
 6) Lov om afgift af spiritus m.m.
 7) Lov om afgift af mineralvand m.v.
 8) Lov om energiafgift af mineralolieprodukter m.v.
 9) Lov om afgift af stenkul, brunkul og koks m.v.
 10) Lov om kuldioxidafgift af visse energiprodukter, bortset fra afgift af  

 elektricitet, naturgas og bygas.
 11) Lov om afgift af svovl, bortset fra svovlafgift af naturgas.
 12) Lov om afgift af visse detailsalgspakninger og visse poser af papir  

 eller plast m.v.
 13) Lov om visse miljøafgifter.
 14) Lov om afgift af affald og råstoffer, dog kun for så vidt angår  

 råstofafgiften.
 15) Lov om afgift af blyakkumulatorer og hermetisk forseglede  

 nikkel-cadmium-akkumulatorer (lukkede nikkel-cadmium-batterier).
 16) Lov om afgift af visse klorerede opløsningsmidler.
17) Lov om afgift af bekæmpelsesmidler.« 7. § 96, stk. 3, ophæves.
 8. I § 104 a, stk. 1, udgår »midlertidig bestyrer  

 eller« to steder.
 9. I § 104 b, stk. 1, udgår »midlertidig bestyrer  

 eller«.
 10. § 106 affattes således:
 »§ 106. Skifteretten kan beskikke en advokat til varetagelse  

 af en personlig skyldners interesser, når skyldneren skønnes at have behov  

 herfor.
Stk. 2. Skifteretten træffer afgørelse om afholdelse af udgifterne  

 til den beskikkede advokat.
Om salær og godtgørelse for udlæg gælder i øvrigt  

 samme regler som i tilfælde, hvor der er meddelt fri proces, jf.  

 retsplejelovens kapitel 31.
Stk. 3. Skifteretten kan begrænse en beskikkelse til at angå  

 enkelte spørgsmål.« 11. Kapitel 12-16 affattes således:
»Kapitel 12 Boets administration m.v.
§ 107. Straks efter at konkursdekret er afsagt, udpeger  

 skifteretten en eller flere kuratorer efter at have rådført sig med de  

 fordringshavere, der er til stede.
Er der udpeget flere kuratorer, tegner  

 disse boet hver for sig, medmindre skifteretten bestemmer andet.
 Stk. 2. Skifteretten kan nedsætte et kreditorudvalg, såfremt det  

 skønnes hensigtsmæssigt.
§ 108. Skifteretten kan i forbindelse med afsigelse af  

 konkursdekret bestemme, at der skal indkaldes til skiftesamling til valg af  

 kurator og eventuelt kreditorudvalg.
Skiftesamlingen afholdes inden 3 uger  

 efter bekendtgørelsen om konkurs, jf. § 109.
Stk. 2. Skiftesamling til valg af kurator og kreditorudvalg skal  

 indkaldes, hvis kurator eller en fordringshaver begærer det.
Begæring herom  

 skal fremsættes skriftligt over for skifteretten senest 3 uger efter  

 bekendtgørelsen om konkurs, jf. § 109. Skiftesamlingen afholdes inden 3 uger  

 fra modtagelse af begæring herom.
Skifteretten indrykker straks  

 bekendtgørelse om skiftesamlingen i Statstidende.
 Stk. 3. Sker der ændring i bostyret, indrykker skifteretten straks  

 bekendtgørelse herom i Statstidende.
§ 109. Skifteretten indrykker straks en bekendtgørelse om  

 konkursen i Statstidende.
Bekendtgørelsen skal tillige indeholde de i § 108,  

 stk. 1 og 2, og § 128 nævnte oplysninger.
 Stk. 2. Kommer et aktieselskab, et anpartsselskab, en  

 erhvervsdrivende fond eller en erhvervsdrivende virksomhed under konkurs,  

 giver skifteretten meddelelse herom til Erhvervs- og Selskabsstyrelsen.
 Stk. 3. Efter anmodning fra kurator giver skifteretten, hvor dette  

 efter lovgivningen påhviler retten, meddelelse om konkursen.
§ 110. Kurator skal ved udførelsen af sit hverv varetage boets  

 interesser og herunder sikre boets aktiver og foretage de fornødne skridt til  

 værn mod uberettigede dispositioner over aktiverne samt repræsentere boet i  

 enhver henseende.
Kurator kan for boets regning antage fornøden sagkyndig  

 bistand.
 Stk. 2. Kurator antager en eller flere sagkyndige personer, der  

 snarest skal foretage registrering og eventuelt vurdering af boets aktiver.  

 Er der umiddelbart før konkursen til brug ved forhandling om akkord  

 tilvejebragt de i § 165 nævnte oplysninger, kan disse lægges til grund ved  

 konkursbehandlingen, således at der kun redegøres for ændringer, der senere  

 er sket.
 Stk. 3. Er der nedsat et kreditorudvalg, skal kurator underrette  

 dette om alle vigtige dispositioner samt underrette dette om påtænkte, særlig  

 væsentlige dispositioner, medmindre disse ikke kan udsættes uden skade for  

 boet.
 Stk. 4. Finder kurator, at de foreliggende oplysninger giver  

 grundlag for politimæssig efterforskning mod skyldneren eller andre, skal  

 kurator give politiet meddelelse herom.
§ 111. Kurator skal straks efter udpegningen ved tegning af  

 sædvanlig kautionsforsikring eller på anden lignende måde sikre boet mod tab.  

 Skifteretten fastsætter sikkerhedens størrelse.
Udgiften til  

 kautionsforsikring afholdes som boudgift.
 Stk. 2. Har kurator ikke i forvejen en ansvarsforsikring, der må  

 anses for tilstrækkelig til at dække boets tab på grund af fejl og  

 forsømmelser ved bobehandlingen, skal kurator straks efter udpegningen tegne  

 en sådan forsikring.
 Stk. 3. Skifteretten kan til enhver tid stille krav om ændring af  

 forsikringsdækningen efter stk. 1 og 2.
§ 112. Skifteretten kan på begæring af kurator skaffe denne adgang  

 til boets lejemål og boets faste ejendomme, der benyttes af skyldneren, samt  

 udsætte skyldneren af disse.
Skifteretten kan endvidere sætte kurator i  

 besiddelse af boets aktiver, forretningspapirer og -materiale, der er i  

 skyldnerens besiddelse.
 Stk. 2. Skifteretten kan bestemme, at reglerne i stk. 1, 2. pkt.,  

 også skal anvendes på de i § 105, stk. 1, § 114, stk. 3, og § 117, stk. 5,  

 nævnte personer.
 Stk. 3. Retsplejelovens kapitel 46 finder anvendelse med de  

 fornødne lempelser.
Kapitel 13 Valg af og afsættelse af bostyre § 113. Kurator kan vælges af fordringshaverne på en skiftesamling,  

 hvis mindst en tredjedel af de kendte stemmeberettigede fordringshavere er  

 repræsenteret og over halvdelen af de afgivne stemmer falder på samme person.  

 I begge henseender er fordringernes beløb afgørende.
Stk. 2. Skiftesamlingen kan vedtage, at der skal vælges flere  

 kuratorer.
Skifteretten fastsætter da valgmåden.
Stk. 3. Såfremt særlige grunde taler derfor, kan skifteretten  

 forkaste valget af kurator.
Fordringshaverne kan da foretage nyt valg efter  

 reglerne i stk. 1 og 2.
 Stk. 4. Skifteretten kan af egen drift udpege yderligere en  

 kurator.
§ 114. Skifteretten kan afsætte kurator, såfremt særlige grunde  

 taler derfor.
Er denne valgt af fordringshaverne, foretages nyt valg efter  

 reglerne i § 113, stk. 1 og 2, samt § 119, stk. 2. Er kurator udpeget af  

 skifteretten, udpeger skifteretten en anden kurator.
Begæring om  

 skiftesamling, jf. § 108, stk. 2, skal indgives inden 3 uger efter  

 bekendtgørelse i Statstidende om skifterettens udpegning af anden kurator.
 Stk. 2. Fratræder kurator, finder reglerne i stk. 1 tilsvarende  

 anvendelse.
 Stk. 3. En afsat eller fratrådt kurator har pligt til at aflevere  

 dokumenter vedrørende boet til skifteretten.
 § 115. En tredjedel af de kendte, repræsenterede,  

 stemmeberettigede fordringshavere, enten efter antal eller efter  

 fordringernes beløb, kan på den i § 108 nævnte skiftesamling kræve, at der  

 nedsættes et kreditorudvalg med højst tre medlemmer.
Stk. 2. Er der ikke enighed om, hvem der skal være medlemmer af  

 udvalget, fastsætter skifteretten valgmåden med henblik på at muliggøre en  

 alsidig repræsentation af de stemmeberettigede fordringshavere.
Stemmer mere  

 end halvdelen af de repræsenterede fordringshavere, beregnet efter antal, for  

 samme person, er denne dog valgt.
§ 116. Skifteretten kan på ethvert tidspunkt af bobehandlingen  

 indkalde til skiftesamling om nedsættelse af kreditorudvalg.
Skiftesamling  

 hertil skal indkaldes, hvis det begæres af kurator eller af en  

 fordringshaver.
Reglerne i § 115 og § 119, stk. 2, finder anvendelse.
§ 117. Skiftesamlingen kan til enhver tid afsætte et eller flere  

 medlemmer af det af skiftesamlingen nedsatte kreditorudvalg.
Fordringshaverne  

 kan da foretage nyt valg efter reglerne i § 115 og § 119, stk. 2.
 Stk. 2. Skifteretten kan til enhver tid afsætte et eller flere  

 medlemmer af det af skifteretten nedsatte kreditorudvalg, jf. § 107, stk. 2.
 Stk. 3. Et medlem af kreditorudvalget kan til enhver tid udtræde  

 af udvalget.
Stk. 4. Såfremt der sker ændringer i medfør af stk. 2 og 3, skal  

 kurator underrette fordringshaverne herom.
En fordringshaver kan herefter  

 begære nyt valg.
Reglerne i § 115 og § 119, stk. 2, finder da anvendelse.
 Stk. 5. Afsatte eller fratrådte medlemmer af kreditorudvalget har  

 pligt til at aflevere dokumenter vedrørende boet til kurator.
Kapitel 14 Skiftesamlinger § 118. Skifteretten indkalder til skiftesamling, når den finder  

 det påkrævet.
Indkaldelse skal ske, når kurator eller et medlem af  

 kreditorudvalget begærer det.
Stk. 2. Indkaldelse sker ved bekendtgørelse i Statstidende.  

 Skifteretten fastsætter tid, sted, varsel og dagsorden.
Kurator sender  

 underretning til alle, der har særlig interesse i dagsordenen.
 Stk. 3. Skifteretten leder forhandlingerne på skiftesamlingen.
 § 119. På skiftesamlinger stemmes efter fordringernes beløb, hvor  

 ikke andet er bestemt.
 Stk. 2. Skiftesamlingens beslutninger er kun bindende, hvis mindst  

 en tredjedel af de kendte eller, for så vidt anmeldelsesfristen er udløbet,  

 anmeldte stemmeberettigede fordringshavere, regnet efter fordringernes beløb,  

 er repræsenteret.
 Stk. 3. Kan en bindende beslutning ikke vedtages, og indkalder  

 skifteretten ikke til en ny skiftesamling, er afgørelsen overladt til  

 kurator.
 § 120. En fordring eller en del af en fordring, som uanset  

 afstemningens udfald efter skifterettens skøn vil opnå fuld eller ingen  

 dækning, giver ikke stemmeret.
 Stk. 2. En fordringshaver har kun stemmeret for den del af  

 fordringen, som efter skifterettens skøn ikke dækkes af pant eller anden  

 sikkerhed.
§ 121. Er en fordring betinget, kan stemmeret udøves, selv om  

 betingelsen endnu ikke er opfyldt.
Tilkommer fordringen flere efter hinanden,  

 udøves stemmeretten af den, der for tiden må anses for nærmest berettiget.
 § 122. Er en fordring bestridt, bestemmer skifteretten om  

 fornødent, hvorvidt og for hvilket beløb fordringen giver stemmeret.  

 Skifterettens afgørelse er uden indflydelse på den senere prøvelse af  

 fordringen.
§ 123. Stemmes der efter fordringernes antal, har hver  

 fordringshaver kun en stemme, selv om han har flere fordringer.
Overdragelse  

 af en fordring efter fristdagen kan ikke medføre forøgelse af antallet af  

 stemmeberettigede fordringshavere.
 Stk. 2. Flere fordringshavere, som er berettigede vedrørende samme  

 fordring, kan tilsammen kun afgive en stemme.
 Stk. 3. Stemme kan afgives mundtligt eller skriftligt.
Kapitel 15 Kreditorinformation og tilsyn § 124. Kurator sender straks, efter at konkursdekret er afsagt,  

 meddelelse herom til fordringshaverne.
Meddelelsen skal endvidere straks  

 sendes til fordringshavere, som senere bliver kurator bekendt.
Meddelelsen  

 skal tillige indeholde de i § 108, stk. 1 og 2, og § 128 nævnte oplysninger.
 Stk. 2. Såfremt der på begæring af kurator eller en fordringshaver  

 skal afholdes skiftesamling til valg af kurator og eventuelt kreditorudvalg,  

 jf. § 108, stk. 2, underretter kurator straks fordringshaverne herom.
 Stk. 3. Straks efter den i § 108 nævnte skiftesamling underretter  

 kurator fordringshaverne om det endelige bostyre.
 § 125. Kurator sender inden 3 uger efter konkursdekretets  

 afsigelse en oversigt over boets aktiver og passiver til fordringshaverne.
Stk. 2. Kurator sender snarest herefter og inden 4 måneder efter,  

 at konkursdekretet er afsagt, en statusoversigt samt en redegørelse for de  

 vigtigste årsager til konkursen til fordringshaverne.
Redegørelsen skal  

 indeholde oplysning om de vigtigste regnskabstal for den periode, der er  

 forløbet siden det senest udarbejdede regnskab, samt forklaring på væsentlige  

 afvigelser mellem dette og boets status.
Stk. 3. Kurator sender herefter hvert halve år en redegørelse for  

 boets forhold til de fordringshavere, der forventes at kunne opnå dividende.  

 Redegørelsen skal indeholde 1) oplysning om boets aktiver og passiver, herunder om der foreligger  

 dispositoner eller retsforfølgning, der kan være omstødelige, 2) redegørelse for bobehandlingen i den forløbne periode, herunder  

 forløbet og resultatet af boets eventuelle fortsættelse af driften af  

 skyldnerens virksomhed, 3) oplysning om, hvorpå boet beror og om muligt, hvornår det forventes  

 afsluttet, og 4) oplysning om eventuel begæring om udbetaling af acontosalær til  

 kurator.
Stk. 4. Kurator sender senest 14 dage før skiftesamling til  

 stadfæstelse af regnskab meddelelse herom til fordringshaverne.
Regnskabet  

 eller uddrag af dette vedlægges til de fordringshavere, der forventes at opnå  

 dividende.
 Stk. 5. Kurator kan indkalde fordringshaverne til møde med henblik  

 på orientering om og drøftelse af boets forhold.
 Stk. 6. Kurator kan af kreditorudvalget afkræves oplysninger om  

 boets forhold.
§ 126. Senest samtidig med udsendelsen til fordringshaverne sender  

 kurator den i §§ 124 og 125 nævnte information til skifteretten.
Skifteretten  

 kan afkræve kurator yderligere oplysninger om boets forhold.
 Stk. 2. Skifteretten gennemgår i fornødent omfang det regnskab,  

 der er udarbejdet af kurator i henhold til § 148.
 Stk. 3. Justitsministeren fastsætter regler om tilsyn med boets  

 beholdninger og værdipapirer.
 § 127. Handler kurator eller skiftesamlingen til skade for boet,  

 eller krænkes rettigheder, som tilkommer panthavere, skyldneren eller andre,  

 kan skifteretten tilsidesætte de trufne beslutninger, meddele kurator pålæg  

 og foretage, hvad der i øvrigt måtte være fornødent.
Kapitel 16 Prøvelse af fordringer og andre krav § 128. Skifteretten skal i bekendtgørelsen om konkurs, jf. § 109,  

 opfordre enhver, der har en fordring eller andet krav mod skyldneren, til  

 inden 3 måneder at anmelde dette over for kurator.
I bekendtgørelsen kan  

 optages meddelelse om, at anmeldelser, der er indgivet under en forudgående  

 forhandling om tvangsakkord, likvidation, anmeldt betalingsstandsning,  

 indledt gældssanering eller anden gældsordning, vil blive taget i betragtning  

 uden fornyet anmeldelse.
 § 129. Anmeldte fordringer og andre krav registreres af kurator,  

 der straks anerkender modtagelsen.
 Stk. 2. En fordringshavers konkursbegæring anses som anmeldelse af  

 den pågældende fordring.
§ 130. Kurator udarbejder en fortegnelse over anmeldte fordringer  

 og kendte, særligt sikrede krav med indstilling om, hvorvidt de bør  

 anerkendes.
Indstilles en fordring til anerkendelse som fortrinsberettiget  

 eller efterstillet, angives dette.
Fordringer i fremmed mønt anføres med  

 kursværdien, jf. § 40, stk. 2.
 Stk. 2. Indstillingen bør så vidt muligt forelægges skyldneren,  

 der underrettes om tid og sted for de møder, hvori fordringerne prøves.
 Stk. 3. Fordringer, der er således stillet i konkursordenen, at de  

 ikke vil kunne opnå dividende, prøves ikke.
§ 131. Kurator indkalder i Statstidende til møde til prøvelse af  

 de anmeldte krav.
Mødet, der afholdes af kurator, skal så vidt muligt finde  

 sted inden 4 uger efter anmeldelsesfristens udløb.
Stk. 2. Indstillingen vedlagt anmeldelserne med bilag skal ligge  

 til eftersyn på kurators kontor 2 uger før det møde, hvori prøvelse finder  

 sted.
Indstillingen skal inden for samme frist tillige ligge til eftersyn på  

 skifterettens kontor.
 Stk. 3. Indstilles en fordring eller andet krav ikke til  

 anerkendelse som anmeldt, skal kurator ved anbefalet brev eller på anden  

 betryggende måde give fordringshaveren meddelelse herom og om tid og sted for  

 det møde, hvori fordringen eller kravet prøves.
 § 132. Fremsættes der ingen indsigelse mod indstillingen på det i  

 § 131, stk. 1, nævnte møde, er fordringen endeligt anerkendt som indstillet.
Stk. 2. Kan afgørelse om indstillingen ikke træffes på mødet,  

 udsættes prøvelsen af den pågældende fordring til et nyt møde.
Er anmelderen  

 ikke under mødet underrettet om tid og sted, sker underretning herom på den i  

 § 131, stk. 3, angivne måde.
 § 133. Fremsættes og opretholdes en indsigelse mod kurators  

 indstilling, må den, der ikke kan anerkende indstillingen, anlægge sag ved  

 skifteretten inden 3 måneder efter det møde, hvori kurators indstilling  

 forelå.
 Stk. 2. Anlægges sag ikke rettidigt, er kurators indstilling  

 endelig.
 § 134. Fordringer og andre krav, der anmeldes efter udløbet af den  

 i medfør af § 128 fastsatte frist, prøves på et senere møde.
Stk. 2. Fordringer og andre krav, der først anmeldes efter  

 regnskabets stadfæstelse, kan ikke tages i betragtning.
Skifteretten kan  

 fastsætte en sidste dag for modtagelse af anmeldelser.
Beslutning herom  

 bekendtgøres i Statstidende med mindst to ugers varsel.« 12. § 139, stk. 2, affattes således:
»Stk. 2. Er sagen anlagt af skyldneren inden konkursen, kan  

 modfordringer gøres gældende til selvstændig dom, hvis de inden  

 konkursdekretets afsigelse er fremsat i et retsmøde, hvor skyldneren var  

 repræsenteret, eller i et processkrift, der er forkyndt for skyldneren.« 13. I § 141, stk. 3, 1. pkt., ændres »efter  

 retsplejelovens regler om utilregnelig udeblivelse« til: »inden 4  

 uger efter, at boet blev bekendt med dommen«.
 14. § 154, stk. 3, affattes således:
»Stk. 3. Skifteretten kan bestemme, at reglerne i § 153  

 finder anvendelse.« 15. § 155, stk. 2, affattes således:
»Stk. 2. Har et aktieselskab, et anpartsselskab, en  

 erhvervsdrivende fond eller en erhvervsdrivende virksomhed været under  

 konkurs, giver skifteretten meddelelse om boets slutning til Erhvervs- og  

 Selskabsstyrelsen.« 16. I § 175, stk. 1, ændres »§§ 120, stk. 1, 121, stk.  

 2, 122 og 124« til: »§§ 119, stk. 1, 120, stk. 2, 121 og 123«.
 17. I § 238, stk. 1, udgår »midlertidig  

 bestyrer,», og efter »kreditorudvalget,» indsættes:  

 »sagkyndig bistand,».
 18. § 238, stk. 3, affattes således:
»Stk. 3. En vurderingsmand må ikke have økonomisk interesse  

 hos aftager og må ikke medvirke ved afhændelse af boets aktiver, medmindre  

 vurderingsmanden i egenskab af auktionsholder alene har foretaget vurdering  

 til brug for bortsalg på offentlig auktion.« 19. I § 239, stk. 1, udgår »midlertidig  

 bestyrer,».
 20. I § 239, stk. 2, ændres »forretningskyndig  

 medhjælp, revisor, retsvidne og vurderingsmænd« til: »og  

 retsvidner«.
 21. I § 239, stk. 3, ændres »undtagelsesvis« til:  

 »efter indstilling fra kurator«.
 22. Efter § 242 indsættes som § 242 a:
» § 242 a.
Krav efter § 28, stk. 1 og 2, skal fremsættes over  

 for skifteretten eller de almindelige domstole senest 3 måneder efter det  

 tidspunkt, da skyldneren blev i stand til at gøre kravet gældende.  

 Skifterettens afgørelse træffes ved dom.
Skifteretten kan henskyde kravet til  

 afgørelse ved de almindelige domstole.« 23. § 249, stk. 1, affattes således:
»Skifterettens afgørelse efter § 8, § 21, § 113, stk. 2, § 115, stk.  

 2, §§ 120-122, § 175, stk. 1, jf. §§ 120, stk. 2, og 121, § 175, stk. 2, §  

 177, § 179, stk. 2, § 223, stk. 1, 2. pkt., jf. § 175, stk. 1, jf. §§ 120,  

 stk. 2, og 121, § 223, stk. 1, 2. pkt., jf. § 175, stk. 2, og § 232, stk. 2,  

 kan ikke indbringes for højere ret.« § 2 I lov om skibsregistrering, jf. lovbekendtgørelse nr. 742 af 10. september  

 1993, som senest ændret ved § 8 i lov nr. 1082 af 20. december 1995,  

 indsættes i § 23, stk. 6, efter »påhviler«: »kurator,  

 henholdsvis«.
§ 3 I lov om forskellige forbrugsafgifter, jf. lovbekendtgørelse nr. 542 af  

 22. juni 1994, som ændret ved § 2 i lov nr. 1090 af 20. december 1995,  

 indsættes i § 21, stk. 1, efter »skifteretten«: »,  

 henholdsvis kurator«.
§ 4 I lov om forsikringsvirksomhed, jf. lovbekendtgørelse nr. 963 af 29.  

 november 1994, som senest ændret ved § 120 i lov nr. 1072 af 20. december  

 1995, ændres i § 177, stk. 1, »skifteretten« til:  

 »kurator«.
§ 5 I lov om luftfart, jf. lovbekendtgørelse nr. 162 af 7. marts 1994,  

 indsættes i § 12, stk. 1, 4. pkt., efter »luftfartøjet - »:  

 »kurator, henholdsvis«.
§ 6 I lov om tinglysning, jf. lovbekendtgørelse nr. 622 af 15. september 1986,  

 som senest ændret ved § 124 i lov nr. 1072 af 20. december 1995, indsættes i  

§ 13, stk. 1, efter »faste ejendomme,»: »kurator,  

 henholdsvis«.
§ 7 I lov om banker og sparekasser, jf. lovbekendtgørelse nr. 182 af 20. marts  

 1995, som senest ændret ved § 119 i lov nr. 1072 af 20. december 1995,  

 ophæves § 47 d, stk. 4.
§ 8 I konkursskatteloven, jf. lovbekendtgørelse nr. 725 af 4. september 1995,  

 som ændret ved § 109 i lov nr. 1072 af 20. december 1995, affattes § 15,  

 stk. 1, således:
»Bostyret skal indgive genpart af statusoversigten samt af  

 redegørelsen, jf. konkurslovens § 125, stk. 2, til skattemyndigheden samtidig  

 med fremsendelsen til fordringshaverne.« § 9 I lov om retsafgifter, jf. lovbekendtgørelse nr. 460 af 27. juni 1989, som  

 senest ændret ved § 2 i lov nr. 1079 af 20. december 1995, indsættes i §  

 39 efter stk. 1:
»Stk. 2. Der svares afgift efter reglerne i kapitel 3 for  

 behandling af ind- og udsættelsesforretninger i medfør af konkurslovens §  

 112.« Stk. 2 bliver herefter stk. 3.
§ 10 Stk. 1. Loven træder i kraft den 1. juni 1996.
 Stk. 2. Er konkursdekretet afsagt inden lovens ikrafttræden,  

 anvendes de hidtil gældende regler.
§ 11 Stk. 1. Loven gælder ikke for Færøerne og Grønland.
 Stk. 2. §§ 1, 4, 5 og 7 kan ved kongelig anordning sættes i kraft  

 for Grønland og Færøerne med de afvigelser, som de særlige grønlandske og  

 færøske forhold tilsiger, idet § 4 dog ikke finder anvendelse på stedlig  

 forsikringsvirksomhed på Færøerne.
 Stk. 3. § 2 kan ved kongelig anordning sættes i kraft for Grønland  

 med de afvigelser, som de særlige grønlandske forhold tilsiger.
