Skrivelse af 10. december 1999 om vejledende  

 retningslinier for fastsættelse af højere børnebidrag end  

 normalbidraget og fastsættelse af uddannelsesbidrag i 2000 Skrivelse til samtlige statsamter, herunder  

 Københavns Overpræsidium,  Rigsombudsmanden på  

 Færøerne og Rigsombudsmanden i Grønland De vejledende retningslinier for fastsættelse af  

 højere børnebidrag end normalbidraget og fastsættelse af  

 uddannelsesbidrag er senest blevet reguleret pr. 1. januar 1999.  

 Retningslinierne vedrører den bidragspligtiges bruttoindkomst set i  

 forhold til, hvor mange børn under 18 år denne er  

 forsørgelsespligtig overfor (hjemmeboende børn såvel som  

 børn, der betales bidrag til).
 Normalbidraget udgjorde 9.132 kr. årligt i 1999. Ved  

 Socialministeriets cirkulære nr. 168 af 4. november 1999 om regulering  

 pr. 1. januar 2000 af satser på det sociale område er  

 normalbidraget pr. 1. januar 19991)  

  forhøjet til 9.420 kr. årligt.
 Ved reguleringen af de vejledende retningslinier for  

 fastsættelse af højere bidrag end normalbidraget og  

 fastsættelse af uddannelsesbidrag vil Civilretsdirektoratet fremover  

 tage udgangspunkt i satsreguleringsprocenten, jf. lov om en  

 satsreguleringsprocent.
 Under henvisning hertil finder Civilretsdirektoratet, at  

 der med virkning fra den 1. januar 2000 ved fastsættelse af disse  

 bidrag bør tages udgangspunkt i følgende retningslinier:
 1 barn:
 normalbidraget +  25 % ved ca. 285.000 kr.
 normalbidraget +  50 % ved ca. 300.000 kr.
 normalbidraget + 100 % ved ca.325.000 kr.
 2 børn:
 normalbidraget +  25 % ved ca. 300.000 kr.
 normalbidraget +  50 % ved ca. 325.000 kr.
 normalbidraget + 100 % ved ca.365.000 kr.
 3 børn:
 normalbidraget +  25 % ved ca. 325.000 kr.
 normalbidraget +  50 % ved ca. 365.000 kr.
 normalbidraget + 100 % ved ca.410.000 kr.
 Retningslinien for fastsættelse af  

 uddannelsesbidrag i 2000 vil være et beløb i  

 størrelsesordenen 245.000 kr., når der ikke er  

 forsørgelsespligt over for andre børn.
 Disse retningslinier for forhøjelse af  

 børnebidrag og for fastsættelse af uddannelsesbidrag er alene  

 vejledende, idet bidragsfastsættelsen som hidtil i overensstemmelse med  

 sædvanlige udmålingsprincipper må ske efter et konkret  

 skøn over samtlige omstændigheder i den enkelte sag.
Socialministeren har den 7. oktober 1999 fremsat  

 lovforslag nr.
L5 om ændring af lov om børnetilskud og  

 forskudsvis udbetaling af børnebidrag, lov om børns  

 retsstilling m.v.
Hvis lovforslaget vedtages, vil normalbidraget fremover  

 bestå af et grundbeløb og et tillæg.
Grundbeløbet  

 svarer efter forslaget til det nuværende normalbidrag.
Tillægget  

 udgør ifølge forslaget 1.224 kr. årligt.
Beløbene  

 vil blive reguleret som hidtil.
Ifølge bemærkningerne til forslaget skal  

 procenttillæggene alene beregnes af grundbeløbet.
Det nye  

 tillæg skal således kun betales én gang.
En vedtagelse af  

 lovforslaget vil ikke få betydning for retningslinierne i dette  

 cirkulære.
Civilretsdirektoratet, den 10. december  

 1999 Lars Thøgersen 1)   rettelse:  

 retteligt 1. januar 2000.
