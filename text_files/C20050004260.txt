Vejledning  

  

 om tilskud til befordring ved deltagelse i arbejdsmarkedsuddannelser og  

 enkeltfag  

 optaget i en fælles kompetencebeskrivelse Indhold Indledning 1. Hvad er befordringstilskud? 2. Hvem kan få befordringstilskud? 3. Hvornår kan man få befordringstilskud? 4. Hvor meget kan man få i befordringstilskud? 5. Administration, tidsfrister, klage 6. Behandling af personoplysninger 7. Overgangsbestemmelser Indledning SUstyrelsen har udarbejdet denne vejledning med  

 henblik på at orientere om indhold, fortolkning og administration af reglerne  

 om  

 tilskud til befordring i lov nr. 446 af 10. juni 2003 om  

 arbejdsmarkedsuddannelser  

 m.v. (med senere ændringer) og den tilhørende bekendtgørelse.
1. Hvad er befordringstilskud? Efter lov om arbejdsmarkedsuddannelser m.v.  

 §§ 21-25  

 er der mulighed for at yde tilskud til kost og logi ved indkvartering og til  

 dækning af udgifterne til befordring ved deltagelse i  

 arbejdsmarkedsuddannelser  

 og enkeltfag, der er optaget i en fælles kompetencebeskrivelse.
 Selv om bestemmelserne om tilskud til kost og logi  

 og om tilskud til befordring står samlet i lov om arbejdsmarkedsuddannelser,  

 drejer  

 bekendtgørelsen og denne vejledning sig udelukkende om tilskud til  

 befordring.  

 Der findes en særskilt bekendtgørelse om tilskud til kost og logi.
Det skal understreges, at bestemmelserne ikke giver  

 mulighed for at dække befordringsudgifterne fuldt ud.
Der er netop tale om et  

 tilskud til dækning af befordringsudgifterne, og selv om en deltager kan  

 dokumentere at have haft udgifter, der overstiger befordringstilskuddet, er  

 der  

 ingen mulighed for at udbetale noget ekstra.
Se nærmere om  

 befordringstilskuddets  

 størrelse under pkt. 4.
Det skal ligeledes understreges, at selv om der på  

 mange punkter er ligheder med hensyn til både personkreds og uddannelser, når  

 det  

 drejer sig om befordring og om godtgørelse ved deltagelse i erhvervsrettet  

 voksen- og efteruddannelse, så er der også forskelle.
Det vil der blive gjort  

 nærmere rede for i det følgende.
2. Hvem kan få befordringstilskud? Som nævnt er der i høj grad sammenfald, når man ser  

 på, hvem der kan få godtgørelse, og hvem der kan få tilskud til befordring.  

 Men der  

 er ikke fuldstændigt sammenfald, og det er vigtigt at være opmærksom på  

 forskellene.
Der er således grupper, der kan få godtgørelse, men ikke  

 befordringstilskud,  

 lige som der er grupper, hvor det forholder sig lige omvendt.
Det vil der  

 blive  

 redegjort nærmere for nedenfor.
 Ifølge § 21 i lov om arbejdsmarkedsuddannelser  

 m.v.  

 omfatter personkredsen, der kan komme i betragtning til befordringstilskud,  

 beskæftigede  

 lønmodtagere, selvstændige erhvervsdrivende, dagpengeberettigede ledige med  

 ret  

 til 6 ugers selvvalgt uddannelse og tillige personer, der er karakteriseret  

 ved  

 ikke at modtage en række offentlige ydelser, se nærmere under pkt. 2.2.4.
2.1. Generelle krav til deltageren Der stilles ikke, hverken i lov eller i  

 bekendtgørelse, generelle krav i forbindelse med tilskud til befordring ud  

 over den  

 grundbetingelse, at deltagerne skal være optaget på en  

 arbejdsmarkedsuddannelse  

 eller enkeltfag, der er optaget i en fælles kompetencebeskrivelse, se nærmere  

 under afsnit 3.
 Der har hidtil været praksis for, at færinger og  

 grønlændere, der er bosat på henholdsvis Færøerne eller i Grønland, men som  

 kommer til Syddanmark for at deltage i uddannelse, kan modtage godtgørelse,  

 og  

 den praksis vil indtil videre blive fortsat.
Udenlandske statsborgere, både EU-borgere og  

 tredjelandsborgere, der arbejder på danske arbejdspladser, kan modtage  

 tilskud  

 til befordring.
Ligeledes kan pendlere fra typisk Sverige eller Tyskland,  

 uanset nationalitet, modtage tilskud, hvis de arbejder på virksomheder, der  

 er  

 underlagt danske regler, i Danmark.
2.2. Personkredsen 2.2.1. Beskæftigede Som nævnt retter tilskudsordningen sig imod  

 beskæftigede, dagpengeberettigede ledige og en række andre grupper.
De ledige  

 omtales nærmere i afsnit 2.2.2. og de øvrige grupper i afsnit 2.2.4.
Beskæftigede kan enten være lønmodtagere eller  

 selvstændige erhvervsdrivende.
En beskæftiget lønmodtager er en person, der  

 har  

 indgået en bindende aftale med en offentlig eller privat arbejdsgiver om løn-  

 og ansættelsesvilkår, og der vil typisk foreligge et ansættelsesbevis el.  

 lign.
I de fleste tilfælde er det ikke vanskeligt at  

 afgøre, om en person kan betragtes som beskæftiget lønmodtager, men der er  

 opstået nye  

 jobtyper, som kan give anledning til problemer.
Personer, der er i gang med  

 vejlednings- og opkvalificeringsforløb, i virksomhedspraktik eller med i en  

 jobrotationsordning med løntilskud efter kapitel 10-12 i lov om en aktiv  

 beskæftigelsesindsats, betragtes således ikke som beskæftigede lønmodtagere i  

 tilskudssammenhæng, og de har som hovedregel ikke mulighed for at modtage  

 befordringstilskud.
Om personer i jobrotation med løntilskud se dog nærmere  

 nedenfor under 2.2.4.
 Derimod anses personer, der er ansat i fleksjob,  

 eller personer, der er med i en jobrotationsordning uden løntilskud, for at  

 være  

 ordinært beskæftigede, og de vil kunne opnå tilskud til befordring.
Med hensyn til, om en person er selvstændig  

 erhvervsdrivende, og om en medhjælpende ægtefælle har status som selvstændig  

 erhvervsdrivende eller som lønmodtager, henvises til de regler, der fremgår  

 af  

 lov om arbejdsløshedsforsikring m.v.
Hvis de pågældende er medlemmer af en  

 arbejdsløshedskasse for selvstændige erhvervsdrivende, anses de pågældende  

 som  

 udgangspunkt for at udøve selvstændig virksomhed.
 Hvis de derimod ikke er medlemmer af en  

 arbejdsløshedskasse, kan følgende spørgsmål stilles:
-  

 	  

 Udøves beskæftigelse  

 for egen eller ægtefællens regning og risiko med det formål at opnå økonomisk  

 udbytte? -  

 	  

 Er der henlagt  

 midler til investeringsfonde? -  

 	  

 Er der ansat  

 arbejdskraft? -  

 	  

 Er der overført  

 beløb til beskatning hos en medarbejdende ægtefælle? -  

 	  

 Er der foretaget  

 varenedskrivninger, skattemæssige fradrag og lign. efter reglerne for  

 selvstændige erhvervsdrivende? -  

 	  

 Er den pågældende  

 medlem af en arbejdsgiverorganisation? -  

 	  

 Er virksomheden  

 momsregistreret? -  

 	  

 Angiver den  

 pågældende skattemæssige over- eller underskud af selvstændig virksomhed? -  

 	  

 Har den pågældende  

 på selvangivelsen anført, at indkomsten ønskes beskattet efter  

 virksomhedsskatteloven? -  

 	  

 Er den pågældende  

 deltager i et interessentskab? -  

 	  

 Har den pågældende  

 afgørende indflydelse i et selskab? Er svaret på alle eller de fleste af de ovennævnte  

 spørgsmål ja, må den pågældende anses for selvstændig erhvervsdrivende.
 Om en ægtefælle, der ikke er medejer, også er  

 selvstændig erhvervsdrivende, kan afgøres efter følgende kriterier:
-  

 	  

 Er der mindre end 20  

 ansatte? -  

 	  

 Er den pågældende  

 ansat i en overordnet stilling? -  

 	  

 Er den pågældende  

 ansat på løn- og arbejdsvilkår, der er usædvanlige for dette eller  

 tilsvarende  

 arbejde? Hvis svaret er ja på blot et af spørgsmålene, er  

 den pågældende selvstændig erhvervsdrivende.
Hvis ikke, er den pågældende  

 ansat som  

 lønmodtager.
2.2.2. Ledige Det er kun dagpengeberettigede ledige med ret til 6  

 ugers selvvalgt uddannelse, der har mulighed for at modtage  

 befordringstilskud,  

 og kun i højst 6 uger.
Hvis den pågældende optjener ret til en ny  

 dagpengeperiode,  

 får den pågældende også ret til en ny 6 ugers periode med selvvalgt  

 uddannelse,  

 og dermed til en ny periode med ret til befordringstilskud.
Ledige, der ikke er dagpengeberettigede, har ikke  

 ret til befordringstilskud.
Der kan være tale om, at den ledige -  

 	  

 endnu ikke har  

 optjent dagpengeret, -  

 	  

 har opbrugt sin  

 dagpengeperiode, -  

 	  

 er dimittend inden  

 for de første 4 uger efter afsluttet uddannelse, -  

 	  

 er omfattet af  

 reglerne om overskydende timer eller -  

 	  

 er pålagt en  

 karensperiode.
 Derimod kan en ledig i dagpengeperioden, der er  

 pålagt en karantæne, godt deltage i uddannelse og modtage befordringstilskud.
2.2.3. Ledig eller beskæftiget? I forbindelse med en afskedigelse eller en  

 opsigelse kan det være vanskeligt at afgøre, præcist hvornår den pågældende  

 skifter status  

 fra at være beskæftiget til at være ledig.
I forbindelse med deltagelse i et  

 uddannelsesforløb med mulighed for at modtage befordringstilskud er det  

 imidlertid nødvendigt at tage stilling til, om en ansøger er ledig eller  

 beskæftiget.
 Inden for arbejdsløshedsforsikringens område  

 betragtes en person som beskæftiget, hvis den pågældende starter på en  

 uddannelse i  

 umiddelbar forlængelse af et ansættelsesforholds ophør, og der var truffet  

 aftale om deltagelse i uddannelsen, inden den pågældende blev afskediget.
 Det betyder, at hvis en person bliver optaget på en  

 uddannelse den 24. august 2005 med start den 1. oktober 2005, men bliver  

 afskediget i mellemtiden til fratræden den 30. september 2005, så vil den  

 pågældende have status som beskæftiget under uddannelsesforløbet.
 Omvendt vil den pågældende have status som ledig,  

 hvis den pågældende er blevet afskediget den 16. august 2005 til fratræden  

 den 30.  

 september 2005, og tilmelder sig uddannelsen den 24. august 2005 med start  

 den  

 1. oktober 2005.
2.2.3.1. Indenfor eller udenfor opsigelsesperioden? Det har også betydning for muligheden for at  

 modtage befordringstilskud, om et uddannelsesforløb ligger indenfor eller  

 udenfor  

 opsigelsesperioden, og hvornår ansøgningen om optagelse på  

 uddannelsesforløbet  

 er afleveret.
 En person, der er blevet afskediget eller selv har  

 sagt op, anses for at være beskæftiget, hvis den pågældende deltager i  

 uddannelse i  

 opsigelsesperioden, og uddannelsen afsluttes inden opsigelsesperiodens udløb.
Hvis uddannelsen strækker sig ud over  

 opsigelsesperioden, er det afgørende, hvornår en ansøgning om optagelse på  

 uddannelsen er afleveret.
Hvis ansøgningen er afleveret til  

 uddannelsesstedet,  

 inden den pågældende blev afskediget eller selv sagde op, anses den  

 pågældende  

 for at være beskæftiget i hele uddannelsesperioden.
Hvis ansøgningen derimod  

 først er afleveret efter afskedigelsen eller opsigelsen, anses den pågældende  

 for at være beskæftiget, indtil opsigelsesperioden udløber, men skifter  

 derefter status til at være ledig.
2.2.4. Andre grupper Som nævnt ovenfor kan der gives befordringstilskud  

 til en række persongrupper, der ikke har mulighed for at modtage godtgørelse.  

 Disse  

 grupper er karakteriseret ved, at de ikke modtager en række offentlige  

 ydelser  

 efter lov om arbejdsløshedsforsikring m.v., lov om aktiv socialpolitik eller  

 lov om integration af udlændinge i Danmark, jf. § 21 i lov om  

 arbejdsmarkedsuddannelser  

 m.v.
 De ydelser, der er tale om, er følgende:
-  

 	  

 dagpenge, -  

 	  

 aktiveringsydelse, -  

 	  

 efterløn, -  

 	  

 feriedagpenge, -  

 	  

 overgangsydelse, -  

 	  

 kontanthjælp, -  

 	  

 starthjælp eller -  

 	  

 introduktionsydelse.
Denne opregning er udtømmende, og det betyder, at  

 hvis en person får en af de nævnte ydelser, er der ikke adgang til at modtage  

 tilskud til befordring.
Omvendt betyder det også, at hvis en person er  

 optaget  

 på en arbejdsmarkedsuddannelse eller på enkeltfag, optaget i en fælles  

 kompetencebeskrivelse, og modtager en offentlig ydelse, der ikke er med på  

 listen, kan den pågældende modtage tilskud til befordring.
 Som eksempler på personer, der vil kunne få  

 tilskud, kan nævnes invalidepensionister, folkepensionister, personer, der  

 lever af deres  

 formue eller personer, der forsørges af ægtefællen.
Som noget særligt skal der gøres opmærksom på, at  

 personer, der er i jobrotation med løntilskud, og som i øvrigt ikke anses for  

 beskæftigede, godt kan modtage tilskud til befordring.
Det skyldes, at den  

 offentlige ydelse  løntilskuddet  som udbetales i forbindelse med  

 deres  

 tilknytning til en arbejdsplads, har hjemmel i lov om en aktiv  

 beskæftigelsesindsats, som ikke er nævnt i opregningen i § 21 i lov om  

 arbejdsmarkedsuddannelser m.v.
2.3. Krav til deltagerens uddannelsesniveau Det gælder for hver af de persongrupper, som har  

 mulighed for at få befordringstilskud, at de ikke må have en uddannelse, der  

 med hensyn til niveau og varighed overstiger en erhvervsuddannelse eller en  

 anden uddannelse, som kan sidestilles hermed, med mindre uddannelsen ikke har  

 været anvendt de sidste 5 år.
 Deltagernes uddannelsesniveau kan derfor være:
 -  

 	  

 Ingen uddannelse  

 efter afsluttet skolegang (ufaglært).
 -  

 	  

 Erhvervsuddannelse  

 (faglært).
 -  

 	  

 Erhvervsfaglig grunduddannelse.
 -  

 	  

 Grundlæggende  

 social- og sundhedsuddannelse.
 -  

 	  

 Grundlæggende  

 uddannelse efter lov om landbrugsuddannelser.
 -  

 	  

 Kommunal uddannelse  

 på niveau med erhvervsuddannelse.
 -  

 	  

 Etatsuddannelse på  

 niveau med erhvervsuddannelse.
 -  

 	  

 Andre uddannelser på  

 niveau med og med tilsvarende adgangskrav som erhvervsuddannelse.
 -  

 	  

 Dele af de  

 ovennævnte uddannelser.
Udgangspunktet er altså, at deltagerne højst må  

 have en uddannelse, der ikke har en bestået gymnasial uddannelse som  

 adgangskrav, og  

 hvis varighed ikke overstiger ca. 4 år.
Det er uden betydning, om uddannelsen  

 er offentlig eller privat.
Ved vurderingen af, om en given uddannelse er på  

 erhvervsuddannelsesniveau eller på et højere niveau, har praksis hidtil  

 været, at kun danske uddannelser  

 eller uddannelser erhvervet i Danmark indgik i vurderingen.
Den praksis  

 videreføres ikke, og der må derfor også ses på deltagernes udenlandske  

 kvalifikationer.
Der skal ikke foretages en tilbundsgående undersøgelse med  

 indhentning af eksamensbeviser fra udlandet osv., men hvis det efter de  

 oplysninger, en deltager selv giver, er ret klart, at den pågældende har en  

 videregående uddannelse, må det medføre, at der ikke kan tildeles  

 godtgørelse.  

 Hvis den pågældende mener, at den udenlandske uddannelse ikke er på  

 videregående niveau, må den pågældende selv fremskaffe den nødvendige  

 dokumentation for uddannelsens niveau.
 Endelig bemærkes, at der kun ses på de adgangskrav,  

 der gælder i dag: Hvis en uddannelse tidligere havde studentereksamen som  

 adgangskrav, men i dag har folkeskolens afgangsprøve, er der ikke tale om en  

 videregående uddannelse.
 Personer, der har taget en erhvervsuddannelse, og  

 som derefter har videreuddannet sig, fx på Danmarks Forvaltningshøjskole, vil  

 have  

 uddannet sig ud over erhvervsuddannelsesniveauet, og vil derfor ikke kunne  

 modtage befordringstilskud.
 Nærmere oplysninger om de enkelte uddannelser og  

 deres niveauer kan findes to steder: For ældre uddannelsers vedkommende bedst  

 i DUN   

 Dansk Uddannelsesnomenklatur, og for nyere uddannelsers vedkommende i  

 Uddannelsesguiden.  

 DUN findes både i bogform og som pdf-fil, som kan købes både separat og  

 samlet.  

 Seneste udgave er fra 2002. Uddannelsesguiden findes på www.ug.dk og  

 opdateres  

 løbende.
2.3.1. Særligt om uddannelser over  

 erhvervsuddannelsesniveau 2.3.1.1. Videregående teknikere Videregående teknikere, som efter en specialregel  

 kan modtage godtgørelse indtil udgangen af 2005, kan ikke modtage tilskud til  

 befordring, heller ikke i tilfælde af, at de er optaget på en  

 arbejdsmarkedsuddannelse  

 eller på enkeltfag, omfattet af en fælles kompetencebeskrivelse.
2.3.1.3. Uddannelse ikke brugt i 5 år Personer, der har en uddannelse ud over  

 erhvervsuddannelsesniveau, men som ikke har brugt denne uddannelse i 5 år  

 eller  

 mere, kan eventuelt have mulighed for at modtage befordringstilskud, men det  

 afhænger af en helt konkret vurdering i hvert enkelt tilfælde.
Hvis den  

 pågældende ikke formelt i det daglige bruger sin videregående uddannelse, men  

 det er klart, at den pågældendes nuværende beskæftigelse er opnået på  

 grundlag  

 af, at personen har denne videregående uddannelse, så vil der ikke kunne ydes  

 befordringstilskud.
 Hvis fx en person, der er uddannet folkeskolelærer,  

 arbejder som kassemedarbejder i det lokale supermarked og har haft denne  

 beskæftigelse de sidste 7 år, vil den pågældende kunne deltage i efter- og  

 videreuddannelse med befordringstilskud.
 Men hvis en person er uddannet erhvervsøkonom for  

 10 år siden og arbejder som butikschef i det lokale supermarked, kan den  

 pågældende  

 ikke siges at have forladt sit uddannelsesniveau og arbejde på  

 erhvervsuddannelsesniveau, og den pågældende vil følgelig ikke være  

 berettiget  

 til befordringstilskud.
En person, der har en videregående uddannelse, som  

 den pågældende aldrig har brugt, er også omfattet af 5 års reglen.
Det vil  

 sige, at  

 hvis en sygeplejerske efter endt uddannelse vælger at arbejde som  

 rengøringsassistent, skal der gå mindst 5 år fra afslutningen af  

 sygeplejeuddannelsen, før den pågældende har mulighed for at modtage tilskud  

 til befordring i forbindelse med et uddannelsesforløb.
3. Hvornår kan man få befordringstilskud? Det skal først og fremmest understreges, at tilskud  

 til befordring alene kan gives til deltagere i de uddannelser, der  

 udtrykkeligt er  

 nævnt i lov om arbejdsmarkedsuddannelser m.v. § 21. Det indebærer, at  

 tilskud  

 til befordring udelukkende kan komme på tale ved deltagelse i  

 arbejdsmarkedsuddannelser og enkeltfag, der er optaget i en fælles  

 kompetencebeskrivelse.
Et enkeltfag er en fagligt afgrænset del af en  

 uddannelse, hvortil der er knyttet en prøve, eksamen eller selvstændig  

 bedømmelse i øvrigt, jf. lov om åben uddannelse.
Enkeltfag efter lov om åben  

 uddannelse kan tilrettelægges på heltid, deltid eller som fjernundervisning.
En fælles kompetencebeskrivelse er en mål- og  

 rammebeskrivelse for en grundlæggende arbejdsmarkedsrelevant  

 kompetenceudvikling  

 for voksne til og med erhvervsuddannelsesniveau.
En fælles  

 kompetencebeskrivelse skal indeholde en beskrivelse af et jobområde og af de  

 tilhørende arbejdsmarkedsrelevante kompetencer, herunder kvalifikationer som  

 følge af myndighedskrav, samt en oversigt over de arbejdsmarkedsuddannelser  

 og  

 enkeltfag, der kan bidrage til, at der opnås kompetence inden for jobområdet.
Der henvises i øvrigt til netstedet  

 http://2004.efteruddannelse.dk Tilskud til befordring kan kun udbetales, hvis der  

 er mere end 12 km. mellem bopælen og uddannelsesstedet.
Det vil sige, at den  

 daglige  

 transport frem og tilbage skal strække sig over mere end 24 km. pr. dag.
Der kan gives tilskud til befordring uanset  

 transportmiddel, og det betyder, at der kan anvendes tog, bus, fly, skib,  

 bil,  

 motorcykel, knallert m.m.
Da der ikke skal afleveres dokumentation for  

 udgifter  

 til transport, kan der i princippet også ydes tilskud til befordring til  

 deltagere, der vælger at gå eller cykle frem og tilbage, men betingelsen om  

 mere end 12 km. hver vej skal selvfølgelig fortsat opfyldes.
Omvendt er der  

 som  

 tidligere nævnt ingen mulighed for at refundere faktiske udgifter, og det  

 betyder fx, at færgebilletter, brobilletter og lign. ikke kan refunderes og  

 heller ikke kan medføre, at de faste kilometertakster fraviges.
 Hvis flere følges ad, fx fire personer i en  

 personbil, kan hver af dem modtage tilskud til transport.
Der gøres opmærksom på, at der ikke er mulighed for  

 at få tilskud til befordring, hvis uddannelsen afholdes på den virksomhed,  

 hvor  

 deltagerne er ansat.
Det gælder også i tilfælde af, at virksomheden har flere  

 afdelinger, hvor deltagerne skal møde på en anden afdeling end den  

 sædvanlige,  

 og hvor der af den grund bliver mere end 24 km. daglig transport.
Tilskud til befordring har en personlig karakter,  

 idet det kun kan udbetales til deltageren.
Arbejdsgiveren har ikke mulighed  

 for at  

 modtage tilskuddet som refusion.
3.1. Særligt om indkvartering Der kan ligeledes gives tilskud til befordring,  

 hvis deltageren er indkvarteret, og der er mere end 12 km. mellem  

 indkvarteringsstedet og uddannelsesstedet.
I dette sidstnævnte tilfælde anses  

 indkvarteringsstedet for at være bopæl under uddannelsen.
 Tilskud til befordring gives også ved ud- og  

 hjemrejse i forbindelse med uddannelsens påbegyndelse og afslutning, ligesom  

 der gives  

 tilskud ved ud- og hjemrejse i forbindelse med weekender og søgnehelligdage.
4. Hvor meget kan man få i befordringstilskud? Tilskud til befordring udbetales efter faste  

 kilometertakster, der reguleres hvert år den første mandag i juli måned.  

 Taksterne  

 for 2005/2006 er henholdsvis 1,02 kr. pr. km. og 1,85 kr. pr. km.
Den lave  

 takst gives til personer, der er i beskæftigelse under uddannelsen, mens den  

 høje takst gives til ledige.
Desuden gives den høje takst til deltagere, der  

 er  

 indkvarteret, til transport mellem indkvarteringsstedet og uddannelsesstedet.
 Tilskud til befordring er skattefrit.
 Der gøres opmærksom på, at der er en bagatelgrænse,  

 idet beløb under 27 kr. ikke udbetales.
5. Administration, tidsfrister og klage Som det fremgår af det foregående, administreres  

 tilskud til befordring af arbejdsløshedskasserne og uddannelsesstederne.
Der  

 er  

 udarbejdet en nærmere vejledning for administratorer, og for mere detaljerede  

 oplysninger om administrative forhold henvises der dertil.
5.1. Klage For så vidt angår tilskud til befordring kan der  

 kun klages over følgende forhold:
-  

 	  

 afgørelser om  

 befordringstilskud og -  

 	  

 afgørelser om  

 tilbagebetaling.
Klager på de ovennævnte områder skal afleveres til  

 den, der har truffet afgørelsen.
Det vil sige, at hvor afgørelsen er truffet  

 af et  

 uddannelsessted, skal klagen afleveres dertil, og hvor klagen er truffet af  

 en  

 arbejdsløshedskasse, skal klagen afleveres dertil.
Klagen skal i det  

 førstnævnte tilfælde være stilet til SUstyrelsen, og i det sidstnævnte  

 tilfælde  

 skal den være stilet til Arbejdsmarkedets Ankenævn.
Det er dog en mindre  

 detalje, og selv om der er sat en forkert adressat på, skal såvel  

 uddannelsessteder  

 som arbejdsløshedskasser tage klagen under behandling og evt. sende den  

 videre  

 til rette vedkommende.
 Når der indkommer en klage, skal uddannelsesstedet,  

 henholdsvis arbejdsløshedskassen, se nærmere på sagen igen, og hvis  

 uddannelsesstedet eller arbejdsløshedskassen mener, at der oprindelig er  

 truffet  

 en forkert afgørelse, skal afgørelsen ændres, og klageren skal have skriftlig  

 besked om ændringen.
 Hvis uddannelsesstedet eller arbejdsløshedskassen  

 derimod mener, at afgørelsen er korrekt, skal sagen videresendes med  

 eventuelle  

 bemærkninger til henholdsvis SUstyrelsen eller Arbejdsmarkedets Ankenævn, der  

 herefter står for den videre behandling.
5.2. Tidsfrister Tre steder i bekendtgørelsen om tilskud til  

 befordring er der omtalt en tidsfrist på 4 uger.
Specielt for så vidt angår fristen for aflevering  

 af ansøgningsskemaet om tilskud til befordring skal det understreges, at der  

 er  

 tale om en 4 ugers frist regnet fra uddannelsens  

  

 sidste dag.
Det har  

 ingen betydning, om uddannelsen tidsmæssigt er delt op i flere adskilte  

 forløb,  

 så længe der er tale om et sammenhængende uddannelsesforløb.
Hvis en person  

 har  

 deltaget i uddannelsen 3 dage i uge 17, 2 dage i uge 18 og 3 dage i uge 20,  

 skal 4 ugers fristen regnes fra den sidste uddannelsesdag i uge 20.
Med hensyn til 4 ugers fristen for at indgive en  

 klage skal denne naturligvis som udgangspunkt overholdes, men  

 Arbejdsmarkedets  

 Ankenævn kan fravige fristen.
Det må derfor anses for hensigtsmæssigt at  

 acceptere en mindre overskridelse, hvis en deltager ønsker at aflevere en  

 klage  

 til et uddannelsessted eller en arbejdsløshedskasse.
Det kan i den  

 forbindelse  

 også nævnes, at det kan være svært at fastlægge helt nøjagtigt, hvornår  

 fristen  

 er begyndt at løbe, da den begynder ved modtagelsen af den afgørelse, den  

 pågældende  

 ønsker at klage over.
En overskridelse af 4 ugers fristen med en dag eller to  

 bør derfor accepteres.
Endelig er der nævnt en 4 ugers frist, inden for  

 hvilken uddannelsesstedet eller arbejdsløshedskassen skal tage stilling til  

 en indgivet  

 klage.
Denne 4 ugers frist bør under ingen omstændigheder overskrides.
Det  

 betyder, at inden 4 ugers fristen udløber, skal der enten være truffet en ny  

 afgørelse, som er sendt til klageren, eller sagen skal være videresendt med  

 en  

 udtalelse til enten SUstyrelsen eller Arbejdsmarkedets Ankenævn.
6. Behandling af personoplysninger SUstyrelsen stiller oplysninger om enkeltpersoner  

 til rådighed for den administrator, deltageren har indgivet ansøgningen  

 til.  

 Det gøres til brug for administration og vejledning om tilskud til  

 befordring.
Personnummeret anvendes, når der skal overføres  

 penge til modtagerens konto.
Det anvendes også, hvis deltageren skal betale  

 tilskud  

 til befordring tilbage, og i den situation sendes de relevante oplysninger om  

 den pågældende til Økonomistyrelsen.
 SUstyrelsen er ansvarlig for behandling af  

 oplysningerne.  

 Er oplysningerne forkerte, skal deltageren straks give besked til den  

 administrator, ansøgningen er afleveret til, så fejlen kan blive rettet.  

 Enkeltpersoner  

 har mulighed for at få indsigt i de oplysninger, SUstyrelsen har om den  

 pågældende, ved at rette henvendelse til SUstyrelsen, Danasvej 30, 1780  

 København  

 V.
7. Overgangsbestemmelser Den nye administration starter den 1. juli 2005, og  

 den  

 nye bekendtgørelse træder i kraft samme dag.
Ansøgninger fra personer, der  

 ikke  

 er medlemmer af en arbejdsløshedskasse, skal indleveres til  

 Arbejdsformidlingen  

 til og med den 30. juni 2005, mens de fra og med den 1. juli 2005 skal  

 indleveres  

 til uddannelsesstederne.
 Arbejdsformidlingen færdigbehandler ansøgninger,  

 der er modtaget til og med den 30. juni 2005, mens ansøgninger fra 1. juli  

 2005 og  

 senere skal behandles af uddannelsesstederne.
 For personer, der er medlemmer af en  

 arbejdsløshedskasse, sker der ikke ændringer.
 Denne vejledning har virkning fra den 1. juli 2005.  

 Samtidig bortfalder vejledning nr. 7 af 9. februar 2004 om tilskud til  

 befordring, kost og logi ved deltagelse i arbejdsmarkedsuddannelser og  

 enkeltfag  

 optaget i en fælles kompetencebeskrivelse.
