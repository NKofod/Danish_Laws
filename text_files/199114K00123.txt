Nr BTL 123 Betænkning over Forslag til lov om ophævelse af lov om  

 arbejdsmarkedsbidrag og om ændring af merværdiafgiftsloven (momsloven)  

 (Tillægsmoms på 3 pct.)   

 Nr L 123 1991-92, 1. samling Afgivet af Skatteudvalget Afgivet: 19911213 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Amnesty International, Bestillingskontorernes Arbejdsgiversammenslutning, Dansk Blindesamfund, Detailhandelens Fællesråd, Falcks Redningskorps A/S, Finansrådet, Foreningen for Danmarks Fiskemel- og Fiskeolieindustri, Handelskammeret, KPMG C.
Jespersen, revisionsfirma, Photo Team og Sammenslutningen Københavns Taxa.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter vil et mindretal (Socialdemokratiets medlemmer af  

 udvalget) redegøre for sin stilling til lovforslaget ved 2. behandling.  

 Mindretallet kan tiltræde de stillede ændringsforslag.
 Socialdemokratiet har for længst tilkendegivet, at sagen måtte finde sin  

 afklaring i sammenhæng med de nødvendige aftaler om finansloven.
 Det ville føre til uoverskuelige og uacceptable virkninger for statens  

 finanser, hvis et uændret arbejdsmarkedsbidrag måtte blive underkendt af  

 EF-Domstolen, og en tilbagevenden til ordningen fra før 1987 ville være til  

 stor skade for beskæftigelsen i eksporterhvervene.
 Derfor må en løsning findes med udgangspunkt i de fremsatte lovforslag.
 Men for Socialdemokratiet er det aldeles afgørende, at der også i praksis  

 bliver tale om en rent teknisk omlægning, der ikke bruges som anledning til  

 pris- og avanceglidning.
Socialdemokratiet har derfor ved forhandling med regeringen fået ændret  

 lovteksten, så alle indgåede kontrakter automatisk tilpasses.
Der bliver en  

 klar ret for køber til at nedsætte prisen eksklusive moms med det bortfaldne  

 arbejdsmarkedsbidrag, så prisen inklusive moms forbliver helt uændret.
Men det må sikres, at grossisterne i alle tilfælde har klar pligt til at  

 fortælle deres kunder, hvorvidt prisen eksklusive moms er nedsat svarende til  

 bortfaldet af arbejdsmarkedsbidraget.
Det vil sikre en gennemsigtighed på  

 markedet og derved yderligere modvirke prisstigninger i detailleddet.
 Endelig må det overvejes, hvordan momsfri virksomheder som f.eks.  

 taxavognmænd og læger undgår store forskydninger i betalingerne i forhold til  

 reglerne om arbejdsmarkedsbidrag.
 Socialdemokratiet vil derfor sikre, at disse problemer tages op til  

 endelig afklaring mellem 2. og 3. behandling.
 Et andet mindretal (Det Konservative Folkepartis medlemmer af  

 udvalget) vil redegøre for sin stilling til lovforslaget ved 2. behandling.  

 Mindretallet kan tiltræde de stillede ændringsforslag.
Et tredje mindretal (Venstres medlemmer af udvalget) vil redegøre  

 for sin stilling til lovforslaget ved 2. behandling.
Mindretallet kan  

 tiltræde de stillede ændringsforslag.
 Et fjerde mindretal (Socialistisk Folkepartis medlemmer af  

 udvalget) indstiller lovforslaget til forkastelse ved 3. behandling.  

 Mindretallet kan dog stemme for de under nr. 1, 3 og 4 stillede  

 ændringsforslag, men vil stemme imod ændringsforslag nr. 2.
Et femte mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet kan ikke stemme for de stillede ændringsforslag.
Lovforslaget er  

 en sammenskrivning af ophævelse af lov om arbejdsmarkedsbidrag (ambi) og  

 ændring af merværdiafgiftsloven (momsloven).
Fremskridtspartiet er positiv over for ophævelsen af ambibidraget, som vi  

 allerede ved vedtagelsen i 1987 gjorde opmærksom på var ulovlig.
Men  

 Fremskridtspartiet kan ikke gå med til en momsforhøjelse til 25 pct.
Vi mener  

 i øvrigt også, at det er et spørgsmål, hvorvidt det er lovmedholdeligt i  

 forhold til EF.
Vi bliver ikke overraskede, hvis der om 1 1/2 år kommer et  

 sagsanlæg fra EF, fordi Danmark har forhøjet momsen for kraftigt, men så vil  

 regeringen sikkert forsøge at indføre ambi igen bare med nogle andre  

 bogstaver, f.eks. bambi, bingo eller lignende.
 Den danske regering er efterhånden eksperter i at gennemføre love, som  

 bliver forkastet ved EF.
 Fremskridtspartiet er overbevist om, at der vil komme en række  

 prisstigninger efter 1. januar 1992 på trods af statsministerens og  

 skatteministerens løfter om at virke som priskontrollanter i butikkerne.
Et sjette mindretal (Centrum-Demokraternes medlem af udvalget) vil  

 redegøre for sin stilling til lovforslaget ved 2. behandling.
Mindretallet  

 kan tiltræde de stillede ændringsforslag.
Et syvende mindretal (Det Radikale Venstres medlem af udvalget) vil  

 redegøre for sin stilling til lovforslaget ved 2. behandling.
Mindretallet  

 kan tiltræde de stillede ændringsforslag.
 Et ottende mindretal (Kristeligt Folkepartis medlem af udvalget)  

 vil redegøre for sin stilling til lovforslaget ved 2. behandling.  

 Mindretallet kan tiltræde de stillede ændringsforslag.
Ændringsforslag Af skatteministeren, tiltrådt af et flertal (udvalget med  

 undtagelse af FP):
Til titlen 1) Titlen affattes således:
 » Forslag til lov om ophævelse af lov om arbejdsmarkedsbidrag og  

 om ændring af merværdiafgiftsloven (momsloven) m.v.
 (Tillægsmoms på 3 pct.)».
 Af skatteministeren, tiltrådt af et flertal (udvalget med  

 undtagelse af SF og FP):
2) Efter § 2 indsættes som nye paragraffer: » § 01 I lov om Arbejdsmarkedets Tillægspension, jf. lovbekendtgørelse nr. 3 af  

 5. januar 1988, som ændret ved lov nr. 267 af 2. maj 1990, foretages følgende  

 ændringer:
1. I § 17 a, stk. 1, ændres »lov om  

 arbejdsmarkedsbidrag« til: »merværdiafgiftsloven (momsloven) eller  

 lov om afgift af lønsum m.v.« 2. § 17 a, stk. 3, ophæves.
 3. I § 17 a, stk. 4, der bliver stk. 3, udgår  

 »skatteministeren og«.
§ 02 I lov om Arbejdsgivernes Elevrefusion, jf. lovbekendtgørelse nr. 485 af  

 21. juni 1991, foretages følgende ændring:
 § 2, stk. 2, affattes således:
» Stk. 2. Undtaget er endvidere religiøse samfund, der er  

 fritaget for afgiftspligt i medfør af § 2 a, stk. 1, nr. 1, i lov om afgift  

 af lønsum m.v.«» Af skatteministeren, tiltrådt af et flertal (udvalget med  

 undtagelse af FP):
Til § 3 3) I stk. 6 indsættes efter 2. pkt. som nyt punktum:
»Det samme gælder virksomheder, der efter merværdiafgiftsloven  

 anvender en kortere afregningsperiode end måneden.« 4) Efter § 3 indsættes som ny paragraf:
» § 03 Stk. 1. Hvis der inden 1. januar 1992 er aftalt en bestemt pris  

 eksklusive moms, kan køberen kræve, at et beløb svarende til det ophævede  

 arbejdsmarkedsbidrag fratrækkes i denne pris, inden moms og tillægsmoms  

 faktureres.
Dette gælder tillige, når salgsprisen er aftalt inklusive 22 pct.  

 moms, hvis sælgeren hæver prisen med henvisning til et aftalt forbehold om  

 afgiftsændringer.
Stk. 2. Bestemmelsen i stk. 1 finder dog ikke anvendelse, såfremt  

 sælgeren godtgør, at der mellem parterne er aftalt andet med hensyn til  

 omlægningen fra arbejdsmarkedsbidrag til tillægsmoms.« Bemærkninger Til nr. 1 Ændringsforslaget, hvorved der tilføjes »m.v.« til den hidtidige  

 titel, er en konsekvens af de under nr. 2 foreslåede ændringer.
Til nr. 2 Til § 01 § 17 a i ATP-loven omhandler den særlige kompensationsordning for  

 arbejdsgivernes ATP-bidrag, der blev indført samtidig med  

 arbejdsmarkedsbidraget i 1988. Kompensationsbeløbet er hidtil blevet  

 modregnet i arbejdsmarkedsbidraget. Ændringsforslagene er en konsekvens af,  

 at arbejdsmarkedsbidragsloven foreslås ophævet.
Kredsen af  

 kompensationsberettigede er den samme som efter den gældende lovgivning, og  

 forslaget har derfor ingen økonomiske konsekvenser.
Kompensationsbeløbet vil  

 for fremtiden blive udbetalt (modregnet) ved ATP's foranstaltning.
Til § 02 Ændringsforslaget er en konsekvens af, at arbejdsmarkedsbidragsloven  

 foreslås ophævet.
Til nr. 3 Som anført i lovforslagets bemærkninger til § 3, stk. 6, skal  

 virksomheder, der efter momsloven er registreret som landbrug og fiskeri  

 m.v., og som anvender forskudt regnskabsår, foretage to særskilte angivelser  

 af afgiftstilsvaret for den afgiftsperiode, der strækker sig hen over  

 årsskiftet 1991-92. Det er nødvendigt med to særskilte angivelser, for at  

 told- og skatteregionerne kan opgøre bidraget efter  

 arbejdsmarkedsbidragsloven indtil den 1. januar 1992.
 Det foreslås, at det samme skal gælde for virksomheder, der har  

 ugeafregning (eksportvirksomheder), idet den 31. december 1991 ikke falder  

 sammen med ugeafslutningen for sådanne virksomheder.
Til nr. 4 Til stk. 1 Det foreslås præciseret, at ved aftaler indgået inden 1992 om priser  

 eksklusive 22 pct. moms eller med forbehold for afgiftsændringer i forhold  

 hertil kan køberen kræve, at et beløb svarende til det ophævede  

 arbejdsmarkedsbidrag skal fratrækkes i prisen, inden tillægsmomsen lægges på,  

 jf. også punkt 6 i de almindelige bemærkninger til lovforslaget.
Til stk. 2 Den foreslåede bestemmelse i stk. 1 kan i ganske særlige tilfælde tænkes  

 at være i modstrid med, hvad parterne har aftalt eller klart forudsat ved  

 aftalens indgåelse.
Det foreslås derfor i stk. 2, at bestemmelsen i stk. 1  

 ikke finder anvendelse, såfremt sælgeren kan godtgøre, at der mellem parterne  

 er aftalt andet, der vedrører omlægningen fra arbejdsmarkedsbidrag til  

 tillægsmoms.
Det kan f.eks. forekomme ved aftaler, der er indgået i perioden  

 fra lovforslagets fremsættelse den 27. november 1991 til gennemførelsen, og  

 hvor arbejdsmarkedsbidragets bortfald har været forudsat.
Den bevisbyrde, der således pålægges sælgeren ved reglen i stk. 2, må  

 antages at være af forskellig vægt afhængig af, hvornår prisaftalen er  

 indgået.
For aftaler indgået før lovforslagets fremsættelse den 27. november  

 1991 er det usandsynligt, at parterne kan have gjort sig andre forudsætninger  

 end svarende til det, der følger af reglen i stk. 1, og sælgerens bevisbyrde  

 vil følgelig være betydelig tungere end for aftaler indgået efter  

 fremsættelsen af lovforslaget.
For aftaler indgået efter offentliggørelsen af  

 nærværende ændringsforslag kan der være særlig grund til at være opmærksom  

 på, om køberen har haft kendskab til ændringsforslaget, medens sælgeren ikke  

 har haft tilsvarende kendskab.
I sådanne særlige tilfælde vil det være klart  

 stridende mod lovforslagets og ændringsforslagets hensigt, om køberen kunne  

 gennemføre en prisnedsættelse.
Sælgerens bevisbyrde efter stk. 2 må i sådanne  

 tilfælde antages at være ganske let at løfte.
Pia Gjellerup (S) fmd.
Klaus Hækkerup (S) Anne-Marie Meldgaard  

 (S) Poul Nielson (S) Stavad (S) Ove Fich (S) Jes Lunde (SF) Jens Thoft (SF)  

 Bente Juncker (CD) Aagaard (KF) Pernille Sams (KF) Peter Brixtofte (V)  

 nfmd.
Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige henvendelser fra:
Baltica Finans A/S, De Samvirkende Købmandsforeninger i Danmark, Detailhandelens Fællesråd, Feriehusudlejernes Brancheforening, Finansrådet, Fællesforeningen for Danmarks Brugsforeninger, Topdanmark og Tveede A/S, Nørresundby.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse med de stillede ændringsforslag.
 Flertallet har med tilfredshed noteret sig skatteministerens tilsagn under  

 2. behandling om, at han vil iværksætte en kraftig oplysningskampagne om den  

 tekniske omlægning fra arbejdsmarkedsbidrag til moms, der ikke bør medføre  

 prisstigninger.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget og de stillede ændringsforslag ved  

 3. behandling.
Mindretallet vil udtrykke sin utilfredshed med, at ministeren ikke har  

 villet svare på, hvorledes varelagrene skulle opgøres, og hvorvidt  

 detailhandelen og FDB rent faktisk har ret i deres kritik.
Svar på  

 supplerende spørgsmål stillet på foranledning af SF har udvalget til stor  

 beklagelse for SF besluttet ikke at afvente, før tillægsbetænkningen blev  

 afgivet.
Et andet mindretal (Fremskridtspartiets medlem af udvalget)  

 indstiller lovforslaget til forkastelse.
Mindretallet kan ikke stemme  

 for de stillede ændringsforslag.
Fremskridtspartiet henviser til partiets  

 tilkendegivelser i udvalgets betænkning.
Ændringsforslag Af skatteministeren, tiltrådt af et flertal (udvalget med  

 undtagelse af SF og FP):
Til § 5 1) I stk. 1 indsættes efter 1. pkt. som nyt punktum:
»§ 6, stk. 3, træder dog i kraft ved bekendtgørelsen i  

 Lovtidende.« Til § 6 2) Efter stk. 2 indsættes som nyt stykke:
»Stk. 3. Prisangivelser eksklusive moms i form af prislister  

 eller andet skriftligt materiale, der er gældende for tiden før 1. januar  

 1992, skal korrigeres eller tilbagekaldes inden udgangen af 1991 med virkning  

 fra 1. januar 1992, medmindre deres gyldighedsperiode udløber forinden.  

 Korrektion sker ved en henvisning til de priser, der var gældende den 26.  

 november 1991, med angivelse af, at disse priser eksklusive moms reduceres  

 med 2,4 pct. for leverancer den 1. januar 1992 eller senere.
Tilbagekaldelse  

 sker ved udsendelse af nyt materiale, der angiver både de priser eksklusive  

 moms, der var gældende den 26. november 1991, reduceret med 2,4 pct., og de  

 priser eksklusive moms, der gælder for leverancer den 1. januar 1992 eller  

 senere.
Prislister eller andet skriftligt materiale, der erstatter materiale,  

 hvis gyldighed udløber inden 1. januar 1992, skal indeholde tilsvarende  

 oplysninger.
Materiale, der alene angiver priser inklusive moms, skal ikke  

 tilbagekaldes.« Bemærkninger Til nr. 1 Ændringsforslaget er en konsekvens af den under nr. 2 foreslåede nye  

 bestemmelse vedrørende visse virksomheders prislister m.v.
Til nr. 2 Ifølge bestemmelsen skal engroshandlende og andre virksomheder, som  

 angiver priser eksklusive 22 pct. moms, for levering efter 1. januar 1992  

 fratrække det nuværende arbejdsmarkedsbidrag i de pr. 26. november 1991  

 gældende prislister, inden moms og tillægsmoms lægges på, eller foretage en  

 omkalkulering af de priser, der skal gælde efter 1. januar 1992. Nærværende  

 lovforslag blev fremsat den 27. november 1991.
 Hvis virksomheden vælger at omkalkulere de tidligere priser, skal der  

 angives både prisen den 26. november 1991, reduceret med 2,4 pct. svarende  

 til arbejdsmarkedsbidraget, og de nye priser, så priserne kan sammenlignes.
Bestemmelsen omfatter kun prisangivelser eksklusive 22 pct. moms.
Salg til  

 momssats 0 pct., f.eks. til eksport, omfattes ikke.
 Bestemmelsen omfatter endvidere ikke prisangivelser inklusive moms, f.eks.  

 i detailhandelen, der ikke forudsættes at ændre sin prismærkning som følge af  

 afgiftsomlægningen, da tillægsmomsen er af samme størrelse som det  

 arbejdsmarkedsbidrag, der falder væk.
