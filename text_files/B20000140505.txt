Bekendtgørelse om grunduddannelse for  

 voksne (GVU) I medfør af § 6, stk. 1 og 2, § 7, stk. 4,  

 § 8, stk. 5, § 9, § 30, stk. 2, og § 32 i lov  

 nr. 488 af 31. maj 2000 om erhvervsrettet grunduddannelse og  

 videregående uddannelse (videreuddannelsessystemet) for voksne, samt  

 § 10, stk. 2, i lov om Danmarks Evalueringsinstitut, jf.  

 lovbekendtgørelse nr. 905 af 12. september 2000, fastsættes:
Kapitel 1 Grunduddannelse for voksne (GVU) inden for  

 erhvervsuddannelser og uddannelsen til faglært landmand  

 (landmandsuddannelsen) Formål § 1. Grunduddannelse for voksne (GVU) skal give  

 samme kompetence som den tilsvarende erhvervsuddannelse eller uddannelsen til  

 faglært landmand (landmandsuddannelsen) i henhold til den  

 pågældende uddannelseslov og reglerne fastsat i medfør  

 heraf.
§ 2. Den enkelte GVU har samme mål og niveau  

 som den tilsvarende erhvervsuddannelse eller landmandsuddannelsen.
Den  

 afsluttes med de samme prøver og med tilsvarende uddannelsesbevis og  

 giver ret til samme betegnelse som den tilsvarende ungdomsuddannelse.
Adgang § 3. Adgang til GVU er betinget af, at  

 ansøgeren, inden der udarbejdes en uddannelsesplan:
1)	er 25 år, 2)	har mindst 2 års relevant erhvervserfaring og 3)	har forudsætninger svarende til grundskolens afgangsniveau i  

 fag, der er relevante for uddannelsen.
 Stk. 2. Opfylder ansøgeren ikke adgangskravene,  

 træffer uddannelsesinstitutionen afgørelse herom og oplyser om  

 kravene til nødvendig supplering, jf. tillige § 6,  

 stk. 1.
Stk. 3. Ansøgning om kompetencevurdering,  

 påfølgende fastsættelse af uddannelsesplan og deltagelse i  

 elementer i et GVU-forløb, indgives til en erhvervsskole eller et  

 AMU-center.
Udbyder institutionen ikke GVU inden for den uddannelse,  

 ansøgningen angår, skal institutionen give ansøgeren  

 oplysning om andre institutioner, der udbyder det ønskede  

 GVU-forløb.
 Stk. 4. Såfremt institutionen af kapacitetsmæssige  

 grunde ikke kan optage en ansøger til kompetencevurdering eller i et  

 element i et GVU-forløb, som institutionen har udbudt, skal  

 institutionen oplyse om andre institutioner med den ønskede aktivitet,  

 eller efter aftale med ansøgeren udskyde optagelse til et senere  

 tidspunkt.
Kompetencevurdering § 4. Uddannelsesinstitutionen indkalder snarest  

 efter modtagelsen af en ansøgning om deltagelse i GVU-forløb  

 ansøgeren til samtale om kompetencevurdering og fastsættelse af  

 uddannelsesplan, medmindre adgangsbetingelserne i § 3 åbenbart  

 ikke er opfyldt.
 Stk. 2. Institutionen kan forinden indkaldelse til  

 kompetencevurdering anmode ansøgeren om at indsende skriftlig  

 dokumentation for forudgående relevant beskæftigelse og  

 uddannelse til brug for kompetencevurderingen, samt de oplysninger,  

 institutionen finder fornødne til afgørelse om  

 adgangsbetingelserne er opfyldt.
 Stk. 3. Hvis ansøgeren ikke opfylder  

 adgangsbetingelserne, træffer institutionen afgørelse efter  

 § 3.
 Stk. 4. Institutionen fastsætter tidspunktet for  

 kompetencevurderingen og varigheden heraf, jf. § 5, så vidt muligt  

 under hensyn til ansøgerens ønsker.
 § 5. Uddannelsesinstitutionen foretager en  

 kompetencevurdering med henblik på fastlæggelse af en  

 uddannelsesplan for deltagerens GVU-forløb.
Stk. 2. Kompetencevurderingen har til formål at  

 klarlægge ansøgerens allerede erhvervede samlede praktiske og  

 teoretiske kompetence (realkompetence) og dermed sikre, at det på  

 forhånd valgte konkrete uddannelsesforløb påbegyndes  

 på det rette indgangsniveau uden dobbeltuddannelse.
Vurderingen har  

 tillige til formål at bibringe ansøgeren en klar  

 forståelse af egne forudsætninger og behov i relation hertil.
 Stk. 3. Kompetencevurderingen omfatter i relation til den  

 konkret valgte uddannelse et eller flere af nedennævnte  

 elementer:
 1)	Teknisk-faglige færdigheder.
 2)	Almen-faglige færdigheder.
 3)	Læse- og regnefærdigheder.
 4)	Praktisk-faglige forudsætninger.
Stk. 4. Kompetencevurderingen foretages på grundlag af  

 en dokumentation, som ansøgeren selv medbringer, f.eks. i form af  

 beviser eller attester fra tidligere uddannelse/kurser m.v. samt udtalelser  

 fra nuværende og tidligere arbejdsgivere om praktikerfaring,  

 arbejdsområder m.v.
Som led i kompetencevurderingen kan  

 institutionen tilbyde ansøgeren et kompetenceafklarende forløb,  

 som over en periode på mellem en halv dag og to uger kan omfatte  

 værkstedsbaserede øvelser, screening, test, vejledningssamtaler  

 m.v.
Institutionen skal give ansøgere, der ønsker det,  

 mulighed for praktisk afprøvning af færdigheder m.v.
 Stk. 5. Vurderingen sker i forhold til målbeskrivelserne  

 og kompetencebeskrivelserne i uddannelsesbekendtgørelsen eller  

 vejledningen hertil for den ønskede erhvervsuddannelse eller  

 landmandsuddannelsen, både for skoleundervisningen og for  

 praktikuddannelsen.
Stk. 6. Ved kompetencevurderingen tages der stilling til,  

 hvilke dele af den valgte uddannelse, der kan godskrives på grundlag af  

 allerede gennemførte elementer, f.eks. fra etatsuddannelse,  

 arbejdsmarkedsuddannelse eller kommunal uddannelse.
Der kan dog ikke fritages  

 for hele uddannelsen, herunder prøve(r), eller for uddannelsens  

 centrale dele i et sådant omfang, at uddannelsen eller den eventuelle  

 afsluttende prøve ikke kan anses for gennemført.
§ 6. Kompetencevurderingen danner udgangspunkt for  

 fastsættelse af en uddannelsesplan, jf. § 7, medmindre vurderingen  

 resulterer i, at ansøgeren skal foretage en supplering, jf. § 3,  

 stk. 2, inden en GVU kan påbegyndes.
Hvis suppleringen er af  

 mindre omfang, udarbejder institutionen dog samtidig en uddannelsesplan, jf.  

 stk. 2.
Stk. 2. Uddannelsesinstitutionen vejleder om behov for, at  

 ansøgeren skal have nærmere angivet supplering inden  

 påbegyndelsen af et GVU-forløb, såfremt  

 kompetencevurderingen viser, at den pågældende ikke opfylder  

 målene i henhold til mål- og kompetencebeskrivelserne for  

 praktikuddannelsen i den ønskede uddannelse og har behov for praktisk  

 uddannelse udover, hvad der kan indgå i et GVU-forløb.
Behovet for yderligere kompetenceudvikling kan eventuelt beskrives i  

 uddannelsesplanen.
 Stk. 3. Institutionen kan udsætte fastsættelsen af  

 uddannelsesplan, til ansøgeren har opfyldt betingelsen efter  

 stk. 1 eller stk. 2. Hvis ansøgeren ønsker det, kan  

 institutionen i det i stk. 2 nævnte tilfælde endvidere  

 vejlede om muligheden for voksenerhvervsuddannelse (VEUD) i henhold til lov  

 om erhvervsuddannelse.
 Stk. 4. Såfremt kompetencevurderingen resulterer i, at  

 en uddannelsesplan ikke kan udarbejdes, modtager ansøgeren  

 erklæring om de dokumenterede og konstaterede kvalifikationer.
Uddannelsesplanen § 7. Uddannelsesinstitutionen fastsætter en  

 personlig uddannelsesplan for ansøgeren.
Planen udarbejdes i  

 samarbejde med og efter vejledning af ansøgeren og med udgangspunkt i  

 kompetencevurderingen.
Stk. 2. Uddannelsesplanen angiver ansøgerens anerkendte  

 teoretiske og praktiske kompetence, jf. § 5, og det samlede  

 uddannelsesforløb, som deltageren mangler i en fuldstændig  

 erhvervsuddannelse eller landmandsuddannelse og derfor skal gennemføre  

 for at kunne afslutte den ønskede GVU.
Planen  

 danner grundlag for efterfølgende vejledning om valg af  

 uddannelsesinstitution mv.
Stk. 3. Et GVU-forløb, der beskrives i  

 uddannelsesplanen, kan omfatte 1)	enkeltfag inden for erhvervsuddannelserne og  

 landbrugsuddannelserne, 2)	arbejdsmarkedsuddannelse (AMU), der giver merit i en  

 erhvervsuddannelse efter bestemmelserne herom, 3)	enkeltfag inden for almen voksenuddannelse og erhvervsgymnasiale  

 fag, der giver merit i en GVU efter reglerne om merit i den tilsvarende  

 erhvervsuddannelse eller landmandsuddannelsen, 4)	praktisk arbejde på deltagerens arbejdsplads, der  

 gennemføres efter aftale mellem deltageren og arbejdsgiveren, i en  

 periode på højest en måned, 5)	intensiv værkstedstræning (praktisk-fagligt  

 forløb) på uddannelsesinstitutionen, eller i en anden virksomhed  

 efter aftale med institutionen, i en periode på højest en  

 måned, og 6)	svendeprøve eller anden afsluttende prøve.
 Stk. 4. Planen kan på grundlag af kompetencevurderingen  

 gå ud på, at ansøgeren indstilles direkte til  

 svendeprøve eller anden afsluttende prøve.
 § 8. GVU kan være et reguleret  

 delkompetenceforløb, jf. erhvervsuddannelseslovens § 15,  

 stk. 2, og den pågældende uddannelsesbekendtgørelse.  

 GVU kan endvidere være et forløb med henblik på  

 opnåelse af individuel delkompetence, jf. erhvervsuddannelseslovens  

 § 15, stk. 3, efter godkendelse af det pågældende  

 faglige udvalg, hvis den voksne ikke kan antages at kunne opnå en  

 erhvervsuddannelse, beskrevet i en uddannelsesbekendtgørelse.
 § 9. Uddannelsesplanen gælder for  

 deltagerens samlede uddannelsesforløb, uanset hvilken  

 uddannelsesinstitution der optager vedkommende under forløbet.
Stk. 2. Såfremt målene for den tilsvarende  

 erhvervsuddannelse eller for landmandsuddannelsen bliver ændret, inden  

 uddannelsen er gennemført, foranlediger den institution, der har  

 fastsat uddannelsesplanen, justering af uddannelsesplanen i samarbejde med  

 deltageren.
I den forbindelse kan der være tale om, at nye elementer  

 indgår i stedet for elementer, som en deltager endnu ikke har  

 gennemført.
Derimod vil de elementer, der i henhold til  

 uddannelsesplanen er gennemført, fortsat opfylde planen.
Uddannelsesforløbets gennemførelse og  

 tilrettelæggelse § 10. Den enkelte uddannelsesinstitution er  

 uddannelsesansvarlig for det eller de uddannelseselementer, der  

 gennemføres på institutionen.
§ 11. Uddannelsesinstitutionen kan  

 tilrettelægge uddannelsesforløbet som deltidsuddannelse eller i  

 form af en opsplittet uddannelse, f.eks. vekselvis dage med fuldtidsarbejde  

 og dage med fuldtidsundervisning.
Regler om tilrettelæggelse m.v.,  

 f.eks. om opdeling på skoleperioder og praktikperioder, for den  

 tilsvarende erhvervsuddannelse eller for landmandsuddannelsen, finder ikke  

 anvendelse.
 Stk. 2. Deltageren har adgang til specialpædagogisk  

 støtte efter reglerne om den uddannelse, der indgår som element  

 i GVU-forløbet.
 Stk. 3. Institutionen fastlægger i øvrigt  

 undervisningens nærmere indhold og tilrettelæggelse efter  

 reglerne om den pågældende uddannelse.
§ 12. De enkelte fag og andre elementer, der  

 indgår i en GVU, bedømmes efter de regler, der gælder for  

 de pågældende uddannelse.
Uddannelsesinstitutionen udsteder bevis  

 herfor, når et element er gennemført, med oplysninger om den  

 gennemførte undervisning.
 Afsluttende bedømmelse, prøver mv.
§ 13. GVU afsluttes med de samme  

 prøver, herunder eventuel svendeprøve, som den tilsvarende  

 erhvervsuddannelse eller landmandsuddannelsen.
Det faglige udvalg afholder  

 svendeprøve, når dette følger af reglerne om den  

 tilsvarende erhvervsuddannelse.
Såfremt prøven efter reglerne om  

 den pågældende uddannelse forudsætter medvirken af en  

 virksomhed, afholdes prøven som led i GVU ved skolens eller det  

 faglige udvalgs foranstaltning.
 Uddannelsesbeviser m.v.
 § 14. Uddannelsesbevis udstedes, når  

 deltageren har gennemført GVU i henhold til den fastsatte personlige  

 uddannelsesplan, herunder bestået eventuelle afsluttende prøver,  

 jf. § 13.
Stk. 2. Uddannelsesbeviset udstedes af den  

 uddannelsesinstitution, hvor de afsluttende prøver har fundet sted  

 eller af det faglige udvalg, hvis dette følger af reglerne om den  

 tilsvarende erhvervsuddannelse.
Den institution eller det faglige udvalg, der  

 udsteder beviset, påser om betingelserne efter stk. 3 er  

 opfyldt.
 Stk. 3. Uddannelsesbeviset udstedes, når skoleophold og  

 eventuel supplerende praktik er gennemført i overensstemmelse med  

 uddannelsesplanen og eventuel afsluttende prøve er bestået.
 Stk. 4. For uddannelsesbevisets udstedelse og indhold  

 gælder i øvrigt de regler, som gælder for den tilsvarende  

 erhvervsuddannelse eller landbrugets grunduddannelse  

 (landmandsuddannelsen).
 Ophør af uddannelsesplanen m.v.
 § 15. Uddannelsesplanen er gennemført,  

 når uddannelsesforløbet er gennemført med  

 uddannelsesbevis, jf. § 14.
Stk. 2. Hvis uddannelsen ikke gennemføres på 6  

 år, bortfalder uddannelsesplanen.
Tidsfristen gælder fra  

 tidspunktet for uddannelsesplanens fastsættelse.
 Stk. 3. Såfremt uddannelsesplanen revideres, regnes  

 tidsfristen efter stk. 2 fortsat fra fastsættelsen af den  

 oprindelige uddannelsesplan, idet der dog kan ske forlængelse på  

 grund af sygdom, barselsorlov eller anden tvingende årsag.
Stk. 4. Hvis uddannelsesplanen er bortfaldet, fastsætter  

 uddannelsesinstitutionen efter deltagerens ønske en ny uddannelsesplan  

 i overensstemmelse med de aktuelle regler for den valgte erhvervsuddannelse  

 eller for landmandsuddannelsen.
Allerede erhvervede meritgivende kompetencer,  

 der er i overensstemmelse med stadigt gældende uddannelsesregler, skal  

 lægges til grund for en eventuel ny uddannelsesplan.
Godkendelse af institutioner § 16. En godkendelse til at udbyde GVU sker for en  

 eller flere bestemte erhvervsuddannelser, henholdsvis  

 landmandsuddannelsen.
Stk. 2. En godkendt uddannelsesinstitution kan foretage en  

 vurdering af en erhvervet kompetence i forhold til den tilsvarende  

 erhvervsuddannelse eller landmandsuddannelsen og udarbejde personlig  

 uddannelsesplan med de supplerende uddannelseselementer, der kan føre  

 til den ønskede erhvervskompetence.
I forbindelse hermed kan  

 institutionen foretage vejledning vedrørende uddannelsens  

 tilrettelæggelse og forløb.
Institutionen kan endvidere, alene  

 eller i samarbejde med en anden uddannelsesinstitution, i overensstemmelse  

 med godkendelsen, gennemføre undervisning og prøver i en  

 GVU.
 Stk. 3. En uddannelsesinstitution, der udbyder GVU, skal have  

 den fornødne faglige baggrund for at kunne foretage  

 kompetencevurdering og udarbejdelse af personlig uddannelsesplan, jf.  

 stk. 2.
 Stk. 4. Uddannelsesinstitutionen skal have et  

 voksenpædagogisk miljø, herunder have den nødvendige  

 kapacitet til at kunne vejlede om realisering af den enkeltes  

 uddannelsesplan.
 Stk. 5. Institutionerne kan  

 opfylde de i stk. 3 og 4 nævnte betingelser gennem samarbejde med  

 andre institutioner, således at regionale hensyn tilgodeses.
 Stk. 6. Institutioner, der ikke er godkendt til at udbyde GVU,  

 kan udbyde elementer, som den i forvejen er godkendt til efter anden  

 lovgivning, som led i en GVU.
Samarbejde mellem institutioner § 17. Uddannelsesinstitutioner, der udbyder  

 uddannelseselementer, som kan indgå i en GVU, f.eks. amtskommunale  

 voksenuddannelsescentre (VUC) og AMU-centre samarbejder i henhold til  

 lovgivningen om institutionerne.
Stk. 2. Såfremt institutionens faglige profil ikke er  

 fuldt dækkende for en bestemt uddannelse, hvor institutionen er  

 godkendt til at udbyde GVU, skal institutionen have 1)	samarbejdsaftale med en anden uddannelsesinstitution, som er  

 godkendt til at udbyde den tilsvarende erhvervsuddannelse eller  

 landmandsuddannelsen, og som har erfaring med prøve eller eksamen i  

 den pågældende uddannelse, om udarbejdelse af uddannelsesplaner  

 og afholdelse af eksamen (herunder svendeprøve), 2)	have skolesamarbejdspartnere, som gør, at de tilsammen  

 dækker det samlede fagindhold, og 3)	have samarbejdsaftaler, som gør, at der sikres et relevant  

 udbud af uddannelseselementer i forhold til de fastsatte  

 uddannelsesplaner.
Underretning af fagligt udvalg eller  

 Landbrugsuddannelsesrådet § 18. Uddannelsesinstitutionen underretter snarest  

 muligt vedkommende faglige udvalg om de personlige uddannelsesplaner, som den  

 har fastsat for deltagerne inden for erhvervsuddannelserne.
Stk. 2. Det faglige udvalg vurderer på grundlag heraf  

 behovet for eventuelle ændringer i reglerne om de  

 pågældende erhvervsuddannelser eller vejledningerne hertil.
Det  

 faglige udvalg kan endvidere gennem de lokale uddannelsesudvalg rådgive  

 institutionen om fremtidig praksis med hensyn til fastsættelse af  

 uddannelsesplaner.
 Stk. 3. På tilsvarende måde underretter  

 institutionen Landbrugsuddannelsesrådet om de fastsatte personlige  

 uddannelsesplaner, som den har fastsat for deltagerne vedr.  

 landmandsuddannelsen.
 Kvalitetssikring m.v.
 § 19. Uddannelsesinstitutionen skal have et  

 kvalitetssystem til løbende kvalitetsudvikling og resultatvurdering af  

 GVU, herunder en procedure, der belyser, at kompetencevurdering,  

 fastsættelse af uddannelsesplaner og undervisning gennemføres i  

 overensstemmelse med de mål, der gælder for de  

 pågældende uddannelser.
 Stk. 2. Det enkelte uddannelseselement kvalitetssikres i  

 overensstemmelse med de regler om kvalitetsudvikling og -kontrol, som  

 gælder for de enkelte uddannelseselementer.
 § 20. Institutionen sørger for, at  

 lærere og andet personale, som foretager kompetencevurdering og  

 udarbejder uddannelsesplaner, har de fornødne kvalifikationer og kan  

 samarbejde, når opgaverne forudsætter arbejdsdeling.
Klager § 21. Klager over uddannelsesinstitutionens  

 afgørelser efter denne bekendtgørelse vedrørende  

 kompetencevurdering og fastsættelse af uddannelsesplan kan, for  

 så vidt angår retlige spørgsmål, af den, som  

 afgørelsen vedrører, indbringes for Undervisningsministeriet,  

 jf. dog stk. 2.
 Stk. 2. Institutionens afgørelse vedrørende  

 ansøgerens praktiske kompetence inden for en erhvervsuddannelse kan af  

 ansøgeren indbringes for vedkommende faglige udvalg.
Stk. 3. Klagen indgives til den institution, som har truffet  

 afgørelsen, senest 2 uger efter, at afgørelsen er meddelt den  

 pågældende.
Hvis klagen ikke tages til følge af  

 institutionen, og klageren fastholder klagen, videresender institutionen  

 klagen til klageinstansen, ledsaget af institutionens udtalelse.
 Stk. 4. Institutionen skal give klageinstansen de  

 nødvendige oplysninger til behandling af sagen.
 Stk. 5. Det faglige udvalgs afgørelse kan ikke  

 indbringes for anden myndighed til administrativ afgørelse.
 Stk. 6. Klager vedrørende undervisningen i et  

 element i et GVU-forløb følger reglerne for den uddannelse, som  

 elementet er en del af.
Kapitel 2 Ikrafttræden § 22. Bekendtgørelsen træder i kraft den 11.  

 januar 2001 med virkning fra den 1. januar 2001.
