INDHOLDSFORTEGNELSE FORORD.
 Denne instruks er udarbejdet i henhold til reglerne i finansministeriets  

 cirkulære af 10. september 1984 om udarbejdelse af institutionsinstrukser  

 vedrørende regnskabsvæsenets tilrettelæggelse.
Instruksen gælder for Direktoratet for Kriminalforsorgen.
Under  

 direktoratets regnskabsopgaver hører regnskabsførelsen for kriminalforsorgens  

 arresthuse, kriminalforsorgen uden for anstalt, anstalterne for domfældte i  

 Grønland, kriminalforsorgen uden for anstalt i Grønland og for statsfængslet  

 i Gribskov.
 Instruksen indeholder en beskrivelse af direktoratets regnskabsmæssige  

 organisation og tilrettelæggelsen af direktoratets regnskabsopgaver, herunder  

 oplysninger om ansvars- og kompetencefordelingen og de regelsæt, der skal  

 tilgodeses af direktoratets medarbejdere ved udførelse af regnskabsopgaverne.
 Instruksen udleveres til de medarbejdere, der deltager i arbejdet med  

 direktoratets regnskabsopgaver, og vedligeholdes efter behov gennem  

 udsendelse af rettelsesblade.
 Instruksen træder i kraft den 1. marts 1987.
INDLEDNING I. 1. DEN REGNSKABSMÆSSIGE ORGANISATION.
 1.1. Direktoratet for Kriminalforsorgen er en statsinstitution under  

 Justitsministeriet.
Direktoratet, der er beliggende hhv.
Klareboderne 1, 1115 København K. og  

 Landemærket 11, 1119 København K., har det centrale statslige ansvar for den  

 samlede kriminalforsorg.
Kriminalforsorgens anstaltssystem omfatter 15 større afsoningsanstalter  

 m.v., 47 arresthuse m.v. samt 3 fængselsafdelinger m.v.
I Grønland råder man  

 over 3 anstalter for domfældte.
Kriminalforsorgen uden for anstalt omfatter 20 afdelinger med i alt 31  

 afdelingskontorer og lokalkontorer m.v. samt 8 pensioner.
Hertil kommer en  

 afdeling på Færøerne samt i Grønland 1 afdeling med i alt 5 afdelingskontorer  

 og distrikskontorer m.v. og 2 ungdomspensioner.
 Kriminalforsorgens personaleskole omfatter tillige et kursuscenter i  

 Lunde.
 Der er udarbejdet særskilte instrukser for regnskabsvæsenets  

 tilrettelæggelse i kriminalforsorgens anstalter og personaleskole,  

 arresthuse, kriminalforsorgen uden for anstalt, optagelseshjemmet Lyng,  

 anstalterne for domfældte i Grønland og kriminalforsorgen uden for anstalt i  

 Grønland samt for statsfængslet i Gribskov.
 Direktoratets bevillinger er optaget på finansloven under § 18.03.  

 Kriminalforsorgen.
1.2. Direktøren for Kriminalforsorgen står i sit embede i nedenfor anførte  

 omfang umiddelbart under Justitsministeren, jf.
Justitsministeriets skrivelse  

 af 5. maj 1980:
 I andre sager samt i de under punkt 1 og 2 nævnte undtagelsestilfælde står  

 Direktøren for Kriminalforsorgen i sit embede under Justitsministeriets  

 departement.
 1.3. Direktoratets administrative ledelse består af direktøren og 2  

 afdelingschefer.
 Cheferne for 1. og 2. afdeling er inden for hver afdelings område  

 stedfortræder for Direktøren for Kriminalforsorgen samt nærmeste foresatte  

 for cheferne for de under afdelingen hørende kontorer m.v.
 1. afdeling omfatter 1. og 3. kontor,  

 tjenestetidskonsulenten, løn- og regnskabskontoret samt betjentstuen.
 2. afdeling omfatter 2., 4. og 5. kontor,  

 undervisningskonsulenten samt kriminalforsorgens psykiatriske konsulent.
 Følgende kontorer m.v. har særlige regnskabsrelationer:
 Afdelingschefen i 1. afdeling har ledelsen af direktoratets  

 regnskabsvæsen.
 Det samme gælder personale- og indkøbsområdet samt visse generelle  

 sekretariats- og personalesager.
Afdelingschefen i 2. afdeling har ledelsen af den generelle planlægning og  

 koordination med hensyn til udnyttelsen af kriminalforsorgens institutioner,  

 behandlingsprogrammer m.v.
Det samme gælder forsknings- og statistikområdet  

 samt internationalt kriminalpolitisk samarbejde og styring af  

 kriminalforsorgens udvalgsarbejde.
 Under sekretariatet henhører opgaver vedrørende direktoratets  

 forskningsprojekter.
 Sekretariatet bistår endvidere Direktøren for Kriminalforsorgen samt  

 cheferne for 1. og 2. afdeling med gennemførelse af ovennævnte  

 arbejdsopgaver.
 Under 1. kontor henhører opgaveren vedrørende kriminalforsorgens personale  

 samt sager om erstatning.
 Under 2. kontor henhører opgaverne vedrørende indsatte herunder sager om  

 inddrivelse af bøder og afsoningsomkostninger.
 Under 3. kontor henhører opgaverne vedrørende beskæftigelse og forplejning  

 af indsatte, kriminalforsorgens anlægsprogram m.v. og økonomivæsen.
 Under 4. kontor henhører opgaverne vedrørende direktoratets bogindkøb og  

 udgivelse af publikationer m.v.
 Under 5. kontor henhører opgaverne vedrørende forsorgssektoren m.v. samt  

 administration af tilsynsvirksomheden.
 Under undervisningskonsulenten henhører opgaverne vedrørende indsattes  

 undervisning og terapi samt fritidsvirksomhed.
 Under løn- og regnskabskontoret henhører opgaverne vedrørende den  

 regnskabsmæssige registrering for arresthusene, kriminalforsorgen uden for  

 anstalt, anstalter for domfældte og kriminalforsorgen uden for anstalt i  

 Grønland, statsfængslet i Gribskov og direktoratet.
 Under tjenestetidskonsulenten henhører opgaverne vedrørende overordnet  

 planlægning, styring og fordeling af det uniformerede personale.
 Direktoratet beskæftiger i alt ca. 120 medarbejdere.
I bilag 1 er optaget en oversigt over direktoratets organisation.
I bilag  

 2 er optaget en oversigt over institutioner under kriminalforsorgens område.
 I bilag 3 er udarbejdet en oversigt over de medarbejdere, der er  

 tilknyttet den regnskabsmæssige organisation, og som må disponere og forestå  

 godkendelsespåtegning efter de nærmere regler herom i denne instruks.
 1.4. Regnskabsføringen og betalingsforretningerne varetages af  

 direktoratets løn- og regnskabskontor, Landemærket 11, 1119 København K. og  

 direktoratets kasse, Klareboderne 1, 1115 København K.
Direktoratet er knyttet direkte til SCR og SCL.
Indrapporteringen til  

 systemerne sker ved anvendelse af terminaler og institutionsnummer:
 6441.1012.
 1.5. Vedrørende regnskabsvæsenet bemærkes i øvrigt:
 Direktoratet foretager indrapportering til SCR og SCL systemerne for  

 kriminalforsorgen uden for anstalt (insnr. 6442.4008 og 6443.4003),  

 arresthusene (insnr. 6442.1000 og 6443.1005) og statsfængslet i Gribskov  

 (insnr. 6442.5158 og 6443.5153) samt til SCR-systemet for kriminalforsorgen i  

 Grønland (insnr. 6442-3005).
 Direktoratet foretager registrering på følgende fællesparagraffer:
§ 3  Rentekonto § 26  Pensionsvæsenet.
 II. 2. FORVALTNING AF UDGIFTER.
 2.1. GENERELT.
 Forvaltningen af udgifter omfatter dels disponering, dels godkendelse af  

 udgiftsbilag.
 a) Disponering.
 Ved disponering forstås indgåelse af aftaler m.v., der medfører udgifter  

 for direktoratet.
 Som typiske eksempler herpå kan nævnes:
 b) Godkendelse af udgiftsbilag.
Godkendelsen omfatter kontrol med bilagenes materielle og økonomiske  

 indhold.
Efterregning samt kontering af bilagene i overensstemmelse med  

 direktoratets kontoplan sker i forbindelse med den regnskabsmæssige  

 registrering, medmindre andet er besluttet i nærværende instruks.
 2.2. ANSVARS- OG KOMPETENCEFORDELINGEN.
 Disponering med bindende virkning for direktoratet kan alene foretages af  

 direktøren eller en af de medarbejdere, som direktøren har bemyndiget dertil.
 Udgiftsbilag vedrørende ydelser til medarbejdere (f.eks. vederlag,  

 tjenesterejseafregning, repræsentationsudgifter) skal godkendes af  

 overordnede medarbejdere.
 I instruksens specielle del er i bilag 4 redegjort for ansvars- og  

 kompetencefordelingen i direktoratet for så vidt angår disponering og  

 godkendelse af udgiftsbilag.
 2.3 REGELSÆT VEDRØRENDE FORVALTNING AF UDGIFTER.
 2.3.1. DISPONERING.
Disponeringen skal ske i overensstemmelse med de generelle og specielle  

 forudsætninger, hvorunder direktoratets bevillinger er givet, samt under  

 hensyntagen til de materielle og beløbsmæssige bestemmelser, der er omtalt i  

 Finansministeriets budgetvejledning.
Disponering skal endvidere ske i  

 overensstemmelse med de retningslinier, som fastsættes internt i  

 direktoratet, herunder etningslinier i nærværende instruks samt i  

 direktoratets vejledning vedrørende centralindkøb og kriminalforsorgens  

 cirkulæresamling.
 2.3.2. GODKENDELSE AF EKSTERNE BILAG.
 Udgifter vedrørende køb af varer, materiel, tjenesteydelser m.v. skal  

 dokumenteres i form af regninger, fakturaer etc. fra leverandørerne.
 Ved godkendelse af bilagenes materielle og økonomiske indhold skal der  

 føres kontrol med:
Ved godkendelse tages stilling til, hvornår betaling senest bør finde  

 sted.
Eventuelle kontantrabatter benyttes i det omfang, dette findes  

 fordelagtig.
 Bilagene skal forsynes med godkendelsespåtegning som bekræftelse på, at de  

 kan videregives til registrering og betaling. 3. kontor foretager tillige  

 efterregning som kontering af bilagene, hvorefter bilagene videregives til  

 regnskabsmæssig registrering.
 2.3.3. GODKENDELSE AF INTERNE BILAG.
En række udgifter dokumenteres ved internt udarbejdede bilag.
Bilagene  

 skal underskrives og dateres af de medarbejdere, der har udfærdiget bilagene.
 Ved godkendelsen af bilagene skal der foretages følgende kontroller:
 Bilagene afstemmes med foreliggende beslutninger m.v. om afholdelse af  

 sådanne udgifter.
 Det påses, at betalingen er beordret af en person, der er bemyndiget til  

 at disponere på de pågældende udgiftsområder.
 Det kontrolleres, at bilagenes oplysninger er korrekte ifølge  

 personaleakter eller anden grunddokumentation.
 Bilagene afstemmes med godkendte ferielister, sygedaglister eller andre  

 kontrolnoteringer.
 Bilagene afstemmes med foreliggende beslutninger om afholdelse af sådanne  

 udgifter.
Bilagene afstemmes med oplysninger om udbetalte rejseforskud, afrejse- og  

 ankomsttider, afholdte udgifter iflg. dokumentation samt oplysninger til brug  

 ved fastsættelse af dagpengesats og eventuelle andre oplysninger, der har  

 betydning for afregning.
Endvidere påses, at bilagene er underskrevet af de  

 pågældende medarbejdere.
 Har udbetaling af rejseforskud fundet sted, foretages kontrol med, at  

 afregning sker snarest muligt og senest 1 uge efter hjemkomsten.
 Der foretages efterregning og kontering forud for godkendelsen.
 Det påses, at bilagene indeholder oplysninger om anledning, ydelsens art  

 og tidspunkt for udgiftsafholdelse, samt hvem der har deltaget.
 Bilagene skal forsynes med godkendelsespåtegning som bekræftelse på, at de  

 kan videregives til registrering og betaling.
 Udgifterne i forbindelse med udstationeringer skal afholdes af det  

 tjenestested, hvorfra den pågældende er udstationeret.
 Udgifter til rejser, der foretages på foranledning af  

 udstationeringsstedet, afholdes af de tjenestested, hvortil den pågældende er  

 udstationeret.
 3. FORVALTNING AF INDTÆGTER.
 3.1. GENERELT.
 Forvaltningen af indtægter omfatter disponering, godkendelse af  

 indtægtsbilag samt incasso, jf. afsnit 3.2.
 Den regnskabsmæssige registrering og proceduren ved betalingen af  

 indtægterne beskrives senere i instruksen.
 3.1.1. Direktoratet oppebærer navnlig indtægter i forbindelse med: -  

 Boligbidrag. - Salg af brugt materiel og inventar. - Kommunale refusioner. -  

 Salg af fast ejendom.
 3.1.2. Der ydes i almindelighed ikke kredit i forbindelse med  

 direktoratets indtægter.
 3.2. ANSVARS- OG KOMPETENCEFORDELING.
 - Aftaler om leje af kriminalforsorgens tjeneste- og lejeboliger, jf.  

 Finansministeriets cirkulærer om leje- og tjenesteboligbidrag, varetages af  

 3. kontor og bidragene indkræves af løn- og regnskabskontoret via SCL.
 - Aftaler om salg af brugt materiel og inventar varetages af 3. kontor og  

 sker navnlig ved auktion gennem Forsvarets Krigsmaterielkommando.
 - Aftaler om kommumale refusioner m.v. varetages af 1. kontor for så vidt  

 angår direktoratets personale og af løn- og regnskabskontoret for så vidt  

 angår personalet ved de øvrige tjenestesteder.
 - Salg af fast ejendom sker efter retningslinierne i Budgetvejledningen,  

 således at dispositioner træffes af kontorchefen i 3. kontor, hvor ikke andet  

 er bestemt.
 Kommunale refusioner indfordres af løn- og regnskabskontoret.
 Kommunale refusioner: løn- og regnskabskontoret.
 Boligbidrag: Den fuldmægtig, der har ansvaret for boligbidragssager i 3.  

 kontor.
 Salg af fast ejendom: Den fuldmægtig, der har ansvaret for den enkelte  

 ejendomsafhændelse, påser, at salgsindtægten indgår.
 Kontering af bilagene sker i forbindelse med den regnskabsmæssige  

 registrering, medmindre andet er bestemt i denne instruks.
 Salg af brugt inventar og materiel: Vedkommende sagsbehandler i 3. kontor.
 Vedkommende fagkontor træffer bestemmelse om, hvad der videre skal  

 foretages.
Spørgsmål om iværksættelse af incasso og afskrivning eller nedskrivning af  

 fordringer for kriminalforsorgens tjenestesteders vedkommende forelægges for  

 vedkommende fagkontor, der træffer bestemmelse om, hvad der videre skal  

 foretages.
Der henvises til instrukserne vedrørende regnskabsvæsenets  

 tilrettelæggelse ved kriminalforsorgens tjenestesteder.
 3.3. REGELSÆT VEDRØRENDE FORVALTNING AF INDTÆGTER.
Dette skal ske ved rykning af debitor 14 dage efter seneste betalingsdato.  

 Samtidig gøres der notat herom på indtægtsbilaget.
Der rykkes yderligere 2  

 gange pr. indtægtsbilag.
Dette skal ske 3 uger efter henholdsvis 1. og 2.  

 rykker.
 Ved for meget udbetalt løn til personale iværksættes en individuel  

 rykkerprocedurere, der er nærmere aftalt mellem 1. kontor og løn- og  

 regnskabskontoret.
 Ved øvrige tilgodehavender (erstatninger, bøder m.v.) foretages en konkret  

 vurdering af, hvorvidt betaling skal finde sted.
Opnås der i forbindelse med incasso ikke dækning af et tilgodehavende,  

 skal der med passende mellemrum og inden forældelsesfristens udløb indhentes  

 oplysninger om debitors økonomi med henblik på eventuel genoptagelse af  

 incasso.
Dette gælder dog ikke, såfremt fordringen nedskrives som følge af  

 konkurs, tvangsakkord eller lignende.
Afskrivning eller nedskrivning af en fordring kan foretages, når det ved  

 retsforfølgning er konstateret, at inddrivelse helt eller delvis er  

 udelukket.
I andre tilfælde bør der, hvor der er tale om væsentlige beløb,  

 indhentes forudgående tilslutning fra Finansministeriet eller  

 kammeradvokaten.
 Såfremt direktoratet bliver opmærksom på, at debitor har standset sine  

 betalinger, skal Direktoratet for Kriminalforsorgen anmelde sin fordring over  

 for skifteretten.
 Der henvises i øvrigt til instrukserne vedrørende regnskabsvæsenets  

 tilrettelæggelse ved kriminalforsorgens tjenestesteder, hvorefter sager om  

 forsinket betaling forelægges direktoratet i de tilfælde, hvor afregning ikke  

 har fundet sted efter senest 3 rykkere.
 4. REGNSKABSMÆSSIG REGISTRERING.
 4.1. GENERELT OM ARBEJDSOPGAVEN.
 Den regnskabsmæssige registrering omfatter det eksterne regnskab  

 (bevillingsregnskab samt kreditor- og debitorregnskaber) samt interne  

 regnskaber, jf. §§ 5 og 7 i Finansministeriets bekendtgørelse af 10.  

 september 1984 om statens regnskabsvæsen m.v.
Direktoratets kontoplan skal udformes og vedligeholdes i overensstemmelse  

 med bevillingslovene og statens kontoplan med tilhørende vejledning og i  

 øvrigt under hensyntagen til direktoratets egne behov for  

 regnskabsoplysninger.
Omfanget af og registreringen i de interne regnskaber  

 skal fremgå af direktoratets kontoplan.
 Kontoplan udarbejdes af løn- og regnskabskontoret.
 4.2. ANSVARS- OG KOMPENCEFORDELINGEN.
 Direktoratets regnskabsmæssige registrering varetages af regnskabskontoret  

 samt af lønkontoret for så vidt angår registrering af lønninger m.v.
 Direktoratets hovedbogholder har ansvaret for løn- og regnskabskontoret  

 med en fængselsbogholder som stedfortræder i regnskabskontoret og en  

 fuldmægtig som stedfortræder i lønkontoret.
 Arbejdsopgaverne er fordelt således på medarbejderne i  

 regnskabskontoret/lønkontor:
 Registrering og de hertil knyttede afstemninger, fejlrettelser, kontroller  

 m.v., samt vedligeholdelse af kontoplan og intern regnskabsrapportering  

 foretages af fængselsbogholderen/fuldmægtigen og de øvrige medarbejdere i  

 hver af de 2 kontorer efter hovedbogholderens bemyndigelse.
 Opgaven varetages af 2 medarbejder i forening fra 1. kontor/1. afdeling,  

 jf. afsnit 5.2.
 Opgaven varetages i fællesskab af medarbejdere fra regnskabskontoret og  

 direktoratets kasse, jf. afsnit 5.2.
 Terminalindrapportering foretages ved anvendelse af særlige personkoder  

 (IMS-systemet).
 I bilag 3 er angivet, hvem der er bemyndiget til at foretage registrering.  

 Det bemærkes, at medarbejderne i regnskabskontoret af kontrolmæssige grunde  

 ikke må varetage opgaver i direktoratets kasse.
 4.3. REGELSÆT VEDRØRENDE DEN REGNSKABSMÆSSIGE REGISTRERING.
 4.3.1. REGISTRERINGENS TILRETTELÆGGELSE.
 Registreringen kan herudover eventuelt omfatte beløb vedrørende  

 dispositioner og interne budgetter o.l.
 Opmærksomheden skal være henledt på, at eventuelle kontantrabatter  

 udnyttes i det omfang, det findes hensigtsmæssigt, og kontakt herom bør  

 eventuelt tages til den person, som har godkendt bilaget.
 Såfremt bilag modtages i bogholderiet uden behørig godkendelsespåtegning,  

 skal bilaget inden videre foretages bringes til den person, som efter  

 reglerne i nærværende instruks med bilag skulle have godkendt det.
Udgifter og indtægter, hidrørende fra levering af varer og tjenesteydelser  

 til eller fra staten, skal registreres, når levering har fundet sted.
I  

 tilfælde, hvor udgifter og indtægter ikke hidrører fra levering af varer og  

 tjenesteydelser, skal registreringen ske, så snart beløbet kan opgøres og  

 senest på betalingstidspunktet.
 Ud- og indbetalinger - herunder forudbetalinger - der ikke straks kan  

 henføres til en udgifts-/indtægtskonto, skal registreres på beholdningskonti,  

 jf. direktoratets kontoplan, indtil endelig registrering kan finde sted.
 Såfremt størrelsen af et betydeligt krav mod staten, opstået i et  

 finansår, ikke kan opgøres endeligt inden den afsluttende  

 regnskabsaflæggelse, bør registreringen ske på en udgiftskonto i regnskabet  

 for det pågældende finansår på grundlag af et skøn, og således at korrektion  

 af beløbet foretages i det finansår, hvor kravet kan opgøres endeligt.
 4.3.2. AFSTEMNINGER, KONTROLLER M.V.
 Endvidere foretages afstemning med kontoudtog fra pengeinstitutter og  

 girokontoret samt kontrol med udligning af interimskonti og  

 mellemregningskonti.
Regnskabskontoret fører kontrol med afvikling af rejseforskud.
Såfremt  

 regnskabet ikke er aflagt inden 1 uge efter hjemkomst eller en saldo ikke  

 berigtiges på anfordring, forelægges sagen chefen for 1. afdeling.
 Regnskaber vedrørende anlægsudgifter og § 18.03.03. fordeles til 3. kontor  

 med henblik på bevillingsstyringen.
 4.3.3. OVERFØRSEL AF ANLÆGS- OG KAPITALAKTIVER OG -PASSIVER.
 Overførsel af anlægs- og kapitalaktiver og -passiver som følge af  

 ressortomlægninger skal ske i overensstemmelse med reglerne i  

 Finansministeriets budgetvejledning.
 Skemaer til brug ved en sådan overførsel kan fås ved henvendelse til  

 Statens Regnskabsdirektorat.
 5. Betalingsforretninger.
 5.1. Generelt.
 Af denne beholdning må højst 30.000 kr. forefindes i kontanter.
 I boxen opbevares tillige beholdningen af ubrugte udbetalingsordrer  

 (checks, girokort m.v.).
Arresthusene, Kriminalforsorgen uden for anstalt, herunder optagelseshjemmet Lyng, Anstalterne for domfældte i Grønland og kriminalforsorgen uden for anstalt  

 i Grønland og statsfængslet i Gribskov.
 Der henvises til instrukserne om regnskabsvæsenets tilrettelæggelse ved de  

 nævnte tjenestesteder.
 5.2. ANSVARS- OG KOMPETENCEFORDELINGEN.
 Kassereren har ansvaret for direktoratets kasse.
 Kassereren varetager følgende opgaver:
 Checks m.v. underskrives af 2 medarbejdere i forening fra 1. kontor/1.  

 afdeling.
 De underskriftsberettigede fremgår af bilag 5.
- rekvisition af udbetalingsordrer, - antals- og nummerkontrol med modtagne udbetalingsordrer, - udlevering af disse (i nummerorden og mod kvittering) Opgaverne skal løses i fællesskab af medarbejdere fra regnskabskontoret og  

 direktoratets kasse.
 5.2.1. Indrapportering til SCL sker via terminal af de  

 registreringsberettigede medarbejdere i lønkontoret.
 Grundbilagene forsynes med navn (stempel) på rapporten.
 Frigivelsen foretages af de frigivelsesberettigede, der påtegner  

 frigivelseslisten med signatur, jf. bilag 3.
Ved modtagelsen af uddata 198 sammenholder medarbejder B grundbilag m.v.  

 med uddata.
I tilfælde af B's fravær udpeger fuldmægtigen en anden  

 medarbejder.
Grundbilag opbevares samlet i lønkontoret, indtil kontrol har  

 fundet sted.
 Ved kontrollen påses, at alle indrapporteringer er optaget korrekt i  

 systemet.
 Om den stedfundne kontrol påtegnes bilagene med dato og initialer.
 Grundbilag lægges på personalesager eller samlede sager (f.eks.  

 merarbejdsbetaling).
 Tasteblanketter opbevares efter kontrol samlet for hver lønkørsel.  

 Fejllister og andet materiale gennemgås løbende af medarbejder B.
 Feriegodtgørelse til fratrådte medarbejdere kontrolleres ved modtagelsen  

 af uddata 198 for at forhindre udsendelse af forkerte feriegiroer.
 Indrapportering af rettelser foretages af de registreringsberettigede.
 5.2.2. Ved indrapportering til SCR skal grundbilagene forinden  

 registrering være efterregnet og priskontrolleret samt godkendt i  

 overensstemmelse med gældende regler.
 Registrering via terminal foretages af de registreringsberettigede på  

 grundlag af grundbilag.
Præfrigivelseslisten godkendes ved påtegning af signatur af  

 fængselsbogholderen.
Frigivelse foretages af de frigivelsesberettigede, der  

 påtegner frigivelseslisten med signatur.
Fængselsbogholderen eller en anden medarbejder efter bogholderens  

 bemyndigelse påser, at de posteringer og udbetalinger m.v., der er foretaget  

 i månedens løb, og som fremgår af de transaktionslister, som er fremsendt fra  

 Statens Regnskabsdirektorat, svarer til grundbilagene.
Denne opgave udføres  

 umiddelbart efter, at listerne er fremkommet, og der foretages i den  

 forbindelse kontrolafmærkninger på transaktionslisterne i fornødent omfang.  

 Opgaven må ikke udføres af den medarbejder, der har foretaget de pågældende  

 registreringer.
 5.3. REGELSÆT VEDRØRENDE BETALINGSFORRETNINGER.
 Registreringen i kasserapporten skal daglig afstemmes med  

 kassebeholdningen og lejlighedsvis med oplysninger fra  

 pengeinstitutter/postgirokontoret i forbindelse med modtagelse af kontoudtog,  

 dog mindst 1 gang om måneden, samt med de regnskabsmæssige registreringer.
 Kassedifferencer på over 200 kr. skal indberettes til chefen for 1.  

 afdeling, der tager stilling til, om ministeriets departement og  

 rigsrevisionen skal orienteres.
 Tyverier - uanset beløbsstørelse - indberettes til chefen for 1. afdeling,  

 der underretter rigsrevisionen.
 Forskudsbilag må ikke indgå i kassebeholdningen, men skal registreres i  

 direktoratets regnskab.
 Personalechecks må ikke indløses.
 Modtagne checks, postgiroanvisninger m.v. skal straks eller senest den  

 følgende dag indløses eller indsættes på direktoratets pengeinstitut eller  

 girokonto.
 Checks, girokort m.v. skal benyttes i nummerorden, og de udstedte checks  

 skal krydses.
 Ved udbetalinger direkte fra kassen skal der afkræves kvittering.
Bilagene eller en udarbejdet oversigt over bilagene skal dateres og  

 forsynes med påtegning (stempel) om, at den ovenfor nævnte kontrol er  

 gennemført.
Der skal endvidere foretages henvisning til anvendte checks,  

 girokort eller andre udbetalingsordrer.
 Kvitteringerne skal afgives på en måde, der sikrer en kontrol med  

 indbetalingen.
 På kvitteringerne skal angives, på hvilken måde betalingen har fundet  

 sted, medmindre betalingen er sket ved anvendelse af pengesedler eller  

 skillemønt.
 Såfremt indbetalinger direkte til kassen giver ret til at kræve udlevering  

 af effekter, dokumenter eller andet, som tjener kassen til sikkerhed for  

 beløbets betaling, bør der kun accepteres betalingsmidler, for hvilke der er  

 sikkerhed for dækning af beløbet.
Checks m.v. må ikke lyde på væsentligt større beløb end det, der skal  

 indbetales.
De må ikke være dateret tidligere end 8 dage før  

 indbetalingsdagen og må ikke være fremdateret.
 De modtagne checks skal krydses af udstederen eller af direktoratet ved  

 modtagelsen.
 Det skal af kasserapporten fremgå, at eftersyn er foretaget.
 Udgiftsbeløb vedrørende sådanne forskuds/underkasser føres på en  

 interimskonto.
 6. KONTROL MED VÆRDIPOST.
 6.1. GENERELT.
 Poståbning foretages 2 steder i direktoratet, Landemærket 11 (løn- og  

 regnskabskontoret) og for det øvrige direktorat, Klareboderne 1.
 Som led i poståbningen skal der gennemføres en særskilt kontrol med og  

 registrering af modtagne checks, postgiroanvisninger, værdipapirer og  

 eventuel anden værdipost.
 6.2. ANSVARS- OG KOMPETENCEFORDELING.
 Såfremt der i post - herunder værdipost - adresseret til enkeltpersoner  

 findes værdier, som skal registreres i løn- og regnskabskontoret, påhviler  

 det adressaten at foranledige, at posten straks afleveres til poståbnerne,  

 der registrerer det modtagne i værdiindgangsbogen.
 Øvrig værdipost afleveres - ligeledes mod kvittering.
 Der henvises til bilag 6.
 6.3. REGELSÆT VEDRØRENDE KONTROLEN MED VÆRDIPOST.
 Checks skal forsynes med endosseringsstempel på bagsiden.
 Øvrige værdipost udleveres til modtager efter kvittering i  

 værdiindgangsbogen.
 7. AFLÆGGELSE AF MÅNEDS- OG ÅRSREGNSKABER.
 7.1. GENERELT.
 Direktoratets regnskabsaflæggelse omfatter følgende måneds- og  

 årsregnskaber, der udarbejdes gennem SCR på grundlag af de indrapporterede  

 regnskabsoplysninger:
1 institutionsregnskab for direktoratet 2 institutionsregnskaber for kriminalforsorgen uden for anstalt 1 institutionsregnskab for Grønland 2 institutionsregnskaber for arrestvæsenet 2 instutionsregnskaber for Gribskov 2 institutionsregnskaber for bevillingsreserver.
 1 institutionsområderegnskab for kriminalforsorgen i anstalter og uden for  

 anstalt.
 1 institutionsområderegnskab for beskæftigelse og erhvervsmæssig  

 uddannelse.
 Det regnskab, der udarbejdes ved udløbet af den regnskabsmæssige  

 supplementsperiode, er samtidig årsregnskab for  

 direktoratet/kriminalforsorgen.
 Derudover afgiver direktoratet månedlige oplysninger til departementet  

 vedrørende bidrag til fællesparagraffer.
 7.2. ANSVARS- OG KOMPETENCEFORDELINGEN.
 Kontrollen varetages af hovedbogholderen.
 Institutionsregnskaberne og bidrag til fællesparagrafferne godkendes af  

 direktøren, eller i dennes fravær chefen for 1. afdeling.
 7.3. REGELSÆT VEDRØRENDE AFLÆGGELSE AF MÅNEDS- OG ÅRSREGNSKABER.
 - kontrol med, at de registrerede bevillingsbeløb er i overensstemmelse  

 med bevillingslovene m.v.
- vurdering af, om forbruget af bevillingerne forekommer rimeligt under  

 hensyntagen til aktiviteterne i den forløbne periode - kontrol med, at aktiver og passiver har en rimelig størrelse - kontrol med, at betegnelserne på de anvendte bevillings- og  

 standardkonti med tilhørende løbenumre er korrekte.
 I forbindelse med godkendelsen af årsregnskabet påses, at alle  

 tilgodehavender, forudbetalte og skyldige beløb m.v. er registreret i  

 regnskabet, således at dette giver et retvisende billede af indtægter og  

 udgifter i det pågældende finansår samt af aktiver og passiver ved  

 finansårets udløb.
 Væsentlige op- eller nedskrivninger af de på statens status optagne  

 aktiver og passiver må kun foretages med Finansministeriets forudgående  

 tilslutning.
 8. OPBEVARING AF REGNSKABSMATERIALE.
 8.1. GENERELT.
 Direktoratets/kriminalforsorgens regnskabsmateriale omfatter dels  

 regnskabsbilag m.v., dels en række uddata, der fremgår af brugervejledninger  

 til SCR og SCL.
 8.2. ANSVARS- OG KOMPETENCEFORDELINGEN.
 Hovedbogholderen - og i dennes fravær fængselsbogholderen vedrørende SCR  

 og fuldmægtigen vedrørende SCL - har ansvaret for opbevaring og kassation af  

 regnskabsmaterialet.
 8.3. REGELSÆT VEDRØRENDE OPBEVARING AF REGNSKABSMATERIALE.
 Bilag m.v. vedrørende anlægskonti indsendes månedsvis til rigsrevisionen.
 Opbevaringen af det øvrige regnskabsmateriale sker efter reglerne i  

 brugervejledning fra SCR og SCL.
 9. FORVALTNING AF VAREBEHOLDNINGER.
 9.1. GENERELT.
Der forekommer ikke for tiden forvaltning af varebeholdninger i  

 direktoratet.
Såfremt sådan forvaltning senere måtte forekomme, skal der  

 optages bestemmelser herom i instruksen.
 For så vidt angår kriminalforsorgens arbejdsdrift henvises til  

 instrukserne vedrørende regnskabsvæsenets tilrettelæggelse ved  

 kriminalforsorgens anstalter, arresthusene, ved optagelseshjemmet Lyng og  

 statsfængslet i Gribskov.
 10. VÆRDIPAPIRFORVALTNING.
10.1. GENERELT Der forekommer ikke for tiden forvaltning af værdipapirer i direktoratet.  

 Såfremt sådan forvaltning senere måtte forekomme, skal der optages  

 bestemmelser herom i instruksen.
 11. LEGATFORVALTNING.
 11.1. GENERELT.
 Der forekommer ikke for tiden forvaltning af legater i direktoratet.  

 Såfremt sådan forvaltning senere måtte forekomme, skal der optages  

 bestemmelser herom i instruksen.
 12. FORVALTNING AF ANDRE AKTIVER.
 12.1. GENERELT.
 I overensstemmelse med § 16 i Finansministeriets bekendtgørelse af 10.  

 september 1984 om statens regnskabsvæsen m.v. skal der føres nedennævnte  

 fortegnelser over beholdninger af andre aktiver, dvs. aktiver der er  

 anskaffet til varigt brug i direktoratet:
 12.2. ANSVARS- OG KOMPETENCEFORDELINGEN.
Opgaven påhviler chefen for 1. afdeling eller den han bemyndiger hertil,  

 der tillige tager stilling til eventuel kassation af aktiver.
Kontrol m.v.  

 vedrørende inventar henhører dog under 3. kontor, medens kontrol m.v.  

 vedrørende bogsamling henhører under 4. kontor.
 12.3. REGELSæT VEDRøRENDE FORVALTNING AF ANDRE AKTIVER.
Fortegnelserne over andre aktiver føres på grundlag af regnskabsbilagene  

 efter den regnskabsmæssige registrering af disse.
Oplysning om registreringen  

 påføres bilaget.
 For så vidt angår anlægsaktiver anføres tillige oplysninger om  

 anskaffelsesværdi med eventuelle ændringer af værdiansættelsen, således at  

 der kan foretages en afstemning med registreringen i bevillingsregnskabet.
For så vidt angår bogsamlingen i biblioteket oprettes for hver bog et  

 kort, der påføres oplysning om alle udlån af bogen.
For så vidt angår bøger,  

 der placeres på sagsbehandlerkontorer, oprettes for hver bog et kort med  

 angivelse af det kontor, hvor bogen er placeret.
 Alle bøger påføres direktoratets stempel straks ved erhvervelsen.
 Oplysninger om kassationen registreres i direktoratets fortegnelser over  

 aktiver og optages endvidere i regnskabet i overensstemmelse med statens  

 kontoplan med tilhørende vejledning.
Tilsvarende gælder for afskrivninger på ejendomme og anlæg.
Disse  

 afskrivninger gennemføres i henhold til regler i Finansministeriets  

 budgetvejledning m.v.
I fortegnelsen vedrørende tobak, vin og spiritus noteres udlevering af vin  

 og spiritus med oplysning om hvem udlevering er sket til, og anledningen.  

 Endvidere noteres oplysning om, til hvem der udleveres hele  

 cigaretpakker/-kartoner samt kasser cigarer etc.
Dato for udlevering noteres.
 Oplysning om kassation af bøger skal registreres på vedkommende kort.
III.
EDB-FUNKTIONER.
 Edb-behandling af regnskabsopgaver sker ved anvendelse af SCR og SCL  

 (terminalindrapportering).
Ved eventuel fremtidig anvendelse af eget edb-anlæg til regnskabsopgaver  

 optages retningslinier herfor i nærværende instruks, jf.
Finansministeriets  

 cirkulære af 10. september 1984, afsnit III.
