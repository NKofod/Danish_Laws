Klage  

 over mangelfuld diagnostik (tarmslyng) Nævnet fandt ikke grundlag for at kritisere vagtlægen,  

 idet patienten ikke tidligere havde haft galdestensproblemer.
På basis af de  

 foreliggende oplysninger og med fund af smertemaksimum højt i højre side  

 fandt  

 nævnet, at det var en nærliggende mulighed, at der var tale om  

 galdestenssmerter.  

 Da diagnosen ikke var kendt, og der var tale om akutte smerter i  

 maveregionen,  

 var smertestillende behandling med præparater af morfingruppen  

 kontraindiceret.  

 Den givne injektion med Voltaren benyttes meget ofte ved galdestensanfald og  

 slører næppe symptomerne, således at muligheden for at påvise anden årsag til  

 sygdomsbilledet forpasses.
 Nævnet fandt grundlag for at kritisere vagtlægen for  

 hans journalføring, idet det af hans notat blot fremgik, at der var tale om  

 galdesten, men derudover intet om, hvilke præmisser der lå bag denne  

 diagnose.  

 Vagtlægen burde have beskrevet de foreliggende klager, sin undersøgelse og de  

 fund, han gjorde ved denne.
