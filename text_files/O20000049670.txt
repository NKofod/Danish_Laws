Resumé  



  

 En kvinde klagede over en kommunes sagsbehandlingstid i forbindelse med  

 kommunens genvurdering af hendes førtidspensionssag.
Kvinden klagede i juli  

 1996 over kommunens afslag på at tilkende hende mellemste førtidspension.  

 Først  

 i februar 2000 meddelte det sociale nævn at klagen over kommunens afgørelse  

 nu  

 var modtaget i nævnet.
Ombudsmanden anså den samlede sagsbehandlingstid på mere end 3 år  

 og 6 måneder, fra kommunen modtog kvindens klage til det sociale nævn kunne  

 behandle sagen, for overordentlig kritisabel.
Ombudsmanden understregede at  

 en  

 klageprocedure hvorefter klagen skal indgives til den myndighed der har  

 truffet  

 afgørelse i sagen, forudsætter at sagerne bliver videresendt.
Derfor  

 betegnede  

 ombudsmanden det som et alvorligt angreb på borgernes retssikkerhed hvis en  

 klageordning kan gøres illusorisk ved at klager over afgørelser der bliver  

 indgivet i overensstemmelse med den fastsatte klageprocedure, aldrig eller  

 kun  

 med meget betydelig forsinkelse videreekspederes til klagemyndigheden.
Ombudsmanden mente også det var meget kritisabelt at kvinden ikke  

 blev underrettet tilstrækkeligt om hvorfor sagen ikke blev afsluttet, og om  

 hvornår afgørelsen kunne forventes at foreligge.
Ligeledes var det  

 utilfredsstillende at kommunen anvendte 1½ måned på at besvare en rykker.
På baggrund af sagen bad ombudsmanden kommunen redegøre for  

 hvilken sagsstyring der var etableret i kommunen, og for om kommunen havde en  

 egentlig restancekontrol.
Ombudsmanden bad endelig om underretning om  

 resultatet af de overvejelser kommunen gjorde sig om at indføre fælles  

 retningslinier for den lokale sagsbehandling af klagesager. (J.nr.  

 1999-2708-000).
Kommunes sagsbehandlingstid i førtidspensionssag.  

 Genvurdering.
Underretning af klagere og besvarelse af rykkere En kvinde klagede til mig  

 over en kommunes sagsbehandlingstid i forbindelse med remonstration af en  

 afgørelse om førtidspension til hende.
Det fremgik af sagens akter  

 at A den 26. oktober 1994 søgte om mellemste førtidspension.
Københavns  

 Kommune,  

 Socialcentret Vanløse, tilkendte den 28. juni 1996 A forhøjet almindelig  

 førtidspension, men afslog As ansøgning om mellemste førtidspension.
I  

 klagevejledningen der ledsagede afgørelsen, var anført at hvis A ønskede at  

 klage, skulle klagen rettes til socialcentret.
Socialcentret ville herefter  

 tage stilling til om afgørelsen måtte fastholdes, eller om A kunne indstilles  

 til højere pension.
A klagede den 15. juli 1996  

 til Revaliderings- og Pensionsnævnet over kommunens afgørelse.
As klage  

 blev  

 stilet til Socialcentret Vanløse.
Samtidig klagede A over  

 socialforvaltningens  

 langsommelige behandling af sagen.
 Den 24. juli 1996 anerkendte  

 Socialcentret Vanløse at have modtaget As klage og oplyste at A kunne  

 forvente  

 at høre fra socialcentret snarest muligt.
 Ifølge et journalnotat af  

 10. september 1996 modtog det relevante behandlerafsnit først sagen denne  

 dato  

 fordi klagen ved en fejl var gået til et andet afsnit i centret.
Den 12. december 1997  

 [  

  

 skal  

 formentlig være 1996, min bemærkning  

 ]  

  

 noterede kommunen at A havde ringet og rykket for en  

 afgørelse vedrørende anke af pensionssagen.
A fik oplyst at sagen skulle  

 forelægges pensionsteam i februar måned 1997. Sagen blev lagt til kopiering  

 til  

 brug for pensionsteamet.
I et brev dateret og  

 modtaget den 29. maj 1997 skrev A således til socialcentret, att.
B:
Jeg henvender mig til Dem,  

 fordi De er sagsbehandler af min pensionsafgørelse og ankesag fra juli 1996.  

 Som Dem bekendt har jeg flere gange henvendt mig telefonisk, for at rykke  

 efter  

 en afgørelse angående min ankesag.
Hvor De har givet udtryk for at den først  

 skulle op på et teammøde.
Det er åbenbart ikke sket endnu, selvom det er 10  

 måneder siden at De modtog ankesagen.
Derfor må De som  

 sagsbehandler, nu oplyse mig om mine klagemuligheder, hvilket er mine  

 rettigheder.
Så jeg kan indgive en samlet klage over, hvordan Socialcentret  

 Vanløse i det hele taget har behandlet min pensionssag på.
Derfor håber jeg at høre  

 nærmere herom snarest muligt. Ifølge journalnotat af 16.  

 juli 1997 blev socialcentret opmærksom på at sagen fejlagtigt ikke var lagt  

 til  

 kopiering.
 Den 18. juli 1997 skrev  

 socialcentret følgende til A:
 Jeg skriver til dig som  

 lovet efter vores telefonsamtale.
 Vedrørende klageadgang ved  

 klage over langsommelig sagsbehandling skal denne tilsendes Socialcenterchef  

 (C), Socialcentret Vanløse, Linde Alle 40-44, 2720 Vanløse.
 M.h.t. din anmodning om  

 aktindsigt ligger denne nu klar til afhentning ved modtagelsen  

 Kontanthjælpsafsnittet.
Jeg er meget ked af den  

 lange tid, din klagesag har taget, den er nu lagt til vurdering på  

 Pensions-Team, der for øjeblikket holder ferie, men vender tilbage i august  

 md.  

 1997. Den 11. maj 1998 noterede  

 sagsbehandleren i journalen at sagen havde ligget til færdigbehandling hos en  

 anden sagsbehandler siden 20. juli 1997. Da denne sagsbehandler holdt op,  

 returneredes sagen til den oprindelige sagsbehandler der kunne konstatere at  

 sagen fortsat ikke havde været forelagt pensionsteamet.
Sagen blev på ny lagt  

 til pensionsteamet.
Den 22. juni 1998 modtog  

 sagsbehandleren sagen retur fra lægesekretæren fordi der ønskedes nye  

 lægelige  

 oplysninger.
Sagsbehandleren ringede til A, men A ønskede ikke at give  

 samtykke  

 til at indhente nye lægelige oplysninger.
 Den 24. september 1998  

 ringede D fra smerteklinikken om nye lægelige oplysninger til brug for  

 pensionsteamet.
Der findes et notat fra  

 december 1998 hvoraf fremgår at der igennem et stykke tid havde været en del  

 opringninger fra D fra smerteklinikken, Rigshospitalet, der dog ikke havde  

 truffet sagsbehandleren i kommunen.
Smerteklinikken meddelte at A ikke  

 ønskede  

 at give samtykke til indhentning af nye lægelige oplysninger.
 Først den 29. marts 1999  

 skrev kommunen igen følgende til A:
 Jeg skriver til dig efter  

 at have drøftet din sag med en repræsentant fra pensionsteamet.
 Pensionsteamet ønsker en  

 skriftlig tilbagemelding fra dig i forbindelse med, at du tidligere har givet  

 udtryk for både personligt og via smerteklinikken (D), at du ikke ønsker at  

 der  

 skal indhentes nye lægelige oplysninger.
 Jeg vil derfor bede dig om,  

 at sætte kryds på nedenstående brev og returnere dette til undertegnede.
Din sag vil efterfølgende  

 blive forelagt pensionsteam på først ledige møde. Det fremgår at A den 31.  

 marts 1999 satte kryds på brevet om at hun ikke ønskede at der skulle  

 indhentes  

 nye lægelige oplysninger.
A skrev samtidig at hun pr. 1. juni 1999 flyttede  

 til  

 Y-by.
 Den 26. april 1999 blev  

 sagen lagt til pensionsteamet med henblik på remonstration (dvs. genvurdering  

 af sagen som følge af en klage).
I et brev af 20. maj 1999  

 skrev A til socialcenterchefen.
A skrev bl.a. at hun utallige gangen havde  

 rykket for en afgørelse i sagen, og at hun hver gang var blevet lovet at der  

 snart skulle komme en afgørelse.
A klagede derfor over den lange  

 sagsbehandlingstid.
Den 21. maj 1999 noterede  

 kommunen i journalen at sagen var modtaget retur fra lægesekretæren.
Den  

 originale lægemappe skulle fremskaffes i forbindelse med remonstration af  

 klagesagen.
 Den 26. maj 1999 bekræftede  

 Familie- og Arbejdsmarkedsforvaltningen Vanløse at forvaltningen den 25. maj  

 1999 havde modtaget As klage over den lange sagsbehandlingstid i  

 forbindelse  

 med As anke over tilkendelse af almindelig forhøjet førtidspension.  

 Forvaltningen meddelte at A ville høre fra forvaltningen så snart sagen var  

 behandlet.
 Den 15. september 1999 modtog  

 jeg As klage over sagsbehandlingstiden i forbindelse med kommunens  

 remonstration af afgørelsen om førtidspension.
I perioden fra jeg havde  

 modtaget As klage og en måned frem, forsøgte en af mine medarbejdere  

 adskillige gange at få kontakt med sagsbehandleren i socialcentret for at få  

 en  

 redegørelse for sagens sammenhæng.
Først den 13. oktober 1999 lykkedes det at  

 få kontakt med As sagsbehandler der kunne bekræfte As oplysninger  

 i klagen.
I et brev af 25. oktober  

 1999 bad jeg borgmester Winnie Larsen-Jensen, Familie- og  

 Arbejdsmarkedsforvaltningen i Københavns Kommune, om en udtalelse om klagen.  

 Jeg bad kommunen redegøre for den tid som indtil nu havde været anvendt til  

 sagens behandling, herunder om kommunens redegørelse for årsagen til at sagen  

 endnu ikke var videresendt til det sociale nævn.
Jeg bad endvidere om en  

 datoliste over de foretagne ekspeditioner med angivelse af i hvilket omfang A  

 havde modtaget underretning i overensstemmelse med Justitsministeriets  

 vejledning om forvaltningsloven, punkt 206-207 om underretning af en part når  

 sagsbehandlingen trækker ud.
Jeg underrettede det sociale nævn om at jeg  

 havde  

 bedt kommunen om en udtalelse om sagsbehandlingstiden.
Samtidig sendte jeg en  

 kopi af As brev til Det Sociale Nævn for Københavns og Frederiksberg  

 Kommuner  

 som en anmodning fra A om at nævnet behandlede As klage over kommunens  

 afgørelse.
Den 2. november 1999  

 noterede kommunen i journalen at A ikke ønskede at medvirke til at nye  

 lægeoplysninger blev indhentet.
Det blev aftalt at remonstration af  

 klagesagen  

 kunne finde sted på de foreliggende lægeakter der var vedlagt i kopi i  

 forbindelse med pensionsansøgningen.
Sagen skulle derfor på pensionsteamets  

 møde den 18. november 1999.
Den 12. november 1999 skrev  

 Familie- og Arbejdsmarkedsforvaltningen, Lokalcentret Vanløse, til A og  

 oplyste  

 at hendes klage over pensionsafgørelsen af 27. juni 1996 i umiddelbar fremtid  

 ville blive behandlet af lokalcentrets pensionsteam.
Da det ikke med  

 sikkerhed  

 kunne ses om A havde haft lejlighed til at gøre sig bekendt med de sagsakter  

 der ville udgøre grundlaget for revurderingen, fremsendte forvaltningen kopi  

 af  

 det materiale der ville blive forelagt teamet.
Lokalcentret havde håbet at  

 sagen kunne blive behandlet på mødet den 18. november 1999, men da A forinden  

 skulle  

 have mulighed for at sætte sig ind i oplysningerne med henblik på eventuelle  

 kommentarer, forventedes sagen i stedet behandlet den 1. december 1999.
 Den 21. december 1999 skrev  

 Københavns Kommune, Familie- og Arbejdsmarkedsudvalget, Borgmesteren, bl.a.  

 følgende til mig:
 Årsagen til, at sagen endnu  

 ikke er oversendt til det sociale nævn er  udover den langsommelige  

 sagsbehandling  at der først er foretaget partshøring i sagen den 18.  

 november  

 1999. Remonstrationen vil herefter ske hurtigst muligt.
Det fremgår af sagen  

 (datolisten), at der i en vis udstrækning er sket underretning af (A), idet  

 lokalcentret den 24. juli 1996 sendte kvitteringsskrivelse, og den 12.  

 december  

 1996 stillede i udsigt, at hun ville modtage svar i februar 1997. Den 18.  

 juli  

 1997 blev der meddelt klagevejledning og adgang til aktindsigt, og den 22.  

 juni  

 1998 blev (A) kontaktet med henblik på samtykke til indhentelse af  

 supplerende  

 lægelige oplysninger.
Den 29. marts 1999 meddelte lokalcentret, at nægtelse  

 af  

 samtykke skal foreligge skriftligt, og den 25. maj 1999 blev der kvitteret  

 for  

 den skriftlige klage.
Det skal dog bemærkes, at den del af orienteringen er  

 sket på initiativ af (A).
 Det er det lokale centers  

 vurdering, at det ikke er muligt at forklare, endsige undskylde  

 langsommeligheden.
 Sagsbehandlingen har således  

 ikke fulgt retningslinjerne i vejledningen om forvaltningsloven, vejledningen  

 til retssikkerhedsloven og reglerne om god forvaltningsskik, samtidig med at  

 borgeren har udvist betydelig tålmodighed.
 På dette grundlag finder  

 jeg, at sagsbehandlingen har været helt uacceptabel langsom, ligesom jeg ikke  

   

 som centret  kan finde nogen hverken forklaring eller undskyldning for  

 langsommeligheden.
På baggrund af denne  

 konkrete klage har jeg bedt forvaltningen vurdere mulighederne for at indføre  

 visse enkle fælles retningslinjer for den lokale sagsbehandling af  

 klagesager,  

 således at risikoen for lignende sager i fremtiden kan minimeres i størst  

 muligt omfang. Jeg modtog efterfølgende  

 kopi af nævnets brev af 7. januar 2000 til Familie- og  

 Arbejdsmarkedsforvaltningen Vanløse.
Nævnet konstaterede at det den 23.  

 december 1999 havde modtaget erstatningskopier i As sag, men at der  

 bl.a.  

 manglede kopi af selve afgørelsen af 28. juni 1996. Nævnet bad om at modtage  

 de  

 manglende bilag mv. inden 8 dage.
Nævnet oplyste at sagen herefter ville  

 blive  

 hastebehandlet i nævnet.
 Den 24. januar 2000 rykkede  

 nævnet kommunen for svar.
 Jeg modtog den 3. februar  

 2000 kopi af det sociale nævns brev af 2. februar 2000 til A hvori nævnet  

 bl.a.  

 oplyser A om at hendes klage over en afgørelse truffet af kommunen nu er  

 modtaget i nævnet.
Den 14. marts 2000 har Det  

 Sociale Nævn for Københavns og Frederiksberg Kommuner afgjort at A opfylder  

 betingelserne for at få mellemste førtidspension.
Pensionen er tilkendt med  

 tilbagevirkende kraft fra den 1. november 1994.
Ombudsmandens udtalelse Regler om procedurer i forbindelse med klage over afgørelser på det  

 sociale område De klagede den 15. juli 1996 over Københavns Kommunes afslag på at tilkende  

 Dem mellemste førtidspension.
På daværende tidspunkt var det reglerne i bekendtgørelse nr. 122 af 28. marts  

 1985 om indsendelse af klager over afgørelser truffet af sociale  

 udvalg/magistrater og regionale nævn inden for det sociale område og om  

 genvurdering i forbindelse med klager (remonstration) der var gældende for  

 Københavns Kommunes behandling af klagen.
Bekendtgørelsen har følgende  

 bestemmelser:
*GENERELT OM INDSENDELSE AF KLAGER § 1.  

  

 Klager over afgørelser indsendes til den myndighed, som har truffet  

 afgørelsen.
Dette skal fremgå af klagevejledningen.
 Stk. 2.
 HENSTILLING OM GENVURDERING AF PÅKLAGEDE AFGØRELSER I SOCIALE  

 UDVALG/MAGISTRATER OG REVALIDERINGS- OG PENSIONSNÆVN (REMONSTRATION).
 § 2.  

  

 Det henstilles til sociale udvalg/magistrater og revaliderings- og  

 pensionsnævn at indføre en ordning, hvorefter der ved modtagelsen af en  

 klage, der er indsendt rettidigt, skal foretages en genvurdering af sagen med  

 henblik på en vurdering af, om der er grundlag for at give klageren medhold,  

 helt eller delvis, jfr. paragraf 3.
REGLER OM GENVURDERING M.V. (REMONSTRATION) § 3.  

  

 Kan der efter en fornyet vurdering gives klageren fuldt ud medhold, skal  

 klageren have skriftlig besked herom, normalt inden 4 uger efter klagens  

 modtagelse.
 Stk. 2.
 Stk. 3.  

  

 Hvis den oprindelige afgørelse ikke ændres, sendes klagen  

 hurtigst muligt  og normalt inden 4 uger efter modtagelsen af klagen  

  til  

 klageinstansen med begrundelse for den trufne afgørelse sammen med de  

 sagsakter, der forelå ved afgørelsen af sagen.
 Stk. 4.
ANDRE BESTEMMELSER § 4.  

  

 Myndigheder, der ikke anvender den i §§ 2 og 3 nævnte ordning,  

 skal videresende klagesagen til klageinstansen med begrundelse for den trufne  

 afgørelse sammen med de sagsakter, der forelå ved afgørelsen af sagen.
Dette  

 skal ske hurtigst muligt  og normalt inden 14 dage efter modtagelsen af  

 klagen.
 Denne bekendtgørelse blev  

 ophævet i forbindelse med at den nye lov om retssikkerhed og administration  

 på  

 det sociale område (lov nr. 453 af 10. juni 1997) med senere ændringer trådte  

 i  

 kraft den 1. juli 1998. I lov om retssikkerhed og administration på det  

 sociale  

 område  i det følgende omtalt som retssikkerhedsloven  findes  

 følgende  

 bestemmelse om pligt til at genvurdere sagen:
  

  

 § 66.  

  

 Inden en klage behandles, skal den myndighed som har truffet  

 afgørelsen, vurdere, om der er grundlag for at give klageren helt eller  

 delvist  

 medhold.
Derfor skal en klage først afleveres til den myndighed, som har  

 truffet afgørelsen.
 Stk. 2.  

  

 Kan myndigheden ikke give klageren medhold, sendes klagen  

 med begrundelse for afgørelsen og genvurderingen videre til klageinstansen.
§ 74.  

  

 Socialministeren fastsætter regler for behandling af  

 klagesager, herunder også regler om tidsfrister for indsendelse og  

 videresendelse af klager m.v. Socialministeren har i  

 bekendtgørelse om retssikkerhed og administration på det sociale område  

 (bekendtgørelse nr. 11 af 8. januar 1998) i kapitel 2 fastsat fælles regler  

 for  

 behandlingen af klagesager.
Om indsendelse af klager og genvurdering fremgår  

 følgende:
§ 4.  

  

 Kommunen, amtskommunen, det sociale nævn og Den Sociale  

 Sikringsstyrelse skal genvurdere en afgørelse, som der klages over.
Derfor  

 skal  

 klagen indgives til den myndighed, der har truffet afgørelsen.
 Stk. 2.
 § 5.
 Stk. 3.  

  

 Hvis myndigheden ikke kan færdiggøre sin genvurdering inden  

 for fristen på 4 uger på grund af, at der skal skaffes yderligere  

 oplysninger,  

 vurderinger o.lign., skal klageren have besked herom, og om hvornår  

 genvurderingen kan forventes afsluttet.
§ 6.  

  

 Hvis myndigheden vurderer, at afgørelsen ikke skal ændres,  

 sendes genvurderingen med begrundelse til ankeinstansen inden 4 uger efter,  

 at  

 klagen er modtaget. I forbindelse med Københavns  

 Kommunes afslag på mellemste førtidspension blev De vejledt om at klage  

 skulle  

 indgives til socialcentret, og at socialcentret derefter ville tage stilling  

 til om afgørelsen måtte fastholdes.
Københavns Kommune fulgte således den  

 klageproceduren som socialministeren i bekendtgørelse nr. 122 af 28. marts  

 1985  

 henstillede til de sociale udvalg og magistrater at anvende.
 Fra De klagede over  

 kommunens afslag på mellemste førtidspension den 15. juli 1996 til det  

 sociale  

 nævn den 3. februar 2000 meddelte Dem at Deres klage over afgørelsen nu var  

 modtaget i nævnet, gik der mere end 3 år og 6 måneder.
 Som det fremgår af  

 bekendtgørelserne fra såvel før som efter retssikkerhedslovens ikrafttræden,  

 har udgangspunktet været at en genvurdering efter disse bestemmelser skulle  

 finde sted inden for 4 uger efter kommunens modtagelse af  

 klagen over en afgørelse truffet af kommunen.
 Efter min gennemgang af  

 kommunens sagsakter er det for mig uforståeligt hvilke forhold i Deres sag  

 der  

 har været årsag til det fuldstændig uacceptable sagsforløb som Deres sag har  

 haft.
 Under behandlingen af Deres  

 klage over kommunens pensionsafgørelse har der været foretaget 2 reelle  

 sagsbehandlingsskridt.
Samtykke til indhentelse af nye lægelige oplysninger Det første drejer sig om  

 kommunens forsøg på at få Deres samtykke til at indhente nye lægelige  

 oplysninger.
Kommunens sagsbehandler  

 rettede telefonisk henvendelse til Dem den 22. juni 1998. På dette tidspunkt  

 havde behandlingen af Deres klage været 2 år undervejs i kommunen.  

 Sagsbehandleren ønskede Deres samtykke til at indhente nye lægelige  

 oplysninger.
De meddelte at De ikke ønskede at give Deres samtykke til at  

 indhente  

 sådanne oplysninger.
Alligevel var de eneste sagsbehandlingsskridt som  

 kommunen  

 foretog det næste ¾ år, knyttet til spørgsmålet om at indhente yderligere  

 lægelige oplysninger.
Således er det noteret i journalen fra december 1998 at  

 (D) fra smerteklinikken på Rigshospitalet meddelte at De ikke ønskede at give  

 samtykke til indhentning af nye lægelige oplysninger.
På trods af disse  

 ifølge  

 notaterne utvetydige tilkendegivelser både fra Deres side og fra (D) på Deres  

 vegne skrev kommunen igen den 29. marts 1999 til Dem for skriftligt at få  

 bekræftet at De ikke ville give samtykke.
Jeg forstår ikke hvad  

 baggrunden var for at kommunen mente at det var nødvendigt også at have denne  

 tilkendegivelse på skrift med deraf følgende forsinkelse af sagens  

 behandling.  

 Var kommunen i tvivl om hvorvidt (D) fra Rigshospitalet havde fuldmagt til at  

 nægte samtykke på Deres vegne  hvilket kunne være helt berettiget at  

 undersøge  

 nærmere da der ikke er en almindelig formodning for at en medarbejder på et  

 hospital repræsenterer en patient i forhold til kommunen som  

 pensionsmyndighed  

  måtte kommunen efter min opfattelse have søgt denne tvivl afklaret.  

 Men det  

 var helt unødvendigt i den foreliggende sag hvor De selv utvetydigt på  

 kommunens telefoniske henvendelse havde tilkendegivet det samme som (D),  

 nemlig  

 at De ikke ønskede at give samtykke.
Jeg har ikke grund til at tro at  

 kommunen  

 var i tvivl om hvorvidt det var Dem personligt som kommunen talte med den 22.  

 juni 1998, for henvendelsen skete efter opringning fra kommunen til Dem.
Jeg  

 formoder at kommunens sagsbehandler derved har været ganske sikker på hvem  

 vedkommende talte med.
I øvrigt fremgår det heller ikke af kommunens brev af  

 29. marts 1999 at kommunen skriver til Dem fordi kommunen skulle være i tvivl  

 om Deres hidtil tilkendegivne opfattelse.
 Derfor mener jeg at det er  

 stærkt kritisabelt at ¾ års sagsbehandlingstid blev anvendt på at forsøge at  

 afklare et spørgsmål som efter sagens akter allerede skulle stå kommunen  

 klart.
Partshøring Det andet  

 sagsbehandlingsskridt som kommunen foretog i forbindelse med sin behandling  

 af  

 sagen, drejer sig om en partshøring foretaget den 12. november 1999. Kommunen  

 angav i sit brev til Dem at kommunen ikke med sikkerhed kunne se om De havde  

 haft lejlighed til at gøre Dem bekendt med de sagsakter der ville udgøre  

 grundlaget for revurderingen.
Derfor fremsendte forvaltningen kopi af det  

 materiale der ville blive forelagt for pensionsteamet.
For mig står det ikke klart  

 hvilket materiale det drejer sig om.
Den 18. juli 1997 skrev socialcentret  

 til  

 Dem at socialcentret havde imødekommet Deres anmodning om aktindsigt, og at  

 materialet nu lå klar til afhentning.
Af et notat af 2. november 1999 fremgår  

 det endvidere at remonstration af klagesagen kunne finde sted på grundlag af  

 de  

 foreliggende lægeakter der var vedlagt i kopi i forbindelse med  

 pensionsansøgningen.
Da De ikke har givet  

 samtykke til at der blev indhentet yderligere lægelige oplysninger, ser det  

 for  

 mig ud som om De burde have kendskab til alle de oplysninger om sagens  

 faktiske  

 omstændigheder som var til ugunst for Dem og af væsentlig betydning for  

 sagens  

 afgørelse.
Disse oplysninger ville kommunen nemlig være forpligtet til at  

 give  

 Dem aktindsigt i da socialcentret imødekom Deres aktindsigtsansøgning den 18.  

 juli 1997.
Også for så vidt angår dette  

 sagsbehandlingsskridt, mener jeg efter det for mig foreliggende at  

 partshøringen har været unødig og med til at forhale sagens behandling  

 yderligere.
Sagen skulle nemlig efter oplysninger i kommunens journal af 2.  

 november 1999 behandles i pensionsteamet den 18. november 1999, men på grund  

 af  

 partshøringen måtte det udsættes til den 1. december 1999.
Underretning af klager og besvarelse af rykkere Justitsministeriets  

 vejledning om forvaltningsloven indeholder i pkt. 206-208 regler om god  

 forvaltningsskik.  

 Punkterne har denne ordlyd:
 206.  

  

 Hvis en forvaltningsmyndighed som følge af sagens karakter  

 eller den almindelige sagsbehandlingstid for den pågældende myndighed ikke  

 kan  

 træffe afgørelse inden kortere tid efter sagens modtagelse, bør myndigheden  

 give den, der er part i sagen, underretning om, hvorpå sagen beror og så vidt  

 muligt oplysning om, hvornår myndigheden regner med, at afgørelsen kan  

 foreligge.
 207.  

  

 Myndigheden bør endvidere give den, der er part i sagen,  

 underretning, når behandlingen af den konkrete sag på grund af særlige  

 omstændigheder vil tage længere tid end sædvanligt.
208.  

  

 Rykkerskrivelser fra den, der er part i sagen, og som er  

 rimeligt begrundet i sagsbehandlingstiden, bør i almindelighed besvares med  

 det  

 samme.
Besvarelsen bør indeholde oplysning om, hvorpå sagen beror og så vidt  

 muligt oplysning om, hvornår myndigheden regner med, at afgørelsen kan  

 foreligge. Kommunen meddelte Dem den  

 24. juli 1996 i anledning af kommunens modtagelse af klagen at De kunne  

 forvente at høre fra kommunen snarest muligt.
De har selv, mens Deres  

 klage har været under behandling i kommunen, ringet eller skrevet til  

 kommunen  

 for at få klagebehandlingen fremskyndet.
Dette er  ifølge de notater og  

 dokumenter der findes i sagen  sket den 12. december 1996, den 29. maj  

 1997,  

 umiddelbart inden den 18. juli 1997 (jf. indholdet af socialcentrets brev til  

 Dem af 18. juli 1997) og den 20. maj 1999.
Deres telefoniske rykker af  

 12. december 1996 blev besvaret under telefonsamtalen.
De fik oplyst at sagen  

 skulle forelægges pensionsteamet i februar 1997.
Deres skriftlige henvendelse  

 af 29. maj 1997 blev skriftligt besvaret den 18. juli 1997. De fik oplyst til  

 hvem De kunne klage over langsommelig sagsbehandling.
De fik oplyst at  

 pensionsteamet holdt ferie, men ville være tilbage i august måned 1997. De  

 fik  

 ikke oplyst hvornår De kunne forvente Deres sag forelagt.
 Deres skriftlige klage af  

 20. maj 1999 til socialcenterchefen blev bekræftet modtaget den 26. maj 1999,  

 men ifølge de for mig foreliggende sagsakter aldrig besvaret.
På baggrund af det forløb  

 sagen har haft, mener jeg at De har været fuldstændig utilstrækkeligt  

 underrettet.
Jeg mener dette under de foreliggende omstændigheder er meget  

 kritisabelt.
Som det fremgår af  

 Justitsministeriets vejledning om forvaltningsloven, skal rykkerskrivelser i  

 en  

 sag som Deres besvares med det samme.
Besvarelsen bør indeholde oplysning om  

 hvorpå sagen beror, og så vidt muligt oplysning om hvornår myndigheden regner  

 med at afgørelsen kan foreligge.
Deres brev af 29. maj 1997  

 måtte kommunen naturligt forstå som en skriftlig rykker.
Den blev ifølge  

 sagsakterne først besvaret i midten af juli 1997. Jeg mener ikke at en  

 sagsbehandlingstid på 1½ måned til besvarelse af en rykker er  

 tilfredsstillende.
 Endvidere har De ikke før kommunen  

 afgav sin udtalelse til mig af 21. december 1999, fået svar på Deres  

 skriftlige  

 klage over kommunens langsommelige sagsbehandling.
Jeg mener dette er stærkt  

 kritisabelt.
Det efterlader det indtryk at Deres sagsbehandlingstidsklage  

 aldrig har været undergivet en seriøs behandling i kommunen før Deres klage  

 til  

 mig.
Det fremgår således ikke om socialcenterchefen  som De rettede  

 Deres  

 klage til  på noget tidspunkt har haft lejlighed til at forholde sig  

 til  

 klagens indhold.
Netop i en situation som Deres hvor sagsbehandlingstiden har  

 overskredet enhver rimelighed, forekommer det mig ejendommeligt at  

 socialcentrets ledelse ikke straks ved modtagelsen af Deres klage greb ind.  

 Om  

 dette skyldes at socialcentrets ledelse ikke var bekendt med brevets indhold,  

 kan jeg naturligvis ikke udtale mig om.
Men netop i en situation som den  

 foreliggende må ledelsen sørge for at der er procedurer som gør at ledelsen  

 bliver bekendt med klager af denne karakter.
Kommunens samlede sagsbehandlingstid De to sagsbehandlingsskridt  

 som jeg har nævnt ovenfor, forsøg på indhentelse af samtykke og partshøring,  

 er  

 de eneste reelle sagsbehandlingsskridt der er foregået i de mere end 3 år og  

 6  

 måneder fra Københavns Kommune modtog Deres klage til sagen kunne behandles i  

 det sociale nævn.
Dette skal sammenholdes med  

 at udgangspunktet er at en genvurdering af en afgørelse skal finde sted inden  

 for 4 uger fra klagen er modtaget.
En sådan relativt kort sagsbehandlingstid  

 skal ses i sammenhæng med at myndigheden jo i forbindelse med sin afgørelse  

 forudsættes at have tilvejebragt alle nødvendige oplysninger og derfor  

 hurtigt  

 må kunne vurdere om der i klagen er angivet sådanne forhold at der må gives  

 klageren medhold, eller om afgørelsen skal fastholdes.
 Jeg anser på denne baggrund  

 kommunens sagsbehandlingstid for at være overordentlig kritisabel.
Jeg skal i den forbindelse  

 understrege at en klageprocedure hvorefter klagen skal indgives til den  

 myndighed der har truffet afgørelse i sagen, forudsætter at sagerne bliver  

 videresendt til det sociale (anke)nævn.
Det må således anses for et alvorligt  

 angreb på borgernes retssikkerhed hvis en klageordning kan gøres illusorisk  

 ved  

 at klager over afgørelser der bliver indgivet i overensstemmelse med den  

 fastsatte klageprocedure, aldrig eller med meget betydelig forsinkelse  

 videreekspederes til klagemyndigheden.
 Jeg betragter derfor denne  

 sag med stor alvor.
Jeg kan oplyse at jeg i  

 marts 1999 blev opmærksom på nogle avisartikler der beskrev forholdene på  

 socialcentrene i København.
Af avisartiklerne fremgik at der skulle ligge  

 tusindvis af ubesvarede henvendelser i flere af de københavnske socialcentre.  

 I  

 den anledning bad jeg under henvisning til ombudsmandslovens § 17, stk. 1  

 (der  

 vedrører ombudsmandens muligheder for at tage en sag op af egen drift)  

 borgmester Winnie Larsen-Jensen om underretning om hvad der fra borgmesterens  

 side ville blive foretaget i sagen.
 Jeg har siden modtaget  

 orientering fra borgmesteren om situationen og om hvad kommunen har foretaget  

 sig for at forbedre situationen.
Jeg har inddraget Deres sag  

 i den sag som jeg har rejst over for Københavns Kommune af egen drift.
På  

 baggrund af Deres sag har jeg i dag bedt borgmester Winnie Larsen-Jensen om  

 at  

 redegøre for hvilken sagsstyring der er etableret i kommunen.
Jeg har  

 herunder bedt  

 borgmesteren om nærmere at redegøre for om kommunen har en egentlig  

 restancekontrol, dvs. løbende kontrollerer at henvendelser til kommunens  

 socialcentre bliver besvaret.
Jeg har i tilslutning hertil spurgt om  

 hvorledes  

 kommunens journaliseringssystem (dvs. sagsregistreringssystem) er indrettet,  

 netop for så vidt angår muligheden for at anvende journalsystemet til  

 registrering af sagsrestancer.
 Jeg har endvidere bedt  

 socialborgmesteren om at underrette mig om resultatet af de overvejelser  

 kommunen gør sig om at indføre visse enkle fælles retningslinjer for den  

 lokale  

 sagsbehandling af klagesager.
Konklusion Som jeg har anført ovenfor,  

 har jeg anset kommunens samlede sagsbehandlingstid på mere end 3 år og 6  

 måneder for overordentlig kritisabel.
 Jeg har anset det for stærkt  

 kritisabelt at ¾ års sagsbehandlingstid blev anvendt på at forsøge at afklare  

 om De ville give Deres samtykke til indhentning af nye lægelige oplysninger,  

 et  

 spørgsmål som efter sagens akter allerede skulle stå kommunen klart.
 Endvidere mener jeg at  

 partshøringen var unødig og med til at forhale sagens  

 behandling yderligere.
På baggrund af det forløb  

 sagen har haft, mener jeg at De har været fuldstændig utilstrækkeligt  

 underrettet om hvorpå sagens afgørelse beroede, og om hvornår afgørelsen  

 kunne  

 forventes at foreligge.
Det mener jeg er meget kritisabelt.
 Jeg mener det er  

 utilfredsstillende at kommunen anvendte 1½ måned på at besvare en rykker.
 Endvidere mener jeg det er  

 stærkt kritisabelt at De ikke før kommunens udtalelse til mig af 21. december  

 1999 fik svar på Deres skriftlige klage til socialchefen af 20. maj 1999. Som  

 anført ovenfor forekommer det ejendommeligt at socialcentrets ledelse ikke  

 straks ved modtagelsen af Deres klage greb ind.
 Jeg har gjort borgmester  

 Winnie Larsen-Jensen bekendt med den række af kritikpunkter som jeg har  

 anført  

 ovenfor.
