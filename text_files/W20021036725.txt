 Der blev  

 klaget over, at reservelægen ordinerede blodtransfusion, og at sygeplejersken  

 gav transfusionen gennem et almindeligt transfusionssæt, uden at der var  

 påsat  

 et leukocytfilter.
Klage  

 over indgivelse af blod Patientklagenævnet fandt ikke grundlag for kritik af  

 reservelægen, idet man havde forsøgt at behandle den lave blodprocent med  

 først  

 vanddrivende tabletter og senere med jerntilskud.
Da blodprocenten herefter  

 fortsat var nedsat, ordinerede reservelægen blod med et produkt, som  

 hovedsageligt  

 består af røde blodlegemer.
Det fremgik ikke af journalen, at der var  

 ordineret  

 såkaldt leukocytfilter (filter for hvide blodlegemer).
Der forelå en instruks fra den administrerende overlæge for  

 afdelingen vedrørende blodtransfusion til kræftpatienter, hvoraf det blandt  

 andet fremgik, at der kun skulle gives filtreret blod ved transfusioner.  

 Endvidere skulle der altid konfereres med bagvagten, inden der blev givet  

 transfusion.
Det fremgik videre af instruksen, at blodet skulle rekvireres  

 som  

 leukocytfrit blod, når det blev rekvireret fra blodbanken.
Man ville herefter  

 modtage blodet med et filter, som blodet skulle gives igennem.
Det fremgik  

 endelig af en tilføjelse til instruksen, at det kun drejede sig om  

 kræftpatienter, som var makroskopisk radikalt opereret.
Det var nævnets opfattelse, at operationsbeskrivelsen var  

 affattet således, at der var tvivl om, hvorvidt der var efterladt  

 lymfeknuder,  

 og således om patienten var at betragte som makroskopisk radikalt opereret og  

 dermed omfattet af instruksen.
På denne baggrund fandt nævnet, at det ikke  

 kunne kritiseres, at reservelægen ordinerede blod som ikke var leukocytfrit,  

 men nævnet fandt, at det havde været hensigtsmæssigt om han på baggrund af de  

 uklare forhold vedrørende radikaliteten af operationen havde konfereret med  

 bagvagten, inden der blev ordineret blodtransfusion.
Nævnet fandt ikke grundlag for at kritisere sygeplejersken,  

 idet hun udførte den givne ordination, som hun var forpligtet til.
Det  

 fremgik  

 ikke af ordinationen, at der skulle være tale om leukocytfrit blod.
Det var  

 således udenfor sygeplejerskens kompetenceområde at vurdere, om de i  

 instruksen  

 beskrevne forudsætninger for anvendelse af leukocytfilter var til stede.
