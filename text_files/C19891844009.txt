 Ved Vestre Landsrets dom af 28. oktober 1988 er det statueret, at der ikke  

 er hjemmel til at indlægge den begrænsning i bestemmelsen om fradrag for  

 kørsel til skiftende arbejdssteder, at arbejdsstederne skal være  

 midlertidige.
 Dommen medfører, at en skatteyder, der har kørsel til skiftende  

 arbejdssteder eller kørsel til et begrænset område, er berettiget til fradrag  

 efter ligningslovens § 9 B, uafhængig af arbejdsperiodens længde. 1. Kørsel  

 til skiftende arbejdssteder.
 Den hidtidige praksis, hvorefter det har været en forudsætning for kørsel  

 til et skiftende arbejdssted, at arbejdet på det midlertidige arbejdssted  

 ikke varende mere end 1 1/2 år, jf. ligningsvejledningen U.3.1., kan sålede  

 ikke operetholdes.
 Skatteydere, der har skiftende arbejdssteder, skal herefter have fradrag  

 eller ligningslovens § 9 B, uanset arbejdsperiodens længde.
 For skatteydere, der har skiftende arbejdssteder og ikke selv afholder  

 udgift til befordring hertil, betyder dette, at de ikke længere er berettiget  

 til fradrag efter ligningslovens § 9 C, såfremt arbejdsperioden det enkelte  

 sted overskrider 1 1/2 år. 2. Kørsel til et begrænset område.
 Den hidtidige praksis, hvorefter en skatteyder, der havde flere  

 arbejdssteder, der alle eller for hovedpartens vedkommende var beliggende i  

 et begrænset område i en vis afstand fra skatteyderens bopæl, kunne fratrække  

 kørsel fra bopæl til område efter reglerne i ligningslovens § 9 C, medens  

 kørsel indenfor området kunne fratrækkes efter reglerne i ligningslovens § 9  

 B, er som anført i ligningsvejledningen 1988, afsnit U.3.5. ophævet.
 Disse skatteydere har i stedet fradrag efter reglerne i ligningslovens § 9  

 B. 3. Praksisændringen har virkning for indkomstår, der ligger 5 år forud for  

 den underkendende dom, det vil sige indkomståret 1983 og følgende indkomstår.
 De skattelignende myndigheder anmodes om, at efterkomme anmodninger om  

 nedsættelse af skatteansættelserne for de pågældende indkomstår, såfremt den  

 skattepligtige selv fremsætter anmodning herom, eller forholdet i øvrigt er  

 skattemyndighederne bekendt.
