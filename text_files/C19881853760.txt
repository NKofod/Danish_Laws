Frivillig registrering for udlejning, bortforpagtning og salg af fast  

 ejendom Vejledning Oktober 1988 Virksomheder, der udlejer, bortforpagter eller sælger fast ejendom, kan i  

 visse tilfælde efter anmodning blive frivilling registreret efter momsloven.
 Ansøgning om frivillig registrering sker på blanket Y 3, som fås på  

 distriktstoldkamret.
 De virksomheder, der frivillig momsregistreres for udlejning mv,  

 registreres automatisk efter loven om arbejdsmarkedsbidrag.
 Vejledningen er udarbejdet på grundlag af momsloven og Ministeriet for  

 Skatter og Afgifters bekendtgørelse nr 358 af 23.7.85.
 Formålet med en frivillig registrering er at undgå dobbeltbeskatning, og  

 ordningen tager derfor sigte på virksomheder, hvis kunder overvejende er  

 momsregistrerede virksomheder.
En virksomhed, der er frivillig registreret for udlejning eller  

 bortforpagtning af fast ejendom, skal betale moms af  

 lejeindtægten/forpagtningsafgiften.
Samtidig får virksomheden selv  

 fradragsret for momsen på indkøb af varer og momspligtige ydelser, som  

 vedrører udlejningen mv.
 En momsregistreret kunde får herefter - inden for momslovens almindelige  

 regler - fradragsret for momsen af de ydelser, som købes hos den frivillig  

 registrerede virksomhed.
 En frivillig registrering for udlejning kan tidligst ophæves 2 år efter  

 registreringen.
 De almindelige regler for virksomheder, der registreres efter momsloven og  

 loven om arbejdsmarkedsbidrag findes i vejledningerne »Moms« og  

 »Arbejdsmarkedsbidrag«.
 Flere oplysninger fås på distriktstoldkamret.
Registrering for udlejning af fast ejendom Omfang Adgang til frivillig registrering har enhver, der erhvervsmæssigt:
 1. udlejer eksisterende fast ejendom med allerede  

 indgåede lejemål eller hvor der foreligger bindende aftale om indgåelse af  

 lejemål.
 2. køber fast ejendom med udlejning for øje, men hvor  

 der på købstidspunktet endnu ikke er indgået aftale om leje.
 3. vil udleje endnu ikke opført fast ejendom eller  

 eksisterende bygninger, som udlejeren på grund af ombygning modernisering  

 eller reparation endnu ikke har indgået aftale om at udleje.
Ved fast ejendom forstås i denne forbindelse såvel hele bygninger og andre  

 faste anlæg som enkelte lokaler.
Udlejning af landarealer, fx havnearealer og  

 landbrugsjord, omfattes også af adgangen til frivillig registrering.
Der kan ikke gives tilladelse til frivillig registrering for udlejning af  

 fast ejendom, som anvendes eller agtes anvendt til boligformål.
Lejligheder,  

 der bruges både til beboelse og erhverv, er efter lejeloven  

 beboelseslejligheder og kan derfor ikke omfattes af en frivillig  

 registrering.
Tilladelsen kan heller ikke gives, hvis udlejning sker inden for samme  

 juridiske enhed, fx udlejning af lokaler til afdelinger inden for samme  

 institution.
Det gælder, selv om der finder en egentlig lejeberegning sted  

 (intern omkostningsfordeling).
Frivillig registrering, som vedrører allerede indgåede lejemål, kan kun  

 opnås, hvis lejeren erklærer sig indforstået.
Ansøgningen skal være vedlagt  

 skriftlig samtykke fra de lejere, hvis lejemål ønskes omfattet af  

 registreringen.
Gas, vand, el og varme Der skal normalt ikke betales moms ved levering af gas, vand, el og varme,  

 når leveringen sker som led i udlejning af hus eller husrum.
 For at en momsregistreret lejer kan få fradragsret for momsen, må  

 udlejerens momsregistrering også omfatte disse leverancer.
Salgsmoms (udgående moms) Frivillig registrering indebærer, at udlejeren skai opkræve moms af  

 følgende:
- almindelige lejebeløb - forudbetalt leje, herunder beløb til regulering af forudbetalt leje ved  

 lejeforhøjelser - deposita - andre beløb, der opkræves som betingelse for udlejningen.
 Omfatter registreringen levering af gas, vand, el og varme, skal der også  

 opkræves moms af disse leverancer.
 Når en eksisterende ejendom bliver omfattet af frivillig registrering,  

 skal der betales moms af forudbetalt leje, herunder reguleringer af  

 forudbetalt leje, og af deposita for de lejemål, der bliver omfattet af  

 registreringen.
 Der skal dog ikke betales moms af deposita, der er stillet før den 1  

 januar 1982.
 Hvis den aftalte leje ikke svarer til sædvanlig leje for tilsvarende  

 byggeri, skal udlejeren betale moms af en værdi, der svarer til sædvanlig  

 leje.
Købsmoms (indgående moms) En frivillig registreret udlejer har fradragsret for købsmoms efter  

 momslovens almindelige regler.
 Moms af følgende udgifter kan derfor trækkes fra, hvis udgiften vedrører  

 de bygninger eller lokaler, der er omfattet af registreringen:
- opførelse, ombygning og modernisering - reparation og vedligeholdelse - drift og administration.
 Hvis den frivillige registrering ikke omfatter alle lejemåi i en ejendom,  

 har udlejeren delvis fradragsret for momsen af de nævnte udgifter.  

 Distriktstoldkamret kan oplyse om opgørelsen for den konkrete ejendom.
 Hvis en eksisterende ejendom bliver omfattet af en frivillig registrering,  

 kan momsen af udgifter, der er afholdt før registreringen, ikke trækkes fra.
Regulering af købsmoms Hvis den faste ejendom inden for en 10 årig periode overgår helt eller  

 delvis til boligformål, eller hvis den ikke længere skal være omfattet af  

 registreringen, skal momsen reguleres (tilbagebetales).
 Reglerne findes i bekendtgørelsen om regulering af indgående moms for  

 investeringsgoder.
 Moms af følgende udgifter skal dog ikke reguleres:
- vedligeholdelse og reparation til en samlet momsværdi af 50.000 kr og  

 derunder - drift og administration.
 Den 10 årige periode regnes fra tidspunktet for endelig  

 ibrugtagningstilladelse til ejendommen eller den del af den, der er omfattet  

 af registreringen.
 Ændringer i udlejningsforholdet der medfører, at momsen skal reguleres  

 skal anmeldes til toldvæsenet.
Hvis ejendommen sælges, skal momsen også reguleres.
Salg af ejendommen  

 skal altid anmeldes til toldvæsenet.
 Sælgeren kan dog overdrage reguleringsforpligtelsen helt eller delvis til  

 køberen, hvis denne er momsregistreret og erklærer sig indforstået med at  

 overtage forpligtelsen for resten af reguleringsperioden.
Godtgørelse af afgifterne af olie, el, gas og kul Virksomheder, der er frivillig registreret for udlejning, bortforpagtning  

 eller salg af fast ejendom, er omfattet af de almindelige regler om  

 godtgørelse af energiafgifter, dvs afgifterne af olie, el, gas og kul.  

 Reglerne herom findes i en særligvejledning (P 84).
Specielle bestemmelser Hvis en frivillig registrering er omfattet af punkt 2 og 3 i afsnittet  

 »Omfang« på side 1, skal man inden aktiviteternes start anmelde  

 disse skriftlig til toldvæsenet.
 Det er en betingelse for at kunne anvende fradragsretten under opførelse,  

 ombygning, modernisering og reparation, at toldvæsenet kan godkende en  

 erklæring fra udlejeren (bygherren) om, i hvilket omfang ejendommens lejemål  

 forventes omfattet af den frivillige registrering.
Senest 6 måneder efter, at de pågældende lokaler mv har været klar til  

 ibrugtagning, skal der på grundlag af dokumentation for den faste ejendoms  

 anvendelse (lejekontrakter mv) ske endelig beregning og regulering af  

 købsmomsen.
Lokaler mv, som på dette tidspunkt ikke er udlejet, sidestilles  

 med lokaler mv, der ikke er omfattet af den frivillige registrering.
Hvis et byggeri for egen regning på egen grund, hvor byggeriet er bestemt  

 til udlejning, ikke er udlejet inden for 6 måneder, skal egne arbejdsydelser  

 på byggeriet momses, jf bekendtgørelsen om moms af byggeri mv til salg,  

 udlejning eller eget brug.
Grundlaget for momsberegningen er den almindelige  

 salgspris eller en kalkuleret salgspris.
En frivilling registreret udlejer er i øvrigt omfattet af momslovens  

 almindelige bestemmelser om fakturering, regnkabsførelse, kontrol, afregning  

 af moms mv.
Faktureringsbestemmelserne skal altid efterleves også, når  

 udlejer og lejer er en og samme person, som optræder i flere juridiske  

 enheder.
Registrering for bortforpagtning af fast ejendom Reglerne, der gælder for udlejere af fast ejendom, giver også  

 bortforpagtere af erhvervsvirksomheder mulighed for at blive frivillig  

 registreret.
Registrering for salg af fast ejendom Virksomheder, der opfører byggeri eller byggemodner jord bestemt til salg  

 til momsregistrerede virksomheder har mulighed for at få tilbagebetalt den  

 moms, der er betalt ved opførelsen eller byggemodningen.
 Det er en forudsætning for udbetaling af byggemomsen, at bygherren over  

 for toldvæsenet ved fx en kontrakt med en momsregistreret køber dokumenterer,  

 at byggeriet er opført med salg for øje.
 En anden forudsætning for udbetaling af byggemomsen er, at den  

 momsregistrerede køber erklærer sig indforstået med ved overtagelsen af  

 ejendommen at påtage sig reguleringsforpligtelsen for den momsgodtgørelse,  

 som bygherren har fået udbetalt.
 Hvis bygherren leverer egne arbejdsydelser eller egne materialer til  

 byggeriet, skal køberen erklære sig indforstået med at overtage en  

 reguleringsforpligtelse, som beløbsmæssigt svarer til størrelsen af det  

 samlede momsbeløb som ville have påhvilet byggeriet, hvis det skulle have  

 været solgt til en ikke-registreret køber, jf reglerne i bekendtgørelsen om  

 moms af byggeri mv til salg, udlejning eller eget brug.
Den periode, der anvendes ved eventuel regulering af købsmoms for  

 investeringsgoder, regnes fra det tidspunkt, hvor køberen overtager den faste  

 ejendom.
Bygherren skal 8 dage før overdragelsestidspunktet underrette  

 toldvæsenet om ejendommens overdragelse.
 Virksomheder, der køber fast ejendom bestemt til videresalg til  

 registrerede virksomheder til brug i disses momspligtige virksomhed, kan også  

 blive frivillig registreret.
 Disse virksomheder får herved mulighed for at overtage en  

 reguleringsforpligtelse fra sælgeren og videreføre den til den nye  

 momsregistrerede køber, se side 2, afsnittet »Regulering af  

 købsmoms«.
 Der kan først ske udbetaling af moms af omkostninger, som virksomheden har  

 haft ved købet, når det overfor toldvæsenet ved fx en kontrakt er  

 dokumenteret, at den faste ejendom skal sælges til en momsregistreret  

 virksomhed, der er indforstået med at overtage reguleringsforpligtelsen på  

 ejendommen.
