Offererstatningsloven § 1  nævnets stillingtagen til, om skaden skyldes en straffelovsovertrædelse, nævnets j.nr. 11-520-18598 Under tumult havde skadevolder truet ansøger.
Skadevolder havde under en del af hændelsesforløbet stået med en kniv i hånden pegende mod ansøger.
Idet ansøger gik hen mod skadevolder for at tage kniven fra ham, skar ansøger sig på kniven.
Skadevolder blev af retten dømt for at have truet ansøger med ordene: du kan godt tage og skride.
Der var under sagen alene rejst tiltale mod skadevolder for overtrædelse af straffelovens § 266 om trusler.
Ansøger søgte nævnet om erstatning, herunder om erstatning for tab udsprunget af den omstændighed, at han havde skåret sig.
Nævnet anså hele forholdet omfattet af offererstatningsloven.
