Lov  

 om jordfordeling og offentligt køb og salg af fast ejendom  

  

 til jordbrugsmæssige formål m.m. (jordfordelingsloven) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
Kapitel 1 Formål § 1.  

  

 Loven har til formål at 1)  

 	  

 sikre en bedre erhvervsmæssig udnyttelse af  

 landbrugsejendomme ved at forbedre struktur- og arronderingsforholdene gennem  

 omlægning af landbrugsjord, 2)  

 	  

 medvirke til  

 gennemførelse af projekter til bevaring og forbedring af natur- og  

 miljøværdier  

 i det åbne land, herunder oprettelse af rekreative områder og natur- og  

 nationalparker, gennemførelse af naturgenopretningsprojekter, naturpleje,  

 skovplantning, drikkevandssikring og internationale forpligtelser på natur-  

 og  

 miljøområdet m.v., 3)  

 	  

 medvirke til udvikling i landdistrikterne ved forbedring af  

 struktur- og arronderingsforholdene under hensyn til natur, miljø og  

 landskabelige værdier, 4)  

 	  

 medvirke til  

 jordomlægninger for at afbøde de jordbrugsmæssige gener ved  

 ikke-jordbrugsmæssige  

 aktiviteter i landbrugsområder, 5)  

 	  

 fremskaffe erstatningsarealer til berørte  

 landbrugsejendomme i forbindelse med gennemførelse af de i nr. 2-4 nævnte  

 projekttyper  

 og 6)  

 	  

 muliggøre etablering  

 og bevarelse af havekolonier.
Kapitel 2 Jordfordeling § 2.  

  

 Jordfordeling gennemføres ved, at samtlige arealomlægninger mellem de  

 deltagende lodsejere berigtiges samtidig på en fastsat skæringsdag ved  

 kendelse  

 efter reglerne i §§ 2-9.
Stk. 2.  

  

 Sager om  

 jordfordeling behandles i samarbejde mellem jordbrugskommissionen og  

 Direktoratet  

 for Fødevareerhverv.
Anmodning om rejsning af en jordfordelingssag indgives  

 til  

 direktoratet.
Stk. 3.  

  

 Ved afsigelse af  

 kendelse udvides jordbrugskommissionen, idet den tiltrædes af en  

 byretsdommer,  

 der beskikkes af ministeren for fødevarer, landbrug og fiskeri.  

 Byretsdommeren  

 skal være dommer i en retskreds beliggende helt eller delvis inden for  

 jordbrugskommissionens område.
Dommeren overtager formandskabet i  

 jordbrugskommissionen.
Endvidere tiltrædes jordbrugskommissionen af et  

 medlem,  

 der repræsenterer realkredit- og pengeinstitutter.
Ministeren beskikker  

 medlemmet efter forhandling med økonomi- og erhvervsministeren.
Stk. 4.  

  

 Direktoratet kan  

 fungere som sekretariat for jordbrugskommissionerne.
Ministeren for  

 fødevarer,  

 landbrug og fiskeri fastsætter nærmere regler for jordbrugskommissionernes  

 virksomhed og for direktoratets sekretariatsbistand.
 § 3.  

  

 Direktoratet for Fødevareerhverv kan beslutte, at der på grundlag af en  

 anmodning efter § 2, stk. 2, skal udarbejdes en plan til en hensigtsmæssig  

 jordfordeling inden for et fastlagt område, eventuelt med fastsættelse af de  

 deltagende jorders værdi ved afholdelse af vurderingsforretning efter stk. 3  

 og  

 4.
Stk. 2.  

  

 Direktoratet  

 indkalder til et lodsejermøde, hvor der redegøres for sagen, og hvor  

 flertallet  

 af de fremmødte lodsejere vælger et lodsejerudvalg.
Indkaldelse til mødet  

 sker  

 ved meddelelse i dagspressen, gennem postvæsenet eller på anden  

 hensigtsmæssig  

 måde med 8 dages varsel.
Lodsejerudvalget repræsenterer lodsejerfællesskabets  

 interesser.
På mødet fastlægges sagens skæringsdag og planområdets  

 udstrækning,  

 ligesom dato for planlægningens afslutning aftales.
 Stk. 3.  

  

 Eventuel  

 vurderingsforretning til fastsættelse af jordernes ombytnings- og  

 beliggenhedsværdi  

 foretages efter forudgående indvarsling af ejeren med mindst 8 dages varsel  

 af  

 to lokalkendte, landbrugskyndige personer, valgt af lodsejerne, samt af  

 direktoratet, der leder vurderingsforretningen.
Stk. 4.  

  

 Værdifastsættelserne fremlægges efter fornøden bekendtgørelse til offentligt  

 eftersyn i 14 dage med tilkendegivelse af, at indsigelser mod  

 vurderingsforretningen og værdiansættelsen fremsættes skriftligt over for  

 direktoratet inden 14 dage fra sidste fremlæggelsesdag.
Værdiansættelsen vil  

 blive lagt til grund for jordfordelingsplanen.
Jordbrugskommissionen  

 bestemmer, om en indsigelse imod værdiansættelsen kan tages til følge, og om  

 den ændrede værdiansættelse skal fremlægges til fornyet eftersyn.
 Stk. 5.  

  

 Direktoratet  

 udarbejder efter forhandling med den enkelte lodsejer forslag til en  

 hensigtsmæssig  

 jordfordelingsplan med oplysning om vilkår, kontante vederlag og øvrige  

 betingelser for planens gennemførelse.
 § 4.  

  

 Den  

 samlede jordfordelingsplan forelægges for lodsejerne og jordbrugskommissionen  

 på et offentligt møde, hvor jordbrugskommissionen afgør, om planen kan  

 godkendes.  

 Indkaldelse til mødet sker ved meddelelse i dagspressen, gennem postvæsenet  

 eller på anden hensigtsmæssig måde med 8 dages varsel.
Stk. 2.  

  

 Jordbrugskommissionen kan beslutte, at særskilt beliggende ubebyggede lodder,  

 som udgør en mindre del af den samlede ejendom, og som hverken danner  

 væsentligt grundlag for ejerens erhvervsvirksomhed eller er af tilsvarende  

 væsentlig økonomisk betydning for denne, ved kendelse inddrages helt i  

 jordfordelingen.
Afståelsessummen fastsættes i så tilfælde af  

 jordbrugskommissionen.
 Stk. 3.  

  

 Jordbrugskommissionen kan bestemme, at anden fast ejendom end  

 landbrugsejendomme kan inddrages under jordfordelingen, i det omfang det er  

 påkrævet til gennemførelse af en hensigtsmæssig plan.
Stk. 4.  

  

 Den udvidede  

 jordbrugskommission afsiger foreløbig kendelse om, at jordfordelingsplanen  

 skal  

 gennemføres efter foranstående bestemmelser.
Kendelsen er bindende for  

 samtlige  

 af planen omfattede lodsejere og rettighedshavere i ejendommene.  

 Jordbrugskommissionen foranlediger kontante vederlag betalt og arealerne  

 opmålt  

 og afsat i marken.
 Stk. 5.  

  

 Jordbrugskommissionens foreløbige kendelse tinglyses som byrde på  

 ejendommene.  

 Det kan i kendelsen bestemmes, at den skal tinglyses pantstiftende med et for  

 hver ejendom angivet beløb og forrentning heraf til sikkerhed for kontante  

 vederlag, indtil den endelige kendelse tinglyses.
 § 5.  

  

 Jordfordelingen berigtiges ved endelig kendelse, når opmåling og afsætning,  

 jf.  

 § 4, stk. 4, er foretaget.
 Stk. 2.  

  

 Jordbrugskommissionens kendelse har gyldighed over for de deltagende  

 lodsejere  

 samt pant- og andre rettighedshavere.
Stk. 3.  

  

 Lodsejere og  

 panthavere samt berettigede i henhold til leje- eller forpagtningskontrakter  

 underrettes af jordbrugskommissionen ved brev med 14 dages varsel om tid og  

 sted for mødet, hvori kendelse afsiges.
Med samme varsel sker indkaldelse i  

 Statstidende af alle rettighedshavere i ejendommene.
 Stk. 4.  

  

 Kendelsen skal  

 indeholde beskrivelse af de af jordfordelingen berørte ejendomme med  

 redegørelse  

 for jordomlægningerne samt ejendoms- og behæftelsesforholdene efter  

 jordfordelingen.
 § 6.  

  

 Ved  

 kendelsen afgøres endeligt alle indsigelser og krav, der som følge af  

 jordomlægningerne måtte være fremsat over for den udvidede  

 jordbrugskommission.  

 Denne træffer endvidere afgørelse om udbetaling af kontante vederlag og om  

 fordeling af skatter og afgifter m.v. på de omlagte arealer.
Stk. 2.  

  

 Medfører  

 jordfordelingen, at der fra en ejendom fraskilles et grundstykke, for hvilket  

 der i henseende til ejendommens økonomiske udnyttelse ikke eller kun delvis  

 ydes vederlag i jord, skal fornødent samtykke foreligge fra panthaverne til  

 grundstykkets frigørelse for hæftelserne.
Gives samtykket ikke, kan den  

 udvidede jordbrugskommission dog ved kendelse bestemme, at jordfordelingen  

 alligevel skal finde sted.
Panthavernes krav imødekommes i så fald i  

 prioritetsorden, så langt vederlaget rækker.
Der må ikke ske nogen  

 forringelse  

 af pantesikkerheden for de fortsat indestående pantehæftelser.
Disse rykker  

 op,  

 i det omfang foranstående pantehæftelser helt eller delvis indfries.
 Stk. 3.  

  

 Samtykke fra  

 panthavere, jf. stk. 2, er dog ikke nødvendigt, hvis jordfordelingen alene  

 bevirker  

 en ubetydelig formindskelse af ejendommen i forhold til dennes værdi og den  

 udvidede jordbrugskommission i kendelsen efter enstemmig vedtagelse  

 udtrykkeligt erklærer, at udskillelsen af det jordstykke, der afgives eller  

 ombyttes ved jordfordelingen, kan ske uden fare for pantesikkerheden, og at  

 pantehæftelserne kan slettes for det udskilte stykkes vedkommende.
Stk. 4.  

  

 Hvis en lodsejer  

 ikke har tinglyst adkomst til det areal, denne afstår i jordfordelingen, kan  

 den udvidede jordbrugskommission, når lodsejerens ejendomsret til arealet er  

 sandsynliggjort, bestemme, at lodsejeren må anses som rette adkomsthaver.
Der  

 skal foretages indkaldelse af eventuelle adkomstberettigede efter regler  

 svarende til reglerne i tinglysningslovens § 20. Ligeledes kan den udvidede  

 jordbrugskommission bestemme, at et areal beliggende i jordfordelingsområdet,  

 og hvortil ingen gør ejendomsret gældende, indgår i jordfordelingsplanen på  

 de  

 heri fastsatte vilkår.
 § 7.  

  

 Den  

 udvidede jordbrugskommission foranlediger, at de jordomlægninger m.v., der er  

 omfattet af kendelsen, bliver noteret i matriklen og tinglyst med til- og  

 fraskrivning for hver ejendom af tinglyste hæftelser og byrder, jf.  

 tinglysningslovens §§ 21-23.
 Stk. 2.  

  

 Når tinglysning  

 har fundet sted, underretter den udvidede jordbrugskommission hver enkelt  

 lodsejer og panthaver om matrikelbetegnelse m.v. for de omlagte arealer.
§ 8.  

  

 Direktoratet for Fødevareerhverv kan beslutte, at en anmodning om  

 jordomlægninger mellem et begrænset antal ejendomme kan gennemføres ved én  

 kendelse.
Sagerne fremmes i så fald til jordbrugskommissionens godkendelse  

 uden  

 iagttagelse af bestemmelserne i § 3.
 Stk. 2.  

  

 For kendelsen  

 gælder bestemmelserne i § 5, stk. 2-4, og §§ 6, 7 og 10.
§ 9.  

  

 I  

 sager, som rejses af lodsejere efter § 3 i denne lov, afholdes udgifterne af  

 lodsejerne.
Ministeren for fødevarer, landbrug og fiskeri kan bestemme, at  

 der  

 skal ydes tilskud til de omkostninger, som afholdes af lodsejerne.
 Stk. 2.  

  

 I sager, som  

 rejses af lodsejere efter § 8 i denne lov, afholdes udgifterne af lodsejerne.  

 Ministeren  

 kan bestemme, at der skal ydes tilskud til en del af de omkostninger, som  

 afholdes af lodsejerne.
§ 10.  

  

 Den udvidede jordbrugskommissions endelige kendelse fuldbyrdes efter de for  

 domme fastsatte bestemmelser i overensstemmelse med retsplejelovens  

 tvangsregler.
Fuldbyrdelsesfristen er 15 dage, medmindre anden frist er  

 fastsat  

 i kendelsen.
Kapitel 3 Offentligt køb og salg af fast ejendom § 11.  

  

 Ministeren for fødevarer, landbrug og fiskeri eller den, ministeren  

 bemyndiger  

 dertil, kan ved aftale med ejeren købe fast ejendom til opfyldelse af de i §  

 1  

 nævnte formål.
§ 12.  

  

 Til fremskaffelse af fast ejendom til de formål, der er nævnt i § 1, nr. 1-5,  

 kan forkøbsret for staten pålægges såvel landbrugsejendomme som landbrugsjord  

 og udyrkede arealer, der ikke udgør en del af en landbrugsejendom.
Endvidere  

 kan der til fremskaffelse af jord til de formål, der er nævnt i § 1, nr. 6,  

 pålægges forkøbsret for staten på ejendomme beliggende såvel i landzone som i  

 byzone, jf. lov om planlægning.
Stk. 2.  

  

 Beslutning om at  

 pålægge forkøbsret træffes af ministeren for fødevarer, landbrug og fiskeri  

 og  

 tinglyses på ejendommen på begæring af ministeren.
Forkøbsretten respekterer  

 private forkøbsrettigheder og køberettigheder, der er tinglyst før den 21.  

 april 1967, men går i øvrigt forud for andre rettigheder over ejendommen,  

 uanset hvornår disse er stiftet.
Ministeren underretter ejeren af den  

 pågældende ejendom om beslutningen.
Stk. 3.  

  

 Forkøbsretten  

 gælder ved enhver erhvervelse af ejendommen eller en del af denne.
En  

 forkøbsret,  

 der er pålagt med henblik på fremskaffelse af jord til de formål, der er  

 nævnt  

 i § 1, nr. 1-5, kommer dog ikke til anvendelse, 1)  

 	  

 når den overvejende  

 del af ejendommen ikke er beliggende i landzone, 2)  

 	  

 når erhververen er en  

 offentlig myndighed, 3)  

 	  

 når ejendommen  

 erhverves af en person ved arv, ved overtagelse til hensidden i uskiftet bo  

 eller ved deling af fællesbo, 4)  

 	  

 når erhververen er  

 den hidtidige ejers ægtefælle eller samlever eller er beslægtet eller  

 besvogret  

 med den hidtidige ejer i op- eller nedstigende linje eller i dennes sidelinje  

 så nær som søskende eller disses børn, eller 5)  

 	  

 når erhververen  

 opfylder betingelserne i §§ 12 og 13 i lov om landbrugsejendomme og  

 arealet i forbindelse med handelen sammenlægges med en af erhverver ejet  

 landbrugsejendom.
 Stk. 4.  

  

 En forkøbsret,  

 der er pålagt med henblik på fremskaffelse af jord til de formål, der er  

 nævnt  

 i § 1, nr. 6, kommer dog ikke til anvendelse ved de i stk. 3, nr. 3 og 4,  

 nævnte erhvervelser.
 Stk. 5.  

  

 I tilfælde som  

 omhandlet i stk. 3, nr. 1 og 2, skal forkøbsretten begæres aflyst af  

 ministeren.
 § 13.  

  

 Til afgørelse af, om forkøbsretten vil blive gjort gældende, forelægges  

 erhvervelsesdokumentet eller en kopi heraf for ministeren for fødevarer,  

 landbrug og fiskeri.
Stk. 2.  

  

 Ministeren  

 træffer snarest afgørelse om, hvorvidt forkøbsretten skal gøres gældende.  

 Består vederlaget helt eller delvis i andet end pengeydelse, skal meddelelse  

 om, at forkøbsretten gøres gældende, indeholde oplysning om, hvorvidt  

 ministeren agter at bringe bestemmelsen i § 16, stk. 1, i anvendelse.
Er  

 erhvervelsen betinget af andet end ejendommens udstykning eller vederlagets  

 berigtigelse,  

 kan ministeren udsætte afgørelsen, indtil erhvervelsesdokumentet forelægges  

 på  

 ny uden sådanne andre betingelser.
Er der ikke senest på 4-ugers-dagen for  

 ministerens modtagelse af erhvervelsesdokumentet afgivet meddelelse til  

 ejeren  

 om den trufne afgørelse eller beslutning, kan forkøbsret ikke gøres gældende.
 Stk. 3.  

  

 Indtil  

 spørgsmålet om anvendelse af forkøbsretten er afgjort, kan ministeren lade  

 ejendommen  

 besigtige.
 Stk. 4.  

  

 Ministeren  

 fastsætter nærmere regler om de oplysninger, som skal medfølge ved  

 indsendelsen  

 af erhvervelsesdokumentet, og om suspension af den i stk. 2 fastsatte frist,  

 såfremt sådanne oplysninger ikke medfølger.
 § 14.  

  

 Ved tinglysning af et adkomstdokument om erhvervelse af fast ejendom, hvorpå  

 der  

 er lyst forkøbsret for staten, skal der vedlægges dokumentation for, at  

 forkøbsretten ikke kommer til anvendelse, jf. § 12, stk. 3. I modsat fald  

 tinglyses dokumentet alene med frist i henhold til tinglysningsloven til  

 fremskaffelse af dokumentation eller erklæring fra ministeren for fødevarer,  

 landbrug og fiskeri om, at forkøbsretten ikke gøres gældende.
 Stk. 2.  

  

 Ministeren  

 fastsætter regler om den dokumentation, som skal forevises  

 tinglysningsdommeren.
 § 15.  

  

 Hvis forkøbsretten gøres gældende, indtræder staten i erhververens  

 rettigheder  

 og forpligtelser med hensyn til ejendommen og dens tilbehør, jf.  

 tinglysningslovens § 37, stk. 1.
Stk. 2.  

  

 Erhververen har  

 krav på godtgørelse for de omkostninger, som har været afholdt forgæves i  

 forbindelse med erhvervelsen.
Udgifter, som erhververen afholder efter at  

 være  

 kommet til kendskab om, at staten gør sin forkøbsret gældende, godtgøres  

 ikke.
 Stk. 3.  

  

 Er ejendommen  

 helt eller delvis overgået til erhververen, overtager staten erhververens  

 indtægter  

 af ejendommen samt erhververens udgifter i forbindelse med ejendommens  

 forsvarlige drift og nødvendige vedligeholdelse.
§ 16.  

  

 I  

 det omfang vederlaget for den erhvervede ejendom ikke består i pengeydelse,  

 kan  

 ministeren for fødevarer, landbrug og fiskeri forlange det omsat til et  

 pengebeløb.
I mangel af mindelig overenskomst fastsættes pengebeløbet af de i  

 lov om offentlige veje omhandlede taksationsmyndigheder.
Ved sagens  

 behandling  

 for taksationsmyndighederne finder bestemmelserne i §§ 53-55, 59-63, 65 og 66  

 i  

 lov om offentlige veje tilsvarende anvendelse.
 Stk. 2.  

  

 Er ejendommen  

 erhvervet helt eller delvis vederlagsfrit, fastsættes det vederlag, som  

 staten  

 skal betale i anledning af ejendommens overtagelse, i mangel af mindelig  

 overenskomst af taksationsmyndighederne, jf. stk. 1.
 Stk. 3.  

  

 Omfatter  

 erhvervelsen tillige fast ejendom, løsøre eller andre formuegoder, som ikke  

 omfattes  

 af forkøbsretten, og er der ikke fastsat særskilt vederlag herfor, fastsættes  

 vederlaget for den ejendom, som overtages af staten, i mangel af mindelig  

 overenskomst af taksationsmyndighederne, jf. stk. 1.
Stk. 4.  

  

 Består  

 vederlaget af andet end penge, kan den hidtidige ejer nægte at vedstå  

 handelen.  

 Det samme gælder i de tilfælde, der er nævnt i stk. 2 og 3. Meddelelse om, at  

 handelen ikke vedstås, skal afgives til ministeren senest 8 dage efter, at  

 ejeren har modtaget underretning om, at forkøbsretten gøres gældende.
Hvis  

 overdragelsen ikke vedstås, bortfalder det offentliges pligt til at betale  

 godtgørelse efter § 15, stk. 2. Ministeren kan dog bestemme, at erhververens  

 udgifter til mægler, advokat, stempling og lign. kan godtgøres.
Stk. 5.  

  

 Gøres forkøbsret  

 gældende over for en pant- eller udlægshaver, som på tvangsauktion har  

 erhvervet ret til at få ejendommen udlagt, kan erhververen forlange, at  

 staten  

 godtgør den udækkede del af erhververens fordring, dog ikke ud over  

 ejendommens  

 værdi.
I mangel af mindelig overenskomst fastsættes ejendommens værdi af  

 taksationsmyndighederne, jf. stk. 1.
 Stk. 6.  

  

 En eventuel ret  

 for den hidtidige ejer til at generhverve ejendommen bortfalder.
 § 17.  

  

 Vilkår i dokumenter vedrørende erhvervelse af fast ejendom, som har til  

 formål  

 at søge statens forkøbsret omgået, kan tilsidesættes, når forkøbsretten gøres  

 gældende.
 Stk. 2.  

  

 Søges  

 bestemmelserne om statens forkøbsret til fast ejendom omgået, enten ved at en  

 erhverver  

 undlader at søge sin adkomst tinglyst, eller ved aftaler om brugsforhold  

 eller  

 andre retshandler eller i forbindelse med en panthavers overtagelse af den  

 pantsatte ejendom til brugelighed, kan ejendommen kræves overdraget til  

 staten  

 mod et vederlag, der i mangel af mindelig overenskomst fastsættes af  

 taksationsmyndighederne, jf. § 16, stk. 1.
 § 18.  

  

 Ministeren for fødevarer, landbrug og fiskeri kan på erhvervede ejendomme  

 foretage investeringer vedrørende grundforbedringsarbejder, vandingsanlæg,  

 vejanlæg,  

 læplantningsarbejder og natur- og miljøforbedrende foranstaltninger samt i  

 særlige tilfælde el-, varme-, vandforsynings- og kloakeringsanlæg samt  

 skovplantning.
§ 19.  

  

 Fast ejendom, der er købt i medfør af § 11, skal hovedsagelig sælges som led  

 i  

 en jordfordeling til 1)  

 	  

 personer, der  

 opfylder erhvervelsesreglerne i lov om landbrugsejendomme, 2)  

 	  

 anden offentlig  

 myndighed, jf. § 22 i lov om landbrugsejendomme, 3)  

 	  

 ejeren af et alment  

 vandforsyningsanlæg, jf. § 23 i lov om landbrugsejendomme, eller 4)  

 	  

 en fond, der har  

 opnået en forhåndsgodkendelse eller konkret tilladelse, jf. § 24 i lov om  

 landbrugsejendomme.
 Stk. 2.  

  

 Salg af de købte  

 ejendomme skal ske til fremme af de i § 1, nr. 1-5, nævnte formål, eventuelt  

 ved fastsættelse af særlige driftsbestemmelser.
 Stk. 3.  

  

 Salg skal ske på  

 de for den offentlige myndighed bedst mulige vilkår.
 Stk. 4.  

  

 Uafhændede  

 ejendomme kan udlejes eller bortforpagtes.
 § 20.  

  

 Ministeren for fødevarer, landbrug og fiskeri kan fastsætte nærmere regler om  

 opkøb, anvendelse og videresalg af fast ejendom i medfør af denne lov.
Kapitel 4 Statslån og jordrente efter ældre jordlove § 21.  

  

 Restanceinddrivelsesmyndigheden kan  

 med  

 tillæg af renter og omkostninger inddrive misligholdte statslån ydet efter de  

 indtil den 1. juli 1990 gældende regler ved udpantning og ved indeholdelse i  

 løn m.v. hos den pågældende efter reglerne for inddrivelse af personlige  

 skatter i kildeskatteloven.
 Stk. 2.  

  

 Restanceinddrivelsesmyndigheden kan eftergive krav omfattet af stk. 1 efter  

 reglerne i opkrævningsloven.
Stk. 3.  

  

 Reglerne i stk.  

 1 og 2 finder tilsvarende anvendelse på lån ydet i henhold til 1)  

 	  

 lov om oprettelse og  

 supplering af mindre landbrug m.m. (statshusmandsloven), jf.  

 lovbekendtgørelse  

 nr. 117 af 10. april 1967, 2)  

 	  

 lov nr. 204 af 27.  

 maj 1970 om udlån til sammenlægning, supplering samt oprettelse af jordbrug  

 m.m., 3)  

 	  

 lov nr. 357 af 22.  

 december 1954 om udlån til visse landbrugsejendommes overtagelse til selveje  

 og 4)  

 	  

 de ældre jordlove.
§ 22.  

  

 Ministeren for fødevarer, landbrug og fiskeri kan fastsætte regler, hvorved  

 de  

 i §§ 18-25 k i lov nr. 339 af 9. juni 1948 om oprettelse og supplering af  

 mindre landbrug m.m., jf. lovbekendtgørelse nr. 117 af 10. april 1967,  

 omhandlede bestemmelser for jordrentelodder, herunder bestemmelserne om  

 adgangen til afløsning af jordrente, opretholdes med de ændringer, som denne  

 lov eller lovgivningen i øvrigt nødvendiggør.
Ministeren kan endvidere ved  

 bekendtgørelse ændre reglerne for beregning af jordrente.
Stk. 2.  

  

 Ministeren kan  

 fastsætte regler vedrørende ejendomme, der er oprettet, og lån, der er ydet i  

 henhold til lov nr. 339 af 9. juni 1948 med tillægslove eller de ældre  

 jordlove, hvorved den for ejendommene eller lånene hidtil gældende  

 retsstilling  

 opretholdes med de ændringer, som denne lov eller lovgivningen i øvrigt gør  

 nødvendige.
Ministeren kan ved bekendtgørelse ændre betingelserne for  

 overtagelse af de nævnte lån, herunder fastsætte, at lånene ikke kan  

 overtages  

 ved ejerskifte.
Stk. 3.  

  

 De i §§ 1-6 og  

 10-15 og § 16, stk. 1-3, i lov om statens fremskaffelse af jord og udlån til  

 jordbrugsmæssige formål m.m., jf. lovbekendtgørelse nr. 61 af 14. februar  

 1983,  

 indeholdte bestemmelser, der er ophævet ved lov nr. 418 af 13. juni 1990,  

 finder fortsat anvendelse for ydede lån.
Ydede statslån kan overtages på  

 uændrede vilkår ved en efterlevende ægtefælles overtagelse af ejendommen  

 efter  

 reglerne om skifte af dødsboer.
En samlever kan efter en konkret vurdering  

 ligestilles  

 med en ægtefælle.
Kapitel 5 Finansiering § 23.  

  

 Ministeren for fødevarer, landbrug og fiskeri kan af statens midler afholde  

 de  

 med denne lovs gennemførelse forbundne udgifter, for så vidt der ikke ydes  

 støtte til disse efter anden lovgivning eller udgifterne afholdes af andre,  

 jf.  

 § 9.
 Stk. 2.  

  

 Ministeren kan  

 af statens midler anvende de fornødne beløb dels til opfyldelse af krav, som  

 anerkendes af jordbrugskommissionen efter bestemmelsen i § 6, stk. 1, og som  

 ikke dækkes af andre, dels som tilskud til særlige foranstaltninger, der  

 anbefales af jordbrugskommissionen, og som undtagelsesvis er påkrævet til  

 gennemførelse af en hensigtsmæssig plan efter §§ 2-6.
 Stk. 3.  

  

 Udgifter i  

 medfør af stk. 1 og 2 afholdes af de bevillinger, der afsættes på de årlige  

 bevillingslove.
 Stk. 4.  

  

 Ministeren  

 bemyndiges til at dække midlertidige likviditetsbehov i forbindelse med  

 gennemførelse  

 af jordfordeling i henhold til denne lov ved træk på statens konto i Danmarks  

 Nationalbank.
 Stk. 5.  

  

 Ministeren  

 fastsætter regler om betaling for det arbejde, der udføres af  

 jordbrugskommissionen,  

 herunder af de tiltrædende medlemmer, og af lodsejerudvalget.
 § 24.  

  

 Udgifter ved behandling og berigtigelse af en jordfordeling i forbindelse med  

 naturgenopretnings- eller naturplejeprojekter, drikkevandssikring,  

 skovplantning, etablering af rekreative områder og anlægsarbejder m.v.  

 finansieres ved særlig bevilling eller betales af den, der anmoder om at få  

 sagen rejst.
 Stk. 2.  

  

 Statens køb af  

 fast ejendom i medfør af § 11 samt anlægsarbejder i medfør af § 18 sker inden  

 for de bevillinger, der årligt afsættes på finansloven.
 Stk. 3.  

  

 Der er adgang  

 til at forhøje bevillingen til jordkøb med beløb, der svarer til merindtægter  

 ved salg af fast ejendom ud over det budgetterede.
 Stk. 4.  

  

 Der er adgang  

 til at videreføre eventuelle uudnyttede bevillinger til anlæg og jordkøb til  

 anvendelse i senere finansår, herunder med øgede bevillinger på grundlag af  

 merindtægter ved salg af fast ejendom ud over det budgetterede.
Kapitel 6 Delegation og klage § 25.  

  

 Ministeren for fødevarer, landbrug og fiskeri kan henlægge sine beføjelser  

 til  

 jordbrugskommissionerne, kommunale og amtskommunale myndigheder, regionale  

 jordkøbsnævn samt  efter aftale med finansministeren   

 Økonomistyrelsen.
 Stk. 2.  

  

 Ministeren kan  

 fastsætte nærmere regler for udøvelse af bemyndigelsen efter stk. 1.  

 Ministeren  

 kan desuden fastsætte regler om regionale jordkøbsnævns sammensætning,  

 finansiering og administration, herunder om, at en institution under  

 ministeriet efter aftale med amtsrådet eller Bornholms Kommunalbestyrelse kan  

 udføre sekretariatsfunktionen for det regionale jordkøbsnævn.
 Stk. 3.  

  

 Amtsrådet eller  

 Bornholms Kommunalbestyrelse kan nedsætte et regionalt jordkøbsnævn til at  

 varetage opgaver efter ministerens bemyndigelse, jf. stk. 1 og 2.
 Stk. 4.  

  

 Amtsrådet eller  

 Bornholms Kommunalbestyrelse afholder de udgifter, der er forbundet med et  

 regionalt jordkøbsnævns virksomhed  

.
 Stk. 5.  

  

 Ministeren for  

 fødevarer, landbrug og fiskeri kan efter forhandling med indenrigs- og  

 sundhedsministeren fastsætte nærmere regler om regnskabsaflæggelse vedrørende  

 de regionale jordkøbsnævns aktiviteter.
 Stk. 6.  

  

 Reglerne om  

 offentligt udbud i § 68, stk. 1, i lov om kommunernes styrelse finder ikke  

 anvendelse  

 på det regionale jordkøbsnævns salg af fast ejendom.
 § 26.  

  

 Ministeren for fødevarer, landbrug og fiskeri kan fastsætte regler om, at  

 Direktoratet  

 for Fødevareerhvervs opgaver i henhold til denne lovs § 2, stk. 4, og §  

 3,  

 stk. 2-5, kan lægges ud til private.
§ 27.  

  

 Klage over afgørelser truffet af en institution under ministeriet,  

 jordbrugskommissionerne, kommunale og amtskommunale myndigheder, regionale  

 jordkøbsnævn eller Økonomistyrelsen kan indgives til ministeren for  

 fødevarer,  

 landbrug og fiskeri, jf. dog stk. 2. Klagefristen er 4 uger fra den dag,  

 afgørelsen er meddelt klageren.
Ministeren kan fastsætte regler, hvorefter  

 der  

 alene kan klages over retlige spørgsmål.
 Stk. 2.  

  

 Afgørelse  

 truffet af den udvidede jordbrugskommission, jf. §§ 4-6 og 8, kan ikke  

 indbringes  

 for anden administrativ myndighed.
 Stk. 3.  

  

 Ministeren kan  

 fastsætte regler om adgangen til at klage over afgørelser truffet af de i §  

 25,  

 stk. 1, anførte myndigheder, herunder at klage ikke skal kunne indbringes for  

 anden administrativ myndighed, og om myndighedens adgang til at genoptage en  

 sag, efter at der er indgivet klage.
Kapitel 7 Ikrafttrædelses-, ophævelses- og  

 overgangsbestemmelser m.v.
 § 28.  

  

 Loven træder i kraft den 1. juli 2005, jf. dog stk. 2.
 Stk. 2.  

  

 § 21 træder  

 i kraft den 1. november 2005. I tidsrummet fra den 1. juli 2005 til og med  

 den  

 31. oktober 2005 har § 21 følgende indhold:
 »§ 21.  

  

 De  

 statslige told- og skattemyndigheder kan med tillæg af renter og omkostninger  

 inddrive misligholdte statslån ydet efter de indtil den 1. juli 1990 gældende  

 regler ved indeholdelse i løn m.v. hos den pågældende efter reglerne for  

 inddrivelse af personlige skatter i kildeskatteloven.
 Stk. 2.  

  

 De  

 statslige told- og skattemyndigheder kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af de i stk. 1 nævnte beløb, herunder  

 oplysninger om indkomst- og formueforhold.
Stk. 3.  

  

 Reglerne i  

 stk. 1-3 finder tilsvarende anvendelse på lån ydet i henhold til 1)  

 	  

 lov om oprettelse og  

 supplering af mindre landbrug m.m. (statshusmandsloven), jf.  

 lovbekendtgørelse  

 nr. 117 af 10. april 1967, 2)  

 	  

 lov nr. 204 af 27.  

 maj 1970 om udlån til sammenlægning, supplering samt oprettelse af jordbrug  

 m.m., 3)  

 	  

 lov nr. 357 af 22.  

 december 1954 om udlån til visse landbrugsejendommes overtagelse til selveje  

 og 4)  

 	  

 de ældre jordlove.
Stk. 4.  

  

 De statslige  

 told- og skattemyndigheders afgørelser efter stk. 1-3 kan indbringes for  

 skatteministeren.« Stk. 3.  

  

 Loven har  

 virkning for jordfordelingssager, der har skæringsdag den 1. januar 2006  

 eller  

 senere.
Jordfordelingssager, der har skæringsdag til og med den 31. december  

 2005, behandles efter bestemmelserne i lov om jordfordeling mellem  

 landejendomme, jf. lovbekendtgørelse nr. 318 af 25. april 1996.
§ 29.  

  

 Ved lovens ikrafttræden ophæves 1)  

 	  

 lov om jordfordeling  

 mellem landejendomme, jf. lovbekendtgørelse nr. 318 af 25. april 1996, jf.  

 dog  

 § 28, stk. 3, 2. pkt., og 2)  

 	  

 lov om offentlig  

 fremskaffelse af jord til jordbrugsmæssige formål m.m. (jordkøbsloven), jf.  

 lovbekendtgørelse nr. 493 af 13. juni 1997.
 Stk. 2.  

  

 Administrative  

 forskrifter udstedt i medfør af de i stk. 1 nævnte love forbliver i kraft,  

 indtil de ophæves eller afløses af regler udstedt i medfør af denne lov.
 § 30.  

  

 Loven gælder ikke for Færøerne og Grønland.
 § 31.  

  

 I  

 lov nr. 435 af 9. juni 2004 om landbrugsejendomme foretages følgende  

 ændringer:
 1.  

  

 I  

  

 § 33, stk. 3,  

  

 ændres »lov om jordfordeling  

 mellem landejendomme« til: »lov om jordfordeling og offentligt køb og salg af  

 fast ejendom til jordbrugsmæssige formål m.m. (jordfordelingsloven)«.
 2.  

  

 I  

  

 § 44  

  

 ændres  

 »§ 30 a i jordkøbsloven« til: »§ 21 i lov om  

 jordfordeling og offentligt køb og salg af fast ejendom til jordbrugsmæssige  

 formål m.m. (jordfordelingsloven)«.
 § 32.  

  

 I  

 lov om påligningen af indkomstskat til staten (ligningsloven), jf.  

 lovbekendtgørelse nr. 995 af 7. oktober 2004, som ændret senest ved § 42  

 i  

 lov nr. 428 af 6. juni 2005, foretages følgende ændring:
 1.  

  

 I  

  

 § 7 F, stk. 1, nr. 6,  

  

 ændres  

 »lov om jordfordeling mellem  

 landejendomme« til: »lov om jordfordeling og offentligt køb og salg af fast  

 ejendom til jordbrugsmæssige formål m.m. (jordfordelingsloven)«.
 § 33.  

  

 I  

 lov om vurdering af landets faste ejendomme, jf. lovbekendtgørelse nr. 740 af  

 3. september 2002, som ændret ved § 51 i lov nr. 145 af 25. marts 2002,  

 § 2 i lov nr. 1047 af 17. december 2002, § 18 i lov nr. 458 af 9.  

 juni 2004 og § 81 i lov nr. 428 af 6. juni 2005, foretages følgende  

 ændring:
 1.  

  

 I  

  

 § 3, stk. 1, nr. 4,  

  

 ændres »lov om  

 jordfordeling mellem landejendomme« til: »lov om jordfordeling og offentligt  

 køb og salg af fast ejendom til jordbrugsmæssige formål m.m.  

 (jordfordelingsloven)«.
 § 34.  

  

 I  

 lov om beskatning af fortjeneste ved afståelse af fast ejendom  

 (ejendomsavancebeskatningsloven),  

 jf. lovbekendtgørelse nr. 975 af 21. september 2004, som ændret ved § 2  

 i  

 lov nr. 1386 af 20. december 2004, § 2 i lov nr. 370 af 24. maj 2005 og  

 § 16 i lov nr. 428 af 6. juni 2005, foretages følgende ændring:
 1.  

  

 I  

  

 § 7, stk. 1,  

  

 ændres »lov om  

 jordfordeling mellem landejendomme« til: »lov om jordfordeling og offentligt  

 køb og salg af fast ejendom til jordbrugsmæssige formål m.m.  

 (jordfordelingsloven)«.
 § 35.  

  

 I  

 lov om beskyttelse af de ydre koge i Tøndermarsken, jf. lovbekendtgørelse nr.  

 885 af 18. august 2004, foretages følgende ændring:
 1.  

  

 I  

  

 § 6, stk. 2,  

  

 ændres »lov om  

 jordfordeling mellem landejendomme« til: »lov om jordfordeling og offentligt  

 køb og salg af fast ejendom til jordbrugsmæssige formål m.m.  

 (jordfordelingsloven)«.
 § 36.  

  

 I  

 lov om planlægning, jf. lovbekendtgørelse nr. 883 af 18. august 2004,  

 foretages  

 følgende ændring:
 1.  

  

 I  

  

 § 36, stk. 1, nr. 11,  

  

 ændres  

 »jordkøbsloven« til: »lov om jordfordeling og offentligt køb og salg af fast  

 ejendom til jordbrugsmæssige formål m.m. (jordfordelingsloven)«.
 § 37.  

  

 I  

 lov om naturbeskyttelse, jf. lovbekendtgørelse nr. 884 af 18. august 2004,  

 foretages følgende ændring:
1.  

  

 I  

  

 § 59, stk. 1  

,  


  

 ændres »§§ 21-26 i lov om statens fremskaffelse af jord og udlån til  

 jordbrugsmæssige formål m.m.« til: »§§ 13-17 i lov om jordfordeling og  

 offentligt køb og salg af fast ejendom til jordbrugsmæssige formål m.m.  

 (jordfordelingsloven).« Givet på Amalienborg, den 24. juni  

 2005 Under Vor Kongelige Hånd og Segl MARGRETHE R.
