Fremsat den 23. november 2004 af  

 Jørn Jespersen (SF), Aage Frandsen (SF), Poul Henrik  

 Hedeboe (SF)  

  

 og Anne Grete Holmsgaard (SF) Forslag til folketingsbeslutning om  

 FSC-certificering af statsskovene Folketinget opfordrer regeringen til snarest at tage initiativ  

 til at FSC-certificere statsskovene.
Bemærkninger til forslaget Baggrund Beslutningsforslaget er en opdateret genfremsættelse af  

 beslutningsforslag nr.
B 60, folketingsåret 2001-02, 1. samling (se  

 Folketingstidende 2001-02, tillæg A side 1130 og 1133).
De danske statsskove består af ca.  

 110.000 ha  

 skov, hvilket udgør  

 godt 30 pct. af det danske skovareal.
Langt hovedparten er plantede skove,  

 men  

 der findes også et mindre areal med naturlige skove.
 Ved de danske statsskove forstås i dette beslutningsforslag den  

 del af statsskovene, som i dag og fremover forventes anvendt til  

 træproduktion.  

 Det vil sige, at skove, som er udlagt til urørt skov uden træproduktion, ikke  

 omfattes af beslutningsforslaget, da de i sagens natur ikke vil kunne levere  

 FSC-certificerede træprodukter.
 Der er de seneste årtier sket et skift i anvendelsen af  

 statsskovene fra at have haft hovedfokus på træproduktion til en langt mere  

 flersidig drift, der også tager hensyn til miljøbeskyttelse, biodiversitet,  

 friluftsliv m.m.
 Arbejdet med at udvikle et nationalt skovprogram for Danmark  

 blev indledt i 1999 og færdiggjort i juni 2002. Nationale skovprogrammer er  

 et  

 internationalt anerkendt redskab for lande til at målrette og udvikle  

 skovpolitikken i en mere bæredygtig retning, idet der formuleres en samlet  

 politisk  

 ramme, som bygger på så vel internationale anbefalinger vedrørende bæredygtig  

 skovdrift som nationale prioriteter i den forbindelse.
Den 1. juni 2001 vedtog Folketinget beslutningsforslag nr.
B 197  

 om anvendelse af tropisk træ (se Folketingstidende 2000-01, forhandlingerne  

 s.  

 8527 og 9281, tillæg A s. 7307 og 7310 og tillæg C s. 1114), hvorefter det  

 tropiske træ, som offentlige institutioner køber, skal være lovligt og  

 bæredygtigt  

 produceret.
I samme forbindelse anerkendes det internationale miljømærke FSC  

 (Forest Stewardship Council) som et eksempel på en troværdig garant for, at  

 træ  

 bærende dette miljømærke er lovligt og bæredygtigt produceret.
 I FNs Kommission for Bæredygtig Udvikling (CSD), som er en  

 udløber af Riokonferencen i 1992, har verdens lande anerkendt frivillig  

 certificering og mærkning af træprodukter som et muligt redskab til at fremme  

 bæredygtig skovforvaltning (Intergovernmental Panel on Forests,  

 IPF-anbefaling  

 123). Det gælder for de tropiske skove så vel som for de tempererede skove på  

 vore breddegrader.
Den nuværende regering har valgt at udgive en miljøvejledning  

 til indkøbere af tropisk træ frem for at gennemføre Folketingets vedtagelse  

 af  

 B 197, som er et pålæg om, at det tropiske træ, som offentlige institutioner  

 køber, skal være lovligt og bæredygtigt produceret.
I praksis betyder det, at  

 den nuværende regering mener, at det offentlige »bør« købe bæredygtigt i  

 stedet  

 for »skal«.
Miljøvejledningen blev udgivet i juli 2003.
Dette beslutningsforslag lægger op til, at regeringen stiller de  

 samme krav til de danske statsskove, som den via den frivillige  

 indkøbspolitik  

 stiller til de tropiske skove, hvorfra der indkøbes træ. Ved at  

 FSC-certificere  

 de danske statsskove vil man tage et globalt ansvar i forhold til at  

 understrege,  

 at det er regeringens holdning, at alle skove  tropiske så vel som  

 tempererede  

 og boreale (nordlige)  skal forvaltes bæredygtigt.
Samtidig vil man  

 forstærke  

 statsskovenes bæredygtige udvikling til fremme af biodiversitet, friluftsliv,  

 miljøbeskyttelse  

 og stabil træproduktion.
Om FSC-miljømærket I 1993 tog repræsentanter for miljøorganisationer,  

 træforhandlere, skovbrugserhverv, arbejds-  

  

 tagerorganisationer, indfødte folks organisationer, skovejere og  

 certificeringsfirmaer initiativ til at danne FSC (Forest Stewardship  

 Council).  

 Formålet med FSC er verden over at støtte skovbrug, der er bæredygtigt i både  

 økonomisk, miljømæssig og social henseende.
FSC har på verdensplan 600 medlemmer fordelt på 73 lande.
De  

 fleste medlemmer er organisationer, og de fordeles i tre kamre med  

 henholdsvis  

 økonomisk, socialt og miljømæssigt relaterede medlemmer.
I Danmark har FSC  

 følgende 13 medlemmer:
  

 	  

 Danmarks Jægerforbund,   

 	  

 Greenpeace Danmark,   

 	  

 Natur og Ungdom,   

 	  

 TreeDimensionsa/s,   

 	  

 KoppWood,   

 	  

 Bygge-, Anlægs- og  

 Trækartellet,   

 	  

 Danmarks  

 Naturfredningsforening,   

 	  

 Erik W.
Pedersen,  

 privat skovejer,   

 	  

 Barritskov  

 Skovdistrikt,   

 	  

 NEPCon - Nature,  

 Ecology and People Consult,   

 	  

 Nepenthes,   

 	  

 SID -  

 Specialarbejderforbundet i Danmark og   

 	  

 WWF Verdensnaturfonden.
Medlemmerne vælger FSCs bestyrelse således, at der er ligelig  

 fordeling af medlemmer fra de tre kamre, ligesom der også er balance i  

 fordelingen af stemmer mellem ilande og ulande.
Stemmefordelingen sikrer, at  

 alle interesser gives lige megen vægt.
Det er desuden sådan, at der skal være  

 flertal for et forslag i alle tre kamre, for at en beslutning kan træffes.  

 Dette sikrer, at alle aspekter af bæredygtigheden tilgodeses ligeligt.
På internationalt niveau har FSCs medlemmer formuleret et sæt  

 principper, som gælder for forvaltningen af alle FSC-skove i verden.  

 Nationale  

 FSC-arbejdsgrupper udvikler inden for denne ramme et sæt nationale  

 retningslinjer, som er tilpasset både naturmæssige, samfundsmæssige og  

 økonomiske  

 forhold i landet.
Retningslinjerne godkendes af FSC og bliver herefter de  

 gældende FSC-retningslinjer for landet.
FSC er organiseret sådan, at bestyrelsen i FSC godkender  

 uafhængige konsulentfirmaer, der foretager evalueringen og selve  

 certificeringen af et skovområde ved hjælp af de retningslinjer, der gælder i  

 landet.
Der er med andre ord en tredeling mellem dem, der udarbejder  

 retningslinjerne, dem, der certificerer skovdriften, og dem, der ejer skoven.  

 Det er denne opsplitning, der sikrer uvildighed i systemet, og som gør  

 ordningen troværdig.
Certificerede skove besøges mindst én gang årligt med  

 henblik på en vurdering af skovdriften, og hertil kommer uanmeldte besøg.
I Danmark tog Nepenthes og WWF Verdensnaturfonden initiativ til  

 en FSC-arbejdsgruppe i 1996. Arbejdsgruppen har udarbejdet retningslinjer for  

 FSC-certificering i Danmark.
De danske retningslinjer forventes godkendt i  

 2004. Der er i dag kun FSC-certificeret en enkelt dansk skov, den private  

 Barritskov (  

 372 ha  

 ),  

 men i november 2004 vil ca.  

 700 ha  

 plantage drevet af Nordjyllands Amt blive evalueret med henblik på  

 FSC-certificering.
 Til sammenligning er der FSC-certificeret 10 mio. ha skov i  

 Sverige, mere end 1 mio. ha i Estland, og 4 mio. ha i Polen.
På verdensplan er der i dag FSC-certificeret 37 mio. ha skov  

 fordelt på 57 lande.
Der er 3.000 virksomheder, som er FSC-»Chain of  

 Custody«-certificerede,  

 det vil sige, at de er sporbarhedscertificerede til at føre FSC-mærkede  

 produkter igennem forsyningskæden til forbrugerne eller har et  

 FSC-skovforvaltningscertifikat.
Der er i dag over 20.000 FSC-mærkede  

 produkter  

 på markedet.
FSC er indtil videre det eneste globale miljømærke, som på en  

 troværdig måde garanterer træprodukters bæredygtighed, og på mange markeder  

 er  

 der en stigende efterspørgsel efter FSC-certificerede træprodukter.
Skriftlig fremsættelse Jørn Jespersen  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning forslag til folketingsbeslutning.
(Beslutningsforslag nr.
B 56).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
