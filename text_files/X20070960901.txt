Afståelse i ekspropriationssituation Spørgsmål Kan salgssum  

 opnået ved inddragelse af retten til at opstemme og indvinde åvand til  

 dambrug  

 fra vandløbsmyndigheden anses for omfattet af skattefritagelse i henhold til  

 ejendomsavancebeskatningslovens § 11, 2. pkt.? Svar Ja.
Beskrivelse af de faktiske forhold Spørger ejer en  

 landbrugsejendom med ca.  

 44.300 m2  

 jord, hvorpå  

 der ligger et dambrug.
Der er tidligere meddelt tilladelse til, at vand fra  

 åen  

 L kan opstemmes med henblik på, at dambruget kan forsynes med den nødvendige  

 vandmængde. Åen er en del af å-systemet A.
Dambrugenes  

 tilladelse til at indvinde vand fra vandløb bortfaldt den 1. april 2005, og  

 dambrugsejerne skulle derfor ansøge amterne om nye tilladelser.
Det blev i  

 den  

 forbindelse vurderet, hvilke krav der skulle sættes til den fremtidige drift  

 ved indtagning af vand.
I 2004 vedtog  

 Miljøministeriet, Skov- og Naturstyrelsen en national forvaltningsplan for  

 laks, bl.a. på baggrund af de krav til levevilkårene for de oprindelige,  

 danske  

 laksestammer, der fremgår af EFs direktiv 92/43/EØF om bevaring af naturtyper  

 samt vilde dyr og planter - habitatdirektivet.
Formålet med den nationale  

 forvaltningsplan er at redde den sidste, oprindelige danske laksebestand,  

 bl.a.  

 i å-system A.
Det fremgår af  

 forvaltningsplanen .."at redde den danske laks er først og fremmest en  

 national pligt, som påhviler os alle.
Vi må indføre de restriktioner, der er  

 nødvendige for at hjælpe laksen, og vi må genoprette dens levesteder, så vi  

 kan  

 få robuste bestande af laks i de vandløb, hvor de naturligt hører hjemme.
Men  

 også internationalt har Danmark forpligtet sig gennem konventioner og  

 medlemskabet  

 af EU til at sikre særlige områder - habitatområder - hvor laksen ikke kun  

 skal  

 beskyttes, men hvor vi er forpligtet til at sikre bæredygtige, naturlige  

 bestande".
Det er anført i  

 den nationale forvaltningsplan for laks, at .."Dambrugene har påvirket  

 laksevandløbene i Vestjylland meget.
Hovedsageligt fordi de har brugt  

 eksisterende eller etableret nye opstemninger og spærret de  

 vandløbsstrækninger,  

 hvor laksen havde sin gyde- og opvækstområder.
Ofte kan stemmeværker ikke  

 passeres af laksen på gydevandring, fordi fisketrapper og omløbsstryg ikke  

 fungerer eller helt mangler.
Endvidere kan laksen ende blindt i dambrugenes  

 udløb, fordi afgitringen af udløbene er utilstrækkelig".. Det fremgår  

 endvidere, at .. "hvor der er flere dambrug på række kan tabet af  

 gydefisk  

 på vej og/eller smolt på vej ned blive så stort, at det udelukker muligheden  

 for en bæredygtig bestand af laks"..
I forbindelse  

 med den nationale forvaltningsplan for laks besluttede Miljøministeriet, at  

 der  

 skulle udarbejdes en række forskellige handlingsplaner og indsatsområder, der  

 vil kunne forbedre laksens levevilkår.
I henhold til forvaltningsplanen skal  

 der udarbejdes konkrete projektforslag, der vil sikre tilstrækkeligt med  

 gyde-  

 og opvækstområder i å-system A og å-system B.
Det fremgår af bekendtgørelse  

 nr.  

 477 af den 7. juni 2003 om afgrænsning og administration af internationale  

 naturbeskyttelsesområder (EF-fuglebeskyttelsesområder, EF-habitatområder og  

 Ramsarområder), at å-system A er udpeget til habitatsområde.
Det er  

 Amtsrådet, Udvalget for teknik og miljø - Vandløbsmyndigheden - der er  

 ansvarlig for amtsrådsvandløb.
Vandløbsmyndigheden har arbejdet målrettet på  

 at  

 forbedre laksens levevilkår i å-stystem A og å-system B.
Vandløbsmyndigheden  

 har i en række tilfælde vurderet, at det var nødvendigt at opkøbe dambrugenes  

 kendelsesmæssige stemme- og vandindvindingsretter og dermed nedlægge dambrug,  

 selvom dette er en indskrænkning i dambrugenes ejendomsret og det har  

 karakter  

 af ekspropriation.
Det er  

 Vandløbsmyndigheden og Miljøministeriets opfattelse, at såfremt der kan opnås  

 en frivillig aftale med de berørte parter, vil der kunne godtgøres en vis  

 form  

 for støtte til nedlæggelse af stemmeværkerne.
Tilskuddene kan anvendes enten  

 til diverse dambrugsomlægninger, kanalreguleringer, foderflytninger og  

 pumpeløsninger, eller til lukningen af en eller flere dambrugsenheder i  

 åerne.  

 Det fremgår, at støttebeløbene betragtes som engangserstatninger.
 Ved brev af den  

 2. november 2006 har Vandløbsmyndigheden fået tilsagn fra Miljøministeriet om  

 tilskud til økonomisk medfinansiering til nedlæggelsen af 5 stemmeværker ved  

 dambrug, herunder spørgers dambrug.
Vandløbsmyndigheden  

 har på møde den 23. januar 2006 behandlet tilskudsmuligheder for nedlæggelse  

 af  

 dambrugsopstemninger.
I brev af den 27. januar 2006 til de implicerede  

 dambrugsejere fremsendtes forslag til beregning af erstatningssummer for  

 nedlæggelse af de pågældende stemmeværker.
Det fremgår af skrivelsen, at  

 indgås  

 der ikke frivillig aftale om vandindvindingsmetode og opstemningsrettigheder  

 vil det kunne forventes, at Vandløbsmyndigheden vil meddele dambrugsejerne,  

 at  

 vandindtag fremover skal ske uden opstemning i åen.
Vandløbsmyndigheden vil  

 herefter køre en vandløbssag med henblik på at fjerne stemmeværkerne.
 Spørger har den  

 20. juni 2006 indgået en frivillig aftale med Amtet om opkøb og inddragelse  

 af  

 dambrugets opstemnings- og vandindvindingsrettigheder i amtsvandløbet i åen  

 L.  

 Aftalen er betinget af, at formålet med erhvervelsen opfylder betingelserne  

 for  

 at ekspropriere, og at den frivillige overdragelse sker i stedet for en  

 aktuel  

 og planlagt ekspropriation, jf. aftalens punkt 2.4.
 Retten til at  

 opstemme og indvinde vand fra åen overdrages senest den 1. februar 2007,  

 ligesom  

 ejeren forpligter sig til at ophøre med driften af det eksisterende  

 stemmeværk  

 og af dambrug i åen senest den 1. februar 2007.
 Det fremgår af  

 aftalens punkt 5.1, at det er en betingelse, at der foreligger bindende svar  

 fra SKAT, som bekræfter, at købesummen betragtes som  

 ekspropriationserstatning.
 Som nævnt har  

 Vandløbsmyndigheden i overensstemmelse med Miljøministeriet, Skov- og  

 Naturstyrelsen  

 besluttet, at administrationen først af frivillighedens vej forsøger at indgå  

 nedlæggelsesaftaler med dambrugene på ekspropriationslignende vilkår.
I to sager om  

 nedlæggelse af stemmeværk i å-systemet A var de berørte dambrugsejere ikke  

 indstillet på at indgå en frivillig nedlæggelsesaftale med  

 Vandløbsmyndigheden.  

 Derfor er det på udvalgsmøde den 9. oktober 2006 i Teknik- og Miljøudvalg,  

 besluttet at bemyndige administrationen til at køre en nedlæggelsessag efter  

 vandløbsloven.
Dette vil formentlig resultere i en klagesag fra  

 dambrugsejerne  

 som i sidste ende vil ende med en taksationsafgørelse, der vil bestemme  

 erstatningsbeløbet  

 til de berørte dambrugsejere for tabet af deres kendelsesmæssige stemmeret.
 Direktøren og  

 projektchefen i Amtet, Teknik og Miljø (Vandløbsmyndigheden) har ved  

 skrivelse  

 af den 5. december 2006 over for SKAT tilkendegivet, at hvis spørger ikke  

 havde  

 indgået en frivillig aftale om nedlæggelse af stemmeværk, ville Amtsrådet  

 ligeledes have igangsat en egentlig ekspropriationsforretning for spørgers  

 dambrug.
SKATs indstilling og begrundelse Efter  

 vandløbsloven, jf. bekendtgørelse af lov om vandløb, lovbekendtgørelse nr.  

 882  

 af 18. august 2004, tilstræbes det at sikre, at vandløb kan benyttes til  

 afledning af vand, navnlig overfladevand, spildevand eller drænvand.
Det  

 følger  

 af vandløbsloven § 7, at amtsrådet er vandløbsmyndighed for amtsvandløb og  

 for  

 offentlige pumpelag, og at kommunalbestyrelsen er vandløbsmyndighed for  

 kommunevandløb.
Vandløbsmyndighederne  

 kan meddele påbud om, at anlæg (opstemningsanlæg eller andre anlæg, der kan  

 hindre vandets frie løb eller i øvrigt kan være til skade for vandløbet) skal  

 ændres eller nedlægges, såfremt anlægget er til væsentlig skade for  

 vandløbskvaliteten.
Dette følger af vandløbslovens § 50. Enhver der lider tab  

 ved foranstaltninger efter § 50, har ret til erstatning.
 Det følger af  

 vandløbslovens § 48, at vandløbsmyndigheden skal godkende, at  

 opstemningsanlæg  

 eller andre anlæg, der kan hindre vandets frie løb eller i øvrig kan være til  

 skade for vandløb, ikke må anlægges eller ændres herunder, driftsmæssigt.
Endvidere kan  

 vandløbsmyndigheden meddele påbud om, at anlæg, jf. § 48, skal ændres eller  

 nedlægges,  

 såfremt anlægget er til væsentlig skade for vandløbskvaliteten.
Dette fremgår  

 af vandløbslovens § 50. Det fremgår af lovens § 52, at miljøministeriet kan  

 fastsætte nærmere regler for vandløbsmyndighedens behandling af sager efter  

 lovens kapitel 10 om bl.a. om opstemningsanlæg mv.
 Endelig fremgår  

 det af vandløbsloven, jf. § 71, at Vandløbsmyndigheden kan iværksætte  

 ekspropriation  

 til gennemførelse af foranstaltninger efter loven.
 Vandløbsmyndigheden  

 har hjemmel i bekendtgørelse om lov om vandforsyning, jf.  

 lovbekendtgørelse  

 nr. 130 af 26. februar 1999 (vandforsyningsloven) til at bestemme dambrugs  

 fremtidige vandindvendingsmængde og indvindingsform.
Det fremgår af  

 vandforsyningslovens § 32, stk. 3, at et amtsråd helt eller delvis kan  

 tilbagekalde  

 indvindingstilladelser, når væsentlige samfundsmæssige hensyn gør det  

 nødvendigt at indvindingstilladelser i et området ikke udnyttes eller kun  

 udnyttes i begrænset omfang.
Jf. lovens § 2, lægges der vægt på  

 vandforekomsternes omfang, på befolkningens og erhvervslivets behov for en  

 tilstrækkelig og kvalitetsmæssig tilfredsstillende vandforsyning, på  

 miljøbeskyttelse  

 og naturbeskyttelses, herunder bevarelse af omgivelsernes kvalitet, og på  

 anvendelse af råstofforekomster.
Det følger af  

 vandforsyningslovens § 20, at amtsrådet meddeler tilladelse til  

 vandindvinding.  

 Jf. § 22 meddeles der tilladelser til vandindvinding for et bestemt tidsrum.  

 Når en vandindvindingstilladelse bortfalder som følge af en tidsbegrænsning,  

 skal en ny tilladelse meddeles i det omfang, der fortsat er behov herfor, med  

 mindre samfundsmæssige hensyn hindrer en sådan tilladelse.
Dette følger af  

 lovens § 22, stk. 2.
 Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring ved handel med fast ejendom, medregnes som udgangspunkt ved opgørelsen  

 af den skattepligtige indkomst efter reglerne i  

 ejendomsavancebeskatningsloven.
Dette gælder dog  

 ikke for fortjeneste, der er indvundet ved modtagelse af en erstatningssum i  

 anledning  

 af ekspropriation af fast ejendom.
En sådan fortjeneste er skattefri efter §  

 11, 1. pkt., i ejendomsavancebeskatningsloven (EBL). Reglen om  

 skattefritagelse  

 gælder efter lovens § 11, 2. pkt., også for fortjeneste ved salg til en  

 erhverver, der efter formålet med erhvervelsen opfylder betingelserne for at  

 ekspropriere ejendommen.
 Det er ved en  

 højesteretsdom fastslået, at det efter sammenhængen med EBL § 11, 1. pkt., må  

 være en betingelse for anvendelse af EBL § 11, 2. pkt., at det på  

 aftaletidspunktet må påregnes, at dispositionen vil blive gennemtvunget ved  

 ekspropriation, såfremt en frivillig aftale ikke bliver indgået, jf.  

 Ligningsvejledningen 2007-1, afsnit  


  

 E.J.2.8  


  

 og  


  

 SKM2006.438.SKAT  


.
 Følgende  

 betingelser skal være opfyldt på aftaletidspunktet, for at overdragelsen af  

 en  

 fast ejendom kan anses for sket i en ekspropriationssituation:
 a.
 Der  

  

 skal  

 på aftaletidspunktet  

  

 være  

 ekspropriationshjemmel i  

 lovgivningen til det pågældende formål.
 b.
På aftaletidspunktet må det kunne påregnes, at ekspropriation  

  

 vil ske  

 i mangel af frivillig aftale, dvs. at den eksproprierende myndighed skal  

 udvise  

 vilje til at ekspropriere.
Der skal foreligge ekspropriationsrealitet.
Dels på baggrund  

 af den nationale forvaltningsplan, hvoraf der fremgår at der skal udarbejdes  

 konkrete  

 projektforslag til sikring af tilstrækkeligt med gyde- og opvækstområder i  

 å-system A og å-system B, og dels på baggrund af dambrugenes ansøgninger om  

 tilladelse til vandindvinding, har Vandløbsmyndigheden som ansvarlig for  

 amtsrådsvandløb arbejdet målrettet på at forbedre vilkårene i å-system A.
I  

 en  

 række tilfælde har Vandløbsmyndigheden vurderet, at det var nødvendigt at  

 opkøbe dambrugenes kendelsesmæssige stemme- og vandindvindingsretter og  

 dermed  

 nedlægge dambrug - selvom dette er en indskrænkning i dambrugenes ejendomsret  

 og selvom det har karakter af ekspropriation.
Vandløbsmyndigheden kan med  

 hjemmel  

 i vandløbslovens §§ 48, 50 og 71 samt vandforsyningslovens § 22, stk. 2,  

 foretage sådanne foranstaltninger.
 Det fremgår af  

 brev af den 27. januar 2006, at indgås der ikke frivillige aftaler om  

 vandindvindingsmetode  

 og opstemningsrettigheder, vil det kunne forventes, at vandløbsmyndigheden  

 meddeler,  

 at vandindvinding fremover skal ske uden opstemning i åen.  

 Vandløbsmyndigheden  

 vil efterfølgende køre en vandløbssag med henblik på fjernelse af  

 stemmeværkerne.
Vandløbsmyndigheden  

 (Amtsrådet) har på møde den 9. oktober 2006 besluttet at foretage  

 nedlæggelsessager  

 efter vandløbsloven i de to tilfælde, hvor dambrugsejerne ikke har været  

 indstillet på at indgå frivillig aftale.
Dette indikerer, at  

 vandløbsmyndigheden har vilje til at foretage ekspropriation i de tilfælde,  

 hvor der ikke indgås en frivillig aftale.
 Endvidere har  

 direktøren og projektchefen for vandløbsmyndigheden tilkendegivet over for  

 SKAT, at var der ikke indgået frivillig aftale med spørger, ville  

 vandløbsmyndigheden tilsvarende have anlagt en vandløbssag.
 Under henvisning  

 til ovenstående samt til, at det er en nødvendig forudsætning for at dette  

 sammenhængende  

 projekt overhovedet kan gennemføres, at der sker de omhandlede afståelser af  

 rettigheder, anser SKAT betingelserne om ekspropriationshjemmel og  

 ekspropriationsrealitet for at være opfyldte.
 SKAT indstiller  

 herefter, at spørgsmålet om salgssummen fra inddragelse af retten til at  

 opstemme  

 og indvinde åvand til dambrug er omfattet af EBL § 11, 2. pkt., besvares med  

 et  

 ja.
Skatterådets afgørelse og begrundelse Skatterådet  

 tiltræder SKATs indstilling og begrundelse.
Svaret er bindende for skattemyndighederne i følgende periode Svaret er  

 bindende i 5 år fra afgørelsens dato.
