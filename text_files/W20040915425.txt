Landsskatteretskendelse vedr. præferencetoldbehandling Klagen skyldes, at toldcentret har efteropkrævet et told- og  

 momsbeløb på i alt 1.398.514,30 kr. hos A A/S, idet betingelserne for  

 præferencetoldbehandling af import af tun fra Ghana ikke er anset for  

 opfyldt.
 Landsskatteretten pålægger toldmyndigheden at forelægge  

 sagen for EU-Kommissionen med henblik på en vurdering af, om der kan opnås  

 toldgodtgørelse efter toldkodeksens artikel 239.
A A/S (herefter selskabet) har i perioden fra den 7. august  

 1998 til den 19. februar 1998 indført tun fra Ghana til fri omsætning i  

 fællesskabet.
Indførslen er sket under varekoderne 1604 14 11 10, 1604 14 11  

 20, 1604 14 1820 samt 1604 14 18 95. Selskabet har i forbindelse med  

 indførslen  

 til fri omsætning bedt om præferencetoldbehandling med henvisning til den  

 foreliggende oprindelsesdokumentation.
 Importen til Fællesskabet af denne type vare med oprindelse  

 i Ghana er omfattet af den præferenceordning, der gælder for landene i  

 Afrika,  

 Vestindien og Stillehavsområdet (AVS-landene) i forbindelse med fjerde  

 AVS/EF-konvention som revideret ved den aftale, der blev undertegnet på  

 Mauritius den 4. november 1994 (benævnt Lomé IV-konventionen) I  

 overensstemmelse med bestemmelserne i artikel 12 i protokol 1 om definitionen  

 af begrebet varer med oprindelsesstatus og metoder for  

 administrativt arbejde  

 kan varer, der er ledsaget af et EUR1-oprindelsescertifikat udstedt af de  

 kompetente ghanesiske myndigheder, opnå præferentiel toldbehandling, når de  

 bringes i fri omsætning i Fællesskabet.
 Selskabets leverandør har i den omhandlede periode været B  

 Company, Ghana.
EU-Kommissionen har i forbindelse med en fællesskabsmission  

 til Ghana i begyndelsen af år 2000 undersøgt grundlaget for udstedelsen af  

 oprindelsesdokumentationen i forbindelse med indførsel til fri omsætning af  

 dåsetun og tunstykker fra Ghana til EU.
På grundlag af oplysninger indsamlet  

 i  

 forbindelse med fællesskabsmissionen til Ghana har det været muligt at  

 identificere de fiskefartøjer, som har leveret tun til B, som efterfølgende  

 er  

 leveret til selskabet.
De fiskefartøjer, der er tale om, er 703, 707, 712,  

 Campolibre (Gure), Ghako (101), Jito, Olivia og Platte Reefer.
Efterfølgende  

 har det været muligt at fastslå ejerforholdene vedrørende de enkelte  

 fartøjer:
703, 707,  

 712:  

    

  

 Ejes af C Ltd., Ghana Campolibre:  

    

  

 Ejes af D Ltd., Ghana Ghako (101)  

    

  

 Ejes af E Ltd., Ghana Jito:  

    

  

 Ejes af F Ltd, Ghana Olivia:  

    

  

 Er genstand for en bare-boat charter agreement mellem ejeren G  

 (japansk selskab) og lejeren H  

    

  

 Ltd.,Ghana Platte Reefer:  

    

  

 Ejes af H, Singapore Endvidere er ejerforholdene vedrørende de forskellige  

 selskaber blevet undersøgt.
Som konklusion på kommissionsrapporten er det  

 under  

 henvisning til selskabernes ejerforhold konstateret, at følgende selskaber  

 med  

 dertil knyttede fiskefartøjer ikke opfylder de ejermæssige betingelser for at  

 være omfattet af definitionen på deres fartøjer efter art. 2 i  

 protokol nr.  

 1, jf. bilag II til Lomé-konventionen og dermed ikke opfylder betingelserne  

 for  

 præferencetoldbehandling:
 E Ltd.
F.
Ltd.
 H Ltd.
 C  

 Ltd.
 Desuden er det konstateret, at der ikke er fundet  

 oplysninger, der indikerer, at følgende selskabs fiskefartøj ikke opfylder  

 betingelserne for præferencetoldbehandling:
 D  

 Ltd.
 Endelig er det konstateret, at der i relation til følgende  

 selskabs fiskefartøj afventes yderligere oplysninger:
H Selskabet har i forbindelse med indførslen af tun til  

 fællesskabet bedt om præferencetoldbehandling.
Som dokumentation for tunens  

 oprindelse har selskabet med fortoldningsangivelsen vedlagt i alt 14 EUR  

 1-certifikater.
Andelen af tun omfattet af det enkelte EUR 1- certifikat  

 fordeler sig på følgende fiskefartøjer:
 EUR 1 nr.  

 Kartoner 703 707 712 Campolibre Ghako Jito Olivia Platte Reefer Andel som ikke opfylder oprindelseskritererne (%) 52 815 1.700 1.189 32 479 100,00 52 822 1.700 1.579 57 64 100,00 52 837 1.700 805 371 524 100,00 52 841 3.400 1.151 1.764 485 100,00 52 845 1.700 1.062 638 100,00 52 859 1.700 1.700 100,00 52 839 1.700 340 1.170 190 100,00 52 866 1.700 1.023 677 100,00 55 782 1.700 990 710 58,24 55 790 1.700 1.068 632 62,82 55 793 1.700 1.700 100,00 55 800 1.686 62 1.615 9 100,00 55 799 1.700 588 94 112 906 46,71 55 863 1.700 33 1.667 100,00  EU-Kommissionen traf den 3. oktober 2002 beslutning i en sag  

 opstået efter anmodning fra Det Forenede Kongerige Storbritannien og  

 Nordirland.
Kommissionen anførte i det pågældende tilfælde, at der ikke var  

 opstået nogen toldskyld for importen af tun fra E Ltd.. Der var således ikke  

 noget til hinder for, at myndighederne kunne beslutte sig for at anvende  

 toldkodeksens artikel 236. For importen af varer fra de øvrige selskaber var  

 det berettiget at indrømme fritagelse for importafgiften efter toldkodeksens  

 artikel 239.
 Told- og Skattestyrelsen har over for Landsskatteretten  

 anført, at på grundlag af EU-Kommissionens beslutning af 3. oktober 2002 skal  

 det efteropkrævede beløb vedrørende E Ltd., i alt 27.326,06 kr. godtgøres  

 efter  

 toldkodeksens art. 236. For den øvrige del af det påklagede beløb har  

 styrelsen  

 indstillet, at der sker forelæggelse for Kommissionen efter toldkodeksens  

 art.  

 239. I EU-Kommissionens beslutning af 3. oktober 2002 anså Kommissionen det  

 således over for 3 engelske selskaber berettiget at indrømme fritagelse for  

 importafgifter efter artikel 239.
 Toldcentret har efterfølgende under sagens behandling i  

 Landsskatteretten godtgjort selskabet et beløb på 27.326 kr.
 Toldcentret har efteropkrævet et beløb på 1.398.514,30 kr.,  

 heraf told 1.118.811,44 kr. og moms 279.702,86 kr., idet selskabet ikke er  

 anset for opfylde betingelserne for at opnå præferencetoldbehandling ved  

 selskabets import af tun fra en række selskaber fra Ghana.
 Toldcentret har henvist til, at ifølge kommissionsrapporten  

 opfylder E Ltd, F Ltd., H Ltd. og C Ltd ikke de ejermæssige betingelser for  

 at  

 være omfattet af definitionen på deres fartøjer efter art. 2 i  

 protokol nr.  

 1, jf. bilag II til Lomé-konventionen (EFTL 229 af 17. august 1999).
 Selskabet er følgelig ikke anset for at opfylde  

 betingelserne for den opnåede præferencetoldbehandling, hvorfor der skal  

 betales tarifmæssig told, jf. toldkodeksens art. 20, stk. 4.
 Toldcentret har endvidere henvist til, at toldskyld ved  

 indførsel opstår, når en importafgiftspligtig vare overgår til fri omsætning,  

 jf. toldkodeksens art. 201, stk. 1, litra a, at efteropkrævning foretages i  

 henhold til toldkodeksens art. 220, stk. 1, og at der i henhold til  

 momslovens  

 § 12 tillige skal betales moms af det efteropkrævede toldbeløb.
 Toldcentret har efterfølgende under sagens behandling i  

 Landsskatteretten godtgjort selskabet et beløb på 27.326 kr.
Klagerens repræsentant har fremsat principal påstand om, at  

 toldcentrets efteropkrævning af told- og momsbeløbet på i alt 1.398.514,30  

 kr.  

 (dog skal fratrækkes de 27.326 kr.) ikke er berettiget.
Repræsentanten har  

 fremsat subsidiær påstand om, at der skal ske forelæggelse for  

 EU-Kommissionen  

 med henblik på en vurdering af godtgørelse efter toldkodeksens artikel 239.
 Repræsentanten har til støtte for påstanden principalt  

 anført, at ToldSkat ikke har ført bevis for, at certifikaterne fra Ghana er  

 forkerte  specielt ikke i lyset af, at Kommissionen er part, og at  

 ToldSkat  

 ikke har opfyldt de formelle regler om verificering fra at gennemføre  

 efteropkrævningen.
Han har bemærket, at selskabet ikke kender selve grundlaget  

 for efteropkrævningen, idet Told & Skat henviser til undersøgelser og  

 rapporter, som selskabet ikke har fuldt ud kendskab til.
Selv om der  

 foreligger  

 en rapport, er Ghana tilsyneladende ikke enig i konklusionerne.
Ghana mener  

 tilsyneladende fortsat, at de pågældende tun har oprindelse i Ghana.
I modsat  

 fald burde Ghana have trukket certifikaterne tilbage.
Oplysningerne om forløbet af EU-Kommissionens mission til  

 Ghana og dialogen med de ghanesiske myndigheder må forstås således, at  

 myndighederne i Ghana er uenige med Kommissionen i, at tunene ikke har  

 oprindelse i Ghana.
Spørgsmålet er herefter, om toldmyndighederne i EU kan  

 efteropkræve told som følge af manglende opfyldelse af  

 præferencebetingelserne,  

 når eksportlandets myndigheder mener, at betingelserne er opfyldt.
 I Farø Seafood-sagen, C-153/94 udtalte EF-domstolen netop,  

 jf. præmis 19:
 det er myndighederne i udførselsstaten, der bedst kan  

 vurdere rigtigheden af de faktiske omstændigheder, der er afgørende for  

 varens  

 oprindelse, jf. præmis 19.
 Endvidere udtalte domstolen i præmis 22:
 en anerkendelse af afgørelser truffet udførselsstatens  

 myndigheder hos toldmyndighederne i medlemsstaterne er en forudsætning for,  

 at  

 Fællesskabet kan forvente, at myndighederne i de øvrige stater, som de gennem  

 frihandelsordninger har forbindelse med, respekterer de afgørelser, som  

 toldmyndighederne i medlemsstaterne træffer med hensyn til oprindelsen af  

 varer, der udføres fra Fællesskabet til disse stater. Når Ghana bestrider de faktiske omstændigheder, der er lagt  

 til grund i Kommissionens undersøgelse og fastholder  

 oprindelsescertifikaternes  

 ægthed, kan toldcentret ikke fastholde efteropkrævningen.
Selvom der er tale  

 om  

 en ensidig præferenceaftale, hvor kun EU yder Ghana præferencetold, følger  

 det  

 af Farø Seafood-sagen, at EU i en sag som denne er forpligtet til at lægge de  

 afgørelser til grund, der lovligt er truffet af Ghana.
 ToldSkat har endvidere ikke fået verificeret  

 oprindelsescertifikaterne.
ToldSkat har således efteropkrævet tolden alene på baggrund  

 af Kommissionens rapport og uden at få verificeret de enkelte  

 oprindelsescertifikater i Ghana.
Dette på trods af, at artikel 25 og 26 i  

 protokol nr. 1, jf. bilag II, til Lomé-konventionen kræver verifikation.  

 Artikel 25 nævner, at verifikationen af certifikaterne skal ske tilfældigt,  

 eller når importlandets toldmyndigheder er i tvivl om varernes oprindelse.  

 Dette må forstås som en forpligtelse til at få certifikaterne verificeret,  

 hvis  

 importmyndighederne nægter præferencetoldbehandling.
Toldcentret har således  

 begået en formel fejl, der må føre til afgørelsens ugyldighed.
Især i en  

 situation, hvor en virksomhed ikke har indsigt i den bagvedliggende  

 Kommissionsrapport,  

 er det vigtigt at der sker verifikation, således, at virksomheden har  

 mulighed  

 for at vurdere sagen.
Der er således sket et brud på Lomé-konventionen.  

 Reglerne om verifikation er ikke blot en ordensforskrift.
Toldcentret  

 henviser  

 selv til Lomé-konventionen.  

    

  

 Når der ikke  

 er enighed mellem den certifikatudstedende myndighed og indførselslandet må  

 indsatsen med hensyn til verifikation skærpes.
Af EF-domstolens dom i sagen  

 C-97/95, (Pascoal & Filhos), præmis 33, fremgår, at man skal lægge  

 lovlige  

 afgørelser i udstedelseslandet til grund.
Det har jo rent faktisk også  

 efterfølgende har vist sig, at der var fejl i toldcentrets afgørelse, hvilket  

 også viser, at certifikaterne burde være sendt til verifikation.
I andre opkrævningssager har ToldSkat da også altid sendt  

 certifikaterne til verifikation i oprindelseslandet.
Også i situationer, hvor  

 verifikationsproceduren på grund af omfanget af certifikaterne skabte stort  

 administrativt besvær.
Toldcentret må bevise, at netop den tun, som selskabet har  

 importeret, ikke opfylder betingelserne for præferencetoldbehandling.
Dette  

 bevis har toldcentret ikke ført.
 Repræsentanten har til støtte for påstanden subsidiært  

 anført, at der er begået myndighedsfejl i Ghana, og at efteropkrævning  

 følgelig  

 bør undlades i henhold til toldkodeksens artikel 220, stk. 2, litra b.
Hvis myndighederne i Ghana har lagt nogle andre faktiske  

 omstændigheder til grund end Kommissionen eller har vurderet omstændighederne  

 anderledes, og på baggrund heraf har anset præferencebetingelserne for  

 opfyldt,  

 er der begået fejl.
Havde de ghanesiske myndigheder lagt de samme  

 omstændigheder til grund som Kommissionen, ville oprindelsescertifikaterne  

 formentlig ikke være blevet udstedt.
Han har herved tillige henvist til en  

 ikke-offentliggjort meddelelse fra juni 1998 fra Kommissionen, 98/421/EF,  

 vedrørende en inspektion i Ghana af fiskerivarer.
Forholdene blev her  

 godkendt,  

 og det virker mærkeligt, at man 3 år efter kan komme til et andet resultat.  

 Hvis der er tale om forkerte certifikater, må der være tale om  

 myndighedsfejl.  

 De forhold, der henvises til i rapporten, må alt sammen være forhold som de  

 ghanesiske myndigheder burde have indsigt i.
Selskabet har ikke haft mulighed for at opdage fejlene og  

 har i øvrigt handlet i god tro, og overholdt samtlige bestemmelser i  

 forbindelse med fortoldningerne.
Selskabet har sikret sig så godt som  

 overhovedet muligt.
Der er ikke tale om, at der er svindlet fra de ghanesiske  

 leverandørers side.
Der er derimod tale om en efterfølgende fortolkning af en  

 betingelserne i Lomé-konventionen.
I Østre Landsrets dom af 2. juni 1998, fastslog landsretten,  

 at myndighederne i Thailand havde begået fejl i forbindelse med udstedelse af  

 oprindelsescertifikater.
Myndighederne havde attesteret certifikater, der  

 angav  

 et langt større omfang fast af arten Bonito sarda spp. end muligt i Thailand,  

 og da importøren ikke med rimelighed kunne forventes at have opdaget dette,  

 fastslog landsretten, at der ikke var hjemmel til at efteropkræve tolden.
 Repræsentanten har endvidere anført, at toldcentret som  

 følge af den 3-årige forældelsesfrist i toldkodeksens artikel 221, stk. 3,  

 har  

 været afskåret fra et efteropkræve et beløb på i alt 168.345 kr.
Toldcentret har således truffet den endelige afgørelse den  

 7. august 2001 for bl.a. to partier tun, ekspeditionsnumre 2407 17 1435 og  

 3907  

 14 0170, der blev fortoldet den 7. august 1998. Toldskylden på disse to  

 ekspeditioner opstod den 7. august 1999. Afgørelsen var tidligst selskabet i  

 hænde den 8. august, hvorfor underretningen er sket efter udløbet af de 3 år.  

 Toldcentret havde haft mulighed for at telefaxe afgørelsen eller få den  

 bragt,  

 men dette er ikke sket.
Man må henholde sig til ordlyden af art. 221, stk. 3.  

 Datoforordningen finder ikke anvendelse, idet der netop ved art. 221, stk. 3,  

 er bestemt en anden beregning.
Bestemmelsen i art. 221, stk. 3, er senere og  

 selvstændig i forhold til datoforordningen.
Der er således tale om en  

 særregel,  

 jf. herved også det angivne i Told- og Skattestyrelsens Procesvejledningen,  

 om  

 der er er særlige regler om toldmyndighedernes mulighed for at foretage  

 efteropkrævning.
Underretning er i hvert fald ikke er sket den 7. august  

 2001,  

 hvor afgørelsen tidligst kan være afsendt.
Told & Skat sender normalt  

 breve  

 som økonomi-post, og man skal herved ifølge postvæsenet regne med 3-4 dages  

 forsinkelse.
Toldcentret er selv opmærksom på forældelsesproblematikken, og  

 burde således have sendt afgørelsen anbefalet.
Toldcentret må selv skulle  

 dokumentere, at underretning er sket rettidigt.
 Told- og Skattestyrelsen har indstillet, at toldcentrets  

 efteropkrævning har været berettiget, idet styrelsen dog har indstillet at  

 der  

 ydes godtgørelse efter toldkodeksens artikel 236 for så vidt angår et beløb  

 på  

 27.326 kr. vedrørende import fra selskabet E Ltd.
 For det resterende beløb har styrelsen indstillet, at der  

 sker forelæggelse for EU-Kommissionen efter toldkodeksens artikel 239.
Styrelsen har udtalt, at en række EUR 1 certifikater ikke  

 har kunnet danne grundlag for præferencetoldbehandling.
På det pågældende  

 tidspunkt ses ikke nogen uenighed hos de ghanesiske myndigheder.
Det må  

 således  

 anses for ufornødent, at de danske myndigheder skulle foretage en (fornyet)  

 verifikation af de pågældende certifikater.
 Konstateringen af de objektive juridiske fakta om  

 ejerforhold m.v. vedrører retlige omstændigheder, som ikke kan anses for  

 omfattet af den begrænsning, som der efter selskabets opfattelse kan udledes  

 af  

 de faktiske omstændigheder af bl.a. præmis 11 i Faroe Seafood-dommen.
Fristberegningen skal ske efter bestemmelserne i Rådets  

 forordning nr. 1182/71 af 3. juni 1971 (datoforordningen), der ikke er  

 fraveget  

 ved artikel 221, stk. 3 og ekspeditionerne den 7. august 1998 er således ikke  

 forældede.
Told & Skat sender som udgangspunkt som A-post, og ifølge  

 postvæsenet kommer ca. 97% af denne post frem dagen efter.
I forbindelse med en mission, som repræsentanter for flere  

 medlemsstater og EU-Kommissionen foretog til Ghana i februar 2000 for at  

 kontrollere betingelserne for de ghanesiske myndigheders udstedelse af  

 EUR1-oprindelsescertifikater, blev det konstateret, at en række  

 fiskerifartøjer  

 og de selskaber, der ejede dem, som havde leveret tun, ikke opfyldte  

 oprindelseskriterierne i artikel 2 i protokol 1 til Lomé IV-konventionen.
De  

 tunfisk, der blev fanget af de pågældende fartøjer, opfyldte derfor ikke de  

 præferentielle AVS-oprindelsesregler.
På grundlag af resultaterne af denne  

 mission blev det konstateret, at de pågældende selskaber havde benyttet  

 EUR1-oprindelsescertifikater, der var udstedt med urette.
Efterfølgende er der mellem Ghana og EU undertegnet et  

 fælles dokument.
Som følge af oplysninger fra de ghanesiske myndigheder blev  

 det herved fastslået, at visse ghanesiske eksporterende selskaber   

 herunder E  

 Ltd. - faktisk ejede fiskerifartøjer, som opfyldte betingelserne for  

 oprindelsesstatus.
Landsskatteretten finder at måtte lægge resultaterne af de  

 af medlemsstaterne og EU-Kommissionen foretagne undersøgelser til grund.  

 Selskabet er således ikke berettiget til at opnå præferencetoldbehandling for  

 så vidt angår den i sagen omhandlede import af tun fra Ghana.
Retten er  

 endvidere enig med Told- og Skattestyrelsen i, at på baggrund af de foretagne  

 undersøgelser har en yderligere verifikation af certifikaterne ikke være  

 påkrævet.
 Rådets forordning nr. 2913 af 12. oktober 1992 (med senere  

 ændringer) om indførelse af en EF-toldkodeks (toldkodeksen) artikel 220  

 lyder:
 Stk. 1. Hvis det afgiftsbeløb, som følger af en toldskyld,  

 ikke er bogført i henhold til artikel 218 og 219 eller er bogført for lavt i  

 forhold til det efter lovgivningen skyldige beløb, skal bogføringen af det  

 afgiftsbeløb, der skal opkræves eller efteropkræves, ske senest to dag efter  

 det tidspunkt, hvor toldmyndighederne er blevet klar over situationen, og kan  

 beregne det efter lovgivningen skyldige beløb og fastslå hvem, der er  

 debitor.  

 (efterfølgende bogføring). Denne frist kan forlænges efter artikel 219, 2.
Stk. 2. Bortset fra de tilfælde, der er nævnt i artikel 217,  

 stk. 1, andet og tredje afsnit, foretages der ikke efterfølgende bogføring  

 når a) b) det efter lovgivningen skyldige afgiftsbeløb ikke er blev  

 bogført som følge af en fejl, som toldmyndighederne selv har begået, og som  

 debitor ikke med rimelighed kunne forventes at have opdaget, hvis sidstnævnte  

 i  

 øvrigt i forbindelse med toldangivelsen har handlet i god tro og overholdt  

 samtlige bestemmelser i de gældende forskrifter.
Det bemærkes, at det følger af retspraksis hos EF-domstolen,  

 at når de kompetente myndigheder begår fejl som følge af unøjagtige  

 angivelser  

 fra eksportører, er forventningen til oprindelsescertifikaternes gyldighed  

 ikke  

 længere beskyttet.
I den konkrete sag er der tale om, at eksportørerne angav  

 i  

 oprindelsescertifikaterne, at de varer, de omhandlede, opfyldte betingelserne  

 for opnåelse de pågældende certifikater.
 Retten finder således, at betingelserne for at undlade  

 efteropkrævning efter toldkodeksens artikel 220, stk. 2, litra b, ikke kan  

 anses for opfyldt.
 Rådets forordning nr. 2913 af 12. oktober 1992 om indførelse  

 af en EF-toldkodeks (toldkodeksen) artikel 221, stk. 3 og stk. 4, lyder:
Stk. 3. Underretning af debitor kan ikke ske efter udløbet  

 af en frist på tre år, regnet fra datoen for toldskyldens opståen.
Fristen  

 afbrydes fra datoen for indgivelse af klage i henhold til artikel 243 og  

 under  

 hele klageproceduren Stk. 4. Hvis toldskylden er opstået på grund af en handling,  

 der på det tidspunkt, hvor den blev begået, kunne give anledning til  

 retsforfølgning, kan underretningen af debitor om beløbets størrelse på de i  

 de  

 gældende bestemmelser fastsatte betingelser ske efter udløbet af den i stk. 3  

 nævnte frist. Rådets forordning nr. 1182/71 af 3. juni 1971 om  

 fastsættelse af regler om tidsfrister, datoer og tidspunkter  

 (datoforordningen),  

 artikel 1 og artikel 3, stk. 1, 2. pkt., lyder:
 artikel 1.
 Medmindre andet bestemmes, anvendes bestemmelserne i denne  

 forordning på det retsakter, som er eller bliver vedtaget af Rådet og  

 Kommissionen i henhold til traktaten om oprettelse af Det europæiske  

 økonomiske  

 Fællesskab eller traktaten om oprettelse af Det europæiske  

 Atomenergifællesskab.
( ) artikel 3, stk. 1, 2 pkt.
 Såfremt en tidsfrist udtrykt i dage, uger, måneder eller år  

 skal regnes fra det øjeblik, hvor en begivenhed indtræffer, eller en handling  

 foretages, medregnes den dag, i løbet af hvilken begivenheden eller  

 handlingen  

 sker, ikke ved beregningen af fristen.
For så vidt angår toldangivelsen antaget den 7. august 1998  

 finder retten i overensstemmelse med Told- og Skattestyrelsen, at der skal  

 ske  

 fristberegning ud fra datoforordningen.
Datoforordningens bestemmelser skal  

 således finde anvendelse medmindre det konkret er bestemt, at  

 datoforordningen  

 ikke skal finde anvendelse.
Det er med fristen i toldkodeksens artikel 221,  

 stk. 3, ikke bestemt, at fristberegningen ikke skal ske efter  

 datoforordningen.  

 En fristberegning ud fra datoforordningens artikel 3, stk. 1, 2. pkt. må føre  

 til, at fristen i toldkodeksens artikel 221, stk. 3, er overholdt for denne  

 angivelse, idet fristen må anses at løbe fra den 8. august 1998. Retten  

 finder  

 herved, at det ud fra det oplyste må lægges til grund, at der er sket  

 underretning den 8. august 2001. Det angivne i Told- og Skattestyrelsens  

 Procesvejledning om, at toldkodeksens artikel 221 indeholder særlige regler  

 for  

 toldmyndighederne for at foretage efteropkrævning inden for den særlige 3-års  

 frist, skal efter Landsskatterettens opfattelse ses i forhold til de i  

 procesvejledningen beskrevne fristregler inden for skatte- og afgiftsområdet.
 Retten finder således, at toldcentrets efteropkrævning har  

 været foretaget med rette.
 Under henvisning til EU-Kommissionens beslutning af 3.  

 oktober 2002 finder retten imidlertid, at der skal ske forelæggelse af sagen  

 for EU-Kommissionen med henblik på en vurdering af, om der kan indrømmes  

 toldgodtgørelse efter toldkodeksens artikel 239.
 Landsskatteretten pålægger således Told- og  

 Skattemyndigheden at forelægge sagen for EU-Kommissionen med henblik på at  

 vurdere, om der kan ydes godtgørelse efter toldkodeksens artikel 239, jf.  

 gennemførelsesbestemmelsernes artikel 905, stk. 1, samt efterfølgende at  

 træffe  

 afgørelse på grundlag af EU-Kommissionens beslutning, jf.  

 gennemførelsesbestemmelsernes artikel 908, stk. 2.
