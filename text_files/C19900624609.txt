 Finansministeriet og Dansk Fængselsforbund har den 13. marts 1990 indgået  

 vedlagte overenskomst vedrørende løn- og arbejdsforhold for køkkenledere ved  

 arresthuse under Direktoratet for Kriminalforsorgen, der træder i stedet for  

 overenskomst af 23. september 1988.
 Eventuelle tvivlsspørgsmål vedrørende overenskomsten forelægges  

 Finansministeriet.
 Cirkulæret har virkning fra 1. april 1989. Samtidig ophæves cirkulære af  

 7. oktober 1988 (LP.nr. 119/88) om overenskomst for køkkenledere ved  

 arresthuse under Direktoratet for Kriminalforsorgen.
Finansministeriet, Administrations- og Personaledepartementet, den 30. marts 1990 P.M.V.
 E.B.
Morten Arnberg OVERENSKOMST FOR KØKKENLEDERE VED ARRESTHUSE UNDER  DIREKTORATET FOR KRIMINALFORSORGEN Løn § 1.  Lønnen til køkkenledere ved arresthuse under  

 Direktoratet for Kriminalforsorgen beregnes på grundlag af en årsløn, der  

 svarer til lønnen efter den for perioden 1. april 1989 til 31. marts 1991  

 gældende lønjusteringsaftale for statens tjenestemænd.
Lønnen betales  

 månedsvis bagud med 1/12.
 Stk. 2.  Lønnen til køkkenledere ved store arresthuse  

 udgør pr. år 1044/2028 af lønnen på skalatrin 14, stedtillægsområde IV, det  

 vil sige 80.992 kr. årligt.
 Stk. 3.  Lønnen til køkkenledere ved mindre arresthuse  

 udgør pr. år 940/2028 af lønnen på skalatrin 14, stedtillægssats IV, det vil  

 sige 72.924 kr. årligt.
Ferie § 2.  De ansatte er omfattet af ferieloven.
 Stk. 2.  Med virkning fra ferieåret 1990/91  

 (optjeningsåret 1989) er ansatte, der holder ferie med løn, berettiget til  

 særlig feriegodtgørelse i stedet for ferietillæg efter ferielovens § 14, stk.  

 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af Stk. 4.  I det beløb, der beregnes efter stk. 3,  

 fradrages udbetalt særlig feriegodtgørelse.
 Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 3 og stk. 4.
Sygdom § 3.  Der betales løn under sygdom og  

 uarbejdsdygtighed som følge af ulykke i tjenesten, medmindre den pågældende  

 under tjenesteforholdets beståen har pådraget sig sygdom ved forsæt eller  

 grov uagtsomhed, eller han/hun ved stillingens overtagelse har fortiet, at  

 han/hun led af vedkommende sygdom.
 Stk. 2.  Når løn under sygdom er oppebåret i 120 dage  

 inden for et tidsrum af 12 på hinanden følgende måneder, betragtes  

 tjenesteforholdet som bortfaldet uden særligt varsel.
 Stk. 3.  Sygdomsforfald kan forlanges dokumenteret ved  

 lægeerklæring.
Opsigelse § 4.  Køkkenledere kan opsiges til den 1. i en måned  

 med et varsel, der udgør:
 Stk. 2.  Arrestforvarerægtefæller opsiges normalt i  

 forbindelse med arrestforvarerens fratræden.
Normen § 5.  Som regel for behandling af faglig strid gælder  

 den mellem hovedorganisationerne senest vedtagne norm.
Hovedaftale § 6.  Den mellem Dansk Arbejdsgiverforening og  

 Landsorganisationen i Danmark den 31. oktober 1973 indgåede hovedaftale med  

 ændringer pr. 1. marts 1987 finder tilsvarende anvendelse på nærværende  

 overenskomstområde med de fornødne tilpasninger.
Ikrafttræden og opsigelse § 7.  Nærværende overenskomst træder i kraft den 1.  

 april 1989 og er gældende, indtil den af en af parterne opsiges med 3  

 måneders varsel til ophør en 31. marts, dog tidligst 31. marts 1991.
 Stk. 2.  Aflønningen af køkkenledere sker - fra det  

 tidspunkt, da en opsigelse af overenskomsten får gyldighed, og indtil en ny  

 overenskomst indgås - på grundlag af den på overenskomstens sidste  

 gyldighedsdag gældende lønjusteringsaftale for statens tjenestemænd.
 Stk. 3.  Selvom overenskomsten er opsagt og udløbet, er  

 parterne dog forpligtet til at overholde dens bestemmelser, indtil anden  

 overenskomst træder i stedet eller arbejdsstandsning er iværksat i  

 overensstemmelse med de i nævnte hovedaftale fastsatte regler.
København, den 13. marts 1990 Dansk Fængselsforbund Finansministeriet P.M.V.
