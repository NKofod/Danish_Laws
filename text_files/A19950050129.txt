 Herved bekendtgøres lov om visse forhold på  

 telekommunikationsområdet, jf. lovbekendtgørelse nr. 474 af 1 . juni 1994 med  

 de ændringer, der følger af lov nr. 376 af 14. juni 1995.
 § 1.  Denne lov omfatter alle offentlige radio- og  

 trådbårne telekommunikationstjenester.
 § 2.  Forskningsministeren meddeler koncession på  

 anlæg og drift af de transmissionsveje og centraler, der er knyttet til  

 følgende offentlige radio- og trådbårne telekommunikationstjenester samt  

 udbudet af disse:
 Stk. 2.  For koncessionen gælder i øvrigt lov nr. 84 af  

 11. maj 1897 om telegrafer og telefoner med senere ændringer.
Stk. 3.  Forskningsministeren kan træffe beslutning om  

 liberalisering på de i stk. 1 nævnte områder.
Dog sker indførelse af  

 særrettigheder på nævnte områder ved særskilt lovgivning.
Koncessionshaveren  

 skal uanset bestemmelsen i § 8 tåle, at koncessionen indskrænkes i  

 overensstemmelse med, at der træffes beslutning om liberalisering eller  

 indføres særrettigheder.
Stk. 4.  Forskningsministeren fastsætter i koncessionen  

 vilkår for og fører tilsyn med koncessionshaverens anlæg samt med disses  

 udbygning og drift.
Der kan bl.a. i koncessionen fastsættes vilkår om:
 Stk. 5.  Koncessionshaver godtgør staten de udgifter,  

 som er forbundet med administration m.v. af stk. 1, 3 og 4 og administrative  

 forskrifter udstedt i medfør heraf.
 Stk. 6.  Forskningsministeren kan beslutte, at tilsynet  

 med koncessionshaver, herunder behandling af klager, jf. stk. 4, skal  

 varetages af Telestyrelsen.
 § 2 a.  Klager over koncessionshaver eller dennes  

 datterselskabers forhold på det koncessionerede område over for det  

 offentlige eller private kan forskningsministeren afgøre med bindende  

 virkning for koncessionshaver, jf. dog § 3 b.
 § 3.  Forskningsministeren kan fastsætte forskrifter  

 for etablering og drift af de tjenester, transmissionsveje og centraler, der  

 ikke er omfattet af koncession eller særrettigheder, jf. § 2, stk. 1 og stk.  

 3.
 Stk. 2.  I forskrifter fastsat i medfør af stk. 1 kan  

 forskningsministeren fastsætte bestemmelser, herunder om indførelse af  

 anmeldelses- eller tilladelsesordninger, der bl.a. tilgodeser følgende  

 hensyn:
 Stk. 3.  I forskrifter fastsat i medfør af stk. 1, kan  

 forskningsministeren fastsætte bestemmelse om, at tjenesteudbyderen skal  

 meddele alle oplysninger, der skønnes nødvendige for administrationen af  

 forskrifterne.
 Stk. 4.  Bestemmelserne i straffelovens § 152 og §§ 152  

 d-152 f finder tilsvarende anvendelse for den, der er eller har været ansat  

 hos udbydere af tjenester m.v., der er omfattet af forskrifter fastsat i  

 medfør af stk. 1.
 Stk. 5.  Forskningsministeren kan give tjenesteudbyderen  

 påbud om, at en tjeneste skal lukkes, hvis den regulering, som er fastsat for  

 tjenesten, jf. stk. 1 og 2, ikke overholdes.
Stk. 6.  Forskningsministeren kan give  

 koncessionshaveren påbud om at afbryde for en tjenestes adgang til det  

 offentlige telenet, hvis påbud, jf. stk. 5, ikke efterkommes.
Påbud til  

 koncessionshaver kan endvidere udstedes i tilfælde, hvor det ikke umiddelbart  

 har været muligt at identificere tjenesteudbyderen.
 Stk. 7.  For service 900-tjenester tilfalder den  

 kompetence, som forskningsministeren har, jf. stk. 5 og 6, Service  

 900-Nævnet, jf. § 3 a.
 § 3 a.  Forskningsministeren nedsætter et nævn  

 vedrørende service 900-tjenester.
 Stk. 2.  Ved service 900-tjenester forstås ydelser  

 stillet til rådighed via det offentlige telefonnet, hvor televirksomhederne  

 tillige varetager registrering af forbruget af ydelsen samt fakturering og  

 opkrævning for denne.
 Stk. 3.  Nævnet har følgende opgaver:
 Stk. 4.  Afgørelser truffet af nævnet efter stk. 3, nr.  

 1-2, kan ikke indbringes for anden administrativ myndighed.
 Stk. 5.  Nævnet består af 3 medlemmer, der udpeges af  

 forskningsministeren for 4 år ad gangen.
 Stk. 6.  Forskningsministeren fastsætter nærmere regler  

 om nævnets virksomhed.
 § 3 b.  Forskningsministeren nedsætter et Telenævn.  

 Til nævnet kan påklages afgørelser truffet af Telestyrelsen på følgende  

 områder:
a.
Klager over koncessionshavers regninger for ydelser på det  

 koncessionerede område.
b.
Klager over koncessionshavers ydelser på det koncessionerede område  

 leveret i henhold til gældende abonnementsvilkår.
 Stk. 2.  Afgørelser truffet af Telenævnet efter stk. 1  

 kan ikke indbringes for anden administrativ myndighed.
 § 3 c.  Telenævnet består af en formand og et antal  

 beskikkede sagkyndige medlemmer.
 Stk. 2.  Nævnets administration varetages af et  

 sekretariat, der tillige bistår med behandling af de sager, der indbringes  

 for nævnet.
 Stk. 3.  Forskningsministeren kan fastsætte nærmere  

 regler for Telenævnets virke, herunder regler om opkrævning af gebyr for  

 sager, der behandles ved nævnet.
 § 3 d.  Telenævnets formand skal opfylde de  

 almindelige betingelser for at være landsdommer.
Stk. 2.  Antallet af beskikkede medlemmer fastsættes af  

 forskningsministeren.
Medlemmerne beskikkes af ministeren for 4 år ad gangen.
 § 3 e.  Forskningsministeren kan fastsætte forskrifter  

 for indholdet af teletjenester, der leverer lyd eller billeder.  

 Forskningsministeren kan herunder bestemme, at reglerne om reklame og  

 sponsorering og regler med henblik på at tilgodese hensyn til børn og unge i  

 lov om radio- og fjernsynsvirksomhed skal finde tilsvarende anvendelse på  

 teletjenester, der leverer lyd og billeder.
 Stk. 2.  I forskrifter fastsat i medfør af stk. 1 kan  

 forskningsministeren fastsætte bestemmelser om indførelse af anmeldelses-  

 eller tilladelsesordninger.
 Stk. 3.  I forskrifter fastsat i medfør af stk. 1 kan  

 forskningsministeren fastsætte bestemmelser om, at tjenesteudbyderen skal  

 meddele alle oplysninger, der skønnes nødvendige for administrationen af  

 forskrifterne.
 Stk. 4.  I forskrifter fastsat i medfør af stk. 1  

 træffer Satellit- og Kabelnævnet og Radio- og TV-Reklamenævnet, jf. lov om  

 radio- og fjernsynsvirksomhed, den endelige administrative afgørelse i sager  

 vedrørende teletjenester, der leverer lyd eller billeder.
 Stk. 5.  Satellit- og Kabelnævnet, jf. stk. 4, kan give  

 tjenesteudbyderen påbud om, at en tjeneste skal lukkes, hvis den regulering,  

 som er fastsat for tjenesten, jf. stk. 1, 2 og 3, ikke overholdes.
Stk. 6.  Satellit- og Kabelnævnet, jf. stk. 4, kan  

 endvidere give koncessionshaveren påbud om at afbryde en tjenestes adgang til  

 det offentlige net, hvis påbud, jf. stk. 5, ikke efterkommes.
Påbud til  

 koncessionshaver kan endvidere udstedes i tilfælde, hvor det ikke umiddelbart  

 har været muligt at identificere tjenesteudbyderen.
 § 3 f.  Forskningsministeren kan med sigte på at  

 fremme fri og lige adgang for andre brugere og at modvirke  

 konkurrenceforvridende krydssubsidiering fastsætte forskrifter for følgende,  

 der måtte udbyde egen infrastruktur, som er anlagt til interne driftsformål:
 Stk. 2.  I forskrifter fastsat i medfør af stk. 1 kan  

 forskningsministeren fastsætte bestemmelser om:
 § 4.  Koncessionshaveren betaler til staten en årlig  

 ydelse, der udgør 4 pct. af koncessionshaverens og dennes datterselskabers  

 årlige nettoindtægter på eneretsområderne.
 Stk. 2.  Forskningsministeren fastsætter de nærmere  

 regler for ydelsens beregning og betaling og kan herunder træffe bestemmelse  

 om visse aktivitetsområders undtagelse fra det i stk. 1 nævnte  

 beregningsgrundlag.
 § 5.  Forskningsministeren pålægger formanden og  

 næstformanden i koncessionshaverens bestyrelse pligt til at give ministeren  

 underretning om sådanne forhold vedrørende koncessionshaverens virksomhed,  

 som ministeren måtte skønnes at have interesse i at være bekendt med.
 § 6.  Koncessionshaveren opretter efter forhandling  

 med bestyrelsen for Danmarks Radio og med den centrale bestyrelse for TV 2 de  

 senderstationer, som er nødvendige for Danmarks Radios og TV 2's spredning af  

 lyd- og billedprogrammer, og varetager stationernes drift.
 Stk. 2.  Koncessionshaveren fremskaffer efter  

 forhandling med bestyrelsen for Danmarks Radio sendekapacitet til udsendelse  

 af Danmarks Radios kortbølgeprogrammer, jf. § 7, stk. 4, i lov om radio- og  

 fjernsynsvirksomhed.
 Stk. 3.  De nærmere betingelser for afholdelse og  

 betaling af koncessionshaverens udgifter i forbindelse med udførelsen af de i  

 stk. 1 og 2 nævnte opgaver samt for de kontributions- og distributionsnet,  

 som benyttes i forbindelse hermed, kan fastsættes af forskningsministeren  

 efter forhandling med kulturministeren.
 § 7.  Forskningsministeren pålægger  

 koncessionshaverens ansatte samt de i koncessionshaverens datterselskaber  

 ansatte at hemmeligholde al kommunikation via nettet såvel som navne på  

 brugere af nettet.
 Stk. 2.  Bestemmelserne i borgerlig straffelovs § 152 og  

 §§ 152 d - 152 f finder tilsvarende anvendelse for den, der er eller har  

 været ansat hos koncessionshaveren eller i koncessionshaverens  

 datterselskaber.
 § 8.  Forskningsministeren fastsætter i koncessionen  

 bestemmelser, hvorved koncessionen med et års varsel kan bringes til ophør  

 gennem indløsning af de privatejede aktier i det koncessionshavende selskab  

 til kurs 125. Sådan indløsning kan ske første gang den 1. marts 1997 og  

 fremdeles hvert femte år.
 Stk. 2.  Opdeler det koncessionshavende selskab sin  

 aktiekapital i to klasser, gælder bestemmelsen i stk. 1 kun for den  

 oprindelige aktieklasse (A-klassen). Der gælder ingen indløsningbestemmelse  

 for den nye aktieklasse (B-klassen).
 § 8 a.  Den indløsningsret, som er nævnt i § 8, stk.  

 1, vil blive bragt i anvendelse af forskningsministeren med virkning pr. 1.  

 marts 1997. Uanset indløsningen løber koncessionen herefter videre.
 § 9.  Uanset bestemmelsen i § 8 kan  

 forskningsministeren tilbagekalde koncessionen, hvis de heri fastsatte vilkår  

 overtrædes eller hvis de påbud, der er givet i medfør af koncessionen, ikke  

 efterleves.
 Stk. 2.  Forskningsministeren kan pålægge  

 koncessionshaveren dagbøder med henblik på at fremtvinge, at koncessionshaver  

 efterlever påbud givet i medfør af koncessionen.
 § 9 a.  I forskrifter, som udfærdiges i medfør af §§  

 3, 3 e og 3 f, kan der fastsættes regler om gebyr til dækning af de udgifter,  

 som er forbundet med administrationen af forskrifterne.
 § 10.  I forskrifter, som udfærdiges i medfør af §§ 3,  

 3 e og 3 f, kan der fastsættes straf af bøde for overtrædelse af  

 bestemmelserne i forskrifterne.
Stk. 2.  Er overtrædelsen begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 § 10 a.  Med bøde straffes den, der overtræder vilkår,  

 der er fastsat i koncessionen i henhold til § 2, stk. 4.
Stk. 2.  Er overtrædelsen begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges kommunen eller det kommunale fællesskab  

 bødeansvar.
 § 10 b.  I tilfælde omfattet af § 10 a, kan  

 forskningsministeren eller den ministeren bemyndiger dertil, tilkendegive  

 over for den pågældende, at sagen kan afgøres uden retslig forfølgning, hvis  

 den pågældende erkender sig skyldig i overtrædelsen og erklærer sig villig  

 til inden for en nærmere angiven frist, der efter skriftlig begæring kan  

 forlænges, at betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
§ 11.  For statstjenestemænd i statsvirksomheden  

 Statens Teletjeneste, som pr. 1. januar 1991 eller på et tidspunkt indtil 2  

 år derefter overgår fra staten til ansættelse hos Statens Teletjeneste A/S,  

 såvel som for statstjenestemænd, der frivilligt lader sig udlåne til Statens  

 Teletjeneste A/S, afholder staten udgifter til pension efter  

 tjenestemandspensionsloven.
Tele Danmark A/S indbetaler løbende  

 pensionsbidrag til staten for det tidsrum, hvor den ansatte optjener  

 pensionsalder i selskabet.
Tele Danmark-koncernen kan med de enkelte personer  

 aftale, at tilsvarende gælder for de pågældendes eventuelle efterfølgende  

 ansættelse i eller udlån til andre, nuværende eller fremtidige selskaber i  

 Tele Danmark-koncernen.
 Stk. 2.  Pensionsbidragets størrelse fastsættes af  

 finansministeren.
 § 11 a.  Tele Danmark A/S' forpligtelse til at  

 indbetale løbende pensionsbidrag til staten i medfør af § 11, stk. 1, sidste  

 pkt., kan helt eller delvis erstattes af en engangsbetaling til statskassen.
 Stk. 2.  Engangsbetalingens størrelse fastsættes af  

 finansministeren efter aftale med Tele Danmark A/S.
 § 12.  (Udeladt).
 § 13.  Loven træder i kraft dagen efter  

 bekendtgørelsen i Lovtidende.
§ 14.  Loven gælder ikke for Færøerne og Grønland.
Lov  

 nr. 1101 af 22. december 1993 om ændring af lov om radio- og  

 fjernsynsvirksomhed og lov om visse forhold på telekommunikationsområdet  

 indeholder følgende bestemmelse:
§ 3 Loven træder i kraft den 1. januar 1994. Lov nr. 154 af 8. marts 1994 om  

 ændring af lov om visse forhold på telekommunikationsområdet med flere love  

 indeholder følgende bestemmelser:
§ 1,  nr. 9 §§ 8 og 8 a ophæves, og i stedet indsættes:
 § 8.  Koncessionen løber i perioder a fem år.  

 Koncessionen kan med et års varsel bringes til ophør af forskningsministeren,  

 første gang pr. 1. marts 2002. Bringes koncessionen ikke til ophør pr. 1.  

 marts 2002, løber den uændret videre i endnu en periode på fem år, ved hvis  

 udløb koncessionen igen kan bringes til ophør, og således fremdeles.
§ 4 Loven træder i kraft dagen efter bekendtgørelsen i Lovtidende, jf. dog  

 stk. 2.
 Stk. 2.  § 1, nr. 9, træder i kraft den 2. marts 1997.  

 Lov nr. 372 af 18. maj 1994 om ændring af lov om offentlig mobilkommunikation  

 (GSM-mobilnet) samt ændring af lov om visse forhold på  

 telekommunikationsområdet indeholder følgende bestemmelse:
§ 3 Loven træder i kraft den 1. juni 1994. Lov nr. 376 af 14. juni 1995 om  

 ændring af lov om visse forhold på telekommunikationsområdet og lov om  

 offentlig mobilkommunikation (GSM-mobilnet) indeholder følgende bestemmelse:
§ 3 Loven træder i kraft den 1. juli 1995.
