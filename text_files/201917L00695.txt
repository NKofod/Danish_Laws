Ændringsforslag stillet den 20. april 2020 uden for betænkningen Ændringsforslag til 2. behandling af Forslag til lov om ændring af lov om aktiv socialpolitik (Forlængelse af 12-månedersperioden i 225-timersreglen som følge af covid-19) [af beskæftigelsesministeren (Peter Hummelgaard)]:
Til titlen Af Lars Boje Mathiesen (NB):
 9) I undertitlen indsættes efter »225-timersreglen«: »for danske statsborgere«.
[Afgrænsning af lovforslaget til alene at omhandle danske statsborgeres adgang til forlængelse af 12-månedersperioden] Til § 1 10) I den under nr. 1 foreslåede § 13 h ændres i stk. 1 »En person,« til: »En dansk statsborger,«.
[Afgrænsning af reglerne til alene at omfatte danske statsborgere] 11) I den under nr. 1 foreslåede § 13 h ændres i stk. 2 »ud over mulighederne« til: »for danske statsborgere ud over mulighederne«.
[Afgrænsning af reglerne til alene at omfatte danske statsborgere] Bemærkninger Til nr. 9-11 Udlændinge, der opholder sig i Danmark, skal forsørge sig selv.
Der bør være et grundvilkår, og det er en kendt præmis for de ydelser, man kan modtage i dag, når man opholder sig som udlænding i Danmark, at man skal bidrage med et lille antal arbejdstimer på et år.
Det ændrer internationale kriser ikke på.
Derfor skal reglerne om forlængelse af optjeningsperioden for 225-timersreglen alene omfatte danske statsborgere.
Ændringsforslagene er en positiv forskelsbehandling på baggrund af statsborgerskab.
Det kan efter forslagsstillerens opfattelse ikke anses for diskrimination.
Af hensyn til EU-retten kan der være behov for at justere formuleringerne.
Forslagsstilleren vil stille de fornødne ændringsforslag til 3. behandling, hvis forslagene bliver vedtaget.
