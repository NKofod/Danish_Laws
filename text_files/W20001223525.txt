 På plejehjemmet foretog den medicinansvarlige plejehjemsassistent  

 kontrol af etiketterne på de to boblepakninger, men konstaterede ikke,  

 at der var en uoverensstemmelse mellem det faktiske antal tabletter og de  

 på boblepakningernes etiketter angivne antal, før hun gav  

 patienten medicinen.
Klage over fejlmedicinering Patientklagenævnet fandt grundlag for kritik af  

 afdelingssygeplejersken og indskærpede desuden overfor hende at udvise  

 større omhu i sit fremtidige virke.
Nævnet fandt, at  

 afdelingssygeplejersken burde have været opmærksom på, at  

 der skulle udleveres medicin fra to boblepakninger.
Patientklagenævnet fandt endvidere grundlag for kritik af farmakonom  

 A og B og indskærpede desuden overfor dem at udvise større omhu  

 i deres fremtidige virke.
Nævnet lagde vægt på, at  

 farmakonom A ved en fejltagelse byttede om på etiketterne for uge 30 og  

 32. For så vidt angik farmakonom B lagde nævnet vægt  

 på, at fejlen ikke blev opdaget ved den efterfølgende kontrol,  

 hun udførte af ekspeditionen.
Videre lagde nævnet vægt  

 på, at der kun vanskeligt er mulighed for yderligere kontrol, når  

 et apotek pakker i doseringsæsker, idet lægemidler til de enkelte  

 tidspunkter af dagen er afmålt og pakket, hvorfor det er af endnu  

 større betydning end normalt at sikre rigtige arbejdsresultater.
Patientklagenævnet fandt endelig at kunne kritisere  

 plejehjemsassistenten og indskærpede overfor hende at udvise  

 større omhu i sit fremtidige virke.
Nævnet fandt, at  

 plejehjemsassistenten i forbindelse med udlevering af medicin burde have  

 været opmærksom på, at antallet af tabletter ikke stemte  

 overens med det på de på boblepakningernes etiketter angivne  

 antal tabletter.
