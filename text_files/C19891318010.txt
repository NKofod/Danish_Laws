 Fra de svenske veterinærmyndigheder har man modtaget underretning om, at  

 der gælder følgende bestemmelser for eksport af kød og kødvarer til Sverige.  

 1. Attest.
 Kød og kødvarer skal ledsages af oprindelses- og sundhedsattest (form.  

 K.K. 1700-1973) med følgende tilføjelse på attestens bagside: 1.1. Fersk kød.  

 1.1.1. Fersk kød - kvæg, får og ged.
Det attesteres endvidere, at kødet hidrører fra dyr af dansk oprindelse, at Danmark har været fri for mund- og klovesyge inden for de sidste 6  

 måneder, og at dyrene, hvorfra kødet stammer, er fri for mistanke om og ikke er blevet  

 vaccineret mod mund- og klovesyge. 1.1.2. Fersk kød - svin.
Det attesteres endvidere, at kødet hidrører fra dyr af dansk oprindelse, at Danmark har været fri for mund- og klovesyge, afrikansk og klassisk  

 svinepest, samt swine vesicular disease inden for de sidste 6 måneder, samt at dyrene, hvorfra kødet stammer, er fri for mistanke om og ikke er blevet  

 vaccineret mod nævnte sygdomme. 1.2. Kødvarer.
 Det attesteres endvidere, at varerne ikke er tilsat nitrat, fosfat eller  

 farvestof.
 Yderligere skal attesteres for 1.2.1. Ikke-varmebehandlede kødvarer.
 Samme zoosanitære attestation som for fersk kød. 1.2.2. Varmebehandlede  

 kødvarer.
 De i indførselstilladelsen krævede attestationer.
Indførselstilladelsen skal i hvert enkelt tilfælde forelægges den  

 kontrollerede dyrlæge, inden attesten kan underskrives.
I tvivlstilfælde  

 forelægges sagen for Veterinærdirektoratet.
 Det er en forudsætning for at afgive attestation om tilsætningsstoffer, at  

 den kontrollerede dyrlæge forud underrettes om produktionen og herunder får  

 forelagt recepten for den pågældende vare. 2. Stempling.
 Opskåret fersk kød kræver ikke kødkontrolstempel, såfremt emballagen er  

 forseglet, og forseglingen er forsynet med sundhedsmærket. 3. Lagring og  

 transport.
 For lagring og transport af fersk kød og kødprodukter gælder de i  

 Landbrugsministeriets bekendtgørelser om udførsel af kød m.m. og om udførsel  

 af kødprodukter angivne bestemmelser, medmindre andet er angivet i  

 indførselstilladelsen. 4. Ændringer og tilbagekladelser.
 Såfremt der i indførselstilladelsen kræves andre attestationer eller  

 lignende, som anført foranstående, og kravene umiddlebart kan opfyldes, kan  

 der forholdes i overensstemmelse hermed, uden at sagen forelægges  

 Veterinærdirektoratet.
 Cirkulæreskrivelse af 10. januar 1985 (K.K. 2585-1984) om samme emne  

 tilbageklades.
 P.V.V.
