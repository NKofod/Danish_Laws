Bekendtgørelse  

 om overdragelse af danske forsikringsselskabers forsikringsbestande tegnet  

 ved  

 fri etableringsret eller fri tjenesteydelsesvirksomhed I medfør af § 42 og § 373, stk. 4, i lov om finansiel  

 virksomhed, jf. lovbekendtgørelse nr. 286 af  

 4. april 2006, fastsættes:
 § 1.  

  

 Denne bekendtgørelse finder anvendelse på danske forsikringsselskabers  

 overdragelse af forsikringsbestande tegnet ved filial eller ved udøvelse af  

 virksomhed i form af grænseoverskridende tjenesteydelser i et andet land  

 inden  

 for Den Europæiske Union eller i et land, som Fællesskabet har indgået aftale  

 med på det finansielle område.
§ 2.  

  

 Ved  

 det land, hvor risikoen eller forpligtelsen består, forstås 1)  

 	  

 det land, hvor det  

 forsikrede gode befinder sig, såfremt forsikringen dækker enten fast ejendom  

 eller fast ejendom og indbo, i det omfang indboet er dækket af samme  

 forsikringspolice, 2)  

 	  

 det land, hvor  

 registreringen er foretaget, såfremt forsikringen vedrører et  

 transportmiddel,  

 der skal registreres, eller 3)  

 	  

 det land, hvor  

 forsikringstageren har indgået aftalen, når denne er af højst 4 måneders  

 varighed og vedrører risici i forbindelse med rejser eller ferie.
Stk. 2.  

  

 Når et  

 motorkøretøj sendes fra et medlemsland til et andet, består risikoen, uanset  

 stk. 1, nr. 2, i det modtagende medlemsland, selvom køretøjet ikke formelt er  

 registreret der.
Dette gælder i 30 dage fra det tidspunkt, hvor køber har  

 accepteret leveringen.
 Stk. 3.  

  

 I andre tilfælde  

 end de i stk. 1, nr. 1-3, og stk. 2, anførte forstås ved det land, hvor  

 risikoen  

 eller forpligtelsen består, det land, hvor forsikringstageren har sin  

 sædvanlige bopæl eller, hvis forsikringstageren er en juridisk person, det  

 land, hvor denne juridiske persons virksomhed, som forsikringsaftalen  

 vedrører,  

 er beliggende.
 § 3.  

  

 Vil  

 et forsikringsselskab med vedtægtsmæssigt hjemsted her i landet overdrage  

 hele  

 eller en bestemt del af sin forsikringsbestand, der er tegnet ved fri  

 etableringsret eller ved fri tjenesteydelsesvirksomhed, til et  

 forsikringsselskab, der er etableret i et andet land inden for Den Europæiske  

 Union eller i et land, som Fællesskabet har indgået aftale med på det  

 finansielle område, således at det overdragende selskab derved befries for  

 ansvar overfor forsikringstagerne, skal det ansøge om Finanstilsynets  

 tilladelse.
 Stk. 2.  

  

 Finanstilsynet  

 tillader overdragelsen, når tilsynsmyndigheden i det land, hvor det  

 overtagende  

 selskab har sit vedtægtsmæssige hjemsted, bekræfter, at selskabet har den  

 under  

 hensyn til overdragelsen fornødne solvensmargen, og når tilsynsmyndigheden i  

 det land, hvor risikoen eller forpligtelserne består, giver samtykke til  

 overdragelsen.
 Stk. 3.  

  

 Ved overdragelse  

 af en forsikringsbestand tegnet ved filial (fri etableringsret) skal tillige  

 tilsynsmyndigheden i det land, hvor filialen er etableret, høres.
 § 4.  

  

 Vil  

 et forsikringsselskab med vedtægtsmæssigt hjemsted her i landet overdrage  

 hele  

 eller en bestemt del af sin forsikringsbestand, der er tegnet ved fri  

 etableringsret eller ved fri tjenesteydelsesvirksomhed i et andet land inden  

 for Den Europæiske Union eller i et land, som Fællesskabet har indgået aftale  

 med på det finansielle område, til et forsikringsselskab med vedtægtsmæssigt  

 hjemsted her i landet eller til en filial her i landet af et  

 forsikringsselskab  

 med vedtægtsmæssigt hjemsted i et af de ovenfor nævnte lande, således at det  

 overdragende selskab befries for ansvar overfor forsikringstagerne, skal det  

 ansøge om Finanstilsynets tilladelse.
 Stk. 2.  

  

 Finanstilsynet  

 tillader overdragelsen, når tilsynsmyndigheden i det land, hvor risikoen  

 eller  

 forpligtelserne består, giver samtykke til overdragelsen, og såfremt der er  

 tale om overdragelse til en filial, jf. stk. 1, når tilsynsmyndigheden i det  

 land, hvor det overtagende selskab har sit vedtægtsmæssige hjemsted,  

 bekræfter,  

 at selskabet har den under hensyn til overdragelsen fornødne solvensmargen.
 Stk. 3.  

  

 Ved overdragelse  

 af en forsikringsbestand tegnet ved filial (fri etableringsret) skal tillige  

 tilsynsmyndigheden i det land, hvor filialen er etableret, høres.
 § 5.  

  

 Overtrædelse af § 3, stk. 1, og § 4, stk. 1, straffes med bøde, medmindre  

 højere straf er forskyldt efter § 373 i lov om finansiel virksomhed.
 § 6.  

  

 Bekendtgørelsen træder i kraft  

 den 1. maj 2007.
 Stk. 2.  

  

 Samtidig ophæves  

 Finanstilsynets bekendtgørelse nr. 490 af  

 7. juni 1994  

 om overdragelse af danske  

 forsikringsselskabers forsikringsbestande tegnet ved fri etableringsret eller  

 fri tjenesteydelsesvirksomhed.
 § 7.  

  

 Bekendtgørelsen gælder ikke for Færøerne og Grønland.
Finanstilsynet, den 28. marts 2007 Henrik Bjerre-Nielsen /Hanne Faurholdt Bekendtgørelsen gennemfører enkelte dele af Rådets direktiv 92/49, EF-Tidende  

 L  

 228, side 1 (3. skadesforsikringsdirektiv) og Rådets direktiv 92/96,  

 EF-Tidende  

 L 360, side 1 (3. livsforsikrignsdirektiv), samt enkelte dele af Rådets  

 direktiv  

 2005/14/EF af 11. maj 2005, EU-Tidende 2005, nr.
L 149, s. 14 (5.  

 motorkøretøjsforsikringsdirektiv).
