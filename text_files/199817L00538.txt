Ændringsforslag stillet den 25. maj 1999  

 uden for betænkningen Ændringsforslag til 2. behandling af Forslag til lov om elforsyning Af	miljø- og energiministeren:
Ny paragraf 14) Efter § 104 indsættes som ny paragraf:
 »§ 01. De kommunalt ansatte  

 tjenestemænd, der gør tjeneste i en kommunal virksomhed omfattet  

 af denne lov på tidspunktet for kommunens etablering af de i  

 medfør af denne lov nødvendiggjorte selskaber til  

 fortsættelse af den nævnte virksomhed, er forpligtet til at  

 gøre tjeneste i et eller flere af disse selskaber med bevarelse af  

 deres ansættelsesforhold til kommunen.
 Stk. 2. De i stk. 1 nævnte selskaber tilbyder de  

 i stk. 1 nævnte tjenestemænd overgang til ansættelse i  

 pågældende selskaber.
 Stk. 3. Til de tjenestemænd, som ikke  

 ønsker at overgå til ansættelse efter stk. 2, udbetaler  

 kommunen løn m.v. og afholder udgifter til pension i overensstemmelse  

 med herom fastsatte regler.
Stk. 4. En tjenestemand, som i henhold til stk. 3  

 vælger at opretholde den kommunale ansættelse, og som i henhold  

 til stk. 1 forpligtes til at gøre tjeneste i det ved denne lov  

 nødvendiggjorte selskab, har ikke som følge heraf krav på  

 ventepenge, rådighedsløn eller pension.
Tjenestemanden har pligt  

 til at underkaste sig de forandringer i sine tjenesteforretningers omfang og  

 beskaffenhed, som følger af etableringen af de ved denne lov  

 nødvendiggjorte selskaber.
 Stk. 5. Selskaberne refunderer fra overtagelsen af  

 driften kommunen de lønninger m.v., der udbetales i henhold til stk.  

 3, og indbetaler efter nærmere aftale med kommunen løbende  

 pensionsbidrag til kommunen for den pensionsalder, tjenestemanden optjener  

 fra overtagelsen.
Stk. 6. De kommunalt ansatte tjenestemænd,  

 der udlånes til et eller flere af de i stk. 1 nævnte selskaber,  

 er berettiget til at deltage på lige fod med medarbejderne i  

 pågældende selskab ved valg af medarbejderrepræsentanter  

 til bestyrelsen for selskabet og er på tilsvarende måde valgbare  

 til denne, såfremt der efter aktie- eller anpartsselskabslovens  

 almindelige regler er adgang til valg af medarbejderrepræsentanter i  

 pågældende selskab.« Bemærkninger Til nr. 14 I forbindelse med etableringen af de ved lovforslaget  

 nødvendiggjorte selskaber til fortsættelse af de forskellige  

 dele af den hidtil i kommunen drevne elforsyningsvirksomhed bevarer de i  

 kommunen ved pågældende virksomhed tjenestegørende  

 tjenestemænd deres ansættelsesforhold til kommunen, idet de  

 samtidig forpligtes til at gøre tjeneste i et eller flere af de  

 selskaber, der fortsætter virksomheden.
Selskaberne skal ifølge de foreslåede  

 bestemmelser tilbyde de pågældende tjenestemænd  

 ansættelse.
I tilfælde, hvor ansættelsestilbudet ikke  

 accepteres, udbetaler kommunen fortsat løn m.v. og afholder udgifter  

 til pension til de pågældende, dog med refusion fra selskaberne  

 efter aftale mellem kommunen og selskaberne.
Der er således i disse  

 tilfælde tale om en udlånsordning.
Ordningen svarer i princippet til personalemæssige  

 bestemmelser i tidligere gennemført lovgivning om omdannelse af  

 statsvirksomheder til aktieselskaber og om omdannelse af kommunalt ejede  

 virksomheder til aktieselskaber, f.eks. lov om hovedstadsområdets  

 kollektive persontrafik.
Det er herved forudsat, at det ikke indebærer  

 forflyttelse, hvis tjenestemænd tilpligtes at forrette tjeneste i et  

 privatretligt organiseret selskab, der fortsætter den hidtil i  

 offentligt regi drevne virksomhed, og som ejes af den, der hidtil har drevet  

 virksomheden.
For kommunale tjenestemænd i overordnede chefstillinger  

 vil en forpligtelse til at gøre tjeneste i et udskilt selskab kunne  

 rejse spørgsmålet om forflyttelse.
I bekræftende fald vil  

 en overgang til tjeneste i selskabet selvsagt kun kunne ske ved kommunens  

 individuelle aftale med vedkommende.
Det samme vil være  

 tilfældet, hvis der ved ansættelsesforholdet er etableret en  

 aftale, hvorefter den ansatte vil kunne modsætte sig en  

 gennemførelse af en ændring af den foreslåede art.
Bestemmelsen i den nye § 105 indebærer derfor, at de  

 pågældende tjenestemænd ikke vil have krav på  

 ventepenge/rådighedsløn eller pension som følge af de  

 nyetablerede selskabers overtagelse af dele af den kommunale  

 elforsyningsvirksomhed.
De pågældende tjenestemænd er  

 forpligtede til at gøre tjeneste i selskaberne.
 Accept af det ansættelsestilbud, der  

 forudsættes fremsat, vil indebære, at de pågældende  

 herefter med de for kommunalt ansatte tjenestemænd gældende  

 regler bringer deres ansættelse som tjenestemænd til ophør  

 og indtræder i ansættelsesforhold til pågældende  

 selskab.
 Indtil et ansættelsestilbud måtte være  

 accepteret og tjenestemandsansættelse bragt til ophør, eller  

 hvis ansættelsestilbudet ikke accepteres, opretholder de  

 pågældende tjenestemænd deres ansættelsesforhold til  

 kommunen, og kommunen udbetaler i tiden fra selskabernes overtagelse af det  

 pågældende personale fortsat løn m.v. og afholder udgifter  

 til pensioner til de pågældende i overensstemmelse med de herom  

 fastsatte regler.
 Der træffes aftale mellem kommunen og selskaberne om  

 selskabernes refusion fra overtagelsestidspunktet af udgifter til løn  

 og eventuelle senere opståede udgifter til  

 rådighedsløn/ventepenge til de omhandlede tjenestemænd  

 samt indbetalinger af løbende pensionsbidrag til kommunen for den  

 pensionsalder, som optjenes i tiden fra overtagelsen og fremefter.
I tidligere gennemført lovgivning om omdannelse af  

 statsvirksomheder eller kommunalt ejede virksomheder til aktieselskaber har  

 det været forudsat, at en efterfølgende reduktion af statens  

 eller kommunernes ejerandele i pågældende selskaber kan  

 indebære, at der foreligger således ændrede  

 ansættelsesforhold, som tjenestemændene ikke er pligtige at  

 tåle.
Disse principper forudsættes også at være  

 gældende i relation til den kommunale selskabsdannelse, der er  

 nødvendiggjort af nærværende lovforslag.
 Loven om lønmodtageres retsstilling ved  

 virksomhedsoverdragelse finder i øvrigt anvendelse ved de af  

 lovforslaget nødvendiggjorte selskabsdannelser.
