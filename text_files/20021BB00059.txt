Fremsat den 11. december 2002 af  

 Kristen Touborg (SF) og Aage Frandsen (SF) Forslag til folketingsbeslutning om bødestraf ved misligholdelse af landbrugslovens  

 bopælspligt Folketinget pålægger regeringen at foretage de  

 nødvendige regelændringer, der tilsikrer, at bødestraffen  

 for overtrædelse af bopælspligten finder anvendelse oftere og  

 tidligere, samt at udmålingen af bødestraffen sættes i  

 forhold til størrelsen af den modtagne hektarstøtte.
Bemærkninger til forslaget Det er i dag ikke en betingelse for  

 modtagelse af hektarstøtte, at landbrugslovens bopælspligt er  

 overholdt.
Med beslutningsforslaget tilstræbes en ligestilling i  

 praksis mellem overtrædelse af landbrugslovens bopælspligt og  

 overtrædelsen af andre love, f.eks. den sociale lovgivning.
 Hvis de EU-retlige problemer med at kræve  

 hektarstøtten tilbagebetalt for den periode, hvor bopælspligten  

 ikke har været overholdt, ikke umiddelbart kan løses, fordi det  

 forudsætter ændringer i EU-lovgivningen, foreslås det, at  

 der fastsættes en stafferamme (bødestraf), der tager afsæt  

 i den hektarstøtte, der er modtaget i den givne periode.
 En genindførelse af tidligere cross  

 compliance-bestemmelser løser ikke problemet, jf.  

 fødevareministerens notat af 21. februar 2002 til Udvalget for  

 Fødevarer, Landbrug og Fiskeri, jf. 2001-02, 2. samling, alm. del  

 bilag 236.
Skriftlig fremsættelse Kristen Touborg Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om bødestraf  

 ved misligholdelse af landbrugslovens bopælspligt.
(Beslutningsforslag nr.
B 59).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
