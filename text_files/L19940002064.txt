 Den 10. december 1993 undertegnedes i Riga en overenskomst mellem Danmark  

 og Letland til undgåelse af dobbeltbeskatning og forhindring af  

 skatteunddragelse for så vidt angår indkomst- og formueskatter.
 Overenskomsten og en dertil knyttet protokol har følgende ordlyd:
Oversættelse OVERENSKOMST mellem Kongeriget Danmark og Republikken Letland til undgåelse af dobbeltbeskatning og forhindring af skatteunddragelse for så vidt angår indkomst- og formueskatter.
 Regeringen i Kongeriget Danmark og Regeringen i Republikken Letland, der  

 ønsker at indgå en overenskomst til undgåelse af dobbeltbeskatning og  

 forhindring af skatteunddragelse for så vidt angår indkomst- og  

 formueskatter, er blevet enige om følgende:
Artikel 1 De af overenskomsten omfattede personer Denne overenskomst skal finde anvendelse på personer, der er hjemmehørende  

 i en af eller begge de kontraherende stater.
Artikel 2 De af overenskomsten omfattede skatter 1. De gældende skatter, på hvilke overenskomsten skal  

 finde anvendelse, er:
 (herefter omtalt som »dansk skat«).
 (herefter omtalt som »lettisk skat«).
2. I tilfælde, hvor en ny indkomst- eller formueskat  

 bliver indført i en kontraherende stat efter undertegnelsen af denne  

 overenskomst, skal overenskomsten også finde anvendelse på denne skat.
De  

 kompetente myndigheder i de kontraherende stater skal ved gensidig aftale  

 beslutte, hvorvidt en skat, der er indført i en af de kontraherende stater,  

 er af en sådan karakter, at den skal være omfattet af overenskomsten i  

 overensstemmelse med den forudgående sætning.
3. Overenskomsten skal også finde anvendelse på alle  

 skatter af samme eller væsentlig samme art som de, der er nævnt eller sigtet  

 til i stykkerne 1 og 2, og som pålignes efter datoen for undertegnelsen af  

 denne overenskomst i tillæg til, eller i stedet for, de skatter, på hvilke  

 overenskomsten finder anvendelse i henhold til de nævnte stykker.
De  

 kompetente myndigheder i de kontraherende stater skal give hinanden  

 underretning om alle væsentlige ændringer, som er blevet foretaget i deres  

 respektive skattelove.
Artikel 3 Almindelige definitioner 1. Medmindre andet fremgår af sammenhængen, har i  

 denne overenskomst følgende udtryk den nedenfor angivne betydning:
 2. Ved anvendelsen af denne overenskomst i en  

 kontraherende stat skal, medmindre andet følger af sammenhængen, ethvert  

 udtryk, som ikke er defineret deri, tillægges den betydning, som det har i  

 denne stats lovgivning om de skatter, hvorpå overenskomsten finder  

 anvendelse.
Artikel 4 Skattemæssigt hjemsted 1. I denne overenskomst betyder udtrykket »en  

 person, der er hjemmehørende i en kontraherende stat« enhver person, som  

 i henhold til lovgivningen i denne stat er skattepligtig der på grund af  

 hjemsted, bopæl, ledelsens sæde, registrering eller ethvert andet lignende  

 kriterium.
Udtrykket omfatter også en kontraherende stat selv, en politisk  

 underafdeling, en lokal myndighed eller et herunder hørende offentligt organ.  

 Udtrykket omfatter ikke en person, som er skattepligtig til den pågældende  

 stat udelukkende af indkomst fra kilder i denne stat, eller formue, der  

 befinder sig der.
 2. I tilfælde, hvor en fysisk person efter  

 bestemmelserne i stykke 1 er hjemmehørende i begge de kontraherende stater,  

 bestemmes hans status efter følgende regler:
3. I tilfælde, hvor en ikke-fysisk person efter  

 bestemmelserne i stykke 1 er hjemmehørende i begge de kontraherende stater,  

 skal de kompetente myndigheder i de kontraherende stater bestræbe sig på at  

 afgøre spørgsmålet ved gensidig aftale og fastsætte de nærmere regler for  

 overenskomstens anvendelse på en sådan person.
Hvor der ikke foreligger en  

 sådan aftale, skal personen, ved anvendelsen af denne overenskomst, i hver af  

 de kontraherende stater ikke anses for at være hjemmehørende i den anden  

 kontraherende stat.
Artikel 5 Fast driftssted 1. I denne overenskomst betyder udtrykket »fast  

 driftssted« et fast forretningssted, gennem hvilket et foretagendes  

 virksomhed helt eller delvis udøves.
 2. Udtrykket »fast driftssted« omfatter  

 navnlig:
 3. Et bygnings-, anlægs-, montage- eller  

 installationsarbejde eller en tilsynsførende eller rådgivende aktivitet i  

 forbindelse dermed udgør kun et fast driftssted, hvis arbejdet, projektet  

 eller aktiviteten varer mere end 6 måneder.
 4. Uanset de foranstående bestemmelser i denne artikel  

 skal udtrykket »fast driftssted« anses for ikke at omfatte:
 5. Uanset bestemmelserne i stykke 1 og 2 skal et  

 foretagende - i tilfælde, hvor en person, der ikke er en sådan uafhængig  

 repræsentant, som omhandles i stykke 6, handler på foretagendets vegne og har  

 og sædvanligvis udøver i en kontraherende stat en fuldmagt til at indgå  

 aftaler i foretagendets navn - anses for at have et fast driftssted i denne  

 stat med hensyn til hele den virksomhed, som denne person påtager sig for  

 foretagendet, medmindre denne persons virksomhed er begrænset til sådanne  

 forhold, som er nævnt i stykke 4, og som, hvis de var udøvet gennem et fast  

 forretningssted, ikke ville gøre dette faste forretningssted til et fast  

 driftssted efter bestemmelserne i nævnte stykke.
6. Et foretagende skal ikke anses for at have et fast  

 driftssted i en kontraherende stat, blot fordi det driver erhvervsvirksomhed  

 i denne stat gennem en mægler, kommissionær eller en anden uafhængig  

 repræsentant, forudsat at disse personer handler inden for rammerne af deres  

 sædvanlige erhvervsvirksomhed.
Hvor imidlertid en repræsentant udelukkende  

 eller næsten udelukkende udøver virksomhed på dette foretagendes vegne, skal  

 han ikke anses for en uafhængig repræsentant i dette stykkes betydning.
 7. Den omstændighed, at et selskab, der er  

 hjemmehørende i en kontraherende stat, behersker eller beherskes af et  

 selskab, der er hjemmehørende i den anden kontraherende stat, eller som  

 (enten gennem et fast driftssted eller på anden måde) udøver  

 erhvervsvirksomhed i denne anden stat, skal ikke i sig selv medføre, at nogen  

 af de to selskaber anses for et fast driftssted for det andet.
Artikel 6 Indkomst af fast ejendom 1. Indkomst, som en person, der er hjemmehørende i en  

 kontraherende stat, oppebærer af fast ejendom (herunder indkomst af land-  

 eller skovbrug), der er beliggende i den anden kontraherende stat, kan  

 beskattes i denne anden stat.
2. Udtrykket »fast ejendom« skal tillægges  

 den betydning, som det har i lovgivningen i den kontraherende stat, hvori den  

 pågældende ejendom er beliggende.
Udtrykket skal i alle tilfælde omfatte  

 tilbehør til fast ejendom, husdyrbesætning og redskaber, der anvendes i land-  

 og skovbrug, rettigheder på hvilke civilretten om fast ejendom finder  

 anvendelse, bygninger, enhver option eller lignende rettighed med hensyn til  

 fast ejendom, brugsrettigheder til fast ejendom, samt rettigheder til  

 varierende eller faste ydelser, der betales for udnyttelsen af eller retten  

 til at udnytte mineralforekomster, kilder og andre naturforekomster.
Skibe,  

 både og luftfartøjer skal ikke anses for fast ejendom.
 3. Bestemmelserne i stykke 1 skal finde anvendelse på  

 indkomst, der hidrører fra direkte brug, udlejning eller enhver anden form  

 for benyttelse af fast ejendom, såvel som på indkomst fra afhændelse af fast  

 ejendom.
 4. Såfremt besiddelse af aktier eller andre andele i  

 et selskab berettiger indehaveren af aktierne eller andelene til at benytte  

 fast ejendom, der ejes af selskabet, kan indkomst, som oppebæres ved direkte  

 brug, ved udleje, eller enhver anden anvendelse af sådan brugsret, beskattes  

 i den kontraherende stat, hvori den faste ejendom er beliggende.
 5. Bestemmelserne i stykke 1 og 3 skal også finde  

 anvendelse på indkomst af fast ejendom, der tilhører et foretagende, og på  

 indkomst af fast ejendom, der anvendes ved udøvelsen af frit erhverv.
Artikel 7 Fortjeneste ved erhvervsvirksomhed 1. Fortjeneste, som oppebæres af et foretagende i en  

 kontraherende stat, kan kun beskattes i denne stat, medmindre foretagendet  

 driver erhvervsvirksomhed i den anden kontraherende stat gennem et der  

 beliggende fast driftssted.
Såfremt foretagendet driver en sådan virksomhed,  

 kan dets fortjeneste beskattes i den anden stat, men kun for så vidt angår  

 den del deraf, som kan henføres til:
 Bestemmelserne i litra b) og c) finder ikke anvendelse, hvis foretagendet  

 godtgør, at et sådant salg eller en sådan virksomhed ikke med rimelighed  

 kunne være foretaget af dette faste driftssted.
 2. Under iagttagelse af bestemmelserne i stykke 3 skal  

 der i tilfælde, hvor et foretagende i en kontraherende stat driver  

 erhvervsvirksomhed i den anden kontraherende stat gennem et der beliggende  

 fast driftssted, i hver kontraherende stat til dette faste driftssted  

 henføres den fortjeneste, som det kunne forventes at ville have opnået, hvis  

 det havde været et frit og uafhængigt foretagende, som udøvede den samme  

 eller lignende virksomhed på samme eller lignende vilkår, og som under  

 fuldstændig frie forhold afsluttede forretninger med det foretagende, hvis  

 faste driftssted det er.
 3. Ved fastsættelse af et fast driftssteds fortjeneste  

 skal det være tilladt at fradrage omkostninger, som er afholdt for det faste  

 driftssted, herunder generalomkostninger til ledelse og administration, hvad  

 enten de er afholdt i den stat, hvori det faste driftssted er beliggende,  

 eller andre steder.
4. Såfremt det har været sædvane i en kontraherende  

 stat at fastsætte den fortjeneste, der kan henføres til et fast driftssted,  

 på grundlag af en fordeling af foretagendets samlede fortjeneste mellem dets  

 forskellige afdelinger, skal intet i stykke 2 hindre denne kontraherende stat  

 i at fastsætte den skattepligtige fortjeneste på grundlag af en sådan  

 sædvanemæssig fordeling.
Den valgte fordelingsmetode skal imidlertid være  

 sådan, at resultatet bliver i overensstemmelse med de principper, der er  

 fastlagt i denne artikel.
 5. Ingen fortjeneste skal kunne henføres til et fast  

 driftssted, blot fordi dette faste driftssted har foretaget vareindkøb for  

 foretagendet.
 6. Ved anvendelsen af de foregående stykker skal den  

 fortjeneste, der henføres til det faste driftssted, fastsættes efter samme  

 metode år for år, medmindre der er god og fyldestgørende grund til at anvende  

 en anden fremgangsmåde.
 7. I tilfælde, hvor fortjeneste omfatter indkomster,  

 som er omhandlet særskilt i andre artikler i denne overenskomst, skal  

 bestemmelserne i disse artikler ikke berøres af bestemmelserne i denne  

 artikel.
Artikel 8 Skibs- og luftfart 1. Fortjeneste, som et foretagende i en kontraherende  

 stat oppebærer ved skibs- eller luftfartsvirksomhed i international trafik,  

 kan kun beskattes i denne stat.
 2. Bestemmelserne i stykke 1 skal også finde  

 anvendelse på fortjeneste, som oppebæres ved deltagelse i en pool, et  

 konsortium eller i en international driftsorganisation.
 3. Såfremt selskaber fra forskellige lande har  

 besluttet at drive luftfartsvirksomhed sammen i form af et konsortium, skal  

 bestemmelserne i stykke 1 og 2 kun finde anvendelse på den del af konsortiets  

 fortjeneste, som svarer til den andel, som et selskab, der er hjemmehørende i  

 en kontraherende stat, har i det pågældende konsortium.
Artikel 9 Indbyrdes forbundne foretagender 1. I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 der afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, men som på grund  

 af disse vilkår ikke er tilfaldet dette, medregnes til dette foretagendes  

 fortjeneste og beskattes i overensstemmelse hermed.
2. I tilfælde, hvor en kontraherende stat til  

 fortjenesten for et foretagende i denne stat medregner - og i  

 overensstemmelse hermed beskatter - fortjeneste, som et foretagende i den  

 anden kontraherende stat er blevet beskattet af i denne anden stat, og den  

 således medregnede fortjeneste af den førstnævnte stat er anset som  

 fortjeneste, som ville være tilfaldet foretagendet i den førstnævnte stat,  

 hvis vilkårene mellem de to foretagender havde været de samme, som ville være  

 blevet aftalt mellem uafhængige foretagender, skal denne anden stat foretage  

 en dertil svarende regulering af det skattebeløb, som er beregnet der af  

 fortjenesten, hvis denne anden stat anser reguleringen for berettiget.
Ved  

 reguleringen skal der tages hensyn til de øvrige bestemmelser i denne  

 overenskomst, og de kontraherende staters kompetente myndigheder skal om  

 nødvendigt rådføre sig med hinanden.
Artikel 10 Udbytte 1. Udbytte, som betales af et selskab, der er  

 hjemmehørende i en kontraherende stat, til en person, der er hjemmehørende i  

 den anden kontraherende stat, kan beskattes i denne anden stat.
 2. Sådant udbytte kan imidlertid også beskattes i den  

 kontraherende stat, hvori det udbyttebetalende selskab er hjemmehørende, og i  

 henhold til lovgivningen i denne stat, men den skat der pålignes må, såfremt  

 modtageren er udbyttets retmæssige ejer, ikke overstige:
 De kompetente myndigheder i de kontraherende stater kan ved gensidig  

 aftale fastsætte de nærmere regler for gennemførelsen af disse begrænsninger.
 Bestemmelserne i dette stykke berører ikke adgangen til at beskatte  

 selskabet af den fortjeneste, hvoraf udbyttet er udbetalt.
 3. Udtrykket »udbytte« betyder i denne  

 artikel indkomst af aktier eller andre rettigheder, der ikke er  

 gældsfordringer, og som giver ret til andel i fortjeneste såvel som indkomst  

 af andre selskabsrettigheder, der er undergivet samme skattemæssige  

 behandling som indkomst af aktier i henhold til lovgivningen i den stat, i  

 hvilken det selskab, der foretager udlodningen, er hjemmehørende.
4. Bestemmelserne i stykke 1 og 2 skal ikke finde  

 anvendelse, såfremt udbyttets retmæssige ejer, der er hjemmehørende i en  

 kontraherende stat, i den anden kontraherende stat, i hvilken det selskab,  

 der udbetaler udbyttet, er hjemmehørende, driver erhvervsvirksomhed gennem et  

 der beliggende fast driftssted eller udøver frit erhverv i denne anden stat  

 fra et der beliggende fast sted, og den aktiebesiddelse, som ligger til grund  

 for udlodningen af udbyttet, har direkte forbindelse med et sådant fast  

 driftssted eller fast sted.
I så fald skal bestemmelserne i henholdsvis  

 artikel 7 eller artikel 14 finde anvendelse.
 5. I tilfælde, hvor et selskab, der er hjemmehørende i  

 en kontraherende stat, oppebærer fortjeneste eller indkomst fra den anden  

 kontraherende stat, må denne anden stat ikke påligne nogen skat på udbytte,  

 som udbetales af selskabet, medmindre udbyttet udbetales til en person, der  

 er hjemmehørende i denne anden stat, eller den aktiebesiddelse, der ligger  

 til grund for udlodningen af udbyttet, har direkte forbindelse med et fast  

 driftssted eller fast sted, der er beliggende i denne anden stat, eller  

 undergive selskabets ikke-udloddede fortjeneste nogen skat på ikke-udloddet  

 fortjeneste, selv om det udbetalte udbytte eller den ikke-udloddede  

 fortjeneste helt eller delvis består af fortjeneste eller indkomst hidrørende  

 fra denne anden stat.
Artikel 11 Renter 1. Renter, der hidrører fra en kontraherende stat og  

 betales til en person, der er hjemmehørende i den anden kontraherende stat,  

 kan beskattes i denne anden stat.
 2. Sådanne renter kan imidlertid også beskattes i den  

 kontraherende stat, hvorfra de hidrører, og i henhold til lovgivningen i  

 denne stat, men den skat der pålignes må, såfremt modtageren er rentebeløbets  

 retmæssige ejer, ikke overstige 10 pct. af bruttobeløbet af renten.
 De kompetente myndigheder i de kontraherende stater kan ved gensidig  

 aftale fastsætte de nærmere regler for gennemførelsen af denne begrænsning.
3. Uanset bestemmelserne i stykke 1 og 2, 4. Udtrykket »renter« betyder i denne  

 artikel indkomst af gældsfordringer af enhver art, hvad enten de er sikrede  

 ved pant i fast ejendom eller ikke, og især indkomst af statsgældsbeviser og  

 indkomst af obligationer eller forskrivninger, herunder agiobeløb og  

 gevinster, der knytter sig til sådanne gældsbeviser, obligationer eller  

 forskrivninger.
Straftillæg som følge af for sen betaling skal ikke anses for  

 renter i henhold til denne artikel.
5. Bestemmelserne i stykke 1 og 2 skal ikke finde  

 anvendelse, såfremt renternes retmæssige ejer, der er hjemmehørende i en  

 kontraherende stat, i den anden kontraherende stat, hvorfra renterne  

 hidrører, driver erhvervsvirksomhed gennem et der beliggende fast driftssted  

 eller udøver frit erhverv i denne anden stat fra et der beliggende fast sted,  

 og den fordring, som ligger til grund for de udbetalte renter, har direkte  

 forbindelse med et sådant fast driftssted eller fast sted.
I så fald skal  

 bestemmelserne i henholdsvis artikel 7 eller artikel 14 finde anvendelse.
6. Renter skal anses for at hidrøre fra en  

 kontraherende stat, hvis de betales af en person, der er hjemmehørende i  

 denne stat.
I tilfælde, hvor den person, der betaler renterne, hvad enten han  

 er hjemmehørende i en kontraherende stat eller ej, imidlertid har et fast  

 driftssted eller et fast sted i en kontraherende stat, i forbindelse med  

 hvilket den gæld, hvoraf renterne betales, er stiftet, og sådanne renter  

 afholdes af dette faste driftssted eller faste sted, skal sådanne renter  

 anses for at hidrøre fra den stat, hvori det faste driftssted eller det faste  

 sted er beliggende.
7. I tilfælde, hvor en særlig forbindelse mellem den,  

 der betaler, og den retmæssige ejer, eller mellem disse og en tredje person,  

 har bevirket, at renterne, når hensyn tages til den gældsfordring, for  

 hvilken de er betalt, overstiger det beløb, som ville være blevet aftalt  

 mellem skyldneren og den retmæssige ejer, såfremt den nævnte forbindelse ikke  

 havde foreligget, skal bestemmelserne i denne artikel alene finde anvendelse  

 på det sidstnævnte beløb.
I så fald skal det overskydende beløb kunne  

 beskattes i overensstemmelse med lovgivningen i hver kontraherende stat under  

 hensyntagen til de øvrige bestemmelser i denne overenskomst.
Artikel 12 Royalties 1. Royalties, der hidrører fra en kontraherende stat  

 og betales til en person, der er hjemmehørende i den anden kontraherende  

 stat, kan beskattes i denne anden stat.
 2. Sådanne royalties kan imidlertid også beskattes i  

 den kontraherende stat, hvorfra de hidrører, og i overensstemmelse med  

 lovgivningen i denne stat, men den skat der pålignes må, såfremt modtageren  

 er den retmæssige ejer af royaltybeløbet, ikke overstige:
 De kompetente myndigheder i de kontraherende stater kan ved gensidig  

 aftale fastsætte de nærmere regler for gennemførelsen af disse begrænsninger.
 3. Udtrykket »royalty« betyder i denne  

 artikel betalinger af enhver art, der modtages som vederlag for anvendelsen  

 af eller retten til at anvende enhver ophavsret til et litterært, kunstnerisk  

 eller videnskabeligt arbejde, herunder spillefilm og film eller bånd til brug  

 for fjernsyns- eller radioudsendelser, ethvert patent, varemærke, mønster  

 eller model, tegning, hemmelig formel eller fremstillingsmetode, eller for  

 anvendelsen af, eller retten til at anvende, industrielt, kommercielt eller  

 videnskabeligt udstyr, eller for oplysninger om industrielle, kommercielle  

 eller videnskabelige erfaringer.
4. Bestemmelserne i stykke 1 og 2 skal ikke finde  

 anvendelse, såfremt royaltybeløbets retmæssige ejer, der er hjemmehørende i  

 en kontraherende stat, i den anden kontraherende stat, hvorfra royaltybeløbet  

 hidrører, driver erhvervsvirksomhed gennem et der beliggende fast driftssted  

 eller udøver frit erhverv i denne anden stat fra et der beliggende fast sted,  

 og den rettighed eller det formuegode, der ligger til grund for de betalte  

 royalties, har direkte forbindelse med et sådant fast driftssted eller fast  

 sted.
I så fald skal bestemmelserne i henholdsvis artikel 7 eller artikel 14  

 finde anvendelse.
5. Royalties skal anses for at hidrøre fra en  

 kontraherende stat, hvis de betales af en person, der er hjemmehørende i  

 denne stat.
I tilfælde, hvor den person, der betaler royalties, hvad enten  

 han er hjemmehørende i en kontraherende stat eller ej, imidlertid har et fast  

 driftssted eller et fast sted i en kontraherende stat, i forbindelse med  

 hvilket forpligtelsen til at betale royalty er påtaget, og sådan royalty  

 afholdes af dette faste driftssted eller faste sted, skal sådan royalty anses  

 for at hidrøre fra den stat, hvori det faste driftssted eller det faste sted  

 er beliggende.
6. I tilfælde, hvor en særlig forbindelse mellem den,  

 der betaler royalties, og den retmæssige ejer, eller mellem disse og en  

 tredje person, har bevirket, at de betalte royalties, når hensyn tages til  

 den anvendelse, rettighed eller oplysning, for hvilken de er betalt,  

 overstiger det beløb, som ville være blevet aftalt mellem skyldneren og den  

 retmæssige ejer, såfremt den nævnte forbindelse ikke havde foreligget, skal  

 bestemmelserne i denne artikel alene finde anvendelse på det sidstnævnte  

 beløb.
I så fald skal det overskydende beløb kunne beskattes i  

 overensstemmelse med lovgivningen i hver af de kontraherende stater under  

 hensyntagen til de øvrige bestemmelser i denne overenskomst.
 7. Såfremt Letland - i nogen overenskomst til  

 undgåelse af dobbeltbeskatning, som Letland har indgået med en tredje stat,  

 som på datoen for undertegnelsen af denne overenskomst er medlem af  

 Organisationen for Økonomisk Samarbejde og Udvikling (OECD) - efter denne  

 dato aftaler at udelukke nogen art af rettigheder eller formuegode i forhold  

 til den definition, der er indeholdt i stykke 3 i denne artikel, eller  

 fritage royalties, som hidrører fra Letland, fra lettisk beskatning af  

 royalties eller at nedsætte de skattesatser, der er fastsat i stykke 2, skal  

 en sådan definition, fritagelse eller nedsat sats automatisk finde  

 anvendelse, som om den havde været angivet i henholdsvis stykke 3 eller  

 stykke 2.
Artikel 13 Kapitalgevinster 1. Fortjeneste, som en person, der er hjemmehørende i  

 en kontraherende stat, erhverver ved afhændelse af fast ejendom, som  

 omhandlet i artikel 6, stykke 2, og som er beliggende i den anden  

 kontraherende stat, eller aktier i et selskab, hvis aktiver hovedsagelig  

 består af sådan fast ejendom, kan beskattes i denne anden stat.
 2. Fortjeneste ved afhændelse af rørlig formue, der  

 udgør en del af erhvervsformuen i et fast driftssted, som et foretagende i en  

 kontraherende stat har i den anden kontraherende stat, eller af rørlig  

 formue, der hører til et fast sted, som en person, der er hjemmehørende i en  

 kontraherende stat, har til rådighed til udøvelse af frit erhverv i den anden  

 kontraherende stat, herunder også fortjeneste ved afhændelse af et sådant  

 fast driftssted (særskilt eller sammen med hele foretagendet), eller af et  

 sådant fast sted, kan beskattes i denne anden stat.
 3. Fortjeneste, der erhverves af et foretagende i en  

 kontraherende stat ved afhændelse af skibe eller luftfartøjer, der anvendes i  

 international trafik, eller af rørlig formue, der er knyttet til driften af  

 sådanne skibe eller luftfartøjer, kan kun beskattes i denne stat.
 4. Fortjeneste ved afhændelse af alle andre aktiver  

 end de, der er omhandlet i de foregående stykker i denne artikel, kan kun  

 beskattes i den kontraherende stat, hvori afhænderen er hjemmehørende.
 5. For så vidt angår fortjeneste, der oppebæres af et  

 luftfartskonsortium, som er dannet af selskaber fra forskellige lande, skal  

 bestemmelserne i stykke 3 kun finde anvendelse på den del af fortjenesten,  

 der vedrører den andel af dette konsortium, der ejes af et selskab, der er  

 hjemmehørende i en kontraherende stat.
 6. Hvor en fysisk person, der er hjemmehørende i en  

 kontraherende stat, og som umiddelbart derefter bliver hjemmehørende i den  

 anden kontraherende stat, af den førstnævnte stat bliver anset for at have  

 afhændet aktier og bliver beskattet i denne stat af fortjenesten på disse  

 aktier på tidspunktet for ændringen af det skattemæssige hjemsted, kan en  

 sådan fysisk person, i den anden kontraherende stat, vælge i sin  

 selvangivelse for det år, hvor afhændelsen finder sted, at blive beskattet,  

 som om han havde erhvervet aktierne for et beløb svarende til det beløb, der  

 af den førstnævnte stat blev anset som salgspris ved denne stats endelige  

 skatteansættelse af kapitalgevinsten.
 7. Uanset bestemmelserne i stykke 4, kan en  

 kontraherende stat beskatte fortjeneste, der af en fysisk person, der er  

 hjemmehørende i den anden kontraherende stat, erhverves ved afhændelse af  

 aktier eller andre selskabsrettigheder i en juridisk person, der er  

 hjemmehørende i den førstnævnte stat, og fortjeneste ved afhændelse af andre  

 værdipapirer, der i denne stat er underlagt den samme beskatning som  

 fortjeneste ved afhændelse af sådanne aktier eller rettigheder, men kun hvis  

 afhænderen på noget tidspunkt inden for de sidste 10 år, der umiddelbart går  

 forud for afhændelsen af aktierne, rettighederne eller værdipapirerne, har  

 været hjemmehørende i den førstnævnte stat.
Artikel 14 Frit erhverv 1. Indkomst ved frit erhverv eller andet arbejde af  

 selvstændig karakter, oppebåret af en fysisk person, der er hjemmehørende i  

 en kontraherende stat, kan kun beskattes i denne stat, medmindre han har et  

 fast sted, som til stadighed står til rådighed for ham i den anden  

 kontraherende stat med henblik på udøvelsen af hans virksomhed.
Såfremt han  

 har et sådant fast sted, kan indkomsten beskattes i denne anden stat, men kun  

 i det omfang, den kan henføres til dette faste sted.
I den henseende skal en  

 fysisk person, der er hjemmehørende i en kontraherende stat og som opholder  

 sig i den anden kontraherende stat i en periode eller perioder, der  

 sammenlagt overstiger 183 dage i nogen 12-måneders periode, der begynder  

 eller slutter i det pågældende skatteår, anses for at have et fast sted, der  

 til stadighed står til rådighed for ham i denne anden kontraherende stat, og  

 den indkomst, der er erhvervet ved den ovenfor nævnte virksomhed, udøvet i  

 denne anden stat, skal henføres til dette faste sted.
 2. Udtrykket »frit erhverv« omfatter især  

 selvstændig videnskabelig, litterær, kunstnerisk, uddannende eller  

 undervisende virksomhed samt selvstændig virksomhed som læge, advokat,  

 ingeniør, arkitekt, tandlæge og revisor.
Artikel 15 Personligt arbejde i tjenesteforhold 1. Såfremt bestemmelserne i artiklerne 16, 18 og 19  

 ikke medfører andet, kan gage, løn og andet lignende vederlag for personligt  

 arbejde i tjenesteforhold oppebåret af en person, der er hjemmehørende i en  

 kontraherende stat, kun beskattes i denne stat, medmindre arbejdet er udført  

 i den anden kontraherende stat.
Er arbejdet udført der, kan det vederlag, som  

 oppebæres herfor, beskattes i denne anden stat.
 2. Uanset bestemmelserne i stykke 1 kan vederlag, som  

 en person, der er hjemmehørende i en kontraherende stat, oppebærer for  

 personligt arbejde i tjenesteforhold, udført i den anden kontraherende stat,  

 kun beskattes i den førstnævnte stat, såfremt:
 3. Uanset de foranstående bestemmelser i denne artikel  

 kan vederlag for personligt arbejde i tjenesteforhold, som udføres om bord på  

 et skib eller luftfartøj, der anvendes i international trafik af en person,  

 der er hjemmehørende i en kontraherende stat, beskattes i denne stat.
 4. I tilfælde, hvor en person, der er hjemmehørende i  

 en kontraherende stat, oppebærer indkomst for personligt arbejde i  

 tjenesteforhold udført om bord på et luftfartøj, der anvendes i international  

 trafik af et luftfartskonsortium, der er dannet af selskaber fra forskellige  

 lande, herunder et selskab, der er hjemmehørende i denne stat, kan sådant  

 vederlag kun beskattes i denne stat.
Artikel 16 Bestyrelseshonorarer Bestyrelseshonorarer og andre lignende vederlag, som oppebæres af en  

 person, der er hjemmehørende i en kontraherende stat, i hans egenskab af  

 medlem af bestyrelsen eller ethvert andet lignende organ i et selskab, der er  

 hjemmehørende i den anden kontraherende stat, kan beskattes i denne anden  

 stat.
Artikel 17 Kunstnere og sportsfolk 1. Uanset bestemmelserne i artiklerne 14 og 15 kan  

 indkomst, som en person, der er hjemmehørende i en kontraherende stat,  

 oppebærer som optrædende kunstner, såsom teater-, film-, radio- eller  

 fjernsynskunstner, eller musiker, eller som sportsmand, ved hans virksomhed  

 udøvet i denne egenskab i den anden kontraherende stat, beskattes i denne  

 anden stat.
 2. I tilfælde, hvor indkomst ved den virksomhed, som  

 udøves af en optrædende kunstner eller en sportsmand i hans egenskab som  

 sådan, ikke tilfalder kunstneren eller sportsmanden selv, men en anden  

 person, kan denne indkomst, uanset bestemmelserne i artiklerne 7, 14 og 15,  

 beskattes i den kontraherende stat, i hvilken kunstneren eller sportsmanden  

 udøver sin virksomhed.
3. Bestemmelserne i stykke 1 og 2 skal ikke finde  

 anvendelse på indkomst, der oppebæres ved virksomhed udøvet i en  

 kontraherende stat af en optrædende kunstner eller sportsmand, hvis besøget i  

 denne stat udelukkende eller i væsentligt omfang er støttet af offentlige  

 midler fra den anden kontraherende stat, en politisk underafdeling eller en  

 lokal myndighed.
I dette tilfælde kan indkomsten beskattes i overensstemmelse  

 med bestemmelserne i henholdsvis artikel 7, 14 eller 15.
Artikel 18 Pensioner, livrenter og lignende betalinger 1. Såfremt bestemmelserne i artikel 19, stykke 2, ikke  

 finder anvendelse, kan pensioner og andre lignende vederlag for tidligere  

 tjenesteydelser samt livrenter, der betales til en person, der er  

 hjemmehørende i en kontraherende stat, kun beskattes i denne stat.
 2. Uanset bestemmelserne i stykkerne 1 og 3, og  

 såfremt bestemmelserne i artikel 19, stykke 2, ikke finder anvendelse, kan  

 pensioner og lignende ydelser, der enten som en periodisk eller som en  

 sumudbetaling ydes i henhold til sociallovgivningen i en kontraherende stat  

 eller en ordning med socialt sigte oprettet af en kontraherende stat, kun  

 beskattes i denne stat.
3. Uanset bestemmelserne i stykke 1, kan, i det  

 tilfælde, hvor en fysisk person, der var hjemmehørende i en kontraherende  

 stat og er blevet hjemmehørende i den anden kontraherende stat, pensioner,  

 livrenter og andre lignende vederlag, som betales til en sådan fysisk person,  

 og som hidrører fra den førstnævnte stat, beskattes i denne stat i henhold  

 til denne stats lovgivning, men den således pålignede skat må ikke overstige  

 15 pct. af bruttobeløbet af betalingerne.
Bestemmelserne i dette stykke skal  

 ikke finde anvendelse på en sådan fysisk person, hvis han er statsløs eller  

 er statsborger i den anden kontraherende stat uden også at være statsborger i  

 den førstnævnte kontraherende stat.
 4. Udtrykket »livrente« betyder i denne  

 artikel en fastsat sum, der er periodisk betalbar til fastsatte tidspunkter,  

 enten for livstid eller for et bestemt angivet eller forud beregneligt  

 tidsrum i henhold til en forpligtelse til at præstere disse betalinger mod  

 rimeligt og fuldt vederlag i penge eller penges værdi (der ikke er  

 tjenesteydelser).
Artikel 19 Offentlige hverv 1. a) Vederlag, undtagen pensioner, der udbetales af  

 en kontraherende stat, dens politiske underafdelinger, lokale myndigheder  

 eller herunder hørende offentlige organer, til en fysisk person for udførelse  

 af personlige tjenesteydelser for denne stat, dens underafdelinger,  

 myndigheder, eller offentlige organer kan kun beskattes i denne stat.
 2. a) Enhver pension, som udbetales af en  

 kontraherende stat, dens politiske underafdelinger, lokale myndigheder eller  

 et herunder hørende offentligt organ - eller af midler tilvejebragt af disse  

 - til en fysisk person for udførelse af personlige tjenesteydelser for denne  

 stat, dens underafdelinger, myndigheder eller offentlige organer, kan kun  

 beskattes i denne stat.
 3. Bestemmelserne i artiklerne 15, 16 og 18 skal finde  

 anvendelse på vederlag og pensioner, der udbetales for tjenesteydelser i  

 forbindelse med virksomhed, der drives af en kontraherende stat, dens  

 politiske underafdelinger, lokale myndigheder eller et herunder hørende  

 offentligt organ.
Artikel 20 Studerende Beløb, som en studerende eller en lærling eller praktikant, der er, eller  

 som, umiddelbart før han besøger en kontraherende stat, var hjemmehørende i  

 den anden kontraherende stat, og som opholder sig i den førstnævnte stat  

 udelukkende i studie- eller uddannelsesøjemed, modtager til sit underhold,  

 sit studium eller sin uddannelse, skal ikke beskattes i denne stat under  

 forudsætning af, at sådanne beløb hidrører fra kilder uden for denne stat.
Artikel 21 Virksomhed i forbindelse med forundersøgelser, efterforskning eller  

 udvinding af kulbrinter 1. Uanset bestemmelserne i artiklerne 5 og 14, skal en  

 person, der er hjemmehørende i en af de kontraherende stater og udøver  

 virksomhed i forbindelse med forundersøgelser, efterforskning eller udvinding  

 af kulbrinter i den anden kontraherende stat, med hensyn til denne virksomhed  

 anses for at udøve virksomhed i denne anden kontraherende stat gennem et der  

 beliggende fast driftssted eller fast sted.
2. Uanset bestemmelserne i stykke 1, skal  

 boreplatformvirksomhed, udøvet uden for kysten, kun udgøre et fast  

 driftssted, hvis virksomheden udøves i en periode eller perioder, der  

 sammenlagt overstiger 365 dage inden for en 18- måneders periode.
Ved  

 anvendelsen af denne bestemmelse skal imidlertid virksomhed, udøvet af et  

 foretagende, der er forbundet med et andet foretagende som omhandlet i  

 artikel 9, anses som udøvet af det foretagende, med hvilket det er forbundet,  

 hvis den pågældende virksomhed er af væsentlig samme art som den, der udøves  

 af det sidstnævnte foretagende.
 3. Uanset bestemmelserne i stykke 1, skal fortjeneste,  

 der oppebæres af en person, der er hjemmehørende i en kontraherende stat, ved  

 transport med skib eller luftfartøj af forsyninger eller mandskab til et  

 sted, hvor der i den anden kontraherende stat drives virksomhed uden for  

 kysten i forbindelse med forundersøgelser, efterforskning eller udvinding af  

 kulbrinter, eller ved drift af bugserbåde og lignende fartøjer i forbindelse  

 med sådan virksomhed, kun beskattes i den førstnævnte stat.
 4. Gage, løn og andre lignende vederlag, som en fysisk  

 person, der er hjemmehørende i en kontraherende stat, oppebærer for arbejde  

 eller personlige tjenesteydelser, udført om bord på et skib eller luftfartøj,  

 som omhandlet i stykke 3, skal beskattes i overensstemmelse med artikel 15,  

 stykke 3.
5. Uanset bestemmelserne i artikel 13, skal  

 fortjeneste på boreplatforme, anvendt i forbindelse med den i stykke 2 nævnte  

 virksomhed og som anses for oppebåret af en i en kontraherende stat  

 hjemmehørende person på det tidspunkt, hvor boreplatformvirksomheden ophører  

 med at være skattepligtig i den anden kontraherende stat, være fritaget for  

 beskatning i denne anden stat.
Ved anvendelsen af dette stykke betyder  

 udtrykket »fortjeneste« det beløb, hvormed handelsværdien på  

 tidspunktet for overflytningen overstiger restværdien på dette tidspunkt,  

 forhøjet med enhver foretagen afskrivning.
Artikel 22 Andre indkomster 1. Indkomster, der oppebæres af en i en kontraherende  

 stat hjemmehørende person, og som ikke er behandlet i de foranstående  

 artikler i denne overenskomst, kan kun beskattes i denne stat.
Imidlertid kan  

 sådanne indkomster, der hidrører fra den anden kontraherende stat også  

 beskattes i denne anden stat.
2. Bestemmelserne i stykke 1 skal ikke finde  

 anvendelse på anden indkomst end indkomst af fast ejendom som defineret i  

 artikel 6, stykke 2, såfremt den i en kontraherende stat hjemmehørende  

 modtager af sådan indkomst driver erhvervsvirksomhed i den anden  

 kontraherende stat gennem et der beliggende fast driftssted, eller udøver  

 frit erhverv i denne anden stat fra et der beliggende fast sted, og den  

 rettighed eller ejendom, som ligger til grund for den udbetalte indkomst, har  

 direkte forbindelse med et sådant fast driftssted eller fast sted.
I så fald  

 skal bestemmelserne i henholdsvis artikel 7 eller artikel 14 finde  

 anvendelse.
Artikel 23 Formue 1. Formue, bestående af fast ejendom, som omhandlet i  

 artikel 6, stykke 2, og ejet af en person, der er hjemmehørende i en  

 kontraherende stat, og som er beliggende i den anden kontraherende stat,  

 eller af aktier i et selskab, hvis aktiver hovedsageligt består af sådan  

 ejendom, kan beskattes i denne anden stat.
 2. Rørlig formue, der udgør en del af erhvervsformuen  

 i et fast driftssted, som et foretagende i en kontraherende stat har i den  

 anden kontraherende stat, eller rørlig formue, der hører til et fast sted,  

 som en person, der er hjemmehørende i en kontraherende stat, har til rådighed  

 til udøvelse af frit erhverv i den anden kontraherende stat, kan beskattes i  

 denne anden stat.
 3. Formue, bestående af skibe og luftfartøjer, der  

 anvendes i international trafik af et foretagende i en kontraherende stat, og  

 rørlig formue, som er knyttet til driften af sådanne skibe eller  

 luftfartøjer, kan kun beskattes i denne stat.
 4. Al anden formue, tilhørende en person, der er  

 hjemmehørende i en kontraherende stat, kan kun beskattes i denne stat.
 5. For så vidt angår formue, der ejes af et  

 luftfartskonsortium dannet af selskaber fra forskellige lande, finder  

 bestemmelserne i stykkerne 3 og 4 kun anvendelse på den del af formuen, som  

 svarer til den andel, som et selskab, der er hjemmehørende i en kontraherende  

 stat, har i det pågældende konsortium.
Artikel 24 Ophævelse af dobbeltbeskatning 1. I Danmark skal dobbeltbeskatning undgås således:
 2. I Letland skal dobbeltbeskatning undgås således:
 Fradragsbeløbet skal imidlertid ikke i noget tilfælde kunne overstige den  

 del af indkomstskatten eller formueskatten i Letland, beregnet uden sådant  

 fradrag, der kan henføres til den indkomst henholdsvis formue, som kan  

 beskattes i Danmark.
Artikel 25 Ikke-diskriminering 1. Statsborgere i en kontraherende stat skal ikke i  

 den anden kontraherende stat kunne undergives nogen beskatning eller dermed  

 forbundne krav, som er anderledes eller mere byrdefulde end den beskatning og  

 dermed forbundne krav, som statsborgere i denne anden stat under samme  

 forhold, især med hensyn til hjemsted, er eller måtte blive undergivet.  

 Uanset bestemmelserne i artikel 1, skal denne bestemmelse også finde  

 anvendelse på personer, der ikke er hjemmehørende i en af eller i begge de  

 kontraherende stater.
 2. Statsløse personer, der er hjemmehørende i en  

 kontraherende stat, skal ikke i nogen af de kontraherende stater kunne  

 undergives nogen beskatning eller dermed forbundne krav, som er anderledes  

 eller mere byrdefulde end den beskatning og dermed forbundne krav, som  

 statsborgere i den pågældende stat under samme forhold, især med hensyn til  

 hjemsted, er eller måtte blive undergivet.
3. Beskatningen af et fast driftssted, som et  

 foretagende i en kontraherende stat har i den anden kontraherende stat, må  

 ikke være mindre fordelagtig i denne anden stat end beskatningen af  

 foretagender i denne anden stat, der driver samme virksomhed.
Denne  

 bestemmelse skal ikke kunne fortolkes som forpligtende en kontraherende stat  

 til at indrømme personer, der er hjemmehørende i den anden kontraherende  

 stat, de personlige skattemæssige begunstigelser, lempelser og nedsættelser,  

 som den som følge af ægteskabelig stilling eller forsørgerpligt over for  

 familie indrømmer personer, der er hjemmehørende inden for dens eget område.
4. Medmindre bestemmelserne i artikel 9, stykke 1,  

 artikel 11, stykke 7, eller artikel 12, stykke 6, finder anvendelse, skal  

 renter, royalties og andre betalinger, der udredes af et foretagende i en  

 kontraherende stat til en person, der er hjemmehørende i den anden  

 kontraherende stat, kunne fratrækkes ved opgørelsen af et sådant foretagendes  

 skattepligtige indkomst under samme betingelser, som hvis betalingerne var  

 sket til en person, hjemmehørende i den førstnævnte stat.
På samme måde skal  

 enhver gæld, som et foretagende i en kontraherende stat har til en person,  

 hjemmehørende i den anden kontraherende stat, kunne fratrækkes ved opgørelsen  

 af et sådant foretagendes skattepligtige formue under samme betingelser, som  

 hvis gælden var blevet stiftet over for en person, hjemmehørende i den  

 førstnævnte stat.
 5. Foretagender i en kontraherende stat, hvis formue  

 helt eller delvis ejes eller kontrolleres, direkte eller indirekte, af en  

 eller flere personer, der er hjemmehørende i den anden kontraherende stat,  

 skal ikke i den førstnævnte stat kunne undergives nogen beskatning eller  

 dermed forbundne krav, som er anderledes eller mere byrdefulde end den  

 beskatning og dermed forbundne krav, som andre tilsvarende foretagender i den  

 førstnævnte stat er eller måtte blive undergivet.
 6. Uanset bestemmelserne i artikel 2, skal  

 bestemmelserne i denne artikel finde anvendelse på skatter af enhver art og  

 betegnelse.
Artikel 26 Fremgangsmåden ved indgåelse af gensidige aftaler 1. I tilfælde, hvor en person mener, at  

 foranstaltninger, truffet af en af eller begge de kontraherende stater, for  

 ham medfører eller vil medføre en beskatning, som ikke er i overensstemmelse  

 med bestemmelserne i denne overenskomst, kan han, uanset hvilke retsmidler  

 der måtte være fastsat i disse staters interne lovgivning, indbringe sin sag  

 for den kompetente myndighed i den kontraherende stat, i hvilken han er  

 hjemmehørende eller, såfremt tilfældet er omfattet af artikel 25, stykke 1,  

 til den kompetente myndighed i den kontraherende stat, i hvilken han er  

 statsborger.
Sagen skal forelægges inden tre år fra den dag, hvor der er  

 givet ham den første underretning om den foranstaltning, der medfører  

 beskatning, som ikke er i overensstemmelse med bestemmelserne i  

 overenskomsten.
2. Den kompetente myndighed skal, hvis indsigelsen  

 synes at være begrundet, og hvis den ikke selv kan nå til en  

 tilfredsstillende løsning, søge at løse sagen ved gensidig aftale med den  

 kompetente myndighed i den anden kontraherende stat med henblik på at undgå  

 en beskatning, der ikke er i overensstemmelse med overenskomsten.
Hvis de  

 kompetente myndigheder indgår en aftale, skal tilbagebetaling eller  

 godskrivning af skatter tillades af de kontraherende stater i  

 overensstemmelse med en sådan aftale.
Enhver indgået aftale skal gennemføres  

 uden hensyn til frister, der måtte gælde ifølge de kontraherende staters  

 interne lovgivning.
3. De kompetente myndigheder i de kontraherende stater  

 skal søge ved gensidig aftale at løse vanskeligheder eller tvivlsspørgsmål,  

 der måtte opstå med hensyn til fortolkningen eller anvendelsen af  

 overenskomsten.
De kan også forhandle om undgåelse af dobbeltbeskatning i  

 tilfælde, som ikke er omhandlet i overenskomsten.
4. De kontraherende staters kompetente myndigheder kan  

 træde i direkte forbindelse med hinanden med henblik på indgåelse af en  

 aftale i overensstemmelse med de foranstående stykker.
Når det for  

 tilvejebringelse af en aftale skønnes ønskeligt, at der finder en mundtlig  

 forhandling sted, kan en sådan finde sted i et udvalg bestående af  

 repræsentanter for de kompetente myndigheder i de kontraherende stater.
Artikel 27 Udveksling af oplysninger 1. De kontraherende staters kompetente myndigheder  

 skal udveksle sådanne oplysninger, som er nødvendige for at gennemføre  

 bestemmelserne i denne overenskomst eller i de kontraherende staters interne  

 lovgivning vedrørende skatter, der omfattes af overenskomsten, i det omfang  

 denne beskatning ikke strider mod overenskomsten.
Udvekslingen af oplysninger  

 er ikke begrænset af artikel 1. Alle oplysninger, der modtages af en  

 kontraherende stat, skal behandles som hemmelige på samme måde som  

 oplysninger, der modtages i henhold til denne stats interne lovgivning, og må  

 kun meddeles til personer eller myndigheder (herunder domstole og  

 forvaltningsmyndigheder), der er beskæftiget med påligning, opkrævning,  

 inddrivelse, retsforfølgelse eller klagebehandling i forbindelse med de  

 skatter, der er omfattet af denne overenskomst.
Sådanne personer eller  

 myndigheder må kun benytte oplysningerne til sådanne formål.
De kan meddele  

 oplysningerne under offentlige retshandlinger eller i retsafgørelser.
 2. Bestemmelserne i stykke 1 skal i intet tilfælde  

 kunne fortolkes således, at der pålægges en kontraherende stat pligt til:
Artikel 28 Bistand med opkrævning 1. De kontraherende stater påtager sig at yde hinanden  

 bistand ved opkrævningen af de af en skatteyder skyldige skatter i det  

 omfang, skatterne er blevet endelig fastsat i henhold til lovgivningen i den  

 kontraherende stat, der fremsætter anmodningen om bistand.
 2. I tilfælde af henvendelse fra en kontraherende stat  

 om opkrævning af skatter, som er blevet godkendt til opkrævning af den anden  

 kontraherende stat, skal sådanne skatter opkræves i denne anden stat i  

 overensstemmelse med de lovregler, der finder anvendelse ved opkrævningen af  

 dens egne skatter, og som om de skatter, der skal opkræves, var dens egne  

 skatter.
 3. Enhver henvendelse fra en kontraherende stat om  

 opkrævning skal indeholde sådan attestation, som er påkrævet i henhold til  

 lovgivningen i denne stat for at bevise, at skattekravet, der skyldes, er  

 endelig fastsat.
4. I de tilfælde, hvor en kontraherende stats  

 skattekrav ikke er blevet endeligt fastsat, fordi det er genstand for appel  

 eller andre retsskridt, kan denne stat for at sikre dets skattekrav anmode  

 den anden kontraherende stat om på dens vegne at træffe sådanne foreløbige  

 foranstaltninger til sikring af kravet, som der er hjemmel til i henhold til  

 denne anden stats lovgivning.
Hvis en sådan anmodning bliver godkendt af den  

 anden stat, skal sådanne foreløbige foranstaltninger træffes af denne anden  

 stat, som om de skatter, der skyldes i den førstnævnte stat, var denne anden  

 stats egne skatter.
 5. En anmodning i henhold til stykkerne 3 og 4 må kun  

 fremsættes af en kontraherende stat i det omfang, den skatteyder, der skylder  

 skat, ikke har tilstrækkelige aktiver i denne stat til inddrivelse af de  

 skyldige skatter.
 6. Den kontraherende stat, som har opkrævet skat i  

 overensstemmelse med bestemmelserne i denne artikel, skal straks overføre det  

 således opkrævede beløb til den kontraherende stat, på hvis vegne skatten er  

 opkrævet, fratrukket, hvor det er behørigt, summen af de under stykke 7,  

 litra b, nævnte ekstraordinære omkostninger.
7. Medmindre de kompetente myndigheder i begge  

 kontraherende stater har aftalt andet, skal Så snart en kontraherende stat forudser, at ekstraordinære omkostninger  

 kan påregnes, skal den underrette den anden kontraherende stat derom med  

 angivelse af det forventede beløb for sådanne omkostninger.
 8. I denne artikel betyder udtrykket  

 »skatter« de skatter, som omfattes af denne overenskomst, og  

 omfatter enhver rente og bøde i forbindelse hermed.
Artikel 29 Medlemmer af diplomatiske og konsulære repræsentationer Intet i denne overenskomst berører de skattemæssige begunstigelser, som  

 medlemmer af diplomatiske eller konsulære repræsentationer måtte nyde i kraft  

 af folkerettens almindelige regler eller særlige aftaler.
Artikel 30 Territorial udvidelse 1. Denne overenskomst kan enten i sin helhed eller med  

 de nødvendige ændringer udvides til enhver del af Danmarks territorium, som  

 specielt er holdt uden for denne overenskomsts anvendelsesområde, og som  

 påligner skatter af væsentlig samme art som de skatter, overenskomsten finder  

 anvendelse på.
Enhver sådan udvidelse skal have virkning fra det tidspunkt og  

 være undergivet sådanne ændringer og betingelser, herunder betingelser  

 vedrørende opsigelse, som måtte blive fastsat mellem de kontraherende stater  

 i noter, der skal udveksles ad diplomatisk vej, eller på enhver anden måde,  

 der er i overensstemmelse med deres forfatningsmæssige regler.
 2. Medmindre de kontraherende stater har aftalt andet,  

 skal opsigelsen af overenskomsten af en af dem i henhold til artikel 32 også  

 - på den måde, som er angivet i nævnte artikel - bringe anvendelsen af  

 overenskomsten til ophør på enhver del af Danmarks territorium, til hvilken  

 den er blevet udvidet i henhold til denne artikel.
Artikel 31 Ikrafttræden 1. De kontraherende staters regeringer skal give  

 hinanden underretning om, at de forfatningsmæssige betingelser for denne  

 overenskomsts ikrafttræden er opfyldt.
 2. Overenskomsten skal træde i kraft på datoen for den  

 sidste af de i stykke 1 omhandlede underretninger, og dens bestemmelser skal  

 have virkning i begge kontraherende stater:
Artikel 32 Opsigelse Denne overenskomst skal forblive i kraft, indtil den opsiges af en af de  

 kontraherende stater.
Hver af de kontraherende stater kan opsige  

 overenskomsten ved ad diplomatisk vej at give skriftlig underretning om  

 opsigelsen mindst seks måneder før udgangen af ethvert kalenderår.
I så fald  

 skal overenskomsten i begge de kontraherende stater ophøre at have virkning:
 Til bekræftelse heraf har de undertegnede, dertil behørigt  

 befuldmægtigede, underskrevet denne overenskomst.
 Udfærdiget i to eksemplarer i Riga den 10. december 1993, på engelsk.
For the Government of the Kingdom of Denmark:
K.M.
Biering For the Government of the Republic of Latvia:
Uldis Osis For Kongeriget Danmarks regering:
K.M.
Biering For Republikken Letlands regering Uldis Osis PROTOKOL Ved undertegnelsen i dag af Overenskomsten mellem Kongeriget Danmark og  

 Republikken Letland til undgåelse af dobbeltbeskatning og forhindring af  

 skatteunddragelse for så vidt angår indkomst- og formueskatter (herefter  

 omtalt som »overenskomsten«) er de undertegnede blevet enige om  

 følgende bestemmelser, som skal udgøre en integrerende del af overenskomsten:
1. For så vidt angår bestemmelserne i denne  

 overenskomst Der er enighed om, at udtrykket »offentligt organ«, hvor det  

 måtte forekomme, betyder enhver juridisk enhed af offentlig karakter, som er  

 oprettet i henhold til lovgivningen i en kontraherende stat, og hvori ingen  

 anden person end staten selv, en af dens politiske underafdelinger eller en  

 af dens lokale myndigheder har interesse.
2. For så vidt angår artikel 7, stykke 3 Der er enighed om, at udgifter, som kan fradrages i en kontraherende stat,  

 kun omfatter udgifter, som er fradragsberettigede i henhold til den interne  

 lovgivning i denne stat.
3. For så vidt angår artikel 8 Der er enighed om, at »fortjeneste, som et foretagende, der er  

 hjemmehørende i en kontraherende stat, oppebærer ved skibsfartsvirksomhed i  

 international trafik« skal fortolkes i overensstemmelse med punkterne 7  

 til 14 i kommentarerne til artikel 8 i OECDs  

 dobbeltbeskatningsmodeloverenskomst vedrørende indkomst og formue (1992), og  

 omfatter ikke i noget tilfælde fortjeneste ved drift af eller ejendomsret til  

 dokker, pakhuse, terminalfaciliteter, stevedoreudstyr eller anden lignende  

 ejendom, der er beliggende på land, undtagen hvor denne fortjeneste er  

 direkte forbundet med foretagendets drift af sådanne skibe.
4. For så vidt angår artikel 11, stykke 3, d) Der er enighed om, at en person er forbundet med en anden person, når en  

 person - alene eller sammen med flere forbundne personer - direkte eller  

 indirekte ejer mere end 50 pct. af den anden person, eller hvor en eller  

 flere personer, alene eller sammen med en eller flere forbundne personer,  

 direkte eller indirekte ejer mere end 50 pct. af de to personer.
5. For så vidt angår artikel 12, stykke 2 Der er enighed om, at udtrykket »royalties« ikke skal omfatte  

 betalinger for brugen af boreplatforme eller lignende udstyr, der anvendes i  

 forbindelse med efterforskning eller udvinding af kulbrinter.
6. For så vidt angår artikel 12, stykke 3 Der er enighed om, at indkomst fra leasing af industrielt, kommercielt  

 eller videnskabeligt udstyr skal være omfattet af udtrykket  

 »royalties«, som defineret i artikel 12, stykke 3.
7. For så vidt angår artikel 15, stykke 2 Bestemmelserne i artikel 15, stykke 2, finder ikke anvendelse på en  

 arbejdstager, der er udlejet.
Med henblik på den foregående sætning skal en  

 arbejdstager, der er hjemmehørende i en kontraherende stat, anses for  

 udlejet, når han af en person (udlejeren) stilles til rådighed for at udføre  

 arbejde i en anden persons (hvervgivers) virksomhed i den anden kontraherende  

 stat, forudsat at hvervgiveren er hjemmehørende i eller har et fast  

 driftssted i denne anden stat, og at udlejeren hverken har ansvar for eller  

 bærer risikoen for arbejdsresultatet.
 Ved afgørelsen af, hvorvidt en arbejdstager skal anses for udlejet, skal  

 der foretages en samlet bedømmelse, hvor der især skal lægges vægt på, om:
 Til bekræftelse heraf har de undertegnede, dertil behørigt  

 befuldmægtigede, underskrevet denne protokol.
Udfærdiget i to eksemplarer i Riga, den  

 10. december 1993, på engelsk.
For the Government of the Kingdom of Denmark:
K.M.
Biering For the Government of the Republic of Latvia:
Uldis Osis For Kongeriget Danmarks regering:
K.M.
Biering For Republikken Letlands regering Uldis Osis Overenskomsten, der ikke omfatter Færøerne og Grønland, trådte i medfør af  

 artikel 31 i kraft den 27. december 1993.
