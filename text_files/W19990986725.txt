Den sygeplejefaglige vurdering af  

 selvmordsfaren Patientklagenævnet fandt, at sygeplejersken havde  

 udvist den fornødne omhu og samvittighedsfuldhed i forbindelse med sin  

 patientsamtale.
Nævnet lagde vægt på, at hun havde noteret  

 sine iagttagelser, vurderet dem og videregivet dem samme dag til afdelingens  

 læger.
Det fremgik af sagen, at de behandlende læger i  

 overensstemmelse med sygeplejersken ikke havde fundet holdepunkter for  

 aktuelle selvmordsplaner.
Patientklagenævnet udtalte, at  

 selvmordstanker ikke var ualmindelige hos patienter med svære  

 depressioner, og at depressive patienters selvmordstanker, når de  

 henlægges til fremtiden og forudsætter en forudgående  

 afprøvning af tilværelsen, sædvanligvis ikke indicerer  

 særlige foranstaltninger.
