Bekendtgørelse om overenskomst af 17. januar 2010 med Irak om eftergivelse af gæld Den 17. januar 2010 undertegnedes i Bagdad en overenskomst mellem Irak og Danmark om eftergivelse af Iraks gæld til den danske stat.
Overenskomsten er udarbejdet på grundlag af overenskomst af 21. december 2005 om konsolidering af Iraks gæld, hvormed 80 % af gælden blev eftergivet, mens 20 % blev omlagt, jf.
Udenrigsministeriets bekendtgørelse nr. 11 af 2. marts 2006, Lovtidende C.
 Overenskomsten vedrører alle garanterede eksportkreditter udstedt før 22. maj 2003, idet der dog ikke er udstedt officielle danske kreditter til Irak i perioden 6. august 1990 til 22. maj 2003. Med overenskomsten eftergives pr. 1. februar 2010 100 pct. af udestående renter og hovedstol på gælden.
 Overenskomsten trådte i medfør af artikel IV i kraft den 17. januar 2010.
