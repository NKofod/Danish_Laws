I medfør af § 10 i lov nr. 231 af 26. maj 1982 om hjemmeværnet fastsættes herved nærmere regler om nedsættelse af hjemmeværnets distriktsudvalg og disse udvalgs behandling af ansøgninger om optagelse som frivillig i hjemmeværnet:
Formål § 1.  Hjemmeværnets distriktsudvalg afgør, om ansøgere  

 skal have adgang til at forrette frivillig tjeneste i hjemmeværnet.
Nedsættelse af distriktsudvalg § 2.  Der nedsættes distriktsudvalg i områder, som i  

 antal og udstrækning svarer til hærhjemmeværnets distriktsinddeling.
 Stk. 2.  Det pågældende distriktsudvalg behandler  

 ansøgninger om optagelse som frivillig i hjemmeværnet fra alle ansøgere, som  

 er bosiddende inden for det pågældende distriktsområde, uanset hvilken gren  

 eller afdeling af hjemmeværnet de pågældende søger optagelse ved.
§ 3.  Distriktsudvalget består af en formand og 4  

 andre medlemmer, der udpeges for 4 år ad gangen.
Distriktsudvalgets  

 funktionsperiode påbegyndes den 1. september i året efter almindelige  

 kommunalvalgs afholdelse.
 Stk. 2.  Distriktsudvalgets medlemmer skal have bopæl  

 inden for det pågældende distriktsområde.
 Stk. 3.  Det tilstræbes, at såvel kvinder som mænd  

 udpeges som medlemmer af distriktsudvalget.
Stk. 4.  Formanden udpeges af Forsvars-ministeren efter  

 forslag fra Den Kommitterede for Hjemmeværnet.
Distriktsudvalgets øvrige  

 medlemmer udpeges af Forsvarsministeren efter indstilling fra Kommunernes  

 Landsforening.
For distrikter, der er beliggende i Københavns og  

 Frederiksberg kommuner, udpeges distriktsudvalgets øvrige medlemmer dog efter  

 indstilling fra henholdsvis Københavns Magistrat og Frederiksberg  

 Kommunalbestyrelse.
 Stk. 5.  Omfatter et distriktsområde dele af Københavns  

 kommune og andre kommuner, bestemmer Forsvarsministeren efter forslag fra Den  

 Kommitterede for Hjemmeværnet, hvorledes de 4 medlemmer indstilles.
 Stk. 6.  Efter forslag fra distriktsudvalget indstiller  

 Den Kommitterede for Hjemmeværnet til Forsvarsministeren et medlem som  

 stedfortræder for udvalgets formand.
 § 4.  Distriktsområder kan opdeles i underområder  

 svarende til den geografiske udstrækning af ansvarsområdet for et almindeligt  

 hjemmeværnskompagni.
Stk. 2.  For hvert underområde kan distriktsudvalget  

 udpege indtil 3 personer til at bistå sig med arbejdet.
De pågældende  

 refererer udelukkende til distriktsudvalget.
Distriktsudvalgets sagsbehandling § 5.  Hvert distriktsudvalg betragtes som en offentlig  

 forvaltningsmyndighed.
§ 6.  Distriktsudvalget er uvildigt og uafhængigt.
Det  

 træffer selvstændigt afgørelse om optagelse som frivillig i hjemmeværnet.
 Stk. 2.  Er de fastsatte kriterier for optagelse i  

 hjemmeværnet opfyldt, jf. § 9 i lov om hjemmeværnet, afgør distriktsudvalget  

 skønsmæssigt på baggrund af de tilvejebragte oplysninger, om den pågældende  

 ansøger ud fra samfundsmæssige hensyn er værdig til den agtelse og tillid,  

 som frivillig tjeneste, herunder betroelse af våben og ammunition, i  

 hjemmeværnet forudsætter.
 Stk. 3.  Distriktsudvalgets afgørelser kan ikke  

 indbringes for anden administrativ myndighed.
 § 7.  Ansøgninger om optagelse som frivillig i  

 hjemmeværnet tilgår det pågældende distriktsudvalg fra Hjemmeværnskommandoen.
Stk. 2.  Hjemmeværnskommandoen undersøger, vurderer og  

 afgiver fornøden indstilling til distriktsudvalget vedrørende Stk. 3.  Til belysning af sagen kan distriktsudvalget,  

 når oplysninger ikke kan tilvejebringes på anden måde eller ikke i forvejen  

 besiddes af udvalgets medlemmer, indhente yderligere oplysninger fra den  

 person, der har gennemført den obligatoriske orienteringssamtale med  

 ansøgeren.
Når det skønnes at være af afgørende betydning for vurderingen,  

 kan distriktsudvalget indhente yderligere oplysninger fra anden offentlig  

 myndighed, herunder især kommunernes social- og sundhedsforvaltninger, i  

 overensstemmelse med de herfor gældende bestemmelser.
Samtykke fra ansøgeren  

 til indhentning af nærmere oplysninger fra anden offentlig myndighed  

 tilvejebringes ved direkte henvendelse til ansøgeren, eventuelt via det  

 pågældende hjemmeværnsdistrikt.
Afgiver ansøgeren ikke dette samtykke, kan  

 distriktsudvalget med denne begrundelse afslå ansøgningen.
 § 8.  Når distriktsudvalget har truffet sin afgørelse,  

 meddeles denne til Hjemmeværnskommandoen, der herefter foretager det i sagen  

 videre fornødne.
 Stk. 2.  Imødekommes en ansøgning ikke fuldt ud,  

 begrunder distriktsudvalget afgørelsen i overensstemmelse med de herfor  

 fastsatte regler.
 Stk. 3.  Ansøgers eventuelle begæring om aktindsigt  

 fremsættes overfor Hjemmeværnskommandoen, der træffer afgørelse herom.
 § 9.  Distriktsudvalgets arbejde ledes af formanden.
Stk. 2.  Formanden foranlediger, at distriktsudvalget  

 fører en simpel registratur.
Af registraturen skal for hver ansøger fremgå  

 løbenummer, dato for ansøgningens modtagelse, personnummer og fulde navn,  

 afgørelse med kortfattet begrundelse og dato for returnering af sagen til  

 Hjemmeværnskommandoen.
 § 10.  Sekretariatsbistand til distriktsudvalgets  

 arbejde ydes af vedkommende hjem-meværnsdistrikt.  

 Hjemmeværnskommandoenfastsætter nærmere regler herfor.
 § 11.  Bestemmelser for distriktsudvalgenes  

 administrative forhold, herunder ydelser til medlemmer af distriktsudvalg,  

 fastsættes af Hjemmeværnskommandoen.
 § 12.  Til brug ved distriktsudvalgenes sagsbehandling  

 kan Den Kommiterede for Hjemmeværnet udgive fornøden vejledning, der  

 godkendes af Forsvarsministeren.
 Stk. 2.  Den Kommitterede for Hjemmeværnet afholder  

 regelmæssigt møder med formændene for distriktsudvalgene samt med  

 distriktsudvalgene med henblik på at sikre ensartet sagsbehandling.
Ikrafttræden § 13.  Bekendtgørelsen træder i kraft den 1. juni  

 1992.
