Ligestillingsnævnets afgørelse J.nr.
E. 2.2.0011 Afholdelse af elkurser forbeholdt kvinder fundet i strid med ligestillingslovens § 2.
Der var klaget over, at et Energicenter i annoncer og artikler bekendtgjorde, at man afholdt elkurser, som henvendte sig til kvinder.
Ligestillingsnævnet statuerede, at energicenterets afholdelse af kurser, der er forbeholdt kvinder, er i strid Ligestillingslovens § 2. Det kan oplyses, at indklagede efterfølgende har indhentet dispensation til at afholde de pågældende kurser.
Medlemmer¬Niels Waage (formand) ¬Ruth Nielsen ¬Pia Deleuran ¬¬Indledning ¬Sagen vedrører Energicentret i Århus´s afholdelse af et elkursus, der henvender sig til kvinder. ¬¬Sagsfremstilling ¬Klageren er via avisannoncer og artikler blevet bekendt med at Energicentret i Århus afholder kurser i el, elsikkerhed og energibesparelse, som henvender sig til kvinder. ¬¬Ved henvendelse til Ligestillingsnævnet vedlagde klageren en annonce for kurserne med følgende tekst: ¬¬"Invitation ¬¬Til kvinder der vil selv! ¬¬Ønskelampen skal op og hænge og tilsluttes.
Vil du lære hvordan, så meld dig til "Gør det selv el" hos Energicentret i Århus.
Hør også om elsikkerhed i boligen, lær at udskifte stikkontakter og lave forlængerledninger.
Du får også inspiration til at skære toppen af din el-, vand- og fjernvarmeregning. ¬Du kan tilmelde dig en af følgende dage:" ¬¬Klagerens påstand¬Ligestillingsnævnet har opfattet formålet med klagen således, at nævnet skal konstatere om det ovennævnte udbudte kursus er i strid med ligestillingslovgivningen. ¬¬Parternes argumenter ¬Klageren har anført, at alle kurser og andre arrangementer bør være tilgængelig både for mænd og kvinder uden nogen former for diskrimination.
Når kvinder ønsker adgang til områder, der tidligere var forbehold mænd, må det også gælde den anden vej.
Klageren har endvidere gjort opmærksom på, at han fra tidligere artikler i Århus Stiftstidende er bekendt med, at mænd er forment adgang til de omtalte kurser. ¬¬Indklagede har anført, at det på ingen måde har været hensigten at diskriminere mænd i forbindelse med afholdelsen af kurserne.
Kurserne er afholdt som led i markedsføringen af Energicentret i Århus.
I den forbindelse har man arbejdet meget med skæve vinkler og idéer for at få budskabet om at spare på el, vand og varme ud. ¬¬Når indklagede i første omgang har valgt at lave gør-det-selv kurser for kvinder, var det et forsøg på at trække flere kvinder til, idet man havde konstateret, at det mest var mænd, der interesserede sig for emnet. ¬¬Kurserne anvendes også som undervisningstilbud for voksenskoler og sprogskoler, hvor holdene både er for mænd og kvinder. ¬¬Energicentret har haft stor succes med kurserne, og regner med at afholde kurser for mænd i løbet af forsommeren.
