 I medfør af § 40, litra g, stk. 1 og stk. 2, jf. § 149, stk. 7 og stk. 10,  

 og efter bemyndigelse i henhold til § 152, stk. 1, i lov om luftfart, jf.  

 lovbekendtgørelse nr. 162 af 7. marts 1994, fastsætter Statens Luftfartsvæsen  

 herved følgende:
1. Referencedokumenter 1.1 Statens Luftfartsvæsens bekendtgørelse af 28. april 1997 om  

 arbejdsmedicinske undersøgelser efter lov om luftfart.
 1.2 Arbejdsministeriets bekendtgørelse nr. 867 af 13. oktober 1994 om  

 arbejdets udførelse.
 1.3 BL 6-05, Bestemmelser om helbredskrav, seneste udgave.
2. Definitioner Besætningsmedlem:
 Ved besætningsmedlem forstås i denne BL en person, som i henhold til lov  

 om luftfart eller bestemmelser udfærdiget i medfør af denne, er indehaver af  

 certifikat udstedt eller godkendt af Statens Luftfartsvæsen.
 Flyvebesætningsmedlem (Flight crew member):
 Et certificeret besætningsmedlem, der er pålagt opgaver af betydning for  

 føringen af et luftfartøj i flyvetiden.
 Kabinebesætningsmedlem:
 Et certificeret besætningsmedlem, der er pålagt andre opgaver end føringen  

 af et luftfartøj i flyvetiden.
 Ansat:
En indehaver af et certifikat, der har ret til umiddelbart at udøve  

 certifikatets rettighed i en bestemt virksomhed, betragtes som udgangspunkt  

 som ansat i virksomheden i den periode, som certifikatrettigheden må udøves i  

 den pågældende virksomhed.
Hvis der foreligger ganske særlige omstændigheder,  

 kan Statens Luftfartsvæsen efter ansøgning træffe afgørelse om, at  

 udgangspunktet kan fraviges.
3. Anvendelsesområde 3.1 Denne BL indeholder bestemmelser, der gennemfører Rådets direktiv  

 89/391/EØF, 90/269/EØF og 92/85/EØF om iværksættelse af foranstaltninger til  

 forbedring af arbejdstagernes sikkerhed og sundhed under arbejdet, om  

 minimumsforskrifter for sikkerhed og sundhed i forbindelse med manuel  

 håndtering af byrder, som kan medføre risiko for især ryg- og lændeskader hos  

 arbejdstagerne (fjerde særdirektiv i henhold til artikel 16, stk. 1, i  

 direktiv 89/391/ EØF), og om iværksættelse af foranstaltninger til forbedring  

 af sikkerheden og sundheden under arbejdet for arbejdstagere, som er gravide,  

 som lige har født eller som ammer (tiende særdirektiv i henhold til artikel  

 16, stk. 1, i direktiv 89/391/EØF). Direktiverne er medtaget som bilag 1, 2  

 og 3 til denne BL.
 3.2 Denne BL gælder for besætningsmedlemmer, der gør tjeneste om bord på  

 danske luftfartøjer.
 3.2.1 Et luftfartøj betragtes som dansk, når det er dansk registreret  

 eller opereres i henhold til en dansk driftstilladelse.
 3.3 Bestemmelserne i denne BL finder kun anvendelse i forbindelse med  

 besætningsmedlemmets udførelse af arbejde om bord på luftfartøj og kun, hvis  

 arbejdet er omfattet af besætningsmedlemmets certifikatrettigheder eller må  

 anses for en del af ansættelsesforholdet.
 Anm. 1: Arbejde på landjorden er omfattet af lovbekendtgørelse nr. 184  

 af 22. marts 1995 om arbejdsmiljø, jf. § 3, stk. 1, der har følgende indhold:  

 »Loven gælder kun for luftfart for så vidt angår arbejde på  

 landjorden.« (d.v.s. f.eks. arbejde i hangarer, værksteder, kontorer,  

 lastning og losning samt andet arbejde, der udføres på jorden).
Anm. 2: Denne BL's bestemmelser ændrer ikke de bestemmelser, som i  

 medfør af lov om luftfart og anden lovgivning er fastsat af betydning for  

 luftfartens sikkerhed.
Sådanne bestemmelser gælder forud for bestemmelserne i  

 denne BL.
4. Generelt 4.1 Arbejdsgiveren er forpligtet til at stille tilstrækkelige midler til  

 rådighed for opfyldelsen af denne BL.
Foranstaltningerne efter BL'en må ikke  

 medføre økonomiske byrder for arbejdstagerne.
 4.2 Hvis en arbejdsgiver i henhold til denne BL henvender sig til en  

 kompetent sagkundskab uden for virksomheden, fritager dette ikke  

 arbejdsgiveren for ansvar.
5. Planlægning og tilrettelæggelse af arbejdet 5.1 Arbejdet skal i alle led planlægges og tilrettelægges således, at det  

 kan udføres sikkerheds- og sundhedsmæssigt fuldt forsvarligt.
Det skal  

 iagttages, at der ikke foreskrives eller forudsættes anvendt konstruktioner,  

 detailløsninger og arbejdsmetoder, der kan være farlige for eller i øvrigt  

 forringe sikkerhed eller sundhed ved arbejdets udførelse.
 5.1.1 Ved planlægningen og tilrettelæggelsen af arbejdet skal det sikres,  

 at de samlede påvirkninger i arbejdsmiljøet på kort eller lang sigt ikke  

 forringer de ansatte besætningsmedlemmers sikkerhed eller sundhed.
 5.2 Planlægningen og tilrettelæggelsen af arbejdet skal ske under  

 hensyntagen til de forebyggelsesprincipper, der er angivet i bilag 1 til  

 denne BL.
 5.2.1 Den vurdering, der i den forbindelse skal foretages, skal i den  

 udstrækning, den har særlig betydning for sikkerhed og sundhed under  

 arbejdet, foreligge i skriftlig form.
 5.2.1.1 Statens Luftfartsvæsen fastsætter retningslinier for det nærmere  

 indhold af den vurdering, der skal foretages efter pkt. 5.2.1  

 (arbejdspladsvurdering), og der tages herunder hensyn til virksomhedens art  

 og størrelse.
 5.2.1.2 Retningslinierne for den i pkt. 5.2.1.1 nævnte  

 arbejdspladsvurdering forelægges Arbejdsmiljørådet for Luftfart til  

 udtalelse.
 5.2.2 På grundlag af den efter pkt. 5.2.1 foretagne vurdering træffer  

 arbejdsgiveren de foranstaltninger, som er nødvendige, jf. de angivne  

 forebyggelsesprincipper i bilag 1. Iværksættelsen skal ske, inden arbejdet  

 påbegyndes.
 5.3 Ved planlægning af nye eller ændring af eksisterende arbejdspladser,  

 arbejdsprocesser og -metoder, indførelse af ny teknologi, anskaffelse af  

 tekniske hjælpemidler og materialer skal arbejdsmiljøet være i  

 overensstemmelse med indholdet i denne BL.
5.4 Hvis en ansat skal gå alene ved en arbejdsproces, og dette kan medføre  

 en særlig fare for den pågældende, skal arbejdet tilrettelægges således, at  

 denne fare imødegås.
Kan faren ikke imødegås, må den ansatte ikke arbejde  

 alene.
 5.5 Virksomhedens sikkerhedsrepræsentanter eller sikkerhedsudvalg skal  

 deltage i planlægningen af arbejdet, jf. pkt. 5.1, 5.2, 5.3 og 5.4.
 5.5.1 I virksomheder, hvor der ikke skal udpeges sikkerhedsrepræsentanter  

 eller oprettes sikkerhedsudvalg, jf. pkt. 10.1, skal de ansatte i samarbejde  

 med arbejdsgiveren eller dennes repræsentant deltage i planlægningen af  

 arbejdet.
 5.6 Arbejdsgiveren skal sørge for at give de ansatte alle nødvendige  

 oplysninger af betydning for sikkerhed og sundhed og skal give de ansatte  

 adgang til at fremsætte forslag vedrørende sikkerhed og sundhed på  

 arbejdsstedet.
5.7 Arbejdsgiveren skal sørge for, at arbejdstagerne, som særligt  

 beskæftiger sig med arbejdstagernes sikkerhed og sundhed, eller de  

 repræsentanter for arbejdstagerne, som særligt beskæftiger sig med  

 arbejdstagernes sikkerhed og sundhed (sikkerhedsrepræsentanterne), ved  

 udøvelsen af deres funktioner får adgang til a. den vurdering af risici og de beskyttelsesforanstaltninger, der er  

 omhandlet i pkt. 5.2.1 og 5.2.2, samt b. den liste og de rapporter, der er omhandlet i pkt. 9.1 c. og d.
6. Arbejdets udførelse 6.1 Arbejdet skal i alle led udføres sikkerheds- og sundhedsmæssigt fuldt  

 forsvarligt ud fra både en enkeltvis og samlet vurdering af de forhold i  

 arbejdsmiljøet, som på kort eller lang sigt kan have indvirkning på den  

 fysiske eller psykiske sundhed.
6.2 Ved arbejde, som virker fysisk eller psykisk skadeligt eller  

 belastende på kort eller lang sigt, kan Statens Luftfartsvæsen stille krav  

 om, at særlige arbejdsmiljømæssige foranstaltninger skal gennemføres.
Sådanne  

 foranstaltninger kan være særlige velfærdsforanstaltninger og andre  

 arbejdsmiljømæssige foranstaltninger, som er nødvendige for at forebygge  

 sygdom, nedslidning, ulykker m.v.
6.3 Ved udførelsen af arbejdet skal det tilstræbes, a. at ensidigt, belastende arbejde, som på kort eller lang sigt medfører  

 fare for fysisk eller psykisk helbredsforringelse, undgås eller begrænses, og b. at arbejdstempoet er således, at det ikke medfører fare for fysisk  

 eller psykisk helbredsforringelse på kort eller lang sigt.
6.4 Ved udførelsen af arbejdet skal det sikres, a. at udformning af arbejdspladser, inventar, tekniske hjælpemidler samt  

 valg af arbejdsmetoder så vidt muligt passer til de personer, der skal  

 benytte disse, og b. at egnede og effektive hjælpemidler, såsom løfteanordninger og  

 transportmidler m.v., er tilgængelige i det omfang, det er nødvendigt for, at  

 arbejdet kan udføres sikkerheds- og sundhedsmæssigt fuldt forsvarligt, 6.5 Ved udførelsen af arbejdet skal det sikres, a. at der er truffet effektive foranstaltninger til at forebygge risiko  

 for sammenstyrtning, faldende bagage m.v., sammenskridning, ulykker  

 hidrørende fra elektrisk strøm, rystelser og lignende, b. at der træffes effektive foranstaltninger for at forhindre udslip,  

 lækage samt udvikling af støv, røg, damp, lugt, gas m.v., hvor dette kan  

 medføre fare for sikkerhed eller sundhed, og c. at klima- og belysningsforholdene er sikkerheds- og sundhedsmæssigt  

 fuldt forsvarlige under hensyntagen til det arbejde, der skal udføres.
Der  

 skal herunder træffes foranstaltninger til at beskytte de ansatte mod stærk  

 hede eller kulde.
6.6 Unødig støjbelastning skal undgås.
Støjniveauet under arbejdet skal  

 holdes så lavt, som det er rimeligt under hensyntagen til den tekniske  

 udvikling, og fastsatte grænseværdier skal overholdes.
6.7 Unødige fysiske belastninger samt uhensigtsmæssige arbejdsstillinger  

 eller bevægelser skal undgås.
Belastningen under arbejdet skal derfor være så  

 lille, som det er rimeligt under hensyntagen til den tekniske udvikling, og  

 fastsatte grænser skal overholdes.
7. Særlige risikogrupper, herunder gravide og ammende 7.1 Ved arbejdets udførelse skal der tages hensyn til den ansattes alder,  

 indsigt, arbejdsevne og øvrige forudsætninger.
 7.2 Hvis den legemlige eller åndelige tilstand hos en ansat ved visse  

 arbejder kan betyde øget fare for den ansatte selv eller dennes omgivelser,  

 må den ansatte ikke beskæftiges ved sådanne arbejder.
 7.3 Særligt følsomme risikogrupper, herunder gravide og ammende, skal  

 beskyttes mod farer, som for dem er særligt alvorlige.
 7.4 For gravide og ammende besætningsmedlemmer gælder reglerne til sikring  

 af sikkerhed og sundhed for gravide og ammende arbejdstagere på  

 arbejdsmiljølovens område.
 Anm. 1: For gravide arbejdstagere gælder forud for denne BL reglerne i  

 BL 6-05. Denne BL får i disse tilfælde kun betydning, for så vidt der er  

 givet dispensation efter BL 6-05.
 Anm. 2: På arbejdsmiljølovens område gælder reglerne i Arbejdsministeriets  

 bekendtgørelse nr. 867 af 13. oktober 1994 om arbejdets udførelse, jf. §§ 8  

 og 12, stk. 2, samt bilag 4 til bekendtgørelsen.
8. Oplæring og instruktion 8.1 Arbejdsgiveren skal sørge for, at hvert enkelt besætningsmedlem uanset  

 ansættelsesforholdets karakter og varighed får en tilstrækkelig og  

 hensigtsmæssig oplæring og instruktion, som skal sikre, at arbejdet udføres  

 på forsvarlig måde under hensyn til besætningsmedlemmernes sikkerhed og  

 sundhed.
 8.1.1 Besætningsmedlemmerne skal have tilstrækkelig instruktion på alle  

 relevante områder, herunder om løft af tunge byrder, jf. principperne i bilag  

 2 til denne BL.
 8.1.2 Besætningsmedlemmerne skal endvidere have oplysninger om de ulykkes-  

 og sygdomsfarer, der eventuelt er forbundet med deres arbejde, herunder om  

 arbejdsmedicinske undersøgelser, den ansatte har adgang til, jf.  

 bekendtgørelse af 28. april 1997 om arbejdsmedicinske undersøgelser efter lov  

 om luftfart.
8.2 Oplæring og instruktion skal navnlig ske i forbindelse med a. ansættelsen, b. forflyttelse eller ændring af arbejdsopgaverne, c. indførelse eller ændring af arbejdsudstyr eller d. indførelse af ny teknologi.
 8.3 Den i pkt. 8.1 og 8.2 nævnte oplæring og instruktion skal tilpasses  

 udviklingen, herunder forekomsten af nye faremomenter, og skal om nødvendigt  

 gentages regelmæssigt.
 8.4 Arbejdsgiveren afholder eventuelle udgifter til den i pkt. 8.1, 8.2 og  

 8.3 nævnte oplæring, som skal foregå i arbejdstiden.
 8.5 En virksomhed, der anvender besætningsmedlemmer, som er ansat i en  

 fremmed virksomhed, har pligt til at sørge for, at arbejdet planlægges,  

 tilrettelægges og udføres under hensyn til besætningsmedlemmernes sikkerhed  

 og sundhed i overensstemmelse med reglerne i denne BL.
 8.6 Virksomheden skal i overensstemmelse med pkt. 8.1, 8.2 og 8.3 sikre  

 sig, at de besætningsmedlemmer, der er omfattet af pkt. 8.5, får passende  

 instruktion og modtager alle nødvendige oplysninger om eventuelle særlige  

 sikkerheds- og sundhedsforhold på virksomheden, der kan have betydning for  

 deres arbejde.
 8.7 Det skal sikres, at kun ansatte, der har fået passende instruktion,  

 har adgang til områder, hvor der er særlig fare.
9. Kontrol med arbejdsmiljøet 9.1 For at sikre, at arbejdsmiljøet til stadighed er sikkerheds- og  

 sundhedsmæssigt fuldt forsvarligt, skal arbejdsgiveren sørge for, a. at vurderingen, jf. pkt. 5.2.1, forefindes på virksomheden og  

 revideres, når det har særlig betydning for sikkerhed og sundhed under  

 arbejdet, b. at sagkyndig bistand indhentes, når dette er nødvendigt for at  

 konstatere, at arbejdsforholdene er sikkerheds- og sundhedsmæssigt  

 forsvarlige, samt c. at føre en liste over arbejdsulykker, der for arbejdstageren har  

 medført arbejdsudygtighed i mere end en arbejdsdag, samt d. at udarbejde rapporter på en af Statens Luftfartsvæsen udarbejdet  

 blanket om de arbejdsulykker, der har ramt arbejdstagerne, og senest 9 dage  

 efter skadelidtes første fraværsdag at indsende disse til Statens  

 Luftfartsvæsen.
 9.2 Arbejdsgiveren skal tilsikre, at der udarbejdes arbejdsforskrifter for  

 rengøring, reparation og vedligeholdelse i det omfang, det er nødvendigt for,  

 at arbejdet kan udføres sikkerheds- og sundhedsmæssigt fuldt forsvarligt.
 Anm.: Området er tillige reguleret af reglerne om vedligeholdelse af  

 luftfartøj (BL 2-serien).
 9.3 Arbejdsgiveren skal tilsikre, at de forskrifter og planer, der er  

 nævnt i pkt. 9.2, overholdes.
 9.3.1 Der skal foretages kontrol af, at de forskrifter og planer, der er  

 nævnt i pkt. 9.2, overholdes, og kontrollen skal forestås af personer med  

 fornøden indsigt inden for det pågældende arbejdsområde.
 9.4 Arbejdsgiveren skal tilsikre, at der udføres effektiv kontrol med, at  

 de sundhedsskadelige påvirkninger, der er nævnt i pkt. 6.5, 6.6 og 6.7,  

 imødegås.
 9.5 Hvor der kan opstå sundhedsfare på grund af materialer eller på grund  

 af støj og stråling, skal arbejdsgiveren sørge for, at det jævnligt og, hvor  

 det konkret er påkrævet, til stadighed kontrolleres, at forholdene er i  

 orden, herunder om muligt foretage målinger for at gennemføre kontrollen.  

 Måleresultater skal opbevares og på forlangende fremvises for Statens  

 Luftfartsvæsen.
10. Virksomhedernes sikkerheds- og sundhedsarbejde 10.1 Personlig kontakt 10.1.1 For virksomheder med mindre end 5 ansatte besætningsmedlemmer  

 gælder reglen i luftfartslovens § 40 c.
 Anm.: Luftfartslovens § 40 c, jf. lovbekendtgørelse nr. 162 af 7.  

 marts 1994, har følgende indhold: »I virksomheder med 1-4 ansatte, der  

 gør tjeneste som besætningsmedlemmer på luftfartøj, skal virksomhedens  

 arbejde for arbejdsmiljø under denne tjeneste udføres ved personlig kontakt  

 mellem arbejdsgiveren og de ansatte besætningsmedlemmer.«.
 10.1.2 I virksomheder med mindre end 5 ansatte besætningsmedlemmer, hvor  

 der ikke er valgt en sikkerhedsrepræsentant og oprettet et sikkerhedsudvalg  

 efter reglen i pkt. 10.1.4, skal arbejdsgiveren eller en repræsentant for  

 denne have gennemgået den samme uddannelse som en sikkerhedsrepræsentant, jf.  

 pkt. 10.2.7.
 10.1.3 I virksomheder, hvor der ikke er valgt en sikkerhedsrepræsentant og  

 oprettet et sikkerhedsudvalg efter reglen i pkt. 10.1.4, skal de ansatte i  

 samarbejde med arbejdsgiveren eller dennes repræsentant deltage i den i pkt.  

 5.1-5.4 nævnte planlægning og den i pkt. 9.3 og 9.4 nævnte kontrol.
10.1.4 I virksomheder med mindre end 5 ansatte besætningsmedlemmer kan det  

 mellem disse og virksomheden aftales, at der vælges sikkerhedsrepræsentanter  

 og oprettes et sikkerhedsudvalg.
I så fald gælder bestemmelserne i pkt. 10.2,  

 10.3 og 10.4.
10.2 Sikkerhedsrepræsentanter 10.2.1 For virksomheder med 5 ansatte eller derover, som gør tjeneste som  

 besætningsmedlemmer på luftfartøj, gælder reglerne i pkt. 10.2, 10.3 og 10.4.
 10.2.2 De ansatte flyvebesætningsmedlemmer henholdsvis  

 kabinebesætningsmedlemmer skal hver af deres midte vælge en  

 sikkerhedsrepræsentant for hver luftfartøjstype eller andet hensigtsmæssigt  

 afgrænset arbejdsområde.
 10.2.3 Valget som sikkerhedsrepræsentant gælder for 2 år, dog længst  

 indtil sikkerhedsrepræsentantens ansættelse i virksomheden som  

 flyvebesætningsmedlem henholdsvis kabinebesætningsmedlem ophører.
10.2.3.1 Afgår sikkerhedsrepræsentanten i løbet af perioden, skal der  

 vælges en ny sikkerhedsrepræsentant.
Hvis den resterende del af valgperioden  

 er mindre end et halvt år, gælder valget tillige for næste valgperiode.  

 Genvalg kan finde sted.
 10.2.4 Samtlige ansatte besætningsmedlemmer i virksomheden har valgret og  

 er valgbare ved valg af sikkerhedsrepræsentant.
 10.2.5 Det påhviler arbejdsgiveren at sikre, at valg af  

 sikkerhedsrepræsentant kan finde sted i overensstemmelse med pkt. 10.2.2,  

 10.2.3 og 10.2.4 og at meddele resultatet af valget til Statens  

 Luftfartsvæsen.
 10.2.6 Sikkerhedsrepræsentanten er beskyttet mod afskedigelse og anden  

 forringelse af sine forhold på samme måde som tillidsmænd inden for  

 arbejdsmiljølovens område.
 10.2.7 Arbejdsgiveren afholder udgifterne ved sikkerhedsrepræsentantens  

 hverv og godtgør sikkerhedsrepræsentanten tab af indtægt, herunder ved  

 nødvendig deltagelse i sikkerhedskurser m.v., jf. pkt. 10.2.10 og 10.2.11.
 10.2.8 Arbejdsgiveren skal give sikkerhedsrepræsentanten lejlighed til at  

 erhverve sig den fornødne viden om eller uddannelse i sikkerhedsmæssige  

 spørgsmål.
 10.2.9 Arbejdsgiveren skal give sikkerhedsrepræsentanten en efter  

 forholdene rimelig tid til at varetage sine pligter i sikkerhedsarbejdet.
 10.2.10 Trafikministeren godkender efter indstilling fra Arbejdsmiljørådet  

 for Luftfart form, indhold og varighed af de i pkt. 10.2.7 nævnte  

 sikkerhedskurser.
 10.2.11 Senest 4 uger efter sikkerhedsrepræsentantens valg skal  

 arbejdsgiveren tilmelde denne til et godkendt kursus.
10.2.11.1 Sikkerhedsrepræsentanten har pligt til at deltage i en  

 uddannelse godkendt efter denne BL.
Uddannelsen skal finde sted i  

 arbejdstiden.
 10.2.11.2 Undtaget fra pkt. 10.2.11 og 10.2.11.1 er  

 sikkerhedsrepræsentanter, der i forvejen har gennemgået en uddannelse  

 godkendt efter denne BL.
 10.2.11.3 Kursusafgiften indbetales af arbejdsgiveren til den, der af  

 ministeren er godkendt til at forestå uddannelsen.
10.3 Sikkerhedsudvalg 10.3.1 I virksomheden oprettes et sikkerhedsudvalg bestående af højst 2  

 sikkerhedsrepræsentanter valgt af flyvebesætningsmedlemmer og højst 2  

 sikkerhedsrepræsentanter valgt af kabinebesætningsmedlemmer.
Arbejdsgiveren  

 udpeger et tilsvarende antal repræsentanter.
 10.3.2 Det enkelte sikkerhedsudvalg kan aftale en anden sammensætning.
 10.3.3 Formanden for udvalget udpeges af arbejdsgiveren blandt udvalgets  

 medlemmer efter indstilling fra disse.
 10.3.4 Formanden sørger for, at der udarbejdes en liste over, hvem der er  

 medlemmer af udvalget, og at denne sendes til Statens Luftfartsvæsen.  

 Formanden sørger endvidere for, at de ansatte besætningsmedlemmer i  

 virksomheden bliver bekendt med, hvem der er medlemmer af udvalget.
 10.3.5 Formanden skal holde udvalget underrettet om arbejdsmiljøarbejdet  

 og om problemer af arbejdsmiljømæssig art, der opstår mellem møderne.
 10.3.6 Sikkerhedsudvalget skal inden for virksomheden være rådgivende med  

 hensyn til planlægning og gennemførelse af foranstaltninger af betydning for  

 arbejdsmiljøet for tjeneste på luftfartøjer.
 10.3.7 Sikkerhedsudvalget holder ordinært møde mindst en gang årligt.
 10.3.7.1 Formanden indkalder til mødet med mindst 4 ugers varsel og sørger  

 for, at udvalgsmedlemmerne og øvrige ansatte besætningsmedlemmer gøres  

 bekendt med dagsordenen senest 10 dage før mødet.
10.3.7.2 Ekstraordinært møde skal afholdes på begæring af ethvert af  

 medlemmerne, dog højst hver 2. måned.
Møde skal dog altid afholdes, hvis et  

 flertal af medlemmerne fremsætter begæring herom.
 10.3.7.3 Formanden foranlediger, at der udarbejdes referat af  

 sikkerhedsudvalgets møder.
 10.3.8 Sikkerhedsudvalget sørger for, at der bliver udpeget en daglig  

 leder af sikkerhedsarbejdet, som kan handle på udvalgets vegne.
 10.3.8.1 Er der ikke udpeget en sikkerhedsleder specielt til dette  

 arbejde, skal arbejdsgiveren efter drøftelse med sikkerhedsudvalget blandt  

 udvalgets medlemmer udpege en leder.
 10.3.8.2 Arbejdsgiveren skal meddele Statens Luftfartsvæsen, hvem der er  

 daglig leder af sikkerhedsarbejdet.
 10.3.9 Den daglige leder skal i forlængelse af sine pligter efter pkt.  

 10.4.2 holde sikkerhedsudvalget orienteret om sikkerheds- og sundhedsarbejdet  

 og inddrage udvalget i løsning af problemer, der opstår mellem møderne.
10.4 Sikkerhedsrepræsentanter og sikkerhedsudvalg 10.4.1 Arbejdsgiveren skal sørge for, at virksomhedens  

 sikkerhedsrepræsentanter eller sikkerhedsudvalg får adgang til a. den i pkt. 5.2.1 nævnte vurdering, b. de i pkt. 9.1 c. og d. nævnte lister og rapporter, c. nødvendige oplysninger, der hidrører fra såvel aktiviteter til  

 beskyttelse og forebyggelse som fra institutioner med kompetence inden for  

 sikkerhed og sundhed.
 10.4.2 Virksomhedens sikkerhedsrepræsentanter eller sikkerhedsudvalg skal  

 deltage i den i pkt. 5.1-5.4 nævnte planlægning og den i pkt. 9.3 og 9.4  

 nævnte kontrol.
10.4.3 Statens Luftfartsvæsen skal ved besøg i virksomheden træde i  

 forbindelse med vedkommende sikkerhedsrepræsentanter og repræsentanter for  

 sikkerhedsudvalget.
Disse har fri adgang til at forelægge spørgsmål af  

 arbejdsmæssig art for Statens Luftfartsvæsen.
 10.4.4 Hvis personalet i virksomheden ikke er tilstrækkelig kompetent til  

 at varetage sikkerhedsrepræsentantens eller sikkerhedsudvalgets aktiviteter  

 med henblik på at sikre, at arbejdsforholdene er sikkerheds- og  

 sundhedsmæssigt fuldt forsvarlige, skal arbejdsgiveren henvende sig til  

 kompetent sagkundskab uden for virksomheden.
 10.4.4.1 Hvis arbejdsgiveren henvender sig til sådan kompetent  

 sagkundskab, skal de pågældende personer eller serviceorganisationer  

 informeres af arbejdsgiveren om faktorer, der vides eller formodes at påvirke  

 arbejdstagernes sikkerhed og sundhed og indrømmes adgang til de oplysninger,  

 der er omhandlet i pkt. 5.2.1 og pkt. 9.1 c. og d.
11. Besætningsmedlemmernes forpligtelser 11.1 Det påhviler det enkelte besætningsmedlem alt efter hans muligheder  

 at drage omsorg for sin egen sikkerhed og sundhed samt for andre personers  

 sikkerhed og sundhed, for så vidt disse personer berøres af  

 besætningsmedlemmets handlinger eller undladelser under arbejdet i  

 overensstemmelse med sin oplæring og med arbejdsgiverens instrukser.
11.2 Besætningsmedlemmet skal navnlig i overensstemmelse med sin oplæring  

 og med arbejdsgiverens instrukser a. anvende maskiner, apparater, værktøj, farlige stoffer, transportudstyr  

 og andre hjælpemidler korrekt, b. anvende de personlige værnemidler, der stilles til rådighed, korrekt og  

 anbringe dem på plads efter brug, c. ikke vilkårligt afbryde, ændre eller flytte sikkerhedsanordninger, som  

 særligt hører til maskiner, apparater, værktøj og installationer, samt  

 anvende disse sikkerhedsanordninger korrekt, d. øjeblikkelig underrette arbejdsgiveren og/eller de arbejdstagere, som  

 særlig beskæftiger sig med arbejdstagernes sikkerhed og sundhed, om enhver  

 arbejdssituation, som de har en rimelig grund til at opfatte som en alvorlig,  

 umiddelbar fare for sikkerheden og sundheden, samt om enhver mangel, der er  

 konstateret ved beskyttelsessystemerne, e. sammen med arbejdsgiveren og/eller de arbejdstagere, som særlig  

 beskæftiger sig med besætningsmedlemmernes sikkerhed og sundhed, medvirke i  

 det omfang, det er nødvendigt til udførelsen af alle de opgaver eller  

 opfyldelsen af alle de krav, som af den kompetente myndighed er pålagt dem  

 med henblik på beskyttelse af arbejdstagernes sikkerhed og sundhed under  

 arbejdet, f. sammen med arbejdsgiveren og/eller de arbejdstagere, som særlig  

 beskæftiger sig med arbejdstagernes sikkerhed og sundhed, medvirke i det  

 omfang, det er nødvendigt til, at arbejdsgiveren kan sikre, at arbejdsmiljøet  

 og arbejdsforholdene er sikre og ikke indebærer risici for sikkerheden og  

 sundheden inden for deres område.
12. Dispensation Statens Luftfartsvæsen kan, når særlige forhold foreligger, dispensere fra  

 bestemmelserne i denne BL i det omfang, det er foreneligt med Rådets  

 direktiver 89/391/EØF, 90/269/EØF og 92/85/EØF.
13. Klageadgang Afgørelser truffet af Statens Luftfartsvæsen i medfør af denne BL kan  

 påklages til Trafikministeriet.
14. Straf 14.1 Med bøde eller hæfte straffes den arbejdsgiver, der overtræder pkt.  

 5.1-5.4, 5.6, 5.7, 6.1, 6.4-6.6, 7.2, 8.1.1, 8.1.2, 8.3, 8.6, 8.7, 9.1-9.5,  

 10.2.5-10.2.9, 10.2.11, 10.2.11.3, 10.3.8.2, 10.4.1, 10.4.4 og 10.4.4.1.
 14.1.1 Overtræder en arbejdsgiver de i pkt. 14.1 anførte bestemmelser, kan  

 der efter § 149, stk. 10 i lov om luftfart pålægges den pågældende  

 bødeansvar, selv om overtrædelsen ikke kan tilregnes denne som forsætlig  

 eller uagtsom.
14.1.2 Med bøde eller hæfte straffes den arbejdsgiver, der undlader at  

 efterkomme et påbud eller forbud udstedt i medfør af denne BL.
Arbejdsgiveren  

 kan for sådan overtrædelse pålægges bødeansvar, selv om overtrædelsen ikke  

 kan tilregnes denne som forsætlig eller uagtsom, jf. luftfartslovens § 149,  

 stk. 10.
 14.1.3 Der pålægges selskaber m.v. (juridiske personer) strafansvar efter  

 reglerne i straffelovens 5. kapitel, jf. luftfartslovens § 149, stk. 14.
 14.2 Med bøde straffes et besætningsmedlem, der forsætligt, groft uagtsomt  

 eller gentagende gange overtræder bestemmelserne i pkt. 11.1 eller 11.2,  

 litra a.-d.
15. Ikrafttræden 15.1 Denne BL træder i kraft den 1. juni 1997.
 15.2 Samtidig ophæves BL 5-44, 1. udgave af 16. juni 1994.
