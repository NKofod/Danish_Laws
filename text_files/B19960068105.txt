 I henhold til § 2, stk. 1, og § 11, stk. 2, i universitetsloven, jf.  

 lovbekendtgørelse nr. 334 af 27. maj 1993, og § 6, stk. 1, og § 6a, i lov om  

 teknika, jf. lovbekendtgørelse nr. 673 af 29. juli 1992, fastsættes:
Bekendtgørelsens område § 1.  Bekendtgørelsen omfatter  

 diplomingeniøruddannelsen, eksportingeniøruddannelsen og  

 civilingeniøruddannelsen.
 Stk. 2.  Institutionerne kan udbyde andre uddannelser  

 efter reglerne i kapitel 7.
Uddannelsernes formål og struktur § 2.  Diplomingeniøruddannelsen har en varighed på  

 31/2 år inkl. 1/2 års integreret praktik, jf. § 19.
 Stk. 2.  Eksportingeniøruddannelsen har en varighed på  

 41/2 år inkl. 1/2 års praktik, jf. § 19.
 Stk. 3.  Civilingeniøruddannelsen har en varighed på 5  

 år.
§ 3.  De anførte uddannelseslængder angiver det antal  

 årsværk, der skal lægges til grund ved planlægningen af uddannelserne.
Et  

 årsværk er en fuldtidsstuderendes arbejde i et år.
§ 4.  Diplomingeniøruddannelsen skal have et afrundet  

 uddannelsesforløb, der kvalificerer de studerende til nationalt og  

 internationalt at varetage erhvervsfunktioner, hvor de Stk. 2.  Diplomingeniøruddannelsen skal yderligere kunne danne grundlag for en kandidatuddannelse og skal derfor  

 tilrettelægges med tilvalgsmuligheder, som giver mulighed for at søge  

 optagelse på civilingeniørstudiet og afslutte dette efter 2 års studium.  

 Optagelsen på civilingeniørstudiet vil bl.a. være betinget af sammensætningen  

 af fagelementer i diplomingeniøruddannelsen.
 § 5.  Diplomingeniøruddannelsen tilrettelægges  

 således, at studerende med en videregående teknikeruddannelse kan opnå 1 års  

 formaliseret merit inklusive den integrerede praktik, jf. § 9.
§ 6.  Eksportingeniøruddannelsen er en afrundet,  

 tværfaglig ingeniøruddannelse med internationalt projekt- og  

 produktorienteret sigte.
Uddannelsen integrerer naturvidenskabelige og  

 tekniske fag med fremmedsprog, økonomi og international markedsføring.  

 Uddannelsen skal kvalificere de studerende til at varetage  

 erhvervsfunktioner, hvor de Stk. 2.  Eksportingeniøruddannelsen skal yderligere kunne danne grundlag for en kandidatuddannelse.
§ 7.  Civilingeniøruddannelsen skal kvalificere de  

 studerende til selvstændigt og såvel nationalt som internationalt at varetage  

 erhvervsfunktioner, hvor de Stk. 2.  Civilingeniøruddannelsen skal endvidere  

 kvalificere de studerende til at deltage i videnskabeligt udviklingsarbejde.
 § 8.  På institutioner, hvor der udbydes flere  

 ingeniøruddannelser, kan dele af uddannelserne afvikles fælles.
 Stk. 2.  I forbindelse med civilingeniøruddannelsen kan  

 en institution tilbyde afrundede uddannelsesdele af indtil 2 års varighed,  

 der kan indgå i eller supplere andre uddannelser ved de videregående  

 uddannelsesinstitutioner.
 § 9.  Det fastsættes i studieordningen for en  

 diplomingeniøruddannelse, hvilke krav med hensyn til tilvalg og eventuel  

 supplering en studerende med en videregående teknikeruddannelse skal opfylde  

 for at opnå merit efter § 5.
 § 10.  Det fastsættes i studieordningen for en  

 civilingeniøruddannelse, hvilke adgangskrav med hensyn til fag og niveau den  

 studerende skal have opfyldt på diplomingeniøruddannelsen eller  

 eksportingeniøruddannelsen for at blive optaget på civilingeniøruddannelsen.
 § 11.  Det fastsættes i studieordningen for en  

 diplomingeniøruddannelse og for en eksportingeniøruddannelse, hvilke faglige  

 krav en studerende på civilingeniøruddannelsen skal opfylde for at overgå til  

 diplomingeniøruddannelsen eller eksportingeniøruddannelsen.
§ 12.  En diplomingeniøruddannelse og en  

 eksportingeniøruddannelse giver ret til betegnelsen henholdsvis  

 diplomingeniør og eksportingeniør og til bachelorgraden B.Sc.
Ved  

 oversættelse til engelsk er titlen henholdsvis Bachelor of Science in  

 Engineering og Bachelor of Science in Export Engineering.
 § 13.  En civilingeniøruddannelse giver ret til  

 betegnelsen civilingeniør og til betegnelsen cand.polyt.  

 (candidatus/candidata polytechnices). Ved oversættelse til engelsk er titlen  

 Master of Science in Engineering.
Uddannelsernes indhold § 14.  Uddannelsesinstitutionerne samarbejder inden  

 for bekendtgørelsens overordnede rammer, dog således at den enkelte  

 institutions særpræg respekteres med hensyn til uddannelsens  

 tilrettelæggelse, undervisningsformer m.v.
 Stk. 2.  Det er uddannelsesinstitutionernes fælles  

 ansvar at påse, at det faglige niveau for henholdsvis de færdige  

 diplomingeniører, eksportingeniører og civilingeniører bliver det samme,  

 uanset hvor studierne gennemføres.
§ 15.  Ingeniøruddannelserne er opbygget af et antal  

 studieenheder.
Herved forstås studiemæssige enheder, der har som mål at give  

 de studerende en helhed af faglige kvalifikationer inden for en nærmere  

 fastsat tidsramme.
 § 16.  Diplomingeniøruddannelsens indhold ligger inden  

 for et eller flere retningsområder eller sektorer, der hver for sig omfatter  

 et antal studieenheder, jf. § 15.
 Stk. 2.  Undervisningsministeriet godkender oprettelse  

 af nye retningsområder/sektorer.
 Stk. 3.  Undervisningsministeriet godkender udbudet af  

 retningsområder/sektorer ved den enkelte institutions  

 diplomingeniøruddannelse.
 § 17.  Eksportingeniøruddannelsens indhold ligger  

 inden for naturvidenskabelige, tekniske, merkantile og markedsføringsmæssige  

 fag samt sprog.
 Stk. 2.  Eksportingeniøruddannelsen kan med godkendelse  

 af Undervisningsministeriet udbydes af ingeniørhøjskoler i samarbejde med  

 handelshøjskoler.
 Stk. 3.  Undervisningsministeriet kan godkende udbud af  

 eksportingeniøruddannelse ved andre institutioner, der meddeler  

 ingeniøruddannelse.
 § 18.  Diplomingeniøruddannelsen,  

 eksportingeniøruddannelsen og civilingeniøruddannelsen tilrettelægges  

 således, at de giver mulighed for specialisering inden for forskellige  

 områder.
 Stk. 2.  Institutionerne kan tillade, at en studerende  

 overgår fra en specialisering til en anden, evt. under forudsætning af, at  

 supplerende studieaktiviteter gennemføres.
 § 19.  Diplomingeniøruddannelsen og  

 eksportingeniøruddannelsen kan indeholde værkstedspraktik og skal indeholde  

 integreret praktik.
 Stk. 2.  Institutionerne kan for studerende uden  

 nødvendige praktiske forudsætninger indlægge kurser med værkstedspraktik af  

 op til i alt 5 ugers varighed i forbindelse med undervisningsfrie perioder.
Stk. 3.  Den integrerede praktik udføres som lønnet  

 ingeniørpraktik, jf. dog § 37, i Danmark eller i udlandet.
Den skal have et  

 omfang på et semester og skal være placeret i studiets sidste del.  

 Institutionen skal godkende det enkelte praktiksted.
 Stk. 4.  Studerende med en erhvervsuddannelse inden for  

 det pågældende uddannelsesområde fritages for eventuel værkstedspraktik.
 Stk. 5.  Studerende ved diplomingeniøruddannelsen med en  

 erhvervsuddannelse inden for det pågældende uddannelsesområde kan vælge at  

 blive fritaget for integreret praktik.
 Stk. 6.  Nærmere bestemmelser om fritagelse efter stk. 4  

 og 5 kan fastsættes i studieordningerne, jf. § 26.
 § 20.  Diplomingeniøruddannelsen,  

 eksportingeniøruddannelsen og civilingeniøruddannelsen skal afsluttes med et  

 afgangsprojekt.
Stk. 2.  Emnet for et afgangsprojekt skal godkendes af  

 institutionen, der samtidig fastsætter en frist for afslutningen af  

 afgangsprojektet.
Institutionen skal påse, at fristen overholdes.
§ 21.  Afgangsprojektet i diplomingeniøruddannelsen og  

 i eksportingeniøruddannelsen skal have et omfang mindst svarende til 1/4  

 årsværk og omfatter en selvstændig eksperimentel, empirisk og/eller teoretisk  

 behandling af en praktisk problemstilling i tilknytning til uddannelsens  

 centrale emner.
Afgangsprojektet skal dokumentere den studerendes evne til at  

 anvende ingeniørmæssige teorier og metoder inden for et fagligt afgrænset  

 emne.
Ved eksportingeniøruddannelsen skal den studerende tillige demonstrere  

 evne til at kommunikere på dansk og fremmedsprog med en høj grad af  

 korrekthed og professionalisme samt dokumentere den studerendes evne til at  

 anvende teorier og metoder inden for økonomi og international markedsføring.  

 Afgangsprojektet dokumenteres gennem en rapport og efter bestemmelse i  

 studieordningen eventuelt ved en mundtlig fremlæggelse.
 § 22.  Afgangsprojektet i civilingeniøruddannelsen  

 skal have et omfang mindst svarende til 1/2 årsværk og omfatter en  

 selvstændig eksperimentel, empirisk og/eller teoretisk undersøgelse af en  

 eller flere problemstillinger i tilknytning til uddannelsens centrale emner.  

 Afgangsprojektet skal dokumentere den studerendes evne til at anvende  

 videnskabelige teorier og metoder på et tilstrækkeligt højt niveau.  

 Afgangsprojektet dokumenteres gennem en rapport og en mundtlig fremlæggelse.
Bedømmelse § 23.  Eksamen tilrettelægges og gennemføres efter  

 reglerne i bekendtgørelse om eksamen ved visse videregående uddannelser under  

 Undervisningsministeriet, bekendtgørelse om karakterskala og anden bedømmelse  

 samt reglerne i §§ 24 og 25 i denne bekendtgørelse.
 § 24.  Hver studieenhed bestås for sig.
Stk. 2.  Det kan bestemmes i studieordningerne, at  

 kombinationer af studieenheder bestås samlet.
I så fald skal gennemsnittet af  

 de enkelte karakterer være på mindst 6 uden oprunding, og ingen karakter må  

 være under 5 eller være Ikkebestået.
§ 25.  Institutionen udsteder bevis for gennemført  

 uddannelse med angivelse af den betegnelse, uddannelsen giver ret til,  

 herunder eventuel specialiseringsbetegnelse, jf. § 18, samt resultatet af de  

 opnåede bedømmelser.
Beviset skal indeholde en beskrivelse af den konkrete  

 uddannelse med redegørelse for dens faglige sammensætning.
 Stk. 2.  Eksamensbeviset bilægges en fortegnelse over de  

 studieenheder, jf. § 15, der er gennemført under uddannelsen, herunder  

 oplysning om emnet for det udførte afgangsprojekt, jf. §§ 20-22.
 Stk. 3.  I eksamensbeviset for diplomingeniøruddannelsen  

 skal det angives, på hvilket adgangsgrundlag dimittenden er optaget på  

 uddannelsen.
 Stk. 4.  I eksamensbeviset for civilingeniøruddannelsen  

 skal det angives, om dimittenden har gennemført alle 5 år af uddannelsen  

 eller er overgået til uddannelsen på grundlag af en diplomingeniøruddannelse,  

 en eksportingeniøruddannelse eller eventuelt en anden uddannelse.
Studieordninger § 26.  Hver institution fastsætter inden for denne  

 bekendtgørelses og eventuelt andre bekendtgørelsers rammer nærmere regler om  

 uddannelserne i en eller flere studieordninger.
 Stk. 2.  Den enkelte studieordning skal indeholde:
 Stk. 3.  Studieordningerne kan indeholde hjemmel for  

 institutionerne til at dispensere fra de regler i studieordningerne, der  

 alene er fastsat af institutionen.
 Stk. 4.  Inden en studieordning vedtages og ved  

 væsentlige ændringer af studieordningen, tager institutionen kontakt til  

 aftagerrepræsentanter, herunder censorformanden.
 Stk. 5.  Studieordningerne og væsentlige ændringer heri  

 træder i kraft ved et studieårs begyndelse.
Stk. 6.  Studieordningerne og ændringer heri sendes til  

 orientering til censorer, Undervisningsministeriet og relevante  

 uddannelsesinstitutioner.
Orientering om ændringer afstemmes efter ændringens  

 indhold.
Andre bestemmelser § 27.  En institution kan i hvert enkelt tilfælde  

 eller ved almindelige bestemmelser i studieordningen godkende, at  

 dokumenterede prøver efter denne bekendtgørelse, bestået ved en anden  

 institution, ækvivalerer tilsvarende prøver ved institutionen.
 Stk. 2.  Institutionerne kan i hvert enkelt tilfælde  

 eller ved almindelige regler godkende, at gennemførte studieenheder eller  

 dele heraf fra en dansk eller udenlandsk videregående uddannelsesinstitution  

 træder i stedet for studieenheder eller dele heraf, der er omfattet af denne  

 bekendtgørelse.
 Stk. 3.  Afgørelser efter stk. 1 og 2 træffes på  

 grundlag af en faglig vurdering af ækvivalensen mellem de berørte  

 uddannelsesdele.
§ 28.  Institutionerne udgiver og vedligeholder en  

 studievejledning (studiehåndbog) om de enkelte ingeniøruddannelser.
En  

 studievejledning skal indeholde en bredere redegørelse for uddannelserne  

 m.v., en praktisk vejledning for de studerende samt oplysning om andre  

 forhold af betydning for de studerendes planlægning af deres uddannelse.
§ 29.  Undervisningsministeriet kan tillade fravigelse  

 af bekendtgørelsen som led i forsøg.
Samtidig fastsættes forsøgets varighed  

 og rapporteringsformen.
 Stk. 2.  Undervisningsministeriet kan dispensere fra  

 bekendtgørelsen, når det findes begrundet i usædvanlige forhold, bortset fra  

 de tilfælde, der er nævnt i § 18, stk. 2, § 20, stk. 2, § 24, stk. 2, § 26,  

 stk. 3, og § 27.
§ 30.  Klager over institutionernes afgørelser i  

 henhold til denne bekendtgørelse indgives til den institution, der har  

 truffet afgørelsen.
Institutionens afgørelse kan, når klagen vedrører retlige  

 spørgsmål, indbringes for Undervisningsministeriet.
 Stk. 2.  Fristen for indgivelse af klager er 2 uger fra  

 den dag, afgørelsen er meddelt den pågældende.
 Stk. 3.  Eksamensklager behandles efter reglerne i  

 bekendtgørelse om eksamen ved visse videregående uddannelser under  

 Undervisningsministeriet.
Andre uddannelser § 31.  I forbindelse med ingeniøruddannelserne kan en  

 institution med Undervisningsministeriets godkendelse udbyde en uddannelse  

 til fiskeriteknolog.
 Stk. 2.  Uddannelsen har en varighed på 1-2 år. jf. §  

 32.
 Stk. 3.  Uddannelsen har til formål at give de uddannede  

 fiskeriteknologer erhvervskompetence til løsning af opgaver inden for  

 fiskerisektoren i videste forstand.
 Stk. 4.  Uddannelsen består af et indledende trin og et  

 fagligt trin.
 Stk. 5.  Det indledende trin omfatter undervisning i en  

 række grundfag, der tjener til forberedelse til det faglige trin.
 Stk. 6.  Det faglige trin omfatter fag, der specielt  

 tager sigte på fiskerierhvervet.
 § 32.  Optagelse på fiskeriteknologuddannelsen kan ske  

 på det indledende trin eller på det faglige trin afhængig af den studerendes  

 faglige forudsætninger, jf. bekendtgørelse om adgang, indskrivning og orlov  

 m.v. ved de videregående uddannelser.
 § 33.  Fiskeriteknologuddannelsen afsluttes med en  

 eksamen efter reglerne i bekendtgørelse om eksamen ved visse videregående  

 uddannelser under Undervisningsministeriet, idet dog §§ 12-15 ikke finder  

 anvendelse.
§ 34.  Institutionen fastsætter i en studieordning  

 regler om uddannelsen, herunder angivelse af navn, formål, struktur og  

 indhold samt nærmere regler om eksamen, herunder eksamensterminer.
I  

 studieordningen fastsættes endvidere regler om adgang til uddannelsen, for så  

 vidt der ikke i bekendtgørelse er fastsat regler herom.
 § 35.  Klager over institutionens afgørelser behandles  

 efter reglerne i § 31.
 Ikrafttræden m.v.
 § 36.  Bekendtgørelsen træder i kraft den 1. september  

 1996 og finder anvendelse på studerende, der optages på ingeniøruddannelserne  

 ved sommeroptagelsen 1996 eller senere.
 Stk. 2.  Bekendtgørelse nr. 796 af 29. august 1994 om  

 ingeniøruddannelserne ophæves.
 Stk. 3.  Institutionen fastsætter nærmere regler for  

 studerende, der er begyndt på uddannelserne efter de hidtidige regler, og  

 afgør, hvornår der sidste gang afholdes prøver efter de hidtidige regler.
 § 37.  I perioden indtil den 1. august 1998 kan  

 ingeniørpraktik, herunder praktik i udlandet, jf. § 19, stk. 3,  

 undtagelsesvis være ulønnet.
 Stk. 2.  I perioden indtil den 1. august 1998 kan  

 ingeniørpraktikken ved Aalborg Universitet udføres som projektarbejde i  

 samarbejde med eksterne partnere.
