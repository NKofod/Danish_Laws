 I henhold til § 82, stk. 5, og § 118, stk. 3, i færdselslov nr. 287 af 10.  

 juni 1976 og § 40, jfr. § 38, i brandloven, lovbekendtgørelse nr. 365 af 28.  

 juli 1983, fastsættes:
Definitioner § 1.  Ved anvendelse af bestemmelserne i denne  

 bekendtgørelse skal følgende definitioner lægges til grund:
 Væske: Stof, som er flydende ved almindelig temperatur og tryk.
Flammepunkt: Den laveste temperatur, ved hvilken en væske ved en  

 barometerstand på 1013 millibar afgiver antændelige dampe.
Flammepunktet  

 bestemmes efter den afprøvningsmåde, der er angivet i bilag V til direktiv af  

 27. juni 1967 om farlige stoffer fra rådet for de europæiske fællesskaber.
 Brandfarlig væske: Væske med flammepunkt på højst 100 C.
 Til klasse I henregnes brandfarlige væsker med flammepunkt under 21 C.
 Til klasse II henregnes brandfarlige væsker med flammepunkt mellem 21 C og  

 55 C (begge grænseværdier medregnet).
 Til klasse III henregnes brandfarlige væsker med flammepunkt over 55 C.
 Alle tre klasser inddeles i en underklasse 1 for væsker, som ikke er  

 vandblandbare i ethvert forhold, og en underklasse 2 for væsker, som er  

 vandblandbare i ethvert forhold.
 I tvivlstilfælde afgør Statens brandinspektion, til hvilken klasse en  

 væske henregnes, ligesom Statens brandinspektion kan bestemme, at væsker skal  

 oplagres og transporteres efter reglerne for en anden klasse end fastlagt i  

 foranstående.
 Produktionsafsnit: Bygning eller rum eller areal i det fri med  

 produktionsanlæg og/ eller arbejdssteder med erhvervsmæssig anvendelse af  

 brandfarlige væsker.
 Aftapningsafsnit: Bygning eller rum eller areal i det fri, hvor der sker  

 aftapning af brandfarlige væsker til emballage fra tanke eller  

 produktionsanlæg.
 Pakkeafsnit: Bygning eller rum, der anvendes til pakning o.lign. af  

 færdigvarer.
 Virksomhed af kategori A: Produktionsafsnit og/ eller aftapningsafsnit og/  

 eller pakkeafsnit, når de brandfarlige væsker har flammepunkt under 30 C,  

 eller når de brandfarlige væsker har højere flammepunkt og opvarmes til en  

 temperatur, der er mindre end 10 C under flammepunktet.
 Virksomhed af kategori B: Produktionsafsnit og/ eller aftapningsafsnit og/  

 eller pakkeafsnit, når de brandfarlige væsker har flammepunkt mellem 30 C og  

 55 C (begge grænseværdier medregnet) og ikke opvarmes til en temperatur, der  

 er mindre end 10 C under flammepunktet.
 Krympefolieanlæg: Emballeringsanlæg for krympning af plastfolie ved  

 varmepåvirkning.
 Emballage: Transportable beholdere, hvis rumindhold ikke overstiger 250  

 liter.
 Tanke: Transportable beholdere, hvis rumindhold overstiger 250 liter, samt  

 stationære beholdere uanset rumindhold.
 Tankanlæg: En eller flere indendørs og/ eller overjordiske og/ eller  

 underjordiske tanke med tilbehør (herunder påfyldningsstudse,  

 pumpeaggregater, udluftningsrør m.v.).
 Salgs- og forbrugstankanlæg: Tankanlæg, der er forsynet med stander eller  

 anden pumpe for udlevering af brandfarlige væsker til brændstofbeholdere på  

 motordrevne køretøjer m.v., hvad enten der er tale om salg eller blot  

 udlevering.
 Tankvogn: Køretøj med en eller flere tanke, der er fastbygget på eller  

 udgør en del af køretøjets chassisramme eller andre bærende elementer.
 Tankcontainer: Transportindretning med en kapacitet på over 0,45 m3, der  

 er beregnet til gentagen anvendelse og konstrueret til flydende, luftformige,  

 pulverformige og kornede stoffer og således, at den kan løftes fra et  

 transportmiddel til et andet i fyldt stand.
 Oplagsenhed: 1 liter af klasse I eller 5 liter af klasse II eller 50 liter  

 af klasse III.
Et oplags størrelse angives i oplagsenheder og bestemmes som summen af det  

 antal oplagsenheder, som beholderne kan rumme.
Tømt emballage og ikke  

 flygtigt tørstof i beholderne medregnes ikke.
Generelle bestemmelser § 2.  Virksomheder af kategori A og B samt oplag af  

 brandfarlige væsker skal placeres, indrettes og benyttes på en sådan måde, at  

 risikoen for, at brande opstår, at brande breder sig, at personskade finder  

 sted, og at store værdier ødelægges, formindskes mest muligt, samt således,  

 at der bliver forsvarlige muligheder for brandvæsenets rednings- og  

 slukningsarbejde.
 § 3.  Ved enhver form for anvendelse, oplagring,  

 påfyldning, omhældning og aftapning af brandfarlige væsker skal der udvises  

 tilbørlig forsigtighed.
 Stk. 2.  Påfyldning og aftapning af brandfarlige væsker  

 af klasse I-1, I-2 og II-1 direkte mellem jernbanetankvogne, tankvogne,  

 tankskibe og transportable beholdere må kun finde sted med tilladelse fra den  

 stedlige brandmyndighed.
 Stk. 3.  Brændstofbeholdere på motorkøretøjer, herunder  

 traktorer, må ikke påfyldes, når motoren er i gang.
 § 4.  Beholdere med brandfarlige væsker af klasse I-1,  

 I-2, II-1 og III-1 må ikke anbringes i bygningers flugtveje (gange, trapper  

 o.lign.). Herfra undtages dog midlertidig henstillen i forbindelse med  

 distribution af fyringspetroleum til private husstande, når der henstilles  

 højst 10 oplagsenheder pr. husstand, og når der anvendes emballage med et  

 rumindhold på højst 10 liter.
 Stk. 2.  Beholdere med brandfarlige væsker af klasse  

 I-1, I-2, II-1 og III-1 i mængder på over 25 oplagsenheder må ikke anbringes  

 i farlig nærhed af:
§ 5.  Underjordiske tanke skal overdækkes på en sådan  

 måde, at der skabes sikkerhed mod beskadigelse ved belastning, herunder  

 kørsel.
Overdækningen skal dog altid have en tykkelse på mindst 0,5 m.
 § 6.  Statens brandinspektion udsender »Tekniske  

 forskrifter for brandfarlige væsker«, indeholdende regler om placering,  

 indretning og benyttelse af virksomheder af kategori A og B samt oplag af  

 brandfarlige væsker og regler om udførelse af emballage og tanke med  

 tilbehør.
 § 7.  Trucks o.lign., der anvendes i virksomheder af  

 kategori A og på oplagssteder for brandfarlige væsker med flammepunkt under  

 30 C, skal være typegodkendt af Statens brandinspektion.
 § 8.  Krympefolieanlæg til emballering af beholdere  

 med brandfarlige væsker skal være udført i overensstemmelse med de i § 6  

 nævnte tekniske forskrifter eller typegodkendt af Statens brandinspektion.
 § 9.  Overdækning af arealer ved salgs- og  

 forbrugstankanlæg skal være i overensstemmelse med de i § 6 nævnte tekniske  

 forskrifter eller typegodkendt af Statens brandinspektion.
 § 10.  Denne bekendtgørelse finder ikke anvendelse på  

 militære oplag af brandfarlige væsker på militære flyvepladser og de af  

 forsvaret anlagte rørsystemer for brandfarlige væsker med tilhørende  

 pumpestationer, centrallagre m.v.
Beholdere § 11.  Emballage og tanke (med tilhørende fylde- og  

 aftapningsindretninger og andet tilbehør) til brandfarlige væsker skal være i  

 overensstemmelse med de i § 6 nævnte tekniske forskrifter eller typegodkendt  

 af Statens brandinspektion.
 Stk. 2.  Stk. 1 finder ikke anvendelse ved transport,  

 der er omfattet af Den europæiske konvention om international transport af  

 farligt gods ad vej (ADR), jfr. justitsministeriets bekendtgørelse om  

 international transport af farligt gods ad vej.
 § 12.  Beholdere, som påfyldes en brandfarlig væske,  

 skal forinden være renset i et sådant omfang, at en eventuel tilbageværende  

 rest af beholdernes tidligere indhold ikke kan bringe påfyldt væske op i en  

 farligere klasse.
 Stk. 2.  Beholdere skal fyldes under tilbørlig  

 hensyntagen til den med en eventuel temperaturstigning følgende udvidelse og  

 trykstigning, der kan medføre væskespild eller sprængning af beholdere.
 Stk. 3.  Beholdere med brandfarlige væsker af klasse  

 I-1, I-2, II-1 og III-1 og tømte beholdere, som har indeholdt væsker af  

 klasse I-1 og I-2, skal være forsvarligt lukket.
Virksomheder af kategori A og B § 13.  Bestemmelserne i dette kapitel er gældende for  

 alle virksomheder af kategori A og B med undtagelse af:
 § 14.  Virksomheder af kategori A og B må kun oprettes  

 med den stedlige brandmyndigheds tilladelse og skal enten være i  

 overensstemmelse med de i § 6 nævnte tekniske forskrifter eller placeres,  

 indrettes og benyttes på nærmere af brandmyndigheden angivne vilkår, der i  

 samme grad som de tekniske forskrifter tilgodeser de i § 2 indeholdte krav.
Oplagring § 15.  Bestemmelserne i dette kapitel er gældende for  

 alle oplag af brandfarlige væsker med undtagelse af:
§ 16.  Oplag på indtil 800 oplagsenheder af klasse  

 I-1, I-2, II-1 og III-1 i emballage skal enten være i overensstemmelse med de  

 i § 6 nævnte tekniske forskrifter eller placeres, indrettes og benyttes på  

 nærmere af brandmyndigheden angivne vilkår, der i samme grad som de tekniske  

 forskrifter tilgodeser de i § 2 indeholdte krav.
Oplag, som oprettes ved en  

 virksomhed af kategori A eller B, er dog omfattet af bestemmelserne i § 17,  

 litra a).
 § 17.  Følgende oplag må kun oprettes med den stedlige  

 brandmyndigheds tilladelse:
 Oplagene skal enten være i overensstemmelse med de i § 6 nævnte tekniske  

 forskrifter eller placeres, indrettes og benyttes på nærmere af  

 brandmyndigheden angivne vilkår, der i samme grad som de tekniske forskrifter  

 tilgodeser de i § 2 indeholdte krav.
§ 18.  Oplag på over 10.000 oplagsenheder af klasse  

 I-1, I-2, II-1 og III-1 i emballage samt i indendørs og i overjordiske tanke  

 må kun oprettes på de vilkår, som Statens brandinspektion i hvert enkelt  

 tilfælde anser det for fornødent at stille.
Det samme gælder for oplag på  

 over 10.000 oplagsenheder af klasse II-2 i emballage samt i indendørs og i  

 overjordiske tanke, som oprettes ved en virksomhed af kategori A eller B.
Transport § 19.  Vejtransport af brandfarlige væsker skal ske i  

 overensstemmelse med reglerne i §§ 20-22 bortset fra:
 Stk. 2.  § 21, litra a), litra b), 1. pkt., litra c)-f),  

 og § 22, litra a)-e), finder ikke anvendelse ved transport, der er omfattet  

 af Den europæiske konvention om international transport af farligt gods ad  

 vej (ADR), jfr. justitsministeriets bekendtgørelse om international transport  

 af farligt gods ad vej.
 Stk. 3.  Jernbane-, sø- og lufttransport af brandfarlige  

 væsker samt forsendelse af brandfarlige væsker pr. post skal ske i  

 overensstemmelse med de af ministeriet for offentlige arbejder og  

 industriministeriet fastsatte bestemmelser.
Stk. 4.  Transport af brandfarlige væsker af klasse I-1,  

 I-2, II-1 og III-1 i rørledninger på offentligt areal må kun ske med den  

 stedlige brandmyndigheds tilladelse og på de vilkår, som foreskrives af  

 denne.
Sådanne transporter gennem flere brandmyndighedsområder må kun ske på  

 de vilkår, som Statens brandinspektion i hvert tilfælde anser det for  

 fornødent at stille.
Stk. 5.  Tankvogne, aftagelige tanke og tankcontainere  

 til væsker af klasse I-1, I-2 og II-1 (fyldte og tømte) og tankvogne,  

 aftagelige tanke og tankcontainere med væsker af klasse III-1 må ikke uden  

 tilladelse fra den stedlige brandmyndighed henstilles i garager og andre  

 bygninger.
Køretøjer med brandfarlige væsker i emballage kan henstilles i  

 garager og andre bygninger under iagttagelse af bestemmelserne i kapitel 5.
§ 20.  Politiet kan bestemme, at farligt gods skal  

 føres ad bestemte ruter (tvangsruter) i tættere bebygget område.
Fastsatte  

 tvangsruter skal følges af:
 Stk. 2.  Bestemmelser om tvangsruter fastsættes og  

 offentliggøres i en lokal bekendtgørelse.
Stk. 3.  Politiet sender et eksemplar af en lokal  

 bekendtgørelse om tvangsruter til rigspolitichefen, der årligt udarbejder en  

 oversigt over de fastsatte tvangsruter.
Et eksemplar af oversigten ligger til  

 gennemsyn hos politiet og ved grænseovergangene.
 Stk. 4.  Hvor kørsel med farligt gods efter stk. 1 skal  

 ske ad de fastsatte tvangsruter, må disse kun fraviges med forudgående  

 tilladelse fra politiet.
 Stk. 5.  Såfremt der uden for tættere bebygget område  

 foreligger et særligt behov for at regulere vejtransport af farligt gods, kan  

 politiet efter forudgående forelæggelse for justitsministeriet træffe  

 afgørelse herom.
 § 21.  Udover bestemmelserne i § 20 gælder følgende  

 for vejtransport af brandfarlige væsker i emballage:
 § 22.  Udover bestemmelserne i § 20 gælder følgende  

 for vejtransport af brandfarlige væsker i tankvogne (herunder slamsugere til  

 opsugning, transport og aftømning af brandfarlige væsker), aftagelige tanke  

 og tankcontainere:
Ansøgninger, tilladelser og godkendelser § 23.  Ansøgning om tilladelser og godkendelser i  

 henhold til denne bekendtgørelse skal være vedlagt fornødent  

 tegningsmateriale og beskrivelse.
Brandmyndigheden kan forlange, at der  

 indsendes attest om flammepunkter for de brandfarlige væsker, som anvendes  

 eller oplagres.
 § 24.  Tilladelser og godkendelser kan senere  

 tilbagekaldes, hvis dette af sikkerhedsmæssige hensyn viser sig påkrævet.
 Stk. 2.  Tilladelser, som ikke benyttes inden 1 år,  

 anses for bortfaldet.
 Kontrol, straf og ikrafttræden m.v.
 § 25.  Politiet kan standse et køretøj, der udfører  

 kørsel omfattet af kapitel 6 i denne bekendtgørelse, og lade det undersøge  

 med henblik på at kontrollere, om forskrifterne for transporten, herunder  

 forskrifter om mærkning, emballering og håndildslukkere, er opfyldt.
 § 26.  Overtrædelse af bekendtgørelsen straffes med  

 bøde.
 Stk. 2.  Overtrædelse af de af politiet fastsatte  

 bestemmelser om tvangsruter straffes i henhold til færdselslovens § 118, stk.  

 1, nr. 3, med bøde.
 § 27.  Bekendtgørelsen træder i kraft den 1. maj 1985.
 Stk. 2.  Virksomheder og oplag, der er i brug ved  

 bekendtgørelsens ikrafttræden, og som i henhold til de hidtil gældende  

 bestemmelser er lovlige, er kun omfattet af bekendtgørelsens bestemmelser og  

 reglerne i de tekniske forskrifter for så vidt angår udvidelser samt i  

 tilfælde af forandringer, der er væsentlige i forhold til bestemmelserne i  

 bekendtgørelsen og de tekniske forskrifter.
 Stk. 3.  De af justitsministeriets tidligere konsulent  

 for brandfarlige stoffer meddelte system- og typegodkendelser annulleres.
 § 28.  Justitsministeriets bekendtgørelse nr. 521 af  

 17. oktober 1978 om brandfarlige væsker ophæves.
