(Til rektorerne for samtlige kurser til  

 højere forberedelseseksamen og forstanderne for samtlige  

 enkeltfagskurser) I henhold til bekendtgørelse af 3. juni 1984 om højere  

 forberedelseseksamen § 3, stk. 4 kan direktoratet fastsætte regler, hvorefter  

 studerende fritages for prøve i bestemte fag på grundlag af tidligere  

 eksamen.
 Formålet med denne bestemmelse er dels at lette overgangen fra een  

 ungdomsuddannelse til en anden, dels at indplacere studerende med specifik  

 kompetence i hf-uddannelsen, således at denne kompetence kan træde i stedet  

 for eksamen i bestemte fag.
 Fritagelse for undervisningen og eksamen på baggrund af de i denne  

 cirkulæreskrivelse nævnte eksaminer gives af rektor henholdsvis forstander.  

 For at opnå fritagelse for undervisning og eksamen skal den studerende  

 dokumentere, at den eksamen eller det fag i en eksamen, der skal ækvivalere  

 et hf-fag, er bestået.
 Det understreges, at karakterer fra andre eksaminer ikke kan  overføres  

 til hf-eksamensbeviset, jfr. hf-bekendtgørelsens § 38.
 Ved dispensation skrives »fritaget« i karakterrubrikken på  

 eksamensbeviset, og der henvises til begrundelsen for fritagelsen i den  

 dertil beregnede rubrik, jfr. hf-bekendtgørelsens § 38, stk. 3.
 En studerende, der fritages for undervisning og eksamen i et tilvalgsfag,  

 tilskrives samtidig tilvalgsfagets pointtal.
 Der kan i alt højst opnås fritagelse for undervisning og eksamen i alt tre  

 fag (jfr. bekendtgørelserne om optagelse ved de videregående uddannelser).  

 Hvis en studerende opfylder betingelserne for fritagelse i mere end tre fag,  

 afgør den studerende selv, i hvilke fag han eller hun fritages for  

 undervisning og eksamen.
 Der kan gives fritagelse for undervisning og eksamen i nedenstående fag  

 med baggrund i følgende eksaminer:
A.
Studentereksamensfag efter 1. og 2.g :
Geografi Tysk som fællesfag Kemi Elever, der har fulgt gymnasiegrene, hvor undervisningen i tysk  

 henholdsvis geografi først afsluttes efter 3. g, kan fritages for disse fag,  

 når der foreligger årskarakterer på 6 eller derover ved afslutningen af 1. g  

 henholdsvis 2. g.
Fritagelse på baggrund af en bestået studentereksamen kan kun omfatte  

 disse 3 fag.
Om studenter der søger optagelse ved enkelfagskursus se  

 direktoratets supplerende retningslinier for optagelse ved hf, cirkulære af  

 20. september 1985, RS 03-03.
B.
Højere Handelseksamen:
Samfundsfag fællesfag Matematik fællesfag.
Prøve i engelsk på niveau IV og V kan give fritagelse for engelsk  

 fællesfag.
Tysk på niveau III kan give fritagelse for tysk fællesfag, mens  

 der med tysk på niveau IV og V kan fritages for tysk tilvalgsfag.
Fransk på  

 niveau IV og V kan give fritagelse for fransk.
C.
Adgangsprøve til teknika :
Matetatik fællesfag Tysk fællesfag.
D.
Andre eksaminer :
 Børneforsorgspædagog, omsorgspædagog, børnepædagog, fritidspædagog :
Musik fællesfag Formning fællesfag Psykologi Ergoterapeut:
Formning fællesfag Socialrådgiver:
Samfundsfag tilvalgsfag Hospitalslaborant :
Kemi Håndarbejdslærer :
Formning tilvalgsfag Korrespondent :
engelsk tilvalgsfag Tysk tilvalgsfag Fransk Laborant :
Kemi Laboratorietekniker med biologispeciale :
Biologi fællesfag Laboratorietekniker med kemispeciale :
Kemi Levnedsmiddeltekniker :
 Kemi.
Fritagelse for undervisning og eksamen med baggrund i andre eksaminer og  

 af et lignende omfang kan gives efter ansøgning til direktoratet bilagt  

 dokumentation for bestået eksamen.
Man skal i sådanne tilfælde anmode om et  

 mere omfattende materiale, fx i form af pensumopgivelser eller en redegørelse  

 for uddannelsen.
 Denne skrivelse erstatter skrivelse af 18. juni 1984, j.nr. 31-71-00/84,  

 RS 01-21.
 P.d.v.
