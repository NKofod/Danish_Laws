 Til samtlige eksportautoriserede slagterier og dyrlægerne ved disse.
 Veterinærdirektoratet har forelagt spørgsmålet om afgørelse af den daglige  

 arbejdstid for Finansministeriet, der ved skrivelse af 5. oktober 1987 har  

 meddelt:
»at der efter overenskomstens § 9, stk. 2, 4. pkt., i den daglige  

 arbejdstid indgår fornøden tid til vask af knive og forklæder.
Tid til  

 afhentning eller aflevering af knive og forklæder indgår derimod ikke i  

 arbejdstiden.
Den tid, der medgår til at gå til og fra kontrolpladsen i  

 forbindelse med arbejdets start og ophør indgår heller ikke i arbejdstiden.
Finansministeriet er enig i, at fornøden tid til vask af knive og  

 forklæder må afpasses efter forholdene, og at der ikke generelt kan sættes et  

 bestemt minuttal herpå.« P.V.V.
