Indledning Aerosolbeholdere (trykdåser) er omfattet af Arbejdstilsynets  

 bekendtgørelse nr. 626 af 10. august 1990 om trykbeholdere, der transporteres  

 med indhold.
 Bekendtgørelsens bestemmelser om indretning, godkendelse, fyldning og  

 afprøvning er imidlertid fastsat med sigte på beholdere, der er beregnet til  

 gentagen fyldning, og dette medfører nogle uhensigtsmæssige krav til  

 aerosolbeholdere.
 Direktoratet har derfor under henvisning til bekendtgørelsens § 53, stk. 2  

 lempet kravene hertil, således som det angives i denne anvisning.
Efter bekendtgørelsens § 2, stk. 5 kan aerosolbeholdere også fremstilles,  

 fyldes og afprøves efter EF-direktivet om tilnærmelse af medlemsstaternes  

 lovgivning om aerosoler jf.
Arbejdstilsynets bekendtgørelse nr. 844 af 30.  

 september 1994 om aerosoler.
De skal i så fald mærkes med det heri  

 foreskrevne mærke og kan forhandles såvel i Danmark som i de øvrige  

 EU-medlemslande.
Det bemærkes, at ovennævnte bestemmelser kun vedrører aerosolbeholderes  

 fremstilling, afprøvning, fyldning og mærkning.
De omfatter ikke krav  

 vedrørende indholdet.
Herom henvises til andre regler navnlig  

 miljølovgivningen.
1. Område Anvisningen omfatter aerosolbeholdere.
Som aerosolbeholder betragtes sådanne trykdåser - som kun fyldes en gang - hvis rumindhold er mindre end lig med 1 liter - som indeholder sammentrykkede luftarter, fordråbede luftarter samt  

 væskeformige eller opløste stoffer, når pexp2 x V er større end 2,5 (p =  

 indholdets damptryk ved 40 grader C, V = dåsens rumfang i liter).
 Nævnte beholdere anses for at opfylde reglerne i kap. 2-5 og 7 i  

 bekendtgørelse nr. 626/1990, når bestemmelserne i pkt. 2-5 følges.
2. Typegodkendelse (godkendelse af dåsernes  

 konstruktion) 2.1 4 eksemplarer af dåsen med beskrivelse af dens fremstilling og  

 angivelse af det hertil anvendte materiale indsendes til afprøvning på et af  

 direktøren for Arbejdstilsynet anerkendt prøvningsinstitut (for tiden FORCE  

 Instituttet, FORCE-Dantest CERT).
2.2 FORCE-Dantest CERT underkaster de 3 dåser en vandtrykprøve med  

 et prøvningstryk på mindst 10 bar og højst 18 bar.
Vandtrykprøven skal  

 fortsættes ud over prøvningstrykket, indtil sprængning indtræffer (som  

 sprængning betragtes udkrængning af en indadhvælvet endebund).  

 Prøvningstrykket skal kunne tåles uden utæthed eller synlig deformation.  

 Sprængningstrykket skal overstige prøvningstrykket med mindst 20%.
Dåserne skal prøves med påmonteret »endekop«, men kan være uden  

 ventil.
Såfremt prøvningstrykket er højere end 10 bar, skal prøvningstrykket  

 være anført på dåsen.
2.3 Den i pkt. 2.2. nævnte officielle godkendelsesprøvning kan  

 også foretages i udlandet, ved anerkendt udenlandsk institution, hvorfra  

 attester i original eller fotokopi da må forelægges FORCE-Dantest CERT.
I så  

 fald sendes kun et eksemplar af dåsen til FORCE-Dantest CERT.
3. Løbende afprøvning 3.1 Dåsefabrikanten skal hver dag udtage 1 0/00 af produktionen og  

 underkaste den samme prøvning som ovenfor beskrevet.
Der skal føres protokol  

 over disse prøvninger, hvis resultater på forlangende skal forelægges for  

 FORCE-Dantest CERT.
 3.2 FORCE-Dantest CERT skal mindst en gang om året hos påfylderen  

 (eventuelt importøren af fyldte dåser) udtage 3 eksemplarer til samme  

 afprøvning.
4. Fyldning 4.1 Fyldningens damptryk må ved 40 grader C ikke overstige 50% af  

 prøvetrykket.
4.2 Dåserne må ikke fyldes mere, end at der ved 65 grader C endnu  

 er et luftrum tilbage i dåserne.
Fyldningen kan ske ved vejning eller efter  

 rumfang i pålideligt apparatur.
I begge tilfælde skal stikprøvevis  

 kontrolvejning finde sted.
 4.3 Hver dåse skal efter fyldningen ved opvarmning i vandbad til  

 55 grader C findes tæt og uden synlig deformation.
5. Dåsernes mærkning 5.1 Den, der påfylder dåser eller importerer fyldte dåser, skal  

 sørge for, - at kun dåser, der er afprøvet og godkendt efter ovennævnte regler  

 anvendes - at damptrykket ikke overstiger det tilladte - at nærværende regler i øvrigt opfyldes.
 5.2 Påfylderens navn eller firma skal være angivet (om ønsket ved  

 et hos FORCE-Dantest CERT registreret kodemærke) på dåsen.
 5.3 Dåser fremstillet i Danmark skal i bunden være mærket med et  

 af FORCE-Dantest CERT accepteret mærke for dåsens fabrikant.
 5.4 På dåsen skal være angivet, at den ikke må udsættes for højere  

 temperaturer end 40 grader C eller anden overlast under brug og transport,  

 samt at dåsen ikke må punkteres eller kastes bort, før den er helt tømt.
 5.5 Er indholdet giftigt eller ætsende, skal advarsel om dette  

 være anført på dåsen.
 5.6 Såfremt der ved fyldning medgår brandfarlige stoffer, skal  

 advarsel herom være anført på dåsen, medmindre det ved afprøvning på  

 FORCE-Dantest CERT er fastslået, at brandfare ikke foreligger under dåsens  

 tømning.
 5.7 Brugsvejledning og anden orientering for brugeren skal være  

 affattet på dansk.
