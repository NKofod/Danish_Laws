Ved lov om ændring af lov om arbejdsmiljø (lov nr. 458 af 12. juni 1996)  

 har Folketinget gennemført et EU-direktiv om beskyttelse af unge på  

 arbejdspladsen.
Det er herefter ikke muligt for børn under 13 år at påtage  

 sig lønnet arbejde i samme omfang som hidtil.
 Med virkning fra og med forskudsregistreringen for indkomståret 1997 er  

 det derfor besluttet ikke automatisk at udsende forskudsopgørelser med en  

 registreret A-indkomst til børn, der ikke vil være fyldt 13 år i  

 forskudsåret.
 Det er kun A-indkomsten, som nul-stilles ved den ordinære  

 forskudsregistrering - alle øvrige kendte indkomst- og fradragsbeløb vil  

 blive medtaget på normal vis.
 Ved anmodning om at få forskudsregistreret en A-indkomst for et barn under  

 13 år, skal kommunerne som udgangspunkt udstede et skattekort.
 Dog skal skatteforvaltningen underrette politiet i tilfælde af mistanke om  

 overtrædelse af arbejdsmiljølovens bestemmelser.
 Med dette cirkulære ophæves SD-cirkulære 1979-9 af 12.marts 1979.
