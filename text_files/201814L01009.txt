Betænkning afgivet af Beskæftigelsesudvalget den 23. april 2019 Betænkning over Forslag til lov om ændring af lov om organisering og understøttelse af beskæftigelsesindsatsen m.v., lov om aktiv socialpolitik, lov om sygedagpenge, integrationsloven og forskellige andre love (Konsekvenser af aftale om en forenklet beskæftigelsesindsats m.v.) [af beskæftigelsesministeren (Troels Lund Poulsen)]:
1. Ændringsforslag Enhedslistens medlemmer af udvalget har stillet 16 ændringsforslag til lovforslaget.
2. Indstillinger Et flertal i udvalget (udvalget med undtagelse af EL og ALT) indstiller lovforslaget til vedtagelse uændret.
Flertallet vil stemme imod de stillede ændringsforslag.
Et mindretal i udvalget (EL) indstiller lovforslaget til vedtagelse med de stillede ændringsforslag.
Såfremt de af mindretallet stillede ændringsforslag ikke vedtages, vil mindretallet stemme imod lovforslaget ved 3. behandling.
Et andet mindretal i udvalget (ALT) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 2 Af et mindretal (EL), tiltrådt af et mindretal (ALT):
 1) Nr. 15 udgår.
[Der skal ikke foretages en rådighedsvurdering, hvis en kontanthjælpsmodtager ikke selv har booket en jobsamtale] 2) I den under nr. 16 foreslåede affattelse af § 13, stk. 2, udgår nr. 4 og 5.
 Nr. 6-9 bliver herefter nr. 4-7.
[Der skal ikke foretages en rådighedsvurdering, hvis en kontanthjælpsmodtager ikke selv har booket en jobsamtale] 3) Nr. 17 udgår.
[Der skal ikke foretages en rådighedsvurdering, hvis en modtager af uddannelseshjælp ikke selv har booket en jobsamtale] 4) I den under nr. 19 foreslåede affattelse af § 13, stk. 3, udgår nr. 2 og 3.
[Der skal ikke foretages en rådighedsvurdering, hvis en modtager af uddannelseshjælp ikke selv har booket en jobsamtale] 5) Nr. 42 udgår.
[Der gives ikke en sanktion, hvis en modtager af kontanthjælp eller uddannelseshjælp ikke selv har booket en jobsamtale] 6) Nr. 43 udgår.
[Der gives ikke en sanktion, hvis en modtager af kontanthjælp eller uddannelseshjælp ikke selv har booket en jobsamtale] 7) Nr. 55 udgår.
[Der skal ikke foretages en rådighedsvurdering, hvis en modtager af ressourceforløbsydelse ikke selv har booket en jobsamtale] 8) Nr. 60 udgår.
[Der skal ikke gives sanktion, hvis en modtager af ressourceforløbsydelse ikke selv har booket en jobsamtale] 9) Nr. 67 udgår.
[Der skal ikke foretages en rådighedsvurdering, hvis en modtager af ressourceforløbsydelse i jobafklaringsforløb ikke selv har booket en jobsamtale] 10) Nr. 69 udgår.
[Der skal ikke gives sanktion, hvis en modtager af ressourceforløbsydelse i jobafklaringsforløb ikke selv har booket en jobsamtale] 11) Nr. 77 udgår.
[Modtagere af ledighedsydelse har ikke pligt til selv at booke jobsamtaler] 12) Det under nr. 84 foreslåede § 77, stk. 4, udgår.
[Der gives ikke en sanktion, hvis en modtager af ledighedsydelse ikke selv har booket en jobsamtale] Til § 3 13) Nr. 6 udgår.
[Sygemeldte har ikke pligt til at registrere cv-oplysninger på Jobnet og har ikke pligt til selv at booke samtaler digitalt] 14) Nr. 12 udgår.
[Konsekvens af ændringsforslag nr. 13] 15) Nr. 21 udgår.
[Konsekvens af ændringsforslag nr. 13] Til § 26 16) Nr. 8 udgår.
[Jobparate udlændinge skal ikke have pligt til selv at booke jobsamtaler digitalt] Bemærkninger Til nr. 1 og 2 Der skal ikke foretages en rådighedsvurdering, hvis en kontanthjælpsmodtager ikke selv har booket en jobsamtale.
Til nr. 3 og 4 Der skal ikke foretages en rådighedsvurdering, hvis en modtager af uddannelseshjælp ikke selv har booket en jobsamtale.
Til nr. 5 og 6 Der skal ikke gives en sanktion, hvis en modtager af kontanthjælp eller uddannelseshjælp ikke selv har booket en jobsamtale.
Til nr. 7 Der skal ikke foretages en rådighedsvurdering, hvis en modtager af ressourceforløbsydelse ikke selv har booket en jobsamtale.
Til nr. 8 Der skal ikke gives en sanktion, hvis en modtager af ressourceforløbsydelse ikke selv har booket en jobsamtale.
Til nr. 9 Der skal ikke foretages en rådighedsvurdering, hvis en modtager af ressourceforløbsydelse i jobafklaringsforløb ikke selv har booket en jobsamtale.
Til nr. 10 Der skal ikke gives en sanktion, hvis en modtager af ressourceforløbsydelse i jobafklaringsforløb ikke selv har booket en jobsamtale.
Til nr. 11 Modtagere af ledighedsydelse skal ikke have pligt til selv at booke jobsamtaler.
Til nr. 12 Det skal være frivilligt for modtagere af forsørgelsesydelser at booke jobsamtaler og øvrige samtaler, da der er mange, der ikke er i stand til benytte digital selvbooking.
Som følge af at der ikke skal være pligt til selvbooking, skal der heller ikke foretages en rådighedsvurdering eller gives en sanktion, hvis en borger ikke selv har booket en samtale.
Til nr. 13 Sygemeldte skal først og fremmest koncentrere sig om deres sundhedsmæssige behandlingsforløb og om at blive raske.
Der skal derfor ikke stilles nye krav om cv-registrering og digital selvbooking af samtaler.
Til nr. 14 og 15 Henvisningen til § 13 b, stk. 7 og 8, udgår som konsekvens af ændringsforslag nr. 13.
Til nr. 16 Mange udlændinge har hverken de nødvendige sproglige kompetencer eller de nødvendige it-kompetencer til digital selvbooking.
Derfor bør det være frivilligt for udlændinge selv at booke jobsamtaler digitalt, og som følge deraf skal det ikke have konsekvenser i form af rådighedsvurdering og sanktion, hvis de ikke selv har booket en jobsamtale.
4. Udvalgsarbejdet Lovforslaget blev fremsat den 27. marts 2019 og var til 1. behandling den 5. april 2019. Lovforslaget blev efter 1. behandling henvist til behandling i Beskæftigelsesudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Sammenhæng med andre lovforslag Lovforslaget har været behandlet sammen med lovforslag nr.
L 209 (Forslag til lov om en aktiv beskæftigelsesindsats).
Høringssvar Et udkast til lovforslaget har inden fremsættelsen været sendt i høring, og beskæftigelsesministeren sendte den 15. januar 2019 dette udkast til udvalget, jf.
BEU alm. del  bilag 159. Den 27. marts 2019 sendte beskæftigelsesministeren høringssvarene og et høringsnotat til udvalget.
Bilag Under udvalgsarbejdet er der omdelt 4 bilag på lovforslaget.
Spørgsmål Udvalget har under udvalgsarbejdet stillet 1 spørgsmål til beskæftigelsesministeren til skriftlig besvarelse, som ministeren har besvaret.
Bent Bøgsted (DF) fmd.
Jens Henrik Thulesen Dahl (DF) Claus Kvist Hansen (DF) Karina Adsbøl (DF) Marlene Harpsøe (DF) Jeppe Jakobsen (DF) Hans Andersen (V) Peter Juel-Jensen (V) Louise Schack Elholm (V) Carl Holst (V) Anni Matthiesen (V) Martin Geertsen (V) Joachim B.
Olsen (LA) Laura Lindahl (LA) Anders Johansson (KF) Ane Halsboe-Jørgensen (S) Bjarne Laustsen (S) nfmd.
Mattias Tesfaye (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) Jan Johansen (S) Henning Hyllested (EL) Christian Juhl (EL) Finn Sørensen (EL) Julius Graakjær Grantzau (ALT) Torsten Gejl (ALT) Rasmus Helveg Petersen (RV) Karsten Hønge (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
