 I medfør af § 15 i lov om offentlig sygesikring, jfr. lovbekendtgørelse  

 nr. 94 af 9. marts 1976, som ændret senest ved lov nr. 539 af 1. november  

 1978, fastsættes:
 § 1.  Bekendtgørelsen omfatter dækning af udgifter i  

 forbindelse med sygdomstilfælde, ulykkestilfælde eller dødsfald, der  

 indtræder under en sikrets ferieophold eller studieophold for egen regning.  

 Der ydes kun hjælp i forbindelse med sygdom m. v. opstået under de første 2  

 måneders ophold af hver rejse.
 Stk. 2.  Sikringen omfatter rejser i Europa (indtil  

 Ural), Grønland, Færøerne, de asiatiske og afrikanske lande med kystlinie til  

 Middelhavet, Jordan, De kanariske øer og Madeira.
 Stk. 3.  Undtaget fra bekendtgørelsen er udgifter i  

 forbindelse med sygdom, ulykkestilfælde og dødsfald, der omfattes af  

 overenskomst med Finland, Island, Norge og Sverige, Storbritannien, den  

 færøske sygeforsikringslov samt aftaler med ministeriet for Grønland.
 § 2.  Sikringen omfatter personer, der er berettiget  

 til ydelse efter sygesikringsloven, og som fra det sociale udvalg har  

 modtaget et bevis for adgang til rejsesygesikring.
§ 3.  Amtskommunerne og Københavns og Frederiksberg  

 kommuner yder fuld refusion af udgifter til lægehjælp, lægeordineret ophold  

 og behandling på almindeligt sygehus (incl. operationer og  

 ambulancetransport) lægeordineret medicin, hjemtransport, der på grund af  

 sygdom erklæres nødvendig af en læge, samt til hjemtransport af en sikret,  

 der afgår ved døden.
Til tandlægehjælp i akutte tilfælde ydes refusion med  

 højst 300 kr.
Derudover betales ekstraudgifter med maksimalt 300 kr. pr. dag  

 til ekstraordinært hotelophold m. v., hvor behandling efter lægehenvisning  

 kan ske på hotel, og ekstraudgifter ved indhentning af en fastlagt rejserute,  

 som følge af et af en læge beordret sengeleje.
 Stk. 2.  Ikke omfattet af sikringen er udgifter i  

 forbindelse med:
 § 4.  Amtskommunerne, Københavns og Frederiksberg  

 kommuner kan indgå overenskomst med et forsikringsselskab om, at dette  

 overtager forpligtelsen til at yde hjælp i henhold til denne bekendtgørelse.
Stk. 2.  Det i § 26 i lov om offentlig sygesikring  

 nedsatte forhandlingsudvalg bemyndiges til at indgå sådanne overenskomster på  

 amtskommunernes, Københavns og Frederiksberg kommuners vegne.
Overenskomsten  

 skal godkendes af socialministeren.
 § 5.  Bekendtgørelsen har virkning fra den 1. maj  

 1979. Samtidig ophæves bekendtgørelse nr. 180 af 28. marts 1973 om  

 rejsesygesikring.
