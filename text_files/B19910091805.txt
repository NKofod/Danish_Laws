 I medfør af § 19, stk. 4 og 5, og § 117 i lov nr. 358 af 6. juni 1991 om  

 miljøbeskyttelse fastsættes:
 § 1.  Amtsrådet meddeler tilladelse efter lovens § 19,  

 stk. 1 og 2.
 Stk. 2.  Amtsrådet meddeler tilladelse efter regler,  

 udstedt med hjemmel i § 11, stk. 2 i lov om miljøbeskyttelse, jf.  

 lovbekendtgørelse nr. 68 af 24. januar 1989, medmindre det følger af disse  

 regler, at kommunalbestyrelsen er tillagt kompetencen.
 § 2.  Der kan ikke meddeles tilladelse til direkte  

 udledning af de i bilaget nævnte stoffer.
 Stk. 2.  Ved direkte udledning forstås tilførsel til  

 grundvandet uden gennemsivning af jordoverfladen eller undergrunden.
 § 3.  Bekendtgørelsen træder i kraft den 1. januar  

 1992.
 § 4.  Ved bekendtgørelsens ikrafttræden ophæves de  

 regler, udstedt med hjemmel i § 11, stk. 2, i lov om miljøbeskyttelse, jf.  

 lovbekendtgørelse nr. 68 af 24. januar 1989, hvorefter Miljøstyrelsen  

 meddeler tilladelse i 1. instans.
 § 5.  Verserende sager, som før bekendtgørelsens  

 ikrafttræden behandles af Miljøstyrelsen som 1. instans, overgår til  

 behandling og afgørelse i amtsrådet.
Miljøministeriet, den 18. december 1991 Per Stig Møller / Hans Jurgen Stehr Bilag Bilaget omfatter de enkeltstoffer, som indgår i de nedenfor anførte  

 familier og grupper af stoffer, bortset fra stoffer, der må anses for  

 irrelevante på grund af deres ringe risiko for toksicitet, persistens og evne  

 til bioakkumulation.
 1. Organiske halogenforbindelser og stoffer, der kan  

 danne sådanne stoffer i vandmiljø.
 2. Organiske phosphorforbindelser.
 3. Organiske tinforbindelser.
 4. Stoffer, der virker kræftfremkaldende, eller som  

 har mutagene eller teratogene egenskaber, i eller gennem vandmiljø.
 5. Kviksølv og kviksølvforbindelser.
 6. Cadmium og cadmiumforbindelser.
 7. Mineralolier og carbonhydrider.
 8. Cyanider.
(* 1) Bekendtgørelsen indeholder bestemmelser, der gennemfører Rådets direktiv nr. 80/68, EF-tidende 1980L 20 s. 43.
