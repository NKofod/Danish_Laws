 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Til kørsel med motorkøretøjer, der benyttes til  

 transport af gods, kræves en tilladelse efter denne lov, når godset  

 transporteres over grænsen med samme motorkøretøj, medmindre andet følger af:
 § 2.  Tilladelse i henhold til § 1 meddeles af  

 ministeren for offentlige arbejder eller i henhold til ministerens  

 bemyndigelse af direktoratet for vejtransport.
 Stk. 2.  Ministeren for offentlige arbejder fastsætter  

 de vilkår, der kan stilles for tilladelserne.
 § 3.  Ministeren for offentlige arbejder fastsætter de  

 regler, der er nødvendige for gennemførelsen af De europæiske Fællesskabers  

 forordninger og direktiver om international godstransport ad landevej samt af  

 aftaler om international godstransport ad landevej med en eller flere  

 fremmede stater.
Stk. 2.  I regler til gennemførelse af De europæiske  

 Fællesskabers forordninger og direktiver om tariffer for international  

 godstransport ad landevej kan det bestemmes, at virksomheder, der udfører  

 transporter, omfattet af nævnte forordninger og direktiver, eller som  

 formidler udførelsen af sådanne transporter eller lader sådanne transporter  

 udføre, har pligt til at underkaste sig kontrolundersøgelser samt til i  

 forbindelse hermed at give vedkommende kontrolmyndigheds repræsentanter  

 adgang til Stk. 3.  Ved de i stk. 2 nævnte kontrolundersøgelser  

 skal der forevises en skriftlig bemyndigelse fra kontrolmyndigheden.  

 Bemyndigelserne skal indeholde oplysning om kontrolundersøgelsens genstand og  

 formål.
 § 4.  Ved grov eller oftere gentagen overtrædelse af  

 vilkårene for en tilladelse, udstedt i medfør af denne lov, kan tilladelsen  

 tilbagekaldes.
 Stk. 2.  I forskrifter, der fastsættes i medfør af § 3,  

 kan det bestemmes, at en tilladelse, der er udstedt i henhold til De  

 europæiske Fællesskabers forordninger om godstransport ad landevej eller i  

 henhold til aftaler med en eller flere fremmede stater, kan tilbagekaldes,  

 såfremt indehaveren af tilladelsen ikke længere opfylder betingelserne for at  

 udføre godskørsel for fremmed regning, jfr. lov nr. 293 af 23. maj 1973 om  

 godstransport med motorkøretøjer, eller gør sig skyldig i grov eller oftere  

 gentagen overtrædelse af vilkårene for den pågældende tilladelse.
 Stk. 3.  Beslutning om tilbagekaldelse træffes af den  

 myndighed, der har udstedt tilladelsen.
§ 5.  En af direktoratet for vejtransport truffet  

 afgørelse i henhold til § 1 og § 4 kan af ansøgeren eller af tilladelsens  

 indehaver påklages til ministeren for offentlige arbejder.
Klagefristen er 4  

 uger fra den dag, afgørelsen er meddelt den pågældende.
Når der er særlig  

 grund hertil, kan ministeren for offentlige arbejder dog tillade sagens  

 indbringelse, selv om anmodning herom fremkommer efter udløbet af den nævnte  

 frist, men inden 3 måneder efter, at afgørelsen er truffet.
 § 6.  Overtrædelsen af § 1 i denne lov eller af  

 vilkår, der er fastsat i en tilladelse i medfør af § 2, stk. 2, straffes med  

 bøde.
 Stk. 2.  I forskrifter, der fastsættes i medfør af § 3,  

 kan der fastsættes straf af bøde for overtrædelse af bestemmelser i  

 forskrifterne og i de fællesskabsforordninger, de vedrører.
 Stk. 3.  Er overtrædelsen begået af et aktieselskab  

 eller lignende, kan der pålægges selskabet som sådant bødeansvar.
 § 7.  Loven træder i kraft ved bekendtgørelsen i  

 Lovtidende.
 Stk. 2.  Lov nr. 232 af 25. maj 1951 om international  

 godskørsel med motorkøretøjer ophæves.
 Stk. 3.  Tilladelser, udstedt i henhold til den i stk. 2  

 nævnte lov, forbliver i kraft.
 § 8.  Loven gælder ikke for Færøerne og Grønland.
 Givet på Christiansborg slot, den 22.  

 maj 1974.
 Under Vor Kongelige Hånd og Segl.
 MARGRETHE R.
 /Kresten Damsgaard.
