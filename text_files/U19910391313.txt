Virksomhederne A og B stiftede et nyt transportselskab C.
I  

 forbindelse hermed overførte A 5 lastvogntog til C.
A tilbød de chauffører,  

 der var fast tilknyttet disse vogntog, ansættelse i C.
 Imidlertid ønskede ingen af chaufførerne at blive ansat i C, fordi  

 arbejdsgiveren kategorisk afviste, at chaufførernes aflønning efter eventuel  

 flytning til C skulle ske efter den hidtil gældende overenskomst.
 Arbejdsretten fandt, at C under disse omstændigheder ikke kunne blive  

 bedre stillet, end hvis en eller flere chauffører fra A havde accepteret  

 tilbuddet om ansættelse i C, hvorfor C blev tilpligtet at efterleve den  

 gældende overenskomst mellem fagforbundet og A for så vidt angår de nævnte 5  

 vogntog.
 C idømtes endvidere en bod på 25.000 kr.
 Sagens problem er, om virksomhedsoverdragelsesloven gælder i et tilfælde,  

 hvor lønmodtagere faktisk ikke fulgte med til det nye selskab.
 PARTERNES PÅSTANDE:
 Landsorganisationen i Danmark for Specialarbejderforbundet i Danmark har  

 indklaget Dansk Arbejdsgiverforening for Danske Vognmænd, Hovedorganisationen  

 af 1985, for Arbejdsretten med påstand om, at indklagede, GASA Spedition A/S,  

 tilpligtes at efterleve den mellem forbundet og GASA gældende overenskomst  

 for så vidt angår de 5 vogntog, indklagede har købt af GASA, at indklagede  

 tilpligtes til Specialarbejderforbundet i Danmark at betale en efter rettens  

 skøn fastsat bod for brud på gældende overenskomst, og at spørgsmålet om  

 efterbetaling til forbundets medlemmer henvises til afgørelse ad sædvanlig  

 fagretlig vej, eventuelt ved faglig voldgift.
 Indklagede har påstået frifindelse, men er, for det tilfælde at klagerne  

 får medhold i sin første påstand, enig i, at spørgsmålet om eventuel  

 efterbetaling skal afgøres ved faglig voldgift.
 SAGSFREMSTILLING:
Den 30. maj 1989 blev der udsendt en pressemeddelelse om, at GASA Odense  

 og Chr.
Petersens Sønner A/S (SPETRA A/S) havde stiftet et nyt  

 transportselskab, GASA Spedition A/S, der skulle have hjemsted i Over  

 Jersdal, og som foreløbig skulle råde over 10 eksportvogntog.
I meddelelsen  

 blev det nævnt, at GASA Odenses blomsterafdeling havde et transportbehov på  

 ca. 6.000 transporter alene til udlandet, og at behovet hidtil for 60  

 %»s vedkommende var blevet dækket af GASA Odenses egne biler med 73  

 chauffører.
GASA Odenses interesse i det nye samarbejde lå i en forbedret  

 udnyttelse af returlæs.
GASA Odense sendte samme dag meddelelse til sine chauffører om, at man  

 havde dannet det nye transportselskab.
Af denne meddelelse fremgik, at GASAs  

 blomsterafdeling ville overføre 5 biler fra den samlede vognflåde.
De  

 chauffører, der var fast knyttet til de 5 vogne, ville ifølge meddelelsen  

 blive tilbudt ansættelse i GASA Spedition A/S, der fagorganisatorisk skulle  

 høre til i Danske Vognmænd (FDE).
 Ingen af GASA Odenses chauffører blev faktisk ansat hos GASA Spedition  

 A/S.
 Chaufførernes Fagforening i Odense protesterede den 17. juli 1989 mod, at  

 chauffører, som i overensstemmelse med meddelelsen af 30. maj 1989 måtte  

 blive beskæftiget i GASA Spedition A/S, skulle være underlagt overenskomsten  

 med Danske Vognmænd.
 I en efterfølgende korrespondance med fagforeningen gjorde GASA Spedition  

 A/S bl.a. gældende, at selskabet er en selvstændig juridisk enhed, og at  

 ingen af GASA Odenses chauffører ønskede at tage imod tilbuddet om  

 overflytning til GASA Spedition A/S.
 VIDNEFORKLARINGER:
Poul Gusfa har bl.a. forklaret, at han siden 1973 har været  

 eksportchauffør hos GASA Odense.
I 1989 var han tillidsmand og medlem af  

 samarbejdsudvalget.
Den 29. maj fik han forelagt en meddelelse, der dagen  

 efter blev sendt til chaufførerne og pressen, men alle beslutningerne var da  

 truffet.
Inden for den følgende uge lavede fagforeningsafdelingen i Odense sammen  

 med vidnet en udregning af, hvad en chauffør med normale ture ville tjene  

 efter FDE-overenskomsten.
Det viste sig at være ca. 40.000 kr. mindre om året  

 end efter den overenskomst, der gjaldt for GASA Odense.
Vidnet og de andre chauffører på de 5 solgte vogntog fik at vide, at  

 kørslerne i fremtiden ikke skulle starte fra Odense, men fra Over Jersdal,  

 der ligger i nærheden af Haderslev.
Det var ikke nødvendigt for dem at  

 flytte, men de fik længere transport fra og til hjemmet før og efter  

 udlandsturene.
 Vidnet gjorde over for arbejdsgiveren gældende, at der også efter  

 overførsel til GASA Spedition A/S skulle betales efter den hidtidige  

 overenskomst, men det blev kategorisk afvist.
 Ingen af de faste chauffører på de 5 vogne ville herefter overflyttes til  

 GASA Spedition A/S, og de mistede derfor tilknytningen til en bestemt bil og  

 kom til at fungere som afløsere.
 Sven Buhrkall har bl.a. forklaret, at han er direktør i SPETRA A/S og i  

 GASA Spedition A/S.
Oprindelig kørte 4-5 af SPETRAs biler for GASA Odense, der udførte resten  

 af transporten med egne biler.
På grundlag af FDE-overenskomsten regnede man  

 ud, at det kunne betale sig at udnytte alle vogne til returtransporter, men  

 så var det nødvendigt at have transportkørselstilladelser.
GASA Odense havde  

 hidtil kun haft firmatilladelser.
Dette var baggrunden for, at GASA Spedition A/S blev stiftet den 25. maj  

 1989. Vidnet var ikke med til at formulere meddelelserne til pressen og  

 chaufførerne.
Aktiekapitalen på 5 mio kroner blev indbetalt af SPETRA og GASA  

 Odense hver med halvdelen.
Man fik de nødvendige dispensationer samt  

 godkendelse af, at tilladelserne blev overdraget til GASA Spedition A/S, og i  

 slutningen af august var tingene på plads.
Chaufførerne var blevet antaget, efterhånden som man fik tilladelserne.  

 Nogle chauffører kom fra SPETRA, andre udefra.
Vidnet fik ingen henvendelse  

 fra folk fra GASA Odense.
Ideen var, at man ville lave en ny kørselsstruktur,  

 og det er derfor vanskeligt at sammenligne lønningerne.
For en-mands betjente  

 vogne bliver lønnen dog nok større efter FDE-overenskomsten, mens den for  

 to-mands betjente vogne bliver større efter GASA Odense-overenskomsten.  

 Vidnet tror ikke, der ville være lønforskel på ca. 40.000 kr. årlig.
 KLAGERNES ARGUMENTER:
Til støtte for deres påstand har klagerne anført, at GASA Odense overdrog  

 den del af sin virksomhed, der var knyttet til de 5 eksportvogntog, til GASA  

 Spedition A/S.
Når ingen af chaufførerne fulgte med, var det, fordi GASA  

 Spedition A/S uberettiget forlangte, at ansættelsen der skulle ske på de  

 (ringere) vilkår, som følger af FDE-overenskomsten.
Indklagede kan ikke på  

 denne måde konstruere sig ud af overenskomsten, men må stilles på samme måde,  

 som hvis lønmodtagere faktisk var fulgt med ved overdragelsen.
 Indklagede har heroverfor gjort gældende, at virksomhedsoverdragelsesloven  

 beskytter lønmodtagere, ikke organisationer.
GASA Spedition A/S er stiftet, fordi GASA Odenses firmakørsel ikke var  

 rentabel.
Det var ikke formålet at undgå den gældende overenskomst.
 Chaufførerne har frivilligt valgt ikke at arbejde for GASA Spedition A/S,  

 og klagerne skal ikke være stillet på samme måde, som hvis en eller flere  

 faktisk havde taget arbejde der.
De chauffører, der tidligere havde arbejdet for SPETRA, fortsatte derimod  

 hos GASA Spedition A/S og på FDE- overenskomstens betingelser.
Hvis klagerne  

 får medhold i sine påstande, vil der derfor i GASA Spedition A/S skulle  

 opereres med to forskellige overenskomster på samme arbejde.
 ARBEJDSRETTENS PRÆMISSER OG KONKLUSION:
 Virksomhedsoverdragelsesloven sikrer alene, at en overenskomst fortsætter  

 hos den, der erhverver (en del af) en virksomhed, hvis der medfølger  

 lønmodtagere, der er omfattet af overenskomsten.
 Efter det foreliggende, herunder den forklaring, der er afgivet af Poul  

 Gusfa, må det lægges til grund, at den omstændighed, at arbejdsgiveren  

 kategorisk afviste, at chaufførernes aflønning også efter eventuel flytning  

 til GASA Spedition A/S skulle ske efter den hidtil anvendte overenskomst, var  

 afgørende for deres beslutning om ikke at tage imod tilbuddet om ansættelse  

 hos GASA Spedition A/S.
 Under disse omstændigheder kan indklagede ikke blive stillet bedre, end  

 hvis en eller flere chauffører fra GASA Odense havde accepteret tilbuddet om  

 ansættelse i GASA Spedition A/S, og klagernes påstande tages derfor til  

 følge, idet boden fastsættes til 25.000 kr.
 T h i k e n d e s f o r r e t :
 Indklagede, GASA Spedition A/S, tilpligtes at efterleve den mellem  

 forbundet og GASA gældende overenskomst for så vidt angår de 5 vogntog,  

 indklagede har købt af GASA Odense.
 Indklagede, der har brudt gældende overenskomst, tilpligtes at betale en  

 bod på 25.000 kr. til Specialarbejderforbundet i Danmark.
 Spørgsmålet om efterbetaling til forbundets medlemmer henvises til  

 afgørelse ad sædvanlig fagretlig vej, eventuelt ved faglig voldgift.
 I sagsomkostninger skal indklagede, Dansk Arbejdsgiverforening for Danske  

 Vognmænd, Hovedorganisationen af 1985, for GASA Spedition A/S, betale 2.000  

 kr. til Arbejdsretten.
 (* 1) Henvisninger: Svenning Andersen s.113 ff, K. 89.426 (A 1990, s.116).
