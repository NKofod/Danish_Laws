 Cirkulære om arrestafdelinger placeret i  

 statsfængsler.
 Direktoratet fastsætter herved følgende retningslinier for  

 arrestafdelinger, der er placeret i et statsfængsel.
 Kompetence.
 § 1. Fængselsinspektøren er leder af  

 arrestafdelingen, der er en integreret del af statsfængslet.  

 Fængselsinspektøren indtræder således i alle  

 funktioner, som ved bekendtgørelse mv. er tillagt  

 arrestinspektøren.
 Belæg.
§ 2. I arrestafdelingen anbringes anholdte og  

 varetægtsarrestanter samt fængselsdømte.
Endvidere kan  

 personer, der anholdes til udståelse af hæfte, herunder  

 bødeforvandlingsstraf, kortvarigt anbringes i afdelingen, indtil  

 overførsel til anden institution kan finde sted.
 Udnyttelse af kapaciteten.
 § 3. Fængselsinspektøren er ansvarlig  

 for udnyttelsen af arrestafdelingen og for at skaffe pladser til den lokale  

 politikreds, såfremt arrestafdelingen er fuldt udnyttet.
 Anmeldelse og tilsigelse.
§ 4. Træffer direktoratet i medfør af  

 § 5, stk. 1, i iværksættelsescirkulæret af 16. maj 2001  

 afgørelse om, at straffen skal udstås i arresthus efter  

 nærmere bestemmelse af fængselsinspektøren, vil  

 blanketterne 2   8 og straffesagens akter blive sendt til  

 statsfængslet.
Anmeldelsespapirerne vil så vidt muligt blive  

 påført oplysninger om, hvorvidt den domfældte ville  

 være anmeldt til strafudståelse i åbent eller lukket  

 fængsel, såfremt pågældende ikke var anmeldt til  

 strafudståelse i arresthus.
 Stk. 2. Såfremt fængselsinspektøren  

 træffer afgørelse om, at straffen skal udstås i  

 statsfængslets arrestafdeling, foretages tilsigelsen af  

 statsfængslet, medmindre anden procedure lokalt er aftalt.
 Overførsel fra arrestafdeling til  

 statsfængslet.
§ 5. I henhold til § 21, stk. 2 i  

 straffuldbyrdelsesloven kan fængselsdømte anbringes i arresthus,  

 i det omfang det er nødvendigt af hensyn til den samlede udnyttelse af  

 pladserne i kriminalforsorgens institutioner.
En domfældt, der er  

 anbragt i arrestafdelingen i henhold til denne bestemmelse, men ellers ville  

 være anmeldt til strafudståelse i lukket fængsel,  

 kan overføres til statsfængslet, i det omfang det er  

 nødvendigt af hensyn til den samlede udnyttelse af pladserne i  

 kriminalforsorgens institutioner.
En domfældt, der ville være  

 anmeldt til strafudståelse i åbent fængsel, kan kun  

 overføres til statsfængslet, såfremt betingelserne i § 25  

 i straffuldbyrdelsesloven er opfyldt.
Stk. 2. En domfældt, der er anbragt i  

 arrestafdelingen og afventer overførsel til afsoningsinstitution, kan  

 overføres til statsfængslet, såfremt  

 pågældende er anmeldt til strafudståelse i lukket  

 fængsel, og betingelserne i øvrigt for overførsel mellem  

 lukkede fængsler indbyrdes er opfyldt.
Såfremt den  

 domfældte er anmeldt til strafudståelse i åbent  

 fængsel, kan pågældende kun overføres til  

 statsfængslet, såfremt betingelserne i § 25 i  

 straffuldbyrdelsesloven er opfyldt.
 Stk. 3. Overførsel fra arrestafdelingen til  

 statsfængslet sker i overensstemmelse med reglerne i anbringelses- og  

 overførselsbekendtgørelsen.
 Stk. 4. Overføres en indsat i arrestafdelingen til  

 fortsat strafudståelse i statsfængslet, kan der i  

 overensstemmelse med § 37 i udgangsbekendtgørelsen gives tilladelse  

 til udgang, når ¼ af straffen er udstået, dog tidligst når  

 der er forløbet 10 uger fra indsættelsen, og den  

 pågældende har opholdt sig 7 uger i statsfængslet.
 Overførsel fra statsfængslet til  

 arrestafdelingen.
 § 6. Overførsel fra statsfængslet til  

 arrestafdelingen kan i overensstemmelse med § 28, stk. 3 i  

 straffuldbyrdelsesloven ske, hvis den indsatte selv ønsker det og har  

 udgang til arbejde, uddannelse eller anden godkendt aktivitet, eller  

 særlige familiemæssige eller andre personlige forhold taler for  

 det.
Behandling af indsatte i arrestafdelingen § 7. Den til statsfængslet knyttede  

 læge, sygeplejerske, tandlæge, psykiater, præst m.fl.  

 varetager betjening af de indsatte i arrestafdelingen.
Den  

 forsorgsmæssige virksomhed varetages for så vidt angår  

 varetægtsarrestanterne af vedkommende afdeling af kriminalforsorgen i  

 frihed og for så vidt angår afsonere af fængslets  

 forsorgspersonale, medmindre andet lokalt er aftalt.
 Ikrafttræden.
 § 8. Cirkulæret træder i kraft den 15.  

 juli 2001.
 Stk. 2. Samtidig ophæves cirkulære af 7. juli 1992 om  

 arrestafdelinger placeret i statsfængsler.
