Bekendtgørelse om ændring af bekendtgørelse om kørekort § 1 I bekendtgørelse nr. 906 af 27. august 2019 om kørekort, som ændret ved bekendtgørelse nr. 1515 af 18. december 2019, foretages følgende ændringer:
 1. § 3, stk. 4, affattes således:
»Stk. 4. Ansøgning om kørekort, bortset fra ansøgning om kørekort til lille knallert, skal endvidere vedlægges en lægeattest, der opfylder kravene i § 31.« 2. § 3, stk. 5, ophæves.
 Stk. 6 bliver herefter stk. 5.
 3. § 31, stk. 5, affattes således:
»Stk. 5. Lægeattesten må ved ansøgningens indlevering ikke være over tre måneder gammel og ved udstedelsen af kørekortet ikke over et år og ni måneder gammel.« 4. § 36, stk. 4, affattes således:
»Stk. 4. De i stk. 1 nævnte kurser skal senest være gennemført ved tilmelding til den praktiske prøve, og et kursusbevis må højst være ét år gammelt, jf. dog stk. 5, 2. pkt.« 5. § 36, stk. 5, 1. pkt., affattes således:
»Har en ansøger gennemført et færdselsrelateret førstehjælpskursus for unge knallertførere, anses kravet i stk. 1, 1. pkt., for opfyldt, hvis kursusbeviset ved tilmelding til den praktiske prøve er højst ét år gammelt.« 6. § 36, stk. 6, affattes således:
»Stk. 6. Har en ansøger under 18 år gennemført et færdselsrelateret førstehjælpskursus, anses kravet i stk. 1, 2. pkt., for opfyldt, hvis kursusbeviset ved tilmelding til den praktiske prøve til lille knallert er højst ét år gammelt, og ansøgeren herudover inden for det seneste år har gennemført et kursus bestående af 4 timers undervisning i færdselsrelateret førstehjælp for unge knallertførere, jf. bilag 9, afsnit III.« 7. § 41, stk. 2, ophæves.
 Stk. 3-4 bliver herefter stk. 2-3.
 8. § 65, stk. 2, affattes således:
»Stk. 2. Den praktiske prøve skal bestås inden 18 måneder efter, at teoriprøven er bestået.
Teoriprøven bevarer dog kun sin gyldighed i op til 18 måneder, såfremt ansøgeren er i et sammenhængende uddannelsesforløb, jf. § 41, stk. 1.« 9. § 119, stk. 2, affattes således:
»Stk. 2. Et grønlandsk kørekort giver indehaveren ret til at føre samme køretøjer i Danmark, som det berettiger til at føre i Grønland, i indtil 180 dage efter det tidspunkt, hvor betingelsen om sædvanlig bopæl er opfyldt, jf. dog stk. 3.« 10. § 121, 1. pkt., affattes således:
»Et kørekort, der ikke er udstedt i et EU- eller EØS-land, samt kørekort udstedt på baggrund af et sådant kørekort, giver indehaveren ret til at føre samme køretøjer i Danmark, som det berettiger til at føre i udstedelseslandet, i indtil 180 dage efter det tidspunkt, hvor betingelsen om sædvanlig bopæl er opfyldt.« 11. I § 140, nr. 1, ændres »§ 41, stk. 2, og 3,« til: »§ 41, stk. 2,«.
 12. Bilag 4 affattes som bilag 1 til denne bekendtgørelse.
§ 2 Bekendtgørelsen træder i kraft den 27. marts 2020.
Færdselsstyrelsen, den 25. marts 2020 Stefan Søsted / Kasper Bruun Graversen Bilag 1 »Bilag 4 Pauser i køreuddannelsesperioden I.
Baggrund For at kunne overholde princippet om integreret teoretisk og praktisk undervisning samt for at sikre en optimal køreuddannelse skal undervisningsforløbet være sammenhængende.
Teoriprøven og den praktiske prøve udgør en integreret del af køreuddannelsesperioden, men er ikke en del af undervisningsforløbet II.
Selvstudium Ansøgere, der er fraværende fra køreundervisningen i højst 4 lektioner af 45 minutters varighed i teorilokale (teoretiske emner), kan på særlige vilkår indhente det forsømte ved selv at gennemgå de manglende teoretiske emner (selvstudium).
 Betingelserne herfor er følgende:
1) Kørelæreren skal sikre sig, at ansøgeren har indlært uddannelsesmålene i den omhandlede teori i tilfredsstillende omfang og bekræfte dette ved sin underskrift i lektionsplanen ved den omhandlede lektion.
2) Det skal fremgå af kørelærerens lektionsplan, hvilke(n) lektion(er) i teorilokale, der er gennemgået ved selvstudium, jf. punkt 9 i afsnit VI i bilag 3.
 Det følger heraf, at selvstudium ikke må indgå som et planlagt forløb i den udbudte undervisning.
