 Udbetalinger fra SU skal derfor beskattes i Danmark, medmindre Danmark har  

 afgivet beskatningsretten i henhold til en  

 dobbeltbeskatningsoverenskomst.
SU-modtagere i udlandet - Beskatning af SU-modtagere, der studerer i udlandet Dobbeltbeskatningsoverenskomsterne vil som hovedregel have  

 tillagt Danmark beskatningsretten, idet modeloverenskomstens bestemmelse om  

 studerende tillægger kildelandet beskatningsretten.
Såfremt den studerende forud for studiets  

 påbegyndelse var hjemmehørende i studielandet, og således  

 ikke opholder sig der udelukkende i studieøjemed, er udbetalingerne  

 ikke omfattet af artiklen om studerende.
Udbetalingerne anses i sådanne  

 tilfælde for omfattet af artiklen om 'indkomst, der ikke er udtrykkelig  

 omtalt'. Herefter tilkommer beskatningsretten som udgangspunkt  

 studielandet.
Spørgsmålet om en eventuel subsidiær  

 beskatningsret til Danmark som kildeland skal kontrolleres i den omhandlede  

 overenskomst.
Dette vil dog være undtagelsen.
I de tilfælde, hvor Danmark ikke har  

 beskatningsretten, skal kommunerne udstede erklæring til SU om  

 fritagelse for skattetræk.
Dette kan ske på foranledning af den  

 studerende eller eventuelt SU.
 I tilfælde, hvor Danmark har beskatningsretten,  

 gælder følgende:
Er den studerende optaget i CSR ved den registrering, der  

 foreligger pr. 5/9 i året før indkomståret, sker  

 forskudsregistreringen i a)  den skattepligtiges bopælskommune pr. 5/9 i  

 året før indkomståret, b)  den skattepligtiges seneste  

 forskudsregistreringskommune, c)  den skattepligtiges slutligningskommune for det  

 næstsidste år før indkomståret, d)  den kommune, der har fået den skattepligtige  

 optaget i CSR.
 Er den studerende ikke optaget i CSR ved den registrering,  

 der foreligger pr. 5/9 i året før indkomståret, foretages  

 forskudsregistreringen i den kommune, hvor den indeholdelsespligtiges  

 virksomhed er beliggende.
 Da Statens Uddannelsesstøtte er beliggende på  

 Frederiksberg, vil forskudsregistreringen i denne situation skulle foretages  

 af Frederiksberg Kommune.
 I øvrigt bemærkes, at en færøsk  

 studerende, der opholder sig i udlandet i studieøjemed, ikke er  

 berettiget til 'Færø-fradrag' her i landet.
Told- og Skattestyrelsen er i øvrigt blevet spurgt,  

 om et uudnyttet Færø-fradrag kan overføres til SU'en i et  

 tilfælde, hvor den færøske studerende er bosat og studerer  

 i København.
Situationen kan f.eks. være den, at en  

 færøsk studerende ud over at modtage SU har en mindre  

 lønindtægt, eksempelvis 20.000 kr. i et indkomstår.
Det er  

 ikke tilstrækkeligt til at udnytte hele  

 Færø-fradraget.
Den uudnyttede del af fradraget kan imidlertid ikke  

 overføres til SU'en, jf. pkt.
XI, III i protokollen til den nordiske  

 dobbeltbeskatningsoverenskomst, hvor det anføres, at der skal  

 være tale om arbejdsvederlag.
At SU'en er gjort til A-indkomst har  

 ingen betydning i denne relation.
