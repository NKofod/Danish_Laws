 Den 20. februar 1985 undertegnedes i Manila en overenskomst mellem Danmark  

 og Philippinerne, i medfør af hvilken den danske regering yder Philippinerne  

 et statslån på 125 millioner kroner.
Ifølge overenskomsten, som trådte i kraft på datoen for undertegnelsen, er  

 lånet rentefrit og skal efter en afdragsfri periode på 7 år tilbagebetales i  

 35 halvårlige rater a 3.470.000 kroner, første gang den 1. april 1992, sidste  

 gang den 1. april 2009. Herudover skal erlægges en slutrate på 3.550.000  

 kroner den 1. oktober 2009. Lånet er aftalt udnyttet i forbindelse med  

 gennemførelse af en række drikkevandsprojekter, istandsættelse af  

 kølehusanlæg samt til etablering af en tomatpastafabrik og en  

 fiskekonservesfabrik.
Endvidere agtes lånet anvendt til gennemførelse af en  

 række projekt- og sektorstudier med henblik på undersøgelse og  

 viderebearbejdelse af projektforslag til senere finansiering.
