Ankestyrelsens principafgørelse O-25-88 om udvidet støtte - multihandicappet barn - kørestol - hjælpemiddel - bil Resume:
 Der blev givet afslag på udvidet støtte til bil til et 16- årigt multihandicappet barn, som benyttede kørestol og af og til klapvogn .
Kørestolen kunne ikke klappes sammen, og med aftageligt ryglæn målte den 69x89x59 cm.
Af yderligere hjælpemidler skulle barnet ofte medbringe en klapvogn, der målte 90x66x55 cm, og i forbindelse med ferier/weekends skulle der endvidere medbringes en bordplade til kørestolen.
 Ankestyrelsen fandt, at der ikke forelå særlige forhold i forbindelse med invaliditeten, som nødvendiggjorde benyttelse af en større og dyrere bil.
 Kassation:
Principafgørelsen har ikke længere vejledningsværdi Kassationsdato:
28-05-2009 Love:
Lov om social bistand - lovbekendtgørelse nr. 829 af 1. oktober 1992 - § 58 Sagsfremstilling:
Forældrene til en multihandicappet 16 årig pige søgte om udvidet støtte til anskaffelse af bil til datteren.
Det var oplyst, at datteren var meget lille af vækst, idet hun var 120 cm høj og vejdede 24 kg.
 Der var ydet støtte til bil på sædvanlige vilkår siden 1972.
 Ansøgningen om støtte udover den sædvanlige låneramme var begrundet med, at der var behov for at medtage hjælpemidler, hvilket nødvendiggjorde køb af en større bil.
 Det var oplyst, at datteren benyttede en kørestol, som ikke kunne klappes sammen, og som med aftaget ryglæn målte 69 x 89 x 59 cm.
 I forbindelse med ferier/weekends skulle endvidere medbringes en bordplade til kørestolen.
 Det var yderligere oplyst, at der udover kørestolen ofte skulle medbringes en klapvogn, der målte 90 x 66 x 55 cm.
 Revaliderings- og pensionsnævnet bevilgede støtte til bil på sædvanlige vilkår, idet nævnet ikke skønnede, at der forelå særlige forhold i forbindelse med invaliditeten, som nødvendigjorde benyttelse af en større eller dyrere bil.
 Nævnet bevilgede samtidig hjælp til et specialsæde med støttepuder og med drejekonsol.
 Afgørelsen var indanket af forældrene.
 Afgørelse:
 På baggrund af oplysningerne om ansøgerens helbredsmæssige og øvrige forhold skønnes hun ikke berettiget til udvidet støtte til køb af bil, jf. bilbekendtgørelsens § 6.
 Ankestyrelsen tiltræder således revaliderings- og pensionsnævnets afgørelse.
