Nr BSF 142 Forslag til folketingsbeslutning om forhøjet løntilskud til ledige over 50  

 år i jobtræning Fremsat af Bendt Bendtsen (KF) Frank Dahlgaard (KF) Brian Mikkelsen (KF)  

 Helge Sander (V) Flemming Oppfeldt (V) Lars Løkke Rasmussen (V) den 6. maj 1997 Folketinget opfordrer regeringen til at ændre reglerne for løntilskud, således at arbejdsgivere, der ansætter ledige dagpengemodtagere over 50 år i jobtræning, modtager et højere løntilskud.
Løntilskuddet til ledige dagpengemodtagere under 50 år skal til gengæld nedsættes.
En sådan differentiering af løntilskuddet gennemføres ved at forhøje tilskuddet med 10 kr. for personer over 50 år og sænke tilskuddet med 3 kr. for personer under 50 år.
Bemærkninger til forslaget Ledige dagpengemodtagere kan som led i aktiveringsindsatsen få tilbud om  

 jobtræning eller individuel jobtræning hos private eller offentlige  

 arbejdsgivere.
I henhold til § 14, stk. 1 og 2, i lov om en aktiv  

 arbejdsmarkedspolitik udbetales der ved jobtræning et løntilskud til  

 arbejdsgiveren på 43 kr. pr. time.
Baggrunden for beslutningsforslaget Forslaget skal ses som et element ud af flere til styrkelse af den ældre  

 del af arbejdsstyrkens tilknytning til arbejdsmarkedet.
Målet er at øge  

 incitamentet til at forblive på arbejdsmarkedet, således at den reelle  

 pensionsalder kan hæves.
Den store tilgang til efterlønsordningen viser, at  

 den hidtidige seniorpolitik ikke har været tilstrækkelig offensiv og  

 effektiv.
Det er med dette perspektiv i baghovedet, at forslagsstillerne  

 fremsætter dette beslutningsforslag om at gøre en særlig indsats for personer  

 over 50 år, som har svært ved at få fodfæste på arbejdsmarkedet.
I det nye  

 dagpengesystems indkøringsfase skal den ældre del af arbejdsstyrken hjælpes i  

 gang.
Derfor foreslås det, at der indføres en differentieringsmodel for  

 løntilskud, hvor man reducerer tilskuddet for ledige under 50 år og samtidig  

 i en overgangsperiode forøger løntilskuddet for ledige over 50 år.
For at  

 modellen økonomisk kan hvile i sig selv, nedsættes tilskuddet for personer  

 under 50 år med 3 kr. til 40 kr. pr. time.
Til gengæld hæves tilskuddet for  

 personer over 50 år med 10 kr. til 53 kr. pr. time.
Ordningen er  

 omkostningsneutral.
Ledige dagpengemodtagere kan som led i aktiveringsindsatsen få tilbud om  

 jobtræning eller individuel jobtræning hos private eller offentlige  

 arbejdsgivere.
En model med differentierede løntilskud vil primært berøre  

 jobtræningen hos private arbejdsgivere, idet der ikke er mulighed for  

 selvfunden offentlig jobtræning og den offentlige jobtræning er kvotebelagt.  

 Beregningerne ser således bort fra ændringer i den offentlige jobtræning.
Ledige dagpengemodtagere, som befinder sig i dagpengeperioden, kan modtage  

 et tilbud om privat jobtræning, såfremt de er en del af målgruppen for den  

 tidlige indsats.
I aktivperioden har alle dagpengemodtagere under 60 år ret  

 og pligt til aktivering.
Ledige i alderen 60-66 år har ikke pligt til  

 aktivering, men kan, hvis de fremsætter ønske herom, få tilbud på lige fod  

 med andre ledige på baggrund af en konkret vurdering.
Skriftlig fremsættelse Bendt Bendtsen (KF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om forhøjet løntilskud til ledige  

 over 50 år i jobtræning.
(Beslutningsforslag nr.
B 142).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
