 1. Fra den 1. januar 1996 skal der ved periodisk syn  

 af biler med dieselmotor foretages kontrol af udstødningsgassens røgtæthed  

 under fri acceleration af motoren, såfremt bilen er registreret 1. gang den  

 1. januar 1980 eller senere.
 2. Kontrollen skal desuden foretages ved frivillige  

 syn af ovennævnte biler, der er underkastet periodisk syn.
 3. Målingen foretages af driftsvarm motor, medens  

 motoren accelereres maksimalt - dvs. med speederen trådt hurtigt ned - fra  

 tomgangsomdrejningstal til det regulerede højeste omdrejningstal.
4. Motoren accelereres 4 gange, og der måles under de  

 sidste 3 accelerationer.
Måleresultatet er middelværdien af de 3 målinger.
 5. Røgtætheden må ifølge Detailforskrifter for  

 Køretøjer pkt. 7.06.020(6) ikke overstige:
- 2,5 m-1 for indsugningsmotorer og - 3,0 m-1 for turboladede motorer.
 6. såfremt den 1. måling - der foretages under den 2.  

 acceleration - ikke overstiger:
- 1,8 m-1 for indsugningsmotorer eller - 2,1 m-1 for turboladede motorer kan kravet anses for opfyldt, således at der ikke skal foretages flere end  

 de 2 accelerationer.
