Nr BSF 148 Forslag til folketingsbeslutning om hel eller delvis brugerbetaling for  

 behandling med kunstig befrugtning Fremsat af Jan Køpke Christensen (FP) Kim Behnke (FP) den 15. maj 1997 Folketinget pålægger regeringen snarest at fremsætte de nødvendige lovforslag, der sikrer, at de par, som i det offentlige sygehusvæsen behandles med kunstig befrugtning, helt eller delvist selv afholder de udgifter, der er forbundet med behandlingen.
Bemærkninger til forslaget Behandling med kunstig befrugtning er ikke en behandling, som det  

 offentlige sygehusvæsen skal stille vederlagsfrit til rådighed.
Der er ikke  

 tale om en sygdom, men om, at nogle mennesker vælger at lade sig behandle,  

 medens andre vælger behandling fra og enten forbliver barnløse eller  

 eventuelt adopterer.
Den samme valgsituation gør sig ikke gældende i  

 forbindelse med sygdomsbehandling.
 Det pålægges derfor regeringen snarest muligt at fremsætte de nødvendige  

 lovforslag, der sikrer, at det par, som behandles med kunstig befrugtning ved  

 det offentlige sygehusvæsen, helt eller delvist selv afholder de udgifter,  

 som er forbundet med behandlingen.
 Med hensyn til udgiften ved behandlingen bør der fastsættes ensartede  

 beregningsregler, som afspejler de udgifter, som med rimelighed kan siges at  

 medgå til behandlingen, og således, at effektiviteten på det enkelte sygehus  

 også kan finde udtryk i prisen.
Skriftlig fremsættelse Jan Køpke Christensen (FP):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om hel eller delvis brugerbetaling  

 for behandling med kunstig befrugtning.
(Beslutningsforslag nr.
B 148).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
