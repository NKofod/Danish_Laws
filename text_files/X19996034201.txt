Den skattemæssige behandling af  

 mælkekvoter, der tildeles vederlagsfrit TSS af 17/11 1998, 99/98   482-00031 Told- og Skattestyrelsen har på given  

 foranledning tilkendegivet sin umiddelbare opfattelse af den  

 skattemæssige behandling af mælkekvoter, der tildeles  

 vederlagsfrit SL § 4 LV 1997 E.E. 3.7.2.
På given foranledning har Told- og Skattestyrelsen  

 tilkendegivet sin umiddelbare opfattelse af beskatningen af  

 mælkekvoter, der tildeles vederlagsfrit.
Udtalelsen er afledet af  

 Mælkeudvalgets oprettelse af en Mælkekvotebørs, der  

 gør det muligt i videre omfang at købe og sælge  

 mælkekvoter uden samtidig at handle med den faste ejendom.
 I TfS 1995. 628 refereres en kendelse, hvor  

 Landsskatteretten har truffet afgørelse om, at modtageren af en  

 vederlagsfri mælkekvote er skattepligtig heraf i medfør af  

 statsskatteloven § 4. Under hensyn til at en mælkekvote på  

 daværende tidspunkt ikke var frit omsættelig i almindelig handel,  

 samt at tildelingen af mælkekvoter skete under forskellige  

 forudsætninger, kunne mælkekvotens værdi ansættes til  

 det beløb, der svarede til den eventuelle stigning, der kunne  

 påvises i ejendommens værdi (vurderingsmæssige værdi)  

 efter kvotens tildeling.
 Fra og med 98-vurderingen anses mælkekvoter ikke  

 vurderingsmæssigt for at være en del af ejendomsværdien.  

 Baggrunden herfor er bl.a., at det nu er muligt at købe og sælge  

 mælkekvoter uden samtidig at købe/sælge den faste ejendom.  

 Separat handel med mælkekvoter sker på en  

 Mælkekvotebørs, der er oprettet af Danske Mejeriers  

 Mælkeudvalg, og EU-direktoratet.
Den, der vederlagsfrit får tildelt en  

 mælkekvote, har mulighed for efterfølgende at sælge denne  

 på Mælkekvotebørsen.
Det betyder, at de  

 værdiansættelsesprincipper, der ligger til grund for  

 Landsskatterettens afgørelse fra 1995, må revurderes.
Det er  

 ikke længere muligt, at tage udgangspunkt i en evt. stigning i  

 ejendomsvurderingen, idet mælkekvoter ikke længere påvirker  

 denne.
Fødevareministeriet har oplyst, at vederlagsfri  

 tildeling af en mælkekvote sker i forbindelse med afholdelse af en  

 mælkekvotebørs.
Den tildelte mælkekvote må ikke  

 sælges førend, der er gået 5 år fra tildelingen.  

 Mælkekvoten skal derudover udnyttes i samme omfang, som kræves  

 ved køb af en mælkekvote.
 På den baggrund finder Told- og Skattestyrelsen, at  

 værdien af en vederlagsfri tildelt mælkekvote kan ansættes  

 til den ligevægtspris, der fastsættes for handel med tilsvarende  

 mælkekvoter på den børs, hvor tildelingen finder sted.
