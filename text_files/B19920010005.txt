 I henhold til § 4 i lov nr. 291 af 18. juni 1969 om tjenestemænd i staten,  

 folkeskolen og folkekirken fastsættes:
 § 1.  I stilling som kordegn i folkekirken kan kun  

 ansættes personer, der har gennemført en basisuddannelse i  

 ministerialbogsførelse og administration/kirkekundskab.
 Stk. 2.  Er der henlagt kassererhverv til  

 kordegnestillingen, skal den, der ansættes, tillige have gennemført en  

 uddannelse i budgetlægning og regnskabsførelse.
 Stk. 3.  Der aflægges skriftlig prøve i de i stk. 1 og 2  

 nævnte fag.
 Stk. 4.  Personer, der er eller har været ansat som  

 kordegn, og personer, der har den tidligere kordegneuddannelse, kan uanset  

 bestemmelserne i stk. 1 og 2 ansættes i stilling som kordegn i folkekirken.
 § 2.  Alle, der er ansat i en kordegnestilling i  

 folkekirken, kan tilbydes en efteruddannelse i de under § 1 nævnte fag, hvis  

 det anbefales af ansættelsesmyndigheden.
 Stk. 2.  Foruden de i § 1 nævnte fag kan der efter  

 Kirkeministeriets bestemmelse indføres undervisning i andre fag af betydning  

 for kordegnestillingen.
 Stk. 3.  Kordegne i stilling kan efter anbefaling af  

 ansættelsesmyndigheden modtage undervisning i de i stk. 1 og 2 nævnte fag.  

 Kirkeministeriet kan tillade adgang til efteruddannelse for andre end de  

 personer, der er nævnt i stk. 1.
 § 3.  Kirkeministeriet nedsætter et kursusudvalg, der  

 består af:
 Stk. 2.  Kirkeministeriets repræsentant og kursusleder  

 er henholdsvis formand og næstformand for udvalget.
 Stk. 3.  Kursusudvalget skal rådgive og afgive  

 indstilling til ministeriet i alle spørgsmål vedrørende kordegneuddannelsen.
 Stk. 4.  Kirkeministeriet træffer efter indstilling fra  

 kursusudvalget bestemmelse om aflæggelse af prøver og om disses form og  

 indhold.
 Stk. 5.  Kirkeministeriet stiller sekretariatsbistand  

 til rådighed for kursusudvalget.
 § 4.  Bekendtgørelsen træder i kraft den 21. februar  

 1992.
 Stk. 2.  Bekendtgørelse nr. 376 af 18. juni 1986 om  

 uddannelseskrav for ansættelse om kordegn i folkekirken ophæves.
