Godtgørelse fra A-kasse Spørgsmål Kan A-kassen  

 udbetale 90.000 kr. skattefrit til et medlem som erstatning for, at A-kassen  

 fejlagtigt har oplyst, at han opfyldte betingelserne for optjening af  

 skattefri  

 præmie i henhold til efterlønsreglerne? Svar Nej.
Beskrivelse af de  

 faktiske forhold Ved brev af 15.  

 juli 2001 skrev en A-kasse fejlagtigt til et medlem, at han opfyldte  

 betingelserne  

 for udbetaling af den skattefri præmie, som blev indført i forbindelse med  

 efterlønsreformen den 1. juli 1999.
Ifølge  

 Arbejdsdirektoratets bekendtgørelse nr. 324 af 28. maj 1999 om fleksibel  

 efterløn § 5 og § 6 er det en betingelse for at optjene den skattefri præmie,  

 at man ikke er gået på efterløn inden for de første 2 år efter modtagelsen af  

 efterlønsbeviset.
Har man modtaget efterlønsbeviset før lovens ikrafttræden  

 den  

 1. juli 1999, regnes de 2 år fra lovens ikrafttræden.
 Medlemmet, der var  

 født i april 1937, havde modtaget et efterlønsbevis før den 1. juli 1999 og  

 var  

 gået på efterløn den 1. maj 2001. Da der således ikke var forløbet 2 år fra  

 lovens ikrafttræden, havde han efter reglerne på området ikke ret til at få  

 den  

 skattefri præmie.
 Da A-kassen på  

 grund af den fejlagtige meddelelse i brevet af 15. juli 2001 havde skabt en  

 forventning hos medlemmet om udbetaling af en skattefri præmie ved overgang  

 til  

 pension, besluttede A-kassen at holde ham skadesløs for den skattefri præmie  

 på  

 90.000 kr., som han ville have opnået, hvis han havde ventet de 2 år med at  

 gå  

 på efterløn.
Styrelsens indstilling og begrundelse A-kassemedlemmet  

 var, da han den 15. juli 2001 modtog den urigtige meddelelse fra Danske  

 Sælgeres  

 A-kasse, allerede gået på efterløn.
Det var således ikke A-kassens fejlagtige  

 oplysning, der fik ham til at træffe afgørelse om at gå på efterløn allerede  

 fra 1. maj 2001. Han ikke havde heller ikke mulighed for på det tidspunkt,  

 hvor  

 han modtog den forkerte oplysning, at disponere således, at han kunne opnå  

 den  

 skattefri præmie på de 90.000 kr.
Men oplysningen bibragte ham en uberettiget  

 forventning om en skattefri præmie, når han overgik til folkepension.
Efter Told- og  

 Skattestyrelsens opfattelse er udbetalingen af de 90.000 kr. fra A-kassen  

 ikke  

 et erstatningsbeløb for et konkret tab foranlediget af A-kassens forkerte  

 oplysning.
Beløbet er efter styrelsens opfattelse en kulancemæssig  

 godtgørelse,  

 som vil være skattepligtig efter statsskattelovens § 4 c.
 Det indstilles  

 derfor, at der svares nej til spørgsmålet.
 Ligningsrådet  

  

 tiltræder indstillingen.
