Kendelse fra Pressenævnet i sag nr.  

 64/1998 Højesteretsdommer  Asbjørn  Jensen har  

 klaget til Pressenævnet over indslag bragt i TV-avisen, Radioavisen og  

 programmet Orientering i Danmarks Radio den 5. juni 1998, idet han mener, at  

 god presseskik er tilsidesat.
Der er endvidere klaget over, at Danmarks Radio  

 har afvist at bringe genmæler fra klageren.
 Danmarks Radio bragte den 5. juni 1998 i Radioavisen kl.  

 8.00 og de følgende udsendelser frem til kl. 12.00 omtale af den  

 undersøgelse, som en kommission p.t. foretager af nuværende  

 højesteretsdommer, tidligere rigsadvokat  Asbjørn  Jensens  

 undersøgelse af urolighederne på Nørrebro efter  

 EU-afstemningen den 18. maj 1993.
 I Radioavisen kl. 8.00 hed det bl.a.:
 "Speak: Tidligere rigsadvokat  Asbjørn  Jensen har  

 fortiet oplysninger over for Ombudsmanden om undersøgelsen af  

 Nørrebro-sagen.
(Overskrifter om andre indlæg) Endnu en alvorlig fortielse er dukket op i den aldrig  

 fuldt belyste Nørrebro-sag.
Det har vist sig, at tidligere  

 rigsadvokat, nuværende højesteretsdommer  Asbjørn  Jensen  

 har tilbageholdt væsentlige oplysninger for Ombudsmanden, som tidligere  

 har været inde i sagen.
Lars Rugaard:
Speak ( Lars  Rugaard): Ombudsmanden gik ind i sagen for 3  

 år siden, da  Asbjørn  Jensen blev kritiseret for ikke at have  

 foretaget en uvildig undersøgelse af urolighederne på  

 Nørrebro efter EU-afstemningen den 18. maj 1993. Undersøgelsen  

 baserede sig især på afhøringer, som Københavns  

 Politi havde foretaget af Københavns Politi.  Hans  Gammeltoft  Hansen  

 stillede den daværende rigsadvokat en række  

 spørgsmål om hans undersøgelse.
Ombudsmanden bad  

 også  Asbjørn  Jensen om at udlevere breve,  

 mødereferater, telefonnotater, som havde noget at gøre med  

 sagen.  Asbjørn  Jensen svarede, at siden han havde fået  

 kommissoriet for undersøgelsen, havde han ikke talt med  

 Københavns politidirektør om, hvorvidt Rigspolitiets Rejsehold  

 kunne afhøre kollegaer fra Københavns Politi.
Men det  

 fremgår af en oversigt fra  Asbjørn  Jensen selv, at han holdt  

 mindst et møde, og han talte i telefon med Københavns  

 daværende politidirektør  Poul  Eefsen om, hvordan  

 undersøgelsen skulle foregå.
Kriminalinspektør  Bent  

  Hansen, som deltog i et møde, hvor både  Asbjørn  Jensen  

 og  Poul  Eefsen var til stede, siger, at de oven i købet aftalte, at  

 Rigspolitiets Rejsehold skulle holde sig langt væk fra  

 Politigården.
Med andre ord, sagen skulle ikke undersøges af  

 Rejseholdet, som ikke havde været indblandet i urolighederne på  

 Nørrebro, men at Københavns Politi skulle undersøge sig  

 selv.
Det fremgår af den igangværende  

 kommissionsundersøgelse af Nørrebro-sagen, at den  

 daværende rigsadvokat dog til sidst aftalte med  

 politidirektøren, at Rejseholdet alligevel kunne få lov til at  

 afhøre nogle af de københavnske politifolk.
Det skete  

 ifølge  Asbjørn  Jensen selv, fordi han truede  

 politidirektøren med, at ellers ville han klage til justitsministeren.  

  Asbjørn  Jensens fortielser overfor Ombudsmanden kan blive en  

 alvorlig sag.
Han er nu højesteretsdommer, og en  

 højesteretsdommers troværdig må ikke kunne drages i tvivl.  

 Man har pligt til at udtale sig til Ombudsmanden.
Kommer man med urigtige  

 oplysninger til ham, kan man straffes med bøde eller hæfte eller  

 fængsel i indtil 4 måneder.
Speak: Radioavisen har forsøgt at få en  

 kommentar fra  Asbjørn  Jensen, men han har endnu ikke svaret på  

 vores henvendelse.
I eftermiddag vil Orientering nærmere behandle  

  Asbjørn  Jensens forklaringer.
Det sker på P1 kl. 17.10." Klageren har anført, at han kl. 15.54 sendte en  

 telefax til Radioavisen, i hvilken han anmodede om følgende  

 genmæle:
 "I Radioavisens udsendelse fredag den 5. juni 1998 kl.  

 08.00 udtalte journalist  Lars  Rugaard bl.a. at  Asbjørn  Jensen i  

 forbindelse med Nørrebro-sagen havde svaret Ombudsmanden, "at siden  

 han havde fået kommissoriet, havde han ikke talt med Københavns  

 politidirektør, om hvorvidt rejseholdet kunne afhøre kolleger i  

 Københavns politi  .".
 Det fremgik af journalistens udtalelser, at jeg skulle  

 have fortiet nogle oplysninger om et møde med bl.a.  

 politidirektøren og oplysninger om en efterfølgende  

 telefonsamtale med politidirektøren i strid med min oplysningspligt  

 efter Ombudsmandsloven.
 Jeg har ikke udtalt mig på den måde over for  

 Ombudsmanden.
Ombudsmanden bad mig i 1995 bl.a. om "udlån af den  

 korrespondance, der eventuelt måtte foreligge vedrørende  

 undersøgelsens uvildige karakter," og om udlån af "notater om  

 telefonsamtaler og referater fra møder, hvor dette  

 spørgsmål måtte have været berørt." Jeg svarede, at der "ikke foreligger korrespondance  

 vedrørende undersøgelsens uvildige karakter.
Jeg har endvidere  

 ikke efter kommissoriets udfærdigelse ført telefonsamtaler eller  

 deltaget i møder, hvori dette emne har været berørt." På det møde den 23. juni 1993 som  

 journalisten omtaler   og som jeg har forklaret nærmere om for  

 Undersøgelseskommissionen   blev det ikke drøftet,  

 hvorvidt rejseholdet kunne afhøre københavnske politifolk.
Det  

 fulgte nemlig allerede af justitsministeriets kommissorium af 31. maj 1993  

 for undersøgelsen, at rejseafdelingen ikke skulle afhøre  

 de københavnske politifolk, som i givet fald skulle afhøres ved  

 politidirektørens egne foranstaltning.
På den baggrund blev de  

 praktiske konsekvenser af denne arbejdsdeling omtalt på mødet,  

 ligesom den praktiske fremgangsmåde med hensyn til Københavns  

 politis udlevering af rapporter og andet materiale blev drøftet.
 Spørgsmålet om undersøgelsens  

 uvildighed blev således på ingen måde berørt  

 på dette møde.
 Om den telefonsamtale mellem politidirektøren og  

 mig, som journalisten oplyste først var dukket op under  

 Undersøgelseskommissionens arbejde, og som jeg også skulle have  

 fortiet over for Ombudsmanden, kan jeg oplyse, at den er omtalt i min  

 supplerende redegørelse fra maj 1995.
Jeg har også oplyst om den i mit svar af 17.  

 september 1995 til Ombudsmanden.
I svaret står der:
"Som jeg har anført i RII side 86f., mente jeg  

 ikke, at Politidirektørens endelige redegørelse af 2. juli 1993  

 fuldt ud gav mig et grundlag for at give en beskrivelse af forløbet  

 med den detaljeringsgrad, jeg fandt ønskelig, og jeg fandt det  

 endvidere uhensigtsmæssigt, hvis disse mere detaljerede oplysninger,  

 der i det væsentlige skulle bestå i forklaringer fra politifolk,  

 der kunne belyse forløbet, skulle indhentes ved at rette  

 spørgsmål til politidirektøren.
På den baggrund  

 aftalte jeg i juli måned 1993 med Politidirektøren, at  

 Rejseafdelingen til brug for min undersøgelse kunne afhøre de  

 politiledere og andre, som Rejseafdelingen fandt nødvendigt for at  

 kunne belyse forløbet." Som det fremgår heraf byggede mit ønske om,  

 at rejseafdelingen kunne afhøre nogle politifolk udelukkende på  

 praktiske hensyn.
Da det var en fravigelse af Justitsministeriets  

 kommissorium, var det naturligt, at jeg over for politidirektøren  

 nævnte muligheden af, at jeg eventuelt drøftede mit ønske  

 med Justitsministeriet.
Jeg har således ikke fortiet relevante  

 oplysninger eller givet urigtige oplysninger til Ombudsmanden.
Med venlig hilsen Asbjørn  Jensen" I Radioavisen kl. 17.00 bragtes følgende  

 indslag:
 "Speak: Højesteretsdommer  Asbjørn  Jensen  

 afviser, at han som rigsadvokat har fortiet relevante oplysninger eller givet  

 urigtige oplysninger til Folketingets Ombudsmand i sagen om  

 Nørrebro-urolighederne 18. maj 1993.
(Overskrifter om andre indslag) Højesteretsdommer  Asbjørn  Jensen afviser,  

 at han som rigsadvokat har fortiet relevante oplysninger eller givet urigtige  

 oplysninger til Folketingets Ombudsmand i sagen om Nørrebro  

 urolighederne 18. maj 1993.
Asbjørn  Jensen lavede en undersøgelse af  

 begivenhederne 18. maj.
Den blev senere kritiseret, og Ombudsmanden blev bedt  

 om at se på sagen.
 Ombudsmanden havde bedt den daværende rigsadvokat om  

 notater og referater af de samtaler eller møder, hvor man diskuterede  

 uvildigheden af Nørrebro-undersøgelsen.
 Radioavisen omtalte et møde den 23. juni 1993.  

  Asbjørn  Jensen siger, at spørgsmålet om  

 Nørrebro-undersøgelsens uvildighed ikke blev drøftet  

 på mødet, og at det ikke blev drøftet, hvorvidt  

 Rejseholdet skulle afhøre københavnske politifolk.
 Radioavisen omtalte også en telefonsamtale mellem  

  Asbjørn  Jensen og politidirektøren og oplyste, at  

  Asbjørn  Jensen skulle have fortiet oplysninger om denne samtale over  

 for Ombudsmanden.
 Asbjørn  Jensen siger, at han har oplyst  

 Ombudsmanden om den samtale.
Orientering på program 1 efter radioavisen har mere  

 om denne sag." I udsendelsen Orientering på P1 kl. 17.10 hed det  

 bl.a.
" Speak: Da Folketingets Ombudsmand, professor  Hans  

  Gammeltoft  Hansen på grundlag af klager over  Asbjørn  Jensens  

 undersøgelse midt på sommeren gik ind i sagen, var det  

 uvildigheden han fokuserede på.
Den 17. september stillede han  

  Asbjørn  Jensen en række spørgsmål både om  

 indsamlingen af materiale og om uvildigheden.
Bl.a. spurgte  Gammeltoft  

  Hansen  Asbjørn  Jensen, om det ville have haft betydning for  

 undersøgelsens uvildighed, hvis Rigspolitiets rejsehold havde  

 afhørt vidner, herunder deres københavnske kollegaer.
Og i den  

 forbindelse bad Ombudsmanden om alle breve, telefonnotater og  

 mødereferater om netop dette spørgsmål, altså  

 undersøgelsens uvildighed, som defineret af Ombudsmanden.
Svaret fra  

  Asbjørn  Jensen kom en måned senere, og gik ud på, at han  

 ikke havde korrespondancer om emnet, og så tilføjede han: Jeg  

 har endvidere ikke efter kommissoriets udfærdigelse ført  

 telefonsamtaler eller deltaget i møder, hvori dette emne har  

 været berørt.
Det omtalte kommissorium er den opgavebeskrivelse,  

 som  Asbjørn  Jensen fik fra Justitsministeriet den 31. maj 1993,  

 så derfor var hans svar reelt, at han ikke efter den dato havde holdt  

 møder eller ført telefonsamtaler, hvori  

 spørgsmålet om rejseholdets rolle blev drøftet.  

 Ombudsmanden udbad sig også breve, telefonnotater og  

 mødereferater fra drøftelser mellem  Asbjørn  Jensen og  

 Justitsministeriet, Københavns Politi, Rigspolitiet og Politiets  

 organisationer om den måde, undersøgelsen skulle foregå  

 på.
Hertil svarede  Asbjørn  Jensen, at der ikke fandtes breve  

 om det emne mellem de pågældende organer.  

 Spørgsmålet om telefonnotater og mødereferater forbigik  

  Asbjørn  Jensen i tavshed.
Resultatet af svaret var, at Ombudsmanden måtte  

 gå ud fra, at rejseholdets rolle under undersøgelsen ikke var  

 noget,  Asbjørn  Jensen havde drøftet med den daværende  

 chef for Københavns Politi, politidirektør  Poul  Eefsen, og  

 på det grundlag, som han havde, konstaterede Ombudsmanden, at det  

 svækkede undersøgelsens uvildighed, at Københavns Politi  

 havde undersøgt sig selv.
Om hans konklusion ville havde været  

 skarpere, hvis han havde kendt til samtaler mellem  Asbjørn  Jensen og  

  Poul  Eefsen om Rejseholdets rolle, kan vi ikke vide noget om.
Selv vil  

  Gammeltoft  Hansen ikke vurdere dette spørgsmål, før den  

 igangværende Nørrebro-undersøgelse er slut.
Men rent  

 faktisk fandt der sådanne samtaler sted.
Det ved vi fra ingen ringere  

 end  Asbjørn  Jensen selv, der både skriftligt og mundtligt har  

 forklaret Nørrebro-kommissionen om sådanne møder.
Kort  

 efter at kommissionen i 1996 fik til opgave at lave en ny undersøgelse  

 af Nørrebro-sagen, sendte  Asbjørn  Jensen en oversigt over  

 sagen og materialet, og her fortæller han om et møde, der skal  

 have fundet sted på hans kontor den 23. juli 1993. Blandt deltagerne  

 var politidirektør  Poul  Eefsen.
Emnet var ifølge  

  Asbjørn  Jensen politidirektørens udlevering af rapporter m.v.  

 til hans undersøgelse.
Rapporterne skulle bruges til en rapport, som  

 Rigspolitiets rejsehold skulle udarbejde over forløbet af  

 urolighederne.  Asbjørn  Jensen afviste fredag, at dette var en  

 drøftelse af rejseholdets rolle.
En anden deltager i mødet,  

 nemlig kriminalinspektør  Bent  Hansen fra Københavns Politi,  

 har fortalt Nørrebro-kommissionen, at den daværende rigsadvokat  

 og politidirektøren rent faktisk aftalte, at rejseholdet skulle holde  

 sig langt væk fra politigården, og at det ikke måtte  

 afhøre københavnske kollegaer.
Endnu er  Poul  Eefsen og hans  

 næstkommanderende, daværende vicepolitidirektør  Anne  

  Mette  Møller, ikke blevet afhørt om denne del af sagen.
 Asbjørn  Jensens oversigt viser også, at den  

 daværende rigsadvokat omkring den 30. juli skal have ringet til  Poul  

  Eefsen og diskuteret Rejseholdets rolle.
Rejseholdet havde meddelt, at det vanskeligt kunne  

 få overblik, hvis det ikke fik lov til at afhøre  

 københavnske politifolk.  Poul  Eefsen var ifølge  

  Asbjørn  Jensen tøvende, men accepterede, at afhøringen  

 kunne ske, da rigsadvokaten truede med ellers at gå til  

 justitsministeren.
Det væsentlige i den seneste udvikling af sagen er,  

 at der her er tale om to dokumenter, der begge er underskrevet af  

  Asbjørn  Jensen, og som giver to vidt forskellige billeder af  

 kontakterne mellem den daværende rigsadvokat og den daværende  

 politidirektør om et emne, der åbenlyst lå Ombudsmanden  

 stærkt på sinde, nemlig undersøgelsens uvildighed.
" Klageren anmodede herefter Danmarks Radio om på eget  

 initiativ at foretage berigtigelse af oplysningerne.
Såfremt Danmarks  

 Radio afviste dette, ønskede klageren, at Danmarks Radio udsendte  

 genmæler fra ham vedrørende udsendelserne.
 Danmarks Radio har afvist at bringe såvel en  

 berigtigelse som de genmæler, klageren har krævet.
 Ligeledes den 5. juni 1998 bragte Tv-avisen kl. 18.30 og  

 kl. 21.00 indslag om samme emne.
 I indslaget kl. 18.30 hed det:
 "Studie speak: Men vi begynder med Nørrebro-sagen.  

 Tidligere rigsadvokat og nuværende  højesteretsdommer  

  Asbjørn  Jensen bliver nu beskyldt for at have holdt oplysninger  

 tilbage for Folketingets Ombudsmand.
Speak: Det er Radio-avisen og Ekstra Bladet, der i dag  

 oplyser, at forhenværende rigsadvokat  Asbjørn  Jensen har  

 tilbageholdt oplysninger for Folketingets Ombudsmand.
Baggrunden er den  

 undersøgelse  Asbjørn  Jensen lavede om Københavns  

 Politis rolle under urolighederne den 18. maj 1993, og ikke mindst om hvordan  

 og hvorfor Københavns Politi fik lov til at stå for  

 afhøringen af egne politifolk.
Og det er i den forbindelse,  

  Asbjørn  Jensen angiveligt har tilbageholdt oplysninger for  

 Ombudsmanden.
 Hans  Gammeltoft-Hansen: Det er naturligvis helt  

 afgørende for Ombudsmandens virksomhed, at han kan regne med at  

 få korrekte og fyldestgørende svar på sine  

 spørgsmål.
Speak: Folketingets Ombudsmand bad i august 1995  

  Asbjørn  Jensen om "den korrespondance der eventuelt måtte  

 foreligge vedrørende undersøgelsens uvildige karakter".  

 Ombudsmanden bad om "notater, om telefonsamtaler og referater fra  

 møder, hvori dette spørgsmål måtte have været  

 berørt". En måned senere svarede  Asbjørn  Jensen, at  

 "der foreligger ikke korrespondance vedrørende undersøgelsens  

 uvildige karakter.
Jeg har (endvidere) ikke efter kommissoriets  

 udfærdigelse ført telefonsamtaler eller deltaget i møder,  

 hvori dette emne har været berørt". Men ifølge notater,  

 som Ekstra Bladet og programmet Orientering på P1 har fået,  

 så er det ikke korrekt.
Ifølge notaterne har  Asbjørn  

  Jensen 3 gange i løbet af sommeren 1993 både holdt møde  

 og talt i telefon om undersøgelsen og dens karakter med bl.a.  

 Københavns Politis daværende politidirektør  Poul  

  Eefsen.
Det har ikke været muligt at få en kommentar  

 fra  Asbjørn  Jensen, men han har i dag sendt et brev til Danmarks  

 Radio, hvori han afviser, at have holdt oplysninger tilbage, og han siger, at  

 de nævnte samtaler intet havde med politiets uvildighed at gøre.  

 Han siger også, at det efter hans overbevisning lå helt fast i  

 kommissoriet, at Københavns Politi skulle afhøre de politifolk,  

 der var involveret under urolighederne." Og i indslaget kl. 21.00 hed det:
"Studie speak: Men vi begynder med Nørrebro-sagen.  

 Højesteretsdommer  Asbjørn  Jensen afviser, at han som  

 rigsadvokat har fortiet oplysninger til Folketingets Ombudsmand.
Ombudsmanden  

 var sat til at undersøge urolighederne på Nørrebro 18.  

 maj 1993.
 Speak: Det er Ekstra Bladet, der i dag har oplysninger om,  

 at den tidligere rigsadvokat ikke videregav alle informationer til  

 Folketingets Ombudsmand om hvorfor og hvordan det gik til, at  

 Københavns Politi fik lov til at afhøre sine egne folk i  

 forbindelse med deres rolle under urolighederne den 18. maj.
 Holger  K.  Nielsen, formand, SF: Hvis det er rigtigt,  

 så synes jeg, at det er en meget alvorlig sag.
Speak: Ifølge Ekstra Bladet og programmet  

 Orientering på P1 bad Folketingets Ombudsmand  Hans  Gammeltoft-Hansen  

 i 1995 den daværende rigsadvokat om notater om telefonsamtaler og  

 referater fra møder, hvor dette spørgsmål måtte  

 have været berørt.  Asbjørn  Jensen svarede en  

 måned senere, at der foreligger ikke korrespondance vedrørende  

 undersøgelsens uvildige karakter.
Jeg har (endvidere) ikke efter  

 kommissoriets udfærdigelse ført telefonsamtaler eller deltaget i  

 møder, hvori dette emne har været berørt, svarede  

 altså  Asbjørn  Jensen.
Men Ekstra Bladet og Orienterings  

 oplysninger viser noget andet.
Ifølge dette notat har  Asbjørn  

  Jensen 3 gange i løbet af sommeren 1993 både holdt møde  

 og talt i telefon om undersøgelsen og dens karakter med bl.a.  

 daværende politidirektør i København,  Poul  Eefsen.
 Hans  Gammeltoft-Hansen: Det er naturligvis helt  

 afgørende for Ombudsmandens virksomhed, at han kan regne med at  

 få korrekte og fyldestgørende svar på sine  

 spørgsmål.
Speak: Men  Asbjørn  Jensen afviser også i  

 dag i et brev til Danmarks Radio, at han har tilbageholdt oplysninger om  

 undersøgelsen og dens uvildighed.
Ifølge  Asbjørn  

  Jensen stod det nemlig allerede i Justitsministeriets kommissorium fra 1993,  

 at Rigspolitiets Rejseafdeling ikke skulle afhøre de  

 københavnske politifolk.
Holger  K.  Nielsen, formand, SF: Hvis de oplysninger,  

 der kommer frem i en sådan undersøgelse, at de ikke er  

 pålidelige, hvis der er fortiet ting, hvis der er forkerte oplysninger,  

 der kommer frem, så kan man jo ikke have tillid til den måde, det  

 bliver lavet på.
Og derfor er man nødt til meget nøje at  

 vurdere, om dette her skal have nogen konsekvenser.
Men hvis det holder vand,  

 det der kommer frem i Ekstra Bladet i dag, så ser det ikke godt ud,  

 synes jeg.
Studie speak: I øjeblikket er en kommission ved at  

 undersøge Nørrebro-sagen, og  Hans  Gammeltoft-Hansen siger, at  

 han under ingen omstændigheder vil blande sig i sagen." Klageren har ved skrivelse af 29. juni 1998 til Danmarks  

 Radio anmodet om, at Danmarks Radio udsender en berigtigelse af oplysningerne  

 i udsendelserne i Tv-aviserne den 5. juni 1998. Såfremt Danmarks Radio  

 afviser at bringe en berigtigelse ønsker klageren, at Danmarks Radio  

 bringer et genmæle.
Hvis Danmarks Radio ikke selv er i stand til at  

 udforme dette genmæle, ønsker klageren følgende  

 genmæle bragt i TV:
"I en udsendelse fredag den 5. juni 1998 kl. 18.30  

 beskyldte Tv-avisen mig for, at jeg i 1995 havde fortiet relevante  

 oplysninger og afgivet urigtige oplysninger over for Ombudsmanden i  

 forbindelse med hans undersøgelse af sagen om Nørrebro.
I et  

 omredigeret indslag kl. 21.00 gentog Tv-avisen beskyldningen.
Som dokumentation for, at jeg med dette svar over for  

 Ombudsmanden skulle have fortiet, at jeg havde ført samtale om  

 undersøgelsens uvildighed, henviste indslaget til tre bestemte  

 samtaler, som det fremgår af min oversigt til  

 Undersøgelseskommissionen vedr.
Nørrebro, at jeg haft om  

 undersøgelsens tilrettelæggelse.
De to af de tre samtaler er omtalt i mit svar af 17.  

 september 1995 til Ombudsmanden.
Det er således ikke samtaler, der har  

 været holdt skjult for Ombudsmanden.
Det kunne Tv-avisen let selv have  

 fundet ud af ved at se i Ombudsmandens beretning om Nørrebro-sagen,  

 som hele indslaget handler om.
 Den tredje samtale, som nævnes, fandt sted på  

 et møde med politidirektør  Poul  Eefsen.
Mødet er ikke omtalt i mine svar til Folketingets  

 Ombudsmand, fordi det alene angik den praktiske tilrettelæggelse af  

 Københavns politis udlevering af rapporter m.v., som man besad eller  

 siden tilvejebragte.
På mødet blev det ikke aftalt, at  

 rejseafdelingen ikke skulle afhøre københavnske politifolk.
Det  

 fulgte nemlig allerede af justitsministeriets kommissorium af 31. maj 1993.  

 Drøftelsen på mødet angik de praktiske konsekvenser  

 heraf.
 Jeg har således ikke fortiet relevante oplysninger  

 eller givet urigtige oplysninger til Ombudsmanden, således som  

 Tv-avisens indslag kl. 18.30 og kl. 21.00 beskylder mig for.
Asbjørn  Jensen" Klageren har fremlagt kopi af henvendelse af 4. juni 1998 til klageren fra  Anders-Peter  

  Mathiasen, Ekstra Bladet og  Lars  Rugaard, Danmarks Radio/Orientering, henvendelse af 6. juni 1998 til redaktøren på  

 Danmarks Radios Radioavis, svar af 8. juni 1998 fra Redaktionschef  Jens  Holme,  

 Danmarks Radio, klage af 29. juni 1998 til Danmarks Radios  

 Generaldirektør  Christian  Nissen, og svar af 9. juli 1998 fra fg. generaldirektør  

  Bjørn  Erichsen, Danmarks Radio med bilag i form af  

 redegørelser fra DR Radio af samme dato samt DR TV af 8. juli 1998 Klageren har endvidere til Pressenævnet udlånt  

 sine eksemplarer af sine to redegørelser om begivenhederne på  

 Nørrebro den 18. og 19. maj 1993.
Danmarks Radio har fremlagt kopi af rejseafdelingens Resumerapport af august 1993, s. 2, kriminalinspektør  Bent  Hansen og  

 politidirektør  Poul  Eefsens forklaringer for  

 Nørrebro-kommissionen, Ombudsmandens beretning fra 1996, side 121-123  

 (Ombudsmandens høringsskrivelse til klageren af 18. august 1995), Ombudsmandens beretning fra 1996, side 124-140 (klagerens  

 høringssvar til Ombudsmanden af 17. september 1995), klagerens forklaring for Nørrebro-kommissionen,  

 og båndafskrift af Radioavisen kl. 8, Radioavisen kl.  

 17 og Orientering kl. 17.10.
 Klageren har anført, at indslagene indeholdt  

 urigtige oplysninger og beskyldninger mod ham for at have fortiet relevante  

 oplysninger eller givet urigtige oplysninger til Folketingets Ombudsmand.
Klageren har i tilknytning hertil anført, at nogle  

 af de oplysninger, som han finder urigtige, ifølge Danmarks Radio  

 bygger på journalisters overværelse af de indenretlige  

 afhøringer, som Undersøgelseskommissionen vedrørende  

 Nørrebro-sagen gennem nogen tid har gennemført.
Indholdet af  

 disse afhøringer har han ikke for tiden adgang til og allerede af den  

 grund ingen mulighed for at kommentere eller kontrollere med hensyn til  

 rigtigheden, hvilket kan vanskeliggøre Pressenævnets  

 stillingtagen til spørgsmålet om berigtigelse.
 Klageren har videre anført, at det under alle  

 omstændigheder på det foreliggende grundlag kan afgøres,  

 hvorvidt Danmarks Radio er forpligtet til at udsende genmæler  

 vedrørende de pågældende oplysninger.
 Klageren har vedrørende klagen over  

 overtrædelse af god presseskik anført, at Danmarks Radio i  

 overensstemmelse med god presseskik burde have berigtiget oplysningerne  

 på eget initiativ, da man blev bekendt med, at de var forkerte.
 Klageren har vedrørende kravet om  

 genmæle anført, at han har krav på genmæle, da  

 Danmarks Radio ikke selv har berigtiget oplysningerne og da de bragte  

 urigtige oplysninger har været til skade for ham.
Klageren har vedrørende indslagene i  

Radioavisen og i programmet Orientering anført, at det  

 ikke på mødet den 23. juni 1993 med deltagelse af bl.a.  

 klageren, politidirektør  Poul  Eefsen og kriminalinspektør  

  Bent  Hansen blev aftalt eller besluttet, at rejseafdelingen ikke skulle  

 foretage afhøringer af Københavns politi.
Dette var nemlig i  

 overensstemmelse med kommissoriet meddelt rejseafdelingen den 2. juni 1993.  

 På mødet den 23. juni 1993 blev alene drøftet de  

 praktiske konsekvenser af denne arbejdsdeling.
Det kan derfor ikke med rette  

 hævdes, at undersøgelsens uvildighed blev berørt på  

 dette møde.
Klageren har herudover anført, at det fra  

 begyndelsen af undersøgelsen var hans opfattelse, at kommissoriet ikke  

 indeholdt hjemmel til, at han kunne lade rejseafdelingen foretage  

 afhøringer af ansatte i Københavns politi.
Telefonsamtalen  

 mellem klageren og politidirektør  Eefsen omkring den 30. juli 1993  

 var således ikke en følge af uenighed med  

 politidirektøren om forståelsen af kommissoriet, men alene at  

 klageren fandt det uhensigtsmæssigt, hvis indhentelsen af nogle  

 oplysninger, der kun kunne tilvejebringes ved afhøringer af deltagende  

 politifolk, skulle ske ved, at klageren   i overensstemmelse med kommissoriet  

   stillede spørgsmål til politidirektøren.
Da  

 politidirektøren var indforstået med, at de  

 pågældende afhøringer blev foretaget af rejseafdelingen,  

 blev det ikke nødvendigt for klageren at indhente en supplerende  

 bemyndigelse fra Justitsministeriet til sådan afhøring.
 Klageren har vedrørende indslagene i Radioavisen og  

 Orientering endelig anført, at det således er urigtigt,  

 når det i udsendelserne anførtes, at klageren havde svaret  

 Ombudsmanden, at "han [klageren] ikke siden han havde modtaget kommissoriet  

 havde talt med Københavns politidirektør om, hvorvidt  

 rejseholdet kunne afhøre kolleger fra Københavns politi." Det  

 urigtige i dette udsagn bliver særlig skadeligt, idet det af de  

 øvrige oplysninger i udsendelserne urigtig fremgik, at denne samtale  

 med politidirektøren først var dukket op under  

 afhøringerne for Undersøgelseskommissionen.
Klageren har vedrørende indslaget i  

Tv-avisen anført, at Tv-avisens medarbejder omkring kl. 11 den  

 5. juni havde lagt en telefonbesked på hans privattelefon.
Da han var  

 på arbejde, havde han ikke mulighed for at ringe til den  

 pågældende journalist før omkring kl. 18. Han meddelte  

 journalisten, at det ikke ville være korrekt af ham at lade sig  

 interviewe i dagspressen, idet de samtaler, som Ekstra Bladet og Radioavisen  

 havde omtalt, indgik i den undersøgelse, som  

 Nørrebro-kommissionen foretog.
Klageren oplyste da journalisten om, at hun med  

 hjælp af Ombudsmandens offentliggjorte undersøgelse om  

 Nørrebro umiddelbart selv kunne kontrollere hans indsigelse om, at  

 oplysningerne på flere punkter var urigtige.
Journalisten tilkendegav  

 imidlertid, at det havde hun ikke tid til.
 Klageren har yderligere anført, at han ikke finder,  

 at Radioavisens og Tv-avisens korte referater af, at han har afvist  

 beskyldningerne,  kan træde i stedet for et genmæle.
Klageren har endelig anført, at det forhold, at han  

 på forhånd var blevet opfordret til at besvare nogle  

 spørgsmål, hvilket han ikke ønskede, ikke afskærer  

 ham fra efterfølgende at kræve et genmæle i anledning af  

 de oplysninger, der blev bragt i udsendelserne.
Klageren har i den  

 forbindelse anført, at han ikke fandt det muligt for ham at lade sig  

 interviewe i medierne om forhold, som han muligvis på ny skulle  

 afhøres om af kommissionen, der undersøger  

 Nørrebro-sagen.
 Danmarks Radio har i en udtalelse fastholdt afvisningerne  

 af at bringe berigtigelser og genmæler vedrørende de bragte  

 udsendelser.
 Vedrørende indslag i Radioavisen og  

Orientering har Danmarks Radio anført, at det ikke er  

 udelukket, at det kan være blevet drøftet på mødet  

 den 23. juni 1993, at Rejseholdet ikke skulle afhøre Københavns  

 Politi, selv om klageren den 2. juni 1998 meddelte Rejseholdets leder dette.  

 Det afgørende for vurderingen af karakteren af det  

 pågældende møde er derefter, hvorledes Ombudsmanden i  

 høringsskrivelsen af 18. august 1995 definerer  

 spørgsmålet om "undersøgelsens uvildige karakter". Ud fra  

 Ombudsmandens definition er det Danmarks Radios vurdering, at  

 undersøgelsens uvildighed blev berørt på mødet den  

 23. juni 1993, og dette møde undlod klageren at informere Ombudsmanden  

 om, idet mødet efter klagerens opfattelse alene vedrørte den  

 praktiske tilrettelæggelse af arbejdet.
Vedrørende telefonsamtalen omkring den 30. juli  

 1993 har Danmarks Radio anført, at udtalelserne i henholdsvis  

 klagerens høringssvar til Ombudsmanden, punkt IV, a) og punkt IV d) om  

 kontakter med Københavns politis ledelse kan forekomme selvmodsigende,  

 men det bør bemærkes, at den sidstnævnte udtalelse er  

 særdeles klar og kategorisk, og at den falder som svar på et  

 direkte spørgsmål fra Ombudsmanden.
På grund af den  

 orientering, klageren gav Ombudsmanden, blev denne forholdt oplysninger om,  

 at Københavns politis ledelse i første omgang stillede sig  

 kritisk over for, at Rejseholdets medarbejdere foretog afhøringer af  

 københavnske politifolk.
Danmarks Radio har herudover anført, at Danmarks  

 Radio gav et journalistisk sammendrag af, hvordan klagerens orientering af  

 Ombudsmanden forholdt sig til bl.a. telefonsamtalens indhold.
Det var stadig  

 Ombudsmandens fortolkning af begrebet "undersøgelsens uvildige  

 karakter", der danner grundlag for de vurderinger, der blev fremsat i  

 udsendelserne.
 Danmarks Radio har videre anført, at Danmarks  

 Radios vurderinger havde faktuel basis i de vidneforklaringer, der var  

 afgivet for Nørrebro-kommissionen i 1998, sammenholdt med de  

 oplysninger, som klageren afgav til Ombudsmanden i forbindelse med dennes  

 undersøgelse i 1996.
Danmarks Radio har yderligere anført, at klageren  

 flere gang fik tilbud om at tage til genmæle, dels ved at svare  

 på nogle nærmere angivne skriftlige spørgsmål, dels  

 ved en opfordring til at komme til orde i Radioavisen med sin version af  

 sagen.
Klageren afslog imidlertid disse tilbud.
Danmarks Radio bragte i  

 udsendelserne kl. 17, 18, 18.30 og 23 et koncentrat af klagerens  

 genmæle.
Danmarks Radios afvisning af at bringe genmælet skal ses  

 på baggrund heraf.
 Danmarks Radio har i den forbindelse henvist til  

 Pressenævnets udtalelser i sag nr. 25/1997 og sag nr. 44/1997,  

 refereret i nævnets årsberetning for 1997 på side  

 131-132.
 Danmarks Radio finder på dette grundlag, at man ikke  

 har været forpligtet til efterfølgende at bringe det af klageren  

 udarbejdede genmæle, og Danmarks Radio har ligeledes afvist, at  

 oplysningerne giver anledning til en berigtigelse på grundlag af de  

 vejledende regler for god presseskik.
Vedrørende indslagene i Tv-avisen har  

 Danmarks Radio anført, at klageren er blevet behandlet korrekt og fair  

 og har fået tilbudt de optimale muligheder for at gendrive  

 beskyldningerne mod ham.
Klageren valgte selv ikke at tage imod de  

 muligheder, Tv-avisens redaktion tilbød ham, og der er derfor ikke  

 efterfølgende belæg for, at klageren kan få bragt et  

 genmæle.
 I sagens behandling har følgende  

 nævnsmedlemmer deltaget: Karen-Anke Tørring, Bo Maltesen, Ulrik  

 Holmstrup og Erling Fugl.
 Pressenævnet udtaler:
 Pressenævnet kan ikke foretage en egentlig  

 bevisførelse vedrørende spørgsmålet om, hvorvidt  

 klageren har forholdt Folketingets Ombudsmand oplysninger, således som  

 det er anført i udsendelserne i Danmarks Radio, og heller ikke om hvad  

 Folketingets Ombudsmand selv har lagt i spørgsmålene i relation  

 til undersøgelsens uvildige karakter.
 Derfor finder Pressenævnet ikke grundlag for at  

 udtale kritik af, at Danmarks Radio har afvist at berigtige oplysningerne i  

 udsendelserne, efter at Danmarks Radio af klageren var gjort bekendt med, at  

 denne anså oplysningerne for ukorrekte.
 Det forhold, at klageren har afvist at udtale sig til  

 Danmarks Radio og har afvist at lade sig interviewe om sagen/beskyldningerne,  

 kan ikke i sig selv indebære, at klageren er afskåret fra  

 efterfølgende at kræve et genmæle bragt.
 Da klagerens opfattelse af forholdene blev gengivet i  

 Radioavisen kl. 17.00 og fremefter samt i Tv-avisen kl. 21.00, finder  

 Pressenævnet, at klageren ikke herudover er berettiget til et  

 genmæle.
 Afsagt 14. oktober 1998.
