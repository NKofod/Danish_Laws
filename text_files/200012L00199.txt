Fremsat den 28. marts 2001 af  

 skatteministeren (Frode Sørensen) Forslag til Lov om ændring af  

 skattekontrolloven, kildeskatteloven,  

 kursgevinstloven og aktieavancebeskatningsloven (Indberetning vedrørende børsnoterede aktier,  

 indbetaling af foreløbig skat, overgangsregler for  

 selskabers kursgevinstbeskatning og opgørelse efter  

 fondskodeprincippet ved afståelse af  

 næringsaktier) § 1 I skattekontrolloven, jf. lovbekendtgørelse nr. 858 af 13.  

 september 2000, som ændret ved § 40 i lov nr. 1029 af 22. november  

 2000, § 3 i lov nr. 1282 af 20. december 2000, § 9 i lov nr. 1286  

 af 20. december 2000 og § 3 i lov nr. 1301 af 20. december 2000,  

 foretages følgende ændringer:
 1. § 10, stk. 1, ophæves og i stedet  

 indsættes:
 »§ 10. Den, der som led i sin virksomhed modtager aktier i  

 depot til forvaltning, skal hvert år foretage indberetning til de  

 statslige told- og skattemyndigheder om de i det forudgående  

 kalenderår deponerede børsnoterede aktier m.v., såfremt  

 deponeringen er foretaget for en person.
 Stk. 2. Indberetningen skal omfatte følgende  

 oplysninger om den enkelte aktie med angivelse af aktiens identitet:
 1)	Kursværdien ved udgangen af kalenderåret.
 2)	Udtagelse af aktien fra depotet.
 3)	Udbytte af aktien udloddet i årets løb, samt oplysning  

 om i hvilket land aktien er udstedt.«.
 Stk. 2-4 bliver herefter stk. 3-5.
 2. § 10, stk. 4, som bliver stk. 5, affattes  

 således:
 »Stk. 5. Den indberetningspligtige skal senest den 1. februar  

 i indberetningsåret underrette den, for hvem deponeringen er foretaget,  

 om de oplysninger der er indberettet til told- og skattemyndighederne om  

 denne.«.
 3. I § 10 F, stk. 3, ændres  

 »Kildeskattelovens § 73 E« til: »Skattestyrelseslovens § 38,  

 stk. 2,«.
§ 2 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 80 af 2. februar 2001, foretages følgende  

 ændringer:
 1. § 33 C, stk. 1, 6. og 7. pkt., affattes  

 således:
»For så vidt angår fast ejendom omfattet af 3.  

 pkt., kan der kun ske indtræden i overdragerens skattemæssige  

 stilling med hensyn til gevinst efter afskrivningsloven kapitel 3, hvis der  

 samtidig sker indtræden i overdragerens skattemæssige stilling  

 med hensyn til gevinst efter ejendomsavancebeskatningsloven på samme  

 ejendom.
Stk. 2-12 gælder heller ikke for fortjeneste, der skal  

 beskattes efter reglerne i kursgevinstloven, medmindre det sker efter  

 reglerne i § 13, stk. 1, § 16 eller § 23.«.
 2. § 45, stk. 3, 2. pkt., ophæves.
 3. I § 59, 4. pkt., indsættes efter  

 »indkomstårets udløb«: »eller udløbet af det  

 kalenderår, som indkomståret træder i stedet for, jf.  

 § 90,«.
§ 3 I lov om skattemæssig behandling af gevinst og  

 tab på fordringer, gæld og finansielle kontrakter  

 (kursgevinstloven), jf. lovbekendtgørelse nr. 774 af 16. august 2000,  

 som ændret ved § 2 i lov nr. 1030 af 22. november 2000, § 8 i  

 lov nr. 1286 af 20. december 2000 og § 3 i lov nr. 1294 af 20. december  

 2000, foretages følgende ændringer:
 1. I § 41, stk. 6, 1. pkt., indsættes efter  

 »gæld«: »i danske kroner«.
 2. I § 41, stk. 15, 1. pkt., indsættes efter  

 »fordringer«: »i danske kroner«.
§ 4 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 844 af 4.  

 september 2000, som ændret ved § 2 i lov nr. 1283 af 20. december  

 2000, § 1 i lov nr. 1285 af 20. december 2000, § 3 i lov nr. 1286  

 af 20. december 2000 og § 2 i lov nr. 1294 af 20. december 2000,  

 foretages følgende ændringer:
 1. § 3, stk. 2, 3. pkt., affattes således:  

 »Skatteministeren fastsætter de nærmere regler for  

 opgørelser efter 1. og 2. pkt.«.
§ 5 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Indberetning vedrørende kursværdien af  

 aktier efter skattekontrollovens § 10, stk. 2, nr. 1, som affattet  

 ved denne lovs § 1, nr. 1, skal foretages første gang  

 vedrørende aktier, der ligger i depot ved udgangen af  

 kalenderåret 2002. For indberetninger vedrørende aktier, der  

 ligger i depot ved udgangen af kalenderåret 2001, finder de hidtidige  

 regler i skattekontrollovens § 10, stk. 1, anvendelse.
 Stk. 3. Indberetning vedrørende udtagelse af aktier fra  

 et depot efter skattekontrollovens § 10, stk. 2, nr. 2, som  

 affattet ved denne lovs § 1, nr. 1, skal foretages første gang  

 for kalenderåret 2002.
 Stk. 4. Indberetning vedrørende udbytte efter  

 skattekontrollovens § 10, stk. 2, nr. 3, som affattet ved denne  

 lovs § 1, nr. 1, skal foretages første gang for udbytte udloddet  

 i kalenderåret 2001.
 Stk. 5. § 2, nr. 3, har virkning for indbetaling af  

 foreløbig skat vedrørende indkomståret 2001 og  

 efterfølgende indkomstår.
 Stk. 6. § 3 har virkning fra indkomståret 2002.
 Stk. 7. Selskaber m.v., der anvender lagerprincippet, og som  

 efter § 3, nr. 1, skal medregne gevinst og tab på gæld i  

 fremmed valuta ved opgørelsen af den skattepligtige indkomst, skal  

 benytte gældens værdi ultimo indkomståret 2001 som  

 værdien primo for indkomståret 2002.
Bemærkninger til lovforslaget Almindelige bemærkninger Indledning Lovforslaget går ud på at udvide  

 indberetningspligten vedrørende børsnoterede aktier deponeret  

 her i landet.
Forslaget indebærer, at pengeinstitutter m.v., der  

 administrerer depotet, skal foretage indberetning om udbytte af de deponerede  

 aktier.
Det foreslås endvidere, at depotførerne skal indberette  

 en specificeret beholdningsoversigt over aktier i depot, herunder oplysninger  

 om udtagelse af aktier fra depotet.
Lovforslaget indeholder endvidere forslag om  

 ændringer af kildeskatteloven, kursgevinstloven og  

 aktieavancebeskatningsloven.
Det drejer sig bl.a. om en justering af reglerne  

 i kildeskatteloven om frivillig indbetaling af foreløbig skat for  

 personer med forskudt indkomstår samt en række mindre justeringer  

 af overvejende teknisk karakter i de nævnte love, jf. forslagene under  

 § 2, nr. 1 og 2, § 3 og § 4.
1. Indberetning af udbytte af børsnoterede aktier Gældende ret Indkomst i form af aktieudbytte skal som anden indkomst  

 selvangives.
Selvangivelse af aktieudbytte kan dog undlades, såfremt  

 den skattepligtiges samlede aktieindkomst ikke overstiger 5.000 kr. (10.000  

 kr. samlet for ægtefæller).
 Aktieudbytte fra selskaber hjemmehørende her i  

 landet kan selvangives på den almindelige fortrykte  

 selvangivelsesblanket.
Aktieudbytte fra selskaber, der ikke er  

 hjemmehørende her i landet, kan ikke selvangives på den  

 fortrykte selvangivelse.
Den aktionær, der modtager udenlandsk udbytte,  

 må derimod anvende en udvidet selvangivelse bilagt en særlig  

 selvangivelsesblanket for udenlandsk indkomst.
Såfremt der modtages  

 aktieudbytte fra forskellige lande, må der anvendes en særlig  

 selvangivelse for udenlandsk indkomst for hvert land, hvorfra der modtages  

 udbytte.
Mange aktionærer i selskaber, der er  

 hjemmehørende her i landet, modtager i disse år i forbindelse  

 med eksempelvis fusioner eller aktieombytninger på tværs af  

 landegrænserne aktier i udenlandske selskaber.
Dette er bl.a.  

 tilfældet i forbindelse med gennemførte omstruktureringer inden  

 for den finansielle sektor.
De danske aktionærer, der hidtil har selvangivet  

 udbytte fra aktier udstedt her i landet, vil som følge af  

 sådanne omstruktureringer skulle selvangive udbytte efter reglerne for  

 udbytte af aktier udstedt i udlandet.
Aktionærerne må  

 således anvende den udvidede selvangivelsesblanket, bilagt blanketten  

 for udenlandsk indkomst.
 Dette gælder, selvom mange af disse i udlandet  

 udstedte aktier efter en omstrukturering er deponeret her i landet.
Lovforslaget Der foreslås indført en pligt for  

 depotføreren til at foretage årlige indberetninger til Told Skat  

 om udbytte af deponerede børsnoterede aktier.
 Indberetning om udbytte skal, ifølge forslaget,  

 første gang ske i januar 2002 vedrørende aktieudbytte udloddet  

 i kalenderåret 2001.
Formålet med en indberetning af udbytte er at  

 gøre det enklere for aktieejere at selvangive aktieudbytte.  

 Indberetningen vil muliggøre, at oplysninger om udloddet udbytte fra  

 børsnoterede aktier deponeret her i landet kan fortrykkes på  

 selvangivelsesblanketten.
Aktionærer, der modtager udenlandsk udbytte,  

 vil ligeledes kunne anvende den almindelige fortrykte selvangivelse, og  

 må ikke som nu anvende en udvidet selvangivelse.
 En indberetningsordning, hvormed aktieudbytte fortrykkes  

 på selvangivelsen, vil samtidig generelt bidrage til at modvirke fejl,  

 når der skal selvangives om aktieudbytte.
2. Indberetning af specificeret beholdningsoversigt for  

 børsnoterede aktier Gældende ret Depotførere er efter skattekontrolloven forpligtet  

 til at foretage indberetning om kursværdien af deponerede  

 børsnoterede aktier ved udløbet af kalenderåret,  

 når deponeringen er foretaget for en person.
Indberetningen foretages  

 som en uspecificeret indberetning af den samlede kursværdi af  

 aktierne i depotet.
 Indberetningen skal foretages senest den 20. januar i  

 året efter det år, indberetningen vedrører, og den  

 indberetningspligtige skal senest den 1. februar i indberetningsåret  

 give ejeren underretning om de indberettede oplysninger.
 Indberetningspligten omfatter børsnoterede danske  

 og udenlandske aktier i dansk depot, herunder aktie- og tegningsretter.
For aktier deponeret i udlandet gælder, at den  

 danske aktionær skal pålægge den udenlandske  

 depotfører at foretage indberetning til de danske myndigheder af  

 udbytte og kursværdi af de deponerede værdipapirer, medmindre der  

 er opnået dispensation herfra.
En dispensation indebærer, at den  

 skattepligtige selv i forbindelse med selvangivelsen skal angive de  

 pågældende oplysninger.
Lovforslaget I forbindelse med ligningsmyndighedernes  

 landsdækkende kontrolundersøgelse af aktiehandler foretaget af  

 private investorer i 1996 og 1997 fik ca. 25 pct. af de undersøgte  

 investorer ændret ansættelsen.
 Blandt andet på baggrund heraf, foreslås det,  

 at indberetningspligten vedrørende børsnoterede aktier i dansk  

 depot udvides, således at det ikke blot er den samlede kursværdi  

 af de børsnoterede aktier i depotet, der skal indberettes, men derimod  

 en specificeret beholdningsoversigt, som indeholder oplysninger om de  

 enkelte aktiers identitet og kursværdi.
 Det foreslås endvidere, at depotføreren skal  

 indberette, hvorvidt der i årets løb er udtaget aktier fra  

 depotet.
Indberetningerne vil muliggøre, at der på  

 selvangivelsen anføres en tekst om, at skattemyndighederne har  

 modtaget oplysninger om, at der er udtaget aktier fra depotet.
Skatteyderen  

 bliver herved gjort opmærksom på, at der i året er  

 indtruffet hændelser, der kan have udløst en skattepligtig  

 indkomst, som skal selvangives.
Told- og Skattestyrelsen vil envidere give skatteyderen  

 adgang til de indberettede oplysninger via internettet, hvor der ligeledes  

 vil forefindes en beregningsmodel, der kan understøtte skatteyders  

 beregning af gevinst og tab.
Skatteyder vil herefter have mulighed for at  

 overføre resultatet af avanceberegningen direkte til  

 selvangivelsen.
 Med en udvidelse af indberetningspligten sikres  

 således et bedre grundlag for den skattepligtige ved beregning af  

 gevinst og tab, ligesom skattemyndighedernes kontrolmuligheder forbedres.
 Der vil endvidere være mulighed for senere at  

 udbygge den nu foreslåede indberetningsordning til et mere omfattende  

 system til beregning af aktieavancer.
 Det foreslås, at pligten til at indberette  

 oplysninger om børsnoterede aktier skal have virkning fra år  

 2003, således at der første gang skal ske indberetning senest i  

 januar 2003 vedrørende aktier deponeret i kalenderåret 2002.
 De nærmere regler for indberetningen vil blive  

 fastsat af skatteministeren i samarbejde med den finansielle sektor.
3. Frivillig indbetaling af foreløbig skat Der foreslås en justering af kildeskatteloven.
Ud  

 over redaktionelle ændringer foreslås en justering af  

 kildeskattelovens § 59 om frivillig indbetaling af foreløbig  

 skat, således at bestemmelsen bliver i overensstemmelse med  

 gældende praksis for indbetalinger foretaget af personer med forskudt  

 indkomstår.
 Der henvises til bemærkningerne til lovforslagets  

 § 2.
4. Overgangsregler for selskabers kursgevinstbeskatning Der foreslås en ændring af to overgangsregler  

 i kursgevinstloven, således at udformningen kommer til at svare til de  

 gamle ikrafttrædelsesbestemmelser, de tilsigter at  

 videreføre.
 Der henvises til bemærkningerne til lovforslagets  

 § 3.
5. Opgørelse efter fondskodeprincippet ved afståelse af  

 næringsaktier Der foreslås en justering af  

 aktieavancebeskatningsloven, hvorefter skatteministeren bemyndiges til at  

 fastsætte regler, hvorefter pengeinstitutter, som anvender  

 realisationsprincippet i medfør af aktieavancebeskatningslovens  

 § 3, stk. 2, 1. pkt., kan anvende fondskodeprincippet  

 (opgørelse af gevinst/tab pr. fondskode og ikke pr. selskab) ved  

 opgørelse af deres fortjeneste eller tab ved afståelse af  

 aktier, som er erhvervet som led i pengeinstituttets næringsvej.
 Der henvises til bemærkningerne til lovforslagets  

 § 4.
Høring Lovforslaget har med undtagelse af den del, der  

 vedrører indberetning af en specificeret beholdningsoversigt over  

 aktier i depot samt indberetning om udtagelse af aktier fra depotet,  

 været sendt i høring i Advokatrådet,  

 Arbejderbevægelsens Erhvervsråd, Dansk Industri, Den Danske  

 Skatteborgerforening, Erhvervenes Skattesekretariat, Foreningen af  

 Registrerede Revisorer, Foreningen af Statsautoriserede Revisorer,  

 Finansrådet, Forsikring og Pension, Håndværksrådet,  

 Landbrugsrådet og Skatterevisorforeningen.
 Høringssvarene og Skatteministeriets kommentarer  

 til de væsentligste bemærkninger og forslag er medtaget som bilag  

 1 til lovforslaget.
 Desuden har lovforslaget været sendt til  

 høring i Statsministeriet, Justitsministeriet, Finansministeriet,  

 Økonomiministeriet, Ministeriet for Fødevarer, Landbrug og  

 Fiskeri, Erhvervsministeriet, Miljø- og Energiministeriet,  

 Datatilsynet, Kommunernes Landsforening, Frederiksberg Kommune,  

 Københavns Kommune, og Skattechefforeningen.
Provenumæssige konsekvenser Ligningsmyndighederne har for indkomstårene 1996 og  

 1997 gennemført en landsdækkende kontrolundersøgelse af  

 aktiehandler foretaget af private investorer.
Resultatet af undersøgelsen var bl.a., at ca.  

 12.800 eller ca. 25 pct. af de undersøgte investorer fik ændret  

 ansættelsen.
Den gennemsnitlige forhøjelse var på ca  

 45.000 kr. og den samlede forhøjelse på ca. 575 mill. kr.
Det  

 svarer til et skatteprovenu på 200 -250 mill. kr. for de 2 år  

 under et.
Hertil kommer et bødeprovenu.
 Undersøgelsen viste også, at automatiseringen  

 omkring selvangivelsesoplysningerne (de automatiske indberetninger fra  

 pengeinstitutter m.fl.) efter alt at dømme har medført en  

 passivitet omkring oplysninger til selvangivelsen, idet mange investorer  

 muligvis har været af den opfattelse, at skattemyndighederne på  

 aktieområdet havde alle relevante oplysninger i forvejen.
Den foreslåede indberetningsordning med en tekst  

 på selvangivelsen vil gøre aktieejerne opmærksomme  

 på, at der er sket bevægelser i depotet, og at der kan være  

 tale om skattepligtig gevinst/tab.
Dvs. at aktieejeren får en  

 opfordring til at undersøge nærmere, om der skulle være  

 tale om en skattepligtig gevinst eller et fradragsberettiget tab.
 Oplysningerne kan endvidere danne bedre grundlag for  

 skattemyndighedernes bedømmelse af, om der er grundlag for at vurdere  

 selvangivelsen nærmere.
Som udgangspunkt har den foreslåede  

 indberetningsordning ingen provenumæssige konsekvenser, da lovforslaget  

 ikke indebærer ændringer i regelsættet for beskatning af  

 aktieudbytter og -avancer, men ordningen må som nævnt antages at  

 modvirke fejl ved selvangivelsen heraf.
Herved undgås et utilsigtet  

 provenutab.
 De øvrige forslag skønnes ikke at have  

 provenumæssige konsekvenser.
Administrative konsekvenser for det offentlige Forslaget skønnes at medføre engangsudgifter  

 for Told Skat i 2001 på 13 mill. kr. til edb-udvikling.
Herudover  

 skønnes forslaget at medføre årlige driftsudgifter  

 på 0,2 mill. kr.
Erhvervsøkonomiske og erhvervsadministrative konsekvenser for  

 erhvervslivet Forslaget vil indebære en udvidelse af  

 finanssektorens indberetningspligt vedrørende børsnoterede  

 aktier i depot.
De nye oplysninger, der skal indberettes, er i forvejen  

 tilgængelige for virksomhederne, men selve indberetningen vil  

 indebære administrative konsekvenser.
 Forslaget om en indberetningsordning for udbytter  

 imødekommer et ønske fra den finansielle sektor.
Miljømæssige konsekvenser Det skønnes, at forslaget ikke har  

 miljømæssige konsekvenser.
Administrative konsekvenser for borgerne En indberetningsordning, der medfører, at der vil  

 blive fortrykt oplysninger på selvangivelsesblanketten om udloddede  

 udbytter fra børsnoterede danske og udenlandske aktier i depot,  

 henholdsvis angivelsen på selvangivelsen af, at der er udtaget aktier  

 fra depotet, der kan have udløst en skattepligtig indkomst, forventes  

 at modvirke fejl, når der skal selvangives om aktieudbytte og  

 -avance.
Forholdet til EU-retten Det skønnes, at forslaget ikke har EU-retlige  

 aspekter.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Forslaget om en indberetningsordning for børsnoterede  

 aktier har som udgangspunkt ingen provenumæssige konsekvenser, da  

 lovforslaget ikke indebærer ændringer i regelsættet for  

 beskatningen af aktieudbytter og -avancer, men ordningen må antages at  

 modvirke fejl ved selvangivelsen heraf, hvorved et utilsigtet provenutab  

 undgås.
De øvrige forslag skønnes ikke at have  

 provenumæssige konsekvenser.
Ingen Administrative konsekvenser for stat, amter og  

 kommuner Ingen Forslaget skønnes at medføre engangsudgifter  

 for Told Skat i 2001 på 13 mill. kr. til edb-udvikling.
Herudover  

 skønnes forslaget at medføre årlige driftsudgifter  

 på 0,2 mill. kr.
Erhvervsøkonomiske og erhvev sadministrative  

 konsekvenser for erhvervslivet Forslaget om en indberetningsordning for udbytter  

 imødekommer et ønske fra den finansielle sektor.
Forslaget vil indebære en udvidelse af finanssektorens  

 indberetningspligt vedrørende børsnoterede aktier i depot.
De  

 nye oplysninger, der skal indberettes, er i forvejen tilgængelige for  

 virksomhederne, men selve indberetningen vil indebære administrative  

 konsekvenser.
Miljømæssige konsekvenser Ingen Ingen Administrative konsekvenser for borgerne En indberetningsordning, der medfører, at der vil  

 blive fortrykt oplysninger på selvangivelsesblanketten om udloddede  

 udbytter fra børsnoterede danske og udenlandske aktier i depot,  

 henholdsvis angivelsen på selvangivelsen af, at der er udtaget aktier  

 fra depotet, der kan have udløst en skattepligtig indkomst, forventes  

 at modvirke fejl, når der skal selvangives om aktieudbytte og -avance.
Ingen Forholdet til EU-retten Det skønnes, at lovforslaget ikke indeholder  

 EU-retlige aspekter.
Bemærkninger til de enkelte  

 bestemmelser Til § 1 Til nr. 1 Efter den gældende § 10 i skattekontrolloven  

 skal den, der som led i sin virksomhed modtager børsnoterede aktier i  

 depot til forvaltning for en person, hvert år foretage indberetning til  

 Told Skat om den samlede kursværdi af de pågældende aktier  

 pr. 31. december i det forudgående kalenderår.
 Denne indberetningspligt vedrørende  

 børsnoterede aktier foreslås udvidet, således at der  

for det første indføres en indberetningspligt  

 vedrørende udbytte af børsnoterede aktier.
Indberetningen skal indeholde oplysninger om, i hvilket  

 land den udbyttegivende aktie er udstedt.
Denne oplysning giver grundlag for  

 ligningsmyndighedernes eventuelle korrektion for udbytteskat i  

 udstedelseslandet efter reglerne i gældende overenskomster om  

 dobbeltbeskatning.
 For det andet foreslås, at der stilles krav  

 om indberetning af en specificeret beholdningsoversigt for  

 børsnoterede aktier.
 Forslaget indebærer, at det ikke længere blot  

 er den samlede kursværdi af aktierne i depotet, der skal indberettes,  

 men derimod en specificeret beholdningsoversigt, som indeholder oplysninger  

 om de enkelte aktiers identitet og kursværdi.
 Såfremt der ved årets udgang ligger flere  

 aktier med samme identitet i depotet, kan der oplyses om den samlede  

 kursværdi af disse aktier med angivelse af antallet af aktier.
 Depotføreren skal endvidere ifølge forslaget  

 indberette, hvorvidt der er udtaget aktier fra depotet i årets  

 løb.
Indberetningen skal som udgangspunkt ske efter de samme  

 regler, som gælder for andre indberetninger efter afsnit II i  

 skattekontrolloven.
De nærmere regler vil i øvrigt blive fastsat  

 af skatteministeren i samarbejde med den finansielle sektor.
Til nr. 2 og 3 Der er tale om redaktionelle ændringer.
Til § 2 Til nr. 1.
 Der er tale om en redaktionel ændring.
Ved lov nr. 1283 af 20. december 2000 (Succession i konto  

 for opsparet overskud og justering af reglerne om beskatning af  

 løbende ydelser) blev bl.a. indsat et nyt stk. 5 og 6 i  

 kildeskattelovens § 33 C.
Ved en fejl skete der en  

 konsekvensændring af § 33 C, stk. 1, 6. pkt., som retteligt  

 vedrørte 7. pkt.
Det foreslås, at dette rettes.
 Til nr. 2.
 Klagereglen i kildeskattelovens § 45, stk. 3, 2.  

 pkt., er overflødig, da told- og skatteregionernes  

 (arbejdsgiverkontrollens) afgørelser i 1. instans om  

 indeholdelsespligt kan påklages til Landsskatteretten, jf.  

 kildeskattelovens § 87. De kommunale skattemyndigheders  

 afgørelser om A- og B-indkomst i forbindelse med fastlæggelsen  

 af grundlaget for den foreløbige skat (forskudsregistreringen)  

 indbringes dog for skatteankenævnet, jf. kildeskattelovens § 55 B,  

 stk. 2. Reglen foreslås derfor ophævet.
 Til nr. 3.
Kildeskattelovens § 59 indeholder regler om  

 frivillige indbetalinger af foreløbig skat.
Som led i aftalen mellem  

 regeringen, Socialistisk Folkeparti, Centrum Demokraterne og Enhedslisten om  

 Finansloven for 2000 blev der ved lov nr. 956 af 20. december 1999 bl.a.  

 indført et rentetillæg på 2 pct. af den del af  

 indbetalingerne, som overstiger 40.000 kr., og som indbetales efter  

 indkomstårets udløb.
Dette betyder, at fristen for, hvornår der kan  

 foretages ubegrænset og rentefri indbetaling, er rykket fra den 15.  

 februar efter indkomstårets udløb til udløbet af den  

 skattepligtiges indkomstår.
Dette indebærer i praksis en  

 stramning på 1½ måned til den 31. december året  

 før.
Der er ca. 4,5 mio. skatteydere i alt.
Ud af disse er der  

 ca. 20.000, der har et forskudt indkomstår i forhold til  

 kalenderåret.
For disse skatteydere rykkes fristen for  

 ubegrænsede frivillige rentefri indbetalinger ikke til den 31. december  

 men til den dato, hvor den pågældende skatteyders  

 indkomstår slutter.
Hvis indkomståret 2001 afsluttes f.eks. 30.  

 juni 2001, kan der efter de nye regler ikke foretages ubegrænset  

 rentefri indbetaling af foreløbig skat efter denne dato.
For  

 skatteydere som nævnt i eksemplet er stramningen således 7½  

 måned i forhold til tidligere gældende regler.
Som meddelt af skatteministeren i en orientering af 10.  

 januar 2001 (alm. del - bilag 221) til Folketingets Skatteudvalg  

 foreslås det, at bestemmelsen i kildeskatteloven § 59 justeres,  

 således at fristen for frivillig indbetaling af foreløbig skat  

 uden rentetillæg er samme dag for alle skattepligtige personer, d.v.s.  

 i praksis den 31. december i det kalenderår, indkomståret  

 vedrører.
Hermed bringes reglerne i overensstemmelse med hidtidig  

 praksis på området herunder den praksis, der er fulgt  

 vedrørende frivillige indbetalinger for indkomståret 2000, jf.  

 nævnte orientering af 10. januar 2001 til Folketingets  

 Skatteudvalg.
Til § 3 Der er tale om en ændring af de  

 pågældende overgangsregler, således at de bringes i  

 overensstemmelse med de ikrafttrædelsesbestemmelser, som de tilsigter  

 at videreføre.
Det vil sige, at overgangsreglerne i kursgevinstlovens  

 § 41, stk. 6 og 15, foreslås begrænset til atter kun at  

 omfatte fordringer og gæld i danske kroner.
I 1991 blev kursgevinstloven ændret, således  

 at selskaber m.v., der ikke var næringsdrivende, blev undergivet de  

 samme regler som næringsdrivende selskaber m.v.
Det vil sige, at  

 ikke-næringsdrivende selskaber m.v. fremover altid skulle medregne  

 gevinst og tab på fordringer og gæld i danske kroner ved  

 indkomstopgørelsen.
Før ændringen skulle alene gevinst  

 på fordringer, der ikke opfyldte mindsterentekravet, medregnes ved  

 indkomstopgørelsen.
Der blev ved ændringen i 1991 samtidig  

 indført overgangsregler til regulering af den type af fordringer og  

 gæld (i danske kroner), som blev omfattet af den nye skattepligt.  

 Overgangsreglerne i kursgevinstlovens § 41, stk. 6 (gæld) og  

 kursgevinstlovens § 41, stk. 15 (fordringer) er en  

 videreførelse af disse gamle overgangsregler.
Reglerne i  

 kursgevinstlovens § 41, stk. 6 og 15 blev imidlertid ved en fejl  

 udformet således, at de også kom til at omfatte de  

 ikke-næringsdrivende selskabers m.v. fordringer og gæld i fremmed  

 valuta.
I forhold til § 41, stk. 6, betyder  

 ændringen, at gevinst på gæld i fremmed valuta, der er  

 stiftet før den 27. december 1990, fremover igen bliver skattepligtig,  

 og at tab på en sådan gæld fremover igen bliver  

 fradragsberettiget.
I forhold til § 41, stk. 15, betyder  

 ændringen, at gevinst og tab på fordringer i fremmed valuta, der  

 er erhvervet før den 27. december 1990, fremover ikke længere  

 vil kunne opgøres på grundlag af værdien pr. 31. december  

 1990 i stedet for den faktiske anskaffelsessum.
Til § 4 Ved lov nr. 105 af 14. februar 2000 bemyndigedes  

 skatteministeren til at fastsætte regler, hvorefter pengeinstitutter  

 kan bruge fondskodeprincippet ved opgørelse af deres fortjeneste eller  

 tab.
 Ved fondskodeprincippet forstås, at gevinst/tab  

 opgøres pr. fondskode og ikke pr. selskab.
 Den tidligere bemyndigelse har ikke været brugt,  

 idet bemyndigelsen ved en fejl kun omfatter pengeinstitutter, der anvender  

 lagerprincippet (aktieavancebeskatningslovens § 3, stk. 2, 2.  

 pkt.).
 Bekendtgørelsen om anvendelse af  

 fondskodeprincippet bør også omfatte pengeinstitutter, der  

 anvender realisationsprincippet (§ 3, stk. 2, 1. pkt.). Ved den  

 foreslåede ændring vil skatteministeren blive bemyndiget til at  

 fastsætte regler om, at pengeinstitutter kan bruge fondskodeprincippet,  

 uanset om de anvender realisations- eller lagerprincippet.
Til § 5 Til stk. 1.
 Det foreslås, at loven træder i kraft dagen  

 efter bekendtgørelsen i Lovtidende.
 Til stk. 2.
 Det foreslås, at pligten for en depotfører  

 til at foretage specificeret indberetning om kursværdien af  

 børsnoterede aktier skal have virkning første gang for  

 indberetninger vedrørende aktier, der ligger i depot ved udgangen af  

 kalenderåret 2002. Der skal således foretages indberetning  

 første gang senest den 20. januar 2003 vedrørende aktier  

 deponeret i kalenderåret 2002, jf. skattekontrollovens § 9 A.
 Indberetning af kursværdien af børsnoterede  

 aktier vedrørende kalenderåret 2001 skal ske efter de hidtidige  

 regler i skattekontrollovens § 10.
 Til stk. 3.
 Det foreslås, at indberetning om udtagelse af aktier  

 fra depotet skal ske første gang senest den 20. januar 2003  

 vedrørende aktier udtaget af depotet i kalenderåret 2002, jf.  

 skattekontollovens § 9 A.
 Til stk. 4.
 Det foreslås, at pligten for en depotfører  

 til at foretage indberetning af oplysninger om udbytte af børsnoterede  

 aktier skal have virkning første gang for indberetninger  

 vedrørende udbytte udloddet i kalenderåret 2001. Der skal  

 således foretages indberetning første gang senest den 20. januar  

 2002 vedrørende aktieudbytte, der er udloddet i kalenderåret  

 2001, jf. skattekontrollovens § 9 A.
 Til stk. 5.
 Det foreslås, at adgang for personer med forskudt  

 indkomstår til at foretage frivillige indbetalinger af foreløbig  

 skat uden rentetillæg indtil den 31. december i kalenderåret, som  

 det forskudte indkomstår træder i stedet for, tillægges  

 virkning fra og med indkomståret 2001.
 Til stk. 6.
 Det foreslås, at ændringen af  

 kursgevinstlovens § 41, stk. 6 og 15, skal have virkning for  

 gevinst og tab, der realiseres i indkomståret 2002 eller senere  

 indkomstår.
 I den mellemliggende periode, dvs. fra og med  

 indkomståret 1998 (tidspunktet for den nye kursgevinstlovs  

 ikrafttræden) og til og med indkomståret 2001, finder de hidtil  

 gældende regler i § 41, stk. 6 og 15 anvendelse.
 Til stk. 7.
Reglen omhandler fastsættelse af indgangsværdi  

 for de selskaber, der anvender lagerprincippet på gæld i fremmed  

 valuta.
Efter bestemmelsen skal de pågældende selskaber ved  

 opgørelsen af gevinst og tab på gæld i fremmed valuta  

 stiftet før den 27. december 1990, der som følge af  

 ændringen af kursgevinstlovens § 41, stk. 6, atter skal  

 medregnes ved indkomstopgørelsen fra og med indkomståret 2002,  

 anvende gældens værdi ultimo indkomståret 2001 som  

 værdien primo indkomståret 2002.
Bilag 1 Høringssvar og kommentarer hertil vedr.  

 lovforslaget (Høringssvarene omfatter ikke forslaget under § 1,  

 nr. 1, om indberetning af en specificeret beholdningsoversigt over aktier i  

 depot, herunder udtagelse af aktier fra depotet.) Organisation Bemærkninger Kommentarer Advokatrådet Ingen bemærkninger Arbejderbevægelsens Erhvervsråd AE kan tilslutte sig de ændringer, der er indeholdt i lovforslaget.  

 Det tilføjes, at der efter AE´s opfattelse er et klart behov for en  

 mere gennemgribende reform og forenkling af aktieavancebeskatningen og i den  

 sammenhæng etablering af et generelt indberetningssystem, jf. de  

 forslag arbejdsgruppen til gennemgang af aktieavancebeskatningsloven, nedsat  

 under Skatteministeriet, tidligere er fremkommet med.
AE finder, at behovet  

 for en sådan reform understøttes af resultaterne af den  

 landsdækkende kontrolundersøgelse med aktiehandel, som Told Skat  

 med Ligningsrådets godkendelse har foretaget, og som viste, at  

 næsten 25 procent af de undersøgte private investorer fik deres  

 ansættelse ændret.
Baggrunden for, at der ikke fremsættes forslag til ændring af  

 avancebeskatningsreglerne nu, er, at det ikke anses for sandsynligt,  

 at forslaget kan opnå den fornødne tilslutning i Folketinget  

 på nuværende tidspunkt.
Den nu foreslåede  

 indberetningsordning vil imidlertid kunne indgå i en mere omfattende  

 indberetningsordning på et senere tidspunkt.
Dansk Industri Har ikke afgivet bemærkninger Den Danske Skatteborgerforening Har ikke afgivet bemærkninger Dansk Handel og Service Ingen bemærkninger Erhvervenes Skattesekretariat Ingen bemærkninger Finansrådet Finansrådet er som udgangspunkt tilfreds med indholdet af  

 lovforslaget, da der herved løses en række administrative  

 problemer i relation til aktionærer med udenlandske aktier.  

 Ifølge lovforslaget muliggøres det, at oplysninger om udloddet  

 udbytte fra aktier, der er udstedt i udlandet, men deponeret her i landet,  

 kan fortrykkes på selvangivelsen, således at aktionæren  

 fritages fra at anvende en særlig selvangivelsesblanket.  

 Finansrådet skal imidlertid understrege, at pengeinstitutterne alene  

 kan indberette kontant udbytte.
I den forbindelse henvises til udkastets  

 bemærkningerne, hvoraf fremgår, at udbytte skal omregnes til  

 danske kroner på retserhvervelsestidspunktet.
Pengeinstitutterne er  

 ikke bekendt med dette tidspunkt, hvorfor man i praksis bruger  

 omregningskursen på den dato, hvor midlerne udbetales til kunden.
 De nærmere regler for indberetningen bl.a vedrørende  

 udenlandsk udbytte vil blive fastsat af Skatteministeren i samarbejde med den  

 finansielle sektor.
Foreningen af Registrerede Revisorer FRR kan fuldt ud tilslutte sig forslaget om en udvidelse af  

 indberetningspligten for børsnoterede aktier til også at omfatte  

 udbytte, idet bemærkes, at finanssektoren, der pålægges det  

 administrative merarbejde i forbindelse med indberetningen, stiller sig  

 positivt overfor forslaget.
Forslaget indebærer efter FRR´s vurdering  

 en lettelse af revisorens arbejde ved at udbytter bliver fortrykt på  

 selvangivelsen.
FRR går ud fra, at oplysningerne kommer til at  

 fremgå af servicebrevet til selvstændige og andre med udvidet  

 selvangivelse.
FRR foreslår, at forslaget udvides til også at omfatte  

 selskabers aktiedepoter.
Ifølge § 10, stk. 1, er der kun  

 indberetningspligt for personers aktiedepoter.
Den foreslåede udvidelse  

 omfatter ligeledes kun personers aktiedepoter.
FRR er af den opfattelse, at  

 man bør tage skridtet fuldt ud og udvide forslaget til også at  

 omfatte indberetningspligt for selskaber, både hvad angår  

 ultimobeholdninger og udbytter af børsnoterede aktier i depot,  

 hvorefter udbyttet kan indføjes på selvangivelsen.  

 Indførelse af pligt til at indberette udbytter for selskabers  

 børsnoterede aktier i depot bør efter FRR´s opfattelse  

 sammenkædes med et forslag om afskaffelse af udbytteblanketterne i  

 forbindelse med selskabers tilbagesøgning af for meget indeholdt  

 udbytte.
FRR har foretaget beregninger der viser, at forslaget  

 indebærer betydelige samfundsmæssige besparelser.
Skatteministeriet er enig med FRR i, at ordningen med tilbagebetaling af  

 udbytteskat med fordel kunne forenkles.
Told- og Skattestyrelsen vil med  

 henblik på at undersøge mulighederne herfor tage initiativ til  

 nedsættelse af en arbejdsgruppe med repræsentanter fra  

 revisororganisationerne, finanssektoren, Told Skat m.fl.
Foreningen af Statsautoriserede Revisorer Har ikke afgivet bemærkninger Forsikring og Pension Ingen bemærkninger Håndværksrådet Har ikke afgivet bemærkninger Landbrugsrådet Ingen bemærkninger Skatterevisorforeningen Ingen bemærkninger Kommunernes Landsforening Ingen bemærkninger Frederiksberg Kommune Ingen bemærkninger Københavns Kommune Ingen bemærkninger Skattechefforeningen Ingen bemærkninger Bilag 2 Lovforslaget sammenholdt med gældende lov Gældende formulering Lovforslaget § 1 I skattekontrolloven, jf. lovbekendtgørelse nr. 858 af 13.  

 september 2000, som ændret ved § 40 i lov nr. 1029 af 22. november  

 2000, § 3 i lov nr. 1282 af 20. december 2000, § 9 i lov nr. 1286  

 af 20. december 2000 og § 3 i lov nr. 1301 af 20. december 2000,  

 foretages følgende ændringer:
 1. § 10, stk. 1, ophæves og i stedet  

 indsættes:
 § 10. Den, der som led i sin virksomhed modtager aktier i  

 depot til forvaltning, skal hvert år foretage indberetning til de  

 statslige told- og skattemyndigheder om kursværdien af således  

 deponerede børsnoterede aktier ved udløbet af det  

 forudgående kalenderår, hvis deponeringen er foretaget for en  

 person.
 »§ 10. Den, der som led i sin virksomhed modtager aktier i  

 depot til forvaltning, skal hvert år foretage indberetning til de  

 statslige told- og skattemyndigheder om de i det forudgående  

 kalenderår deponerede børsnoterede aktier m.v., såfremt  

 deponeringen er foretaget for en person.
 Stk. 2. Indberetningen skal omfatte følgende  

 oplysninger om den enkelte aktie med angivelse af aktiens identitet:
- - - 1)	Kursværdien ved udgangen af kalenderåret.
 2)	Udtagelse af aktien fra depotet.
 3)	Udbytte af aktien udloddet i årets løb, samt oplysning  

 om i hvilket land aktien er udstedt.«.
 Stk. 2-4 bliver herefter stk. 3-5.
 Stk. 4. Den indberetningspligtige skal inden den 1. februar i  

 indberetningsåret underrette depositaren om de til de statslige told-  

 og skattemyndigheder indberettede oplysninger.
 2. § 10, stk. 4, som bliver stk. 5, affattes  

 således:
 »Stk. 5. Den indberetningspligtige skal senest den 1. februar  

 i indberetningsåret underrette den, for hvem deponeringen er foretaget,  

 om de oplysninger der er indberettet til told- og skattemyndighederne om  

 denne.«.
§ 10 F. - - - Stk. 3. Tilsidesættes et skattearrangement som  

 nævnt i stk. 1, 1. pkt., kan udbyderen respektive formidleren  

 påklage dette forhold i skatteansættelsen efter de almindelige  

 klageregler i skattestyrelsesloven.
Kildeskattelovens § 73 E finder  

 tilsvarende anvendelse over for udbyderen eller formidleren.
 3. I § 10 F, stk. 3, ændres  

 »Kildeskattelovens § 73 E« til: »Skattestyrelseslovens § 38,  

 stk. 2,«.
§ 2 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 80 af 2. februar 2001, foretages følgende  

 ændringer:
§ 33 C.
Ved overdragelse i levende live af en virksomhed eller  

 en andel heraf til børn, børnebørn, søskende,  

 søskendes børn eller søskendes børnebørn  

 kan parterne i overdragelsen anvende reglerne i stk. 2-12.  

 Adoptivforhold eller stedbarnsforhold sidestilles med naturligt  

 slægtskabsforhold.
Stk. 2-12 gælder ikke for beskatning af  

 ejendomsavancer vedrørende fast ejendom omfattet af  

 ejendomsavancebeskatningsloven, medmindre der er tale om en fast ejendom,  

 hvor mere end halvdelen af ejendommen anvendes i overdragerens eller  

 overdragerens samlevende ægtefælles erhvervsvirksomhed.
Ved  

 opgørelsen af den erhvervsmæssige andel lægges den  

 ejendomsværdimæssige fordeling mellem erhverv og beboelse til  

 grund.
Udlejning af anden fast ejendom end fast ejendom som nævnt i  

 vurde-ringslovens § 33, stk.1 og 7, anses ikke i denne forbindelse for  

 erhvervsvirksomhed.
For så vidt angår fast ejendom omfattet af 3.  

 pkt., kan der kun ske indtræden i overdragerens skattemæssige  

 stilling med hensyn til gevinst efter afskrivningsloven kapitel 3, hvis der  

 samtidig sker indtræden i overdragerens skattemæssige stilling  

 med hensyn til gevinst efter ejendomsavancebeskatningsloven på samme  

 ejendom.
Stk. 2-10 gælder heller ikke for fortjeneste, der skal  

 beskattes efter reglerne i kursgevinstloven, medmindre det sker efter  

 reglerne i § 13, stk. 1, § 16 eller § 23. For aktier,  

 anparter og andelsbeviser og lignende gælder  

 aktieavancebeskatningslovens § 11, uanset om de indgår i  

 virksomheden.
 1. § 33 C, stk. 1, 6. og 7. pkt., affattes  

 således:
»For så vidt angår fast ejendom omfattet af 3.  

 pkt., kan der kun ske indtræden i overdragerens skattemæssige  

 stilling med hensyn til gevinst efter afskrivningsloven kapitel 3, hvis der  

 samtidig sker indtræden i overdragerens skattemæssige stilling  

 med hensyn til gevinst efter ejendomsavancebeskatningsloven på samme  

 ejendom.
Stk. 2-12 gælder heller ikke for fortjeneste, der skal  

 beskattes efter reglerne i kursgevinstloven, medmindre det sker efter  

 reglerne i § 13, stk. 1, § 16 eller § 23.«.
- - - § 45. - - - Stk. 3. I tvivlstilfælde afgør vedkommende  

 skattemyndighed, om en indkomst skal anses for A-indkomst eller B-indkomst.  

 Skattemyndighedens afgørelse kan indbringes for skatteministeren.
 2. § 45, stk. 3, 2. pkt., ophæves.
§ 59. Den skattepligtige kan indbetale foreløbig skat  

 ud over, hvad der er indeholdt i A-indkomst eller opkrævet ved  

 skattebillet.
Sådan indbetaling kan også foretages efter  

 udløbet af indkomståret, men ikke senere end den 1. juli i  

 året efter indkomståret.
Indbetaling efter den 15. marts i  

 året efter indkomståret, kan ikke overstige 40.000 kr.
I det  

 omfang de samlede indbetalinger efter indkomstårets udløb  

 overstiger 40.000 kr., skal den skattepligtige betale et tillæg  

 på 2 pct.
Tillægget anses for indeholdt i indbetalingen og  

 fragår heri, inden indbetalingen godskrives den skattepligtige efter  

 § 60, stk. 1, litra e.
 3. I § 59, 4. pkt., indsættes efter  

 »indkomstårets udløb«: »eller udløbet af det  

 kalenderår, som indkomståret træder i stedet for, jf.  

 § 90,«.
§ 3 I lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven), jf.  

 lovbekendtgørelse nr. 774 af 16. august 2000, som ændret ved  

 § 2 i lov nr. 1030 af 22. november 2000, § 8 i lov nr. 1286 af 20.  

 december 2000 og § 3 i lov nr. 1294 af 20. december 2000, foretages  

 følgende ændringer:
§ 41. - - - Stk. 6. For selskaber m.v., der ikke opfyldte betingelsen i  

 § 2, 2. pkt., som affattet ved lovbekendtgørelse nr. 627 af 29.  

 september 1987, som ændret ved lov nr. 255 af 25. april 1990 og lov nr.  

 386 af 13. juni 1990, dvs. ikke-næringsskattepligtige selskaber m.v.,  

 omfatter § 6 og § 7, stk. 1, ikke gevinst og tab på  

 gæld, der er stiftet før den 27. december 1990. Debitorskifte  

 betragtes ikke som stiftelse af ny gæld.
For selskaber m.v., der var  

 omfattet af ligningslovens § 4, men som ikke opfyldte betingelsen i  

 § 2, 2. pkt., som affattet ved lov nr. 532 af 13. december 1985,  

 omfattet af § 7, stk. 1, dog gevinst og tab på lån, der  

 er optaget før den 1. januar 1986.
 1. I § 41, stk. 6, 1. pkt., indsættes efter  

 »gæld«: »i danske kroner«.
- - - Stk. 15. Ved opgørelsen af gevinst og tab på  

 fordringer, der er erhvervet før den 27. december 1990, kan selskaber  

 m.v., der ikke opfyldte betingelsen i § 2, 2. pkt., som affattet ved  

 lovbekendtgørelse nr. 627 af 29. september 1987, som ændret ved  

 lov nr. 255 af 25. april 1990 og lov nr. 386 af 13. juni 1990, dvs.  

 ikke-næringsskattepligtige selskaber m.v., ved anvendelsen af reglerne  

 i § 26, stk. 1 og 4, i stedet for anskaffelsessummen benytte  

 værdien pr. 31. december 1990. Selskaber m.v. med forskudt  

 indkomstår kan desuden benytte værdien ved begyndelsen af  

 indkomståret 1991. Valget skal træffes samlet for samtlige  

 fordringer under ét.
 2. I § 41, stk. 15, 1. pkt., indsættes efter  

 »fordringer«: »i danske kroner«.
§ 4 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 844 af 4.  

 september 2000, som ændret ved § 2 i lov nr. 1283 af 20. december  

 2000, § 1 i lov nr. 1285 af 20. december 2000, § 3 i lov nr. 1286  

 af 20. december 2000 og § 2 i lov nr. 1294 af 20. december 2000,  

 foretages følgende ændringer:
§ 3. - - - Stk. 2. For de i stk. 1 nævnte aktier  

 opgøres fortjeneste eller tab som forskellen mellem  

 afståelsessummen og den del af den samlede anskaffelsessum for aktierne  

 i hvert enkelt selskab, der efter en forholdsmæssig fordeling falder  

 på de afståede aktier (realisationsprincippet). Den  

 skattepligtige kan dog i stedet én gang for alle vælge at  

 medregne urealiseret fortjeneste eller tab på beholdningen af aktier  

 til den skattepligtige indkomst (lagerprincippet). Skatteministeren  

 fastsætter de nærmere regler for opgørelsen efter 2.  

 pkt.
 1. § 3, stk. 2, 3. pkt., affattes således:  

 »Skatteministeren fastsætter de nærmere regler for  

 opgørelser efter 1. og 2. pkt.«.
