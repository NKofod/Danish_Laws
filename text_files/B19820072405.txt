 I medfør af § 7, stk. 4, og § 28, stk. 5, i lov nr. 167 af 12. maj 1965 om  

 kvalitetskontrol med fisk og fiskevarer, som ændret ved lov nr. 139 af 24.  

 april 1975, fastsættes:
§ 1.  Ved enhver omsætning på hjemmemarkedet af de i  

 bekendtgørelsen anførte fiskearter må ikke anvendes andre sorteringer end de  

 i § 2 angivne, med mindre salget finder sted usorteret eller andet er aftalt  

 mellem grossist og køber.
Bortset fra de tilfælde, hvor særlige sorteringer  

 er aftalt mellem grossist og køber, er undersortering inden for de i § 2  

 fastsatte sorteringer ikke tilladt.
 Stk. 2.  Er der i et parti eller en last foretaget  

 frasortering af enkelte størrelser, kan restpartiet eller -lasten ikke  

 frembydes til salg usorteret, idet hele partiet eller lasten i så fald skal  

 sorteres i overensstemmelse med § 2. Dette gælder dog ikke for lyssej  

 (lubbe), der er »søpakket«, hvorved forstås fisk, der er pakket og  

 iset i kasser om bord, og som i førstehåndsleddet omsættes i de pågældende  

 kasser.
 Stk. 3.  Sortering sker efter vægt undtagen for levende  

 rødspætte og fjæsing, der sorteres efter mål, og den til enhver tid i  

 saltvandsfiskeriloven fastsatte målingsmetode kommer herved til anvendelse.
Stk. 4.  Når sorteringen foretages ved opvejning af den  

 enkelte fisk, tillades ingen tolerance i de i § 2 nævnte  

 størrelsessorteringer.
Foretages sorteringen på anden måde, tillades for den  

 enkelte fisk en fejlmargin på 10 pct. for de i § 2 nævnte fiskearter med  

 undtagelse af laks, pighvarre, slethvarre, søtunge, sildehaj, hummer og  

 dybvandshummer, for hvilke arter en fejlmargin på kun 5 pct. vil kunne  

 tolereres.
Gennemsnitsvægten i en kasse skal dog ligge inden for den  

 pågældende størrelsessorterings rammer som fastsat i § 2.
 § 2.  Sorteringerne fastsættes således:
 LAKS (Salmo salar):
 § 3.  Overtrædelse af §§ 1 og 2 straffes med bøde  

 eller hæfte.
 § 4.  Bekendtgørelsen træder i kraft den 1. januar  

 1983.
 Stk. 2.  Bekendtgørelse nr. 187 af 2. april 1976 om  

 sortering af fersk fisk ved salg på hjemmemarkedet ophæves.
 § 5.  Bekendtgørelsen gælder ikke for Grønland.
FISKERIMINISTERIET, DEN 29. DECEMBER  

 1982 H.
GROVE /Mogens Nielsen (* 1) I medfør af traktaten om oprettelse af Det europæiske økonomiske  

 Fællesskab har Rådet udstedt visse forordninger om størrelses- og  

 kvalitetsklassificering (sortering) af en række fiskevarer, der ikke er  

 omfattet af bekendtgørelsen.
Ifølge artikel 189 i EØF-traktaten gælder en  

 forordning umiddelbart i hver medlemsstat.
