Bekendtgørelse om kursus i samfundsforståelse i medfør af  

 integrationsloven I medfør af § 20, stk. 3, i lov nr. 474 af 1.  

 juli 1998 om integration af udlændinge i Danmark (integrationslov)  

 fastsættes:
Kapitel 1 Formål m.v.
§ 1.  

  

 Kommunalbestyrelsen skal som en del af introduktionsprogrammet tilbyde  

 udlændinge omfattet af lovens § 16 et kursus i forståelsen af danske  

 samfundsforhold m.v.
Kurset skal have en varighed på mindst 20 timer.
 Stk. 2.  

  

 Kurset har  

 til formål at give nyankomne udlændinge en første information om danske  

 samfundsforhold, som skal medvirke til, at de pågældende bliver i stand til  

 at  

 tage del i samfundslivet på lige fod med andre borgere.
§ 2.  

  

 Kurset skal normalt afholdes inden et halvt år efter, at kommunalbestyrelsen  

 har overtaget ansvaret for den pågældende udlænding.
Det forventede tidspunkt  

 for deltagelsen i kurset fastsættes ved udarbejdelsen af handlingsplanen  

 efter  

 lovens § 19.
 Stk. 2.  

  

 Kommunalbestyrelsen kan undlade at tilbyde en udlænding deltagelse i kurset,  

 når den pågældende må anses for at have tilstrækkelig viden om de emner, som  

 kurset omhandler, eller når ganske særlige grunde i øvrigt taler herfor,  

 herunder hvis en udlænding på grund af fysiske eller psykiske handicap,  

 torturoplevelser eller stærke traumer ikke er i stand til at følge kurset med  

 udbytte.
 Stk. 4.  

  

 Kommunalbestyrelsen kan endvidere udskyde tilbuddet, hvis den pågældende på  

 grund af sygdom, graviditet, barsel, manglende anvisning af børnepasning  

 eller  

 lignende ikke har mulighed for at tage imod tilbuddet.
Kapitel 2 Tilrettelæggelse og indhold § 3.  

  

 Kurset skal tilrettelægges under hensyn til og kan helt eller delvist  

 afholdes  

 i tilknytning til de øvrige dele af introduktionsprogrammet, jf. lovens  

 § 16, stk. 2  


.
 Stk. 2.  

  

 Kurset kan  

 afholdes som et sammenhængende eller opdelt forløb.
 § 4.  

  

 Kommunalbestyrelsen har ansvaret for kurset, men kan helt eller delvist  

 overlade tilrettelæggelsen og afholdelsen til en anden kommunalbestyrelse, en  

 offentlig eller privat uddannelsesinstitution, en privat organisation eller  

 et  

 privat selskab.
 § 5.  

  

 Kurset kan tage udgangspunkt i lokalsamfundets forhold.
 Stk. 2.  

  

 Kurset kan  

 bestå i en kombination af teoretisk undervisning og ekskursioner og lignende  

 til uddannelsessteder, virksomheder, boligområder, foreninger og  

 institutioner  

 m.v. i lokalområdet.
 Stk. 3.  

  

 Personer  

 med tilknytning til myndigheder, flygtninge- og indvandrerforeninger,  

 arbejdsmarkedets parter, skolebestyrelser og lokale foreninger samt andre  

 relevante personer fra det lokale samfund kan inddrages ved tilrettelæggelsen  

 og afholdelsen af kurset.
§ 6.  



  

 Kurset skal tage udgangspunkt i de enkelte  

 deltageres sproglige, uddannelsesmæssige og kulturelle forudsætninger.
Der  

 skal  

 anvendes tolkebistand i nødvendigt omfang.
 § 7.  

  

 Kurset skal indeholde generel og overordnet information om forhold, der må  

 anses for at have væsentlig betydning for forståelsen af det danske samfund,  

 herunder om den danske samfundsopbygning og kulturformer i Danmark.
 Stk. 2.  

  

 Kurset kan  

 endvidere indeholde information om forhold, der har væsentlig betydning for  

 den  

 enkelte udlændings muligheder for at tage del i samfundslivet, herunder om  

 forhold vedrørende bolig, arbejdsmarkedet, uddannelse, fritidstilbud,  

 daginstitutioner, privatøkonomi samt social- og sundhedsområdet.
Kapitel 3 Ikrafttræden § 8.  

  

 Bekendtgørelsen træder i kraft den 1. januar 1999.
