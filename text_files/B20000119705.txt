Bekendtgørelse om uddannelsen til  

 hotel- og fritidsassistent I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 hotel- og fritidsassistent.
Uddannelsens mål § 2. Det er uddannelsens mål, at den  

 uddannede hotel- og fritidsassistent selvstændigt kan  

 tilrettelægge og udføre varierende servicefunktioner inden for  

 hotel- og fritidsområdet, herunder skal den uddannede  

 selvstændigt og i samarbejde med andre kunne varetage:
1)	almindeligt servicearbejde inden for overnatnings-, bespisnings- og  

 turistvirksomhed, 2)	grund- og specialrengøring, 3)	klargøring af værelser, møde- og  

 konferencelokaler mv. , 4)	morgenservering, 5)	produktion og salg af fastfood-produkter og 6)	Servicering af gæster og kunder.
 Stk. 2. Den uddannede hotel- og fritidsassistent skal have  

 grundlæggende indsigt i restaurant-, hotel- og fritidsbranchen,  

 miljømæssige forhold og rengørings- og  

 sikkerhedsmæssige krav samt have forståelse af samarbejde.  

 Desuden skal den uddannede aktivt kunne deltage i virksomhedens  

 egenkontrol.
 Stk. 3. Den uddannede skal endvidere have indsigt i og  

 forståelse af beskæftigelsesområdets  

 miljømæssige forhold, herunder håndtering af  

 miljømæssige problemstillinger i forbindelse med fagets  

 udførelse.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang Fra jord til bord   hotel, køkken,  

 levnedsmiddel og jordbrug, jf. § 14, stk. 2, i  

 erhvervsuddannelsesloven.
 Stk. 2. Det faglige udvalg for uddannelsen er Det faglige  

 Udvalg for Hotel- og fritidsassistentuddannelsen.
 § 4. Uddannelsen varer 2 år og 6  

 måneder.
Stk. 2. Uddannelsen omfatter et obligatorisk  

 grundforløb på 20 uger, jf.  

 grundforløbsbekendtgørelsen, og et obligatorisk  

 hovedforløb, der omfatter praktikuddannelse og 20 ugers  

 skoleundervisning.
Eleven kan indlede uddannelsen på skole med et  

 grundforløb eller i en praktikvirksomhed.
 Stk. 3. Skoleundervisningen i hovedforløbet er opbygget  

 af to skoleperioder af 10 ugers varighed, der omfatter grundfag,  

 områdefag, bundne specialefag, valgfri specialefag og valgfag.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. bekendtgørelse om erhvervsuddannelser  

 (hovedbekendtgørelsen) og erhvervsuddannelseslovens § 12,  

 stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. § 6.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet jf.  

 § 9.
 Stk. 2. I grundfaget hygiejne skal eleven mindst have  

 opnået karakteren 6.
Voksenuddannelsesforløb § 6. Personer, der er fyldt 25 år, og som  

 har haft mindst 2 års relevant erhvervserfaring som  

 fuldtidsbeskæftigelse eller tilsvarende deltidsbeskæftigelse kan  

 gennemføre uddannelsen på normalt 1 år og 8 måneder.  

 Skoleundervisningen omfatter et obligatorisk grundforløb på 20  

 uger eller et supplerende kursus, jf. § 7.
 Stk. 2. Hovedforløbet omfatter 20 ugers  

 skoleundervisning.
 Stk. 3. Det faglige udvalg godkender fastsættelsen af  

 praktikperioder.
 Stk. 4. Det faglige udvalg kan i særlige tilfælde  

 dispensere fra alders- og beskæftigelseskravet, jf. stk. 1.
 Stk. 5. Skoleundervisningen omfatter grundfag,  

 områdefag, bundne specialefag, valgfri specialefag og valgfag med de  

 fastsatte mål, jf. §§ 9-14.
§ 7. Elever, der har de nødvendige  

 forudsætninger, kan gennemføre et supplerende kursus, jf.  

 erhvervsuddannelseslovens § 16 på indtil 12 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan herunder foretage afklaring af elevens  

 praktiske og teoretiske kvalifikationer med henblik på afgørelse  

 om merit i uddannelsesforløbet i et forløb på indtil 2  

 uger jf. hovedbekendtgørelsens § 20 stk. 2.  

 Suppleringskurset og herunder afklaringen kan gennemføres uden  

 uddannelsesaftale.
For elever med uddannelsesaftale er kurset omfattet af  

 uddannelsesaftalen.
 Stk. 2. Det supplerende kursus omfatter normalt:
 1)	Følgende fælles områdefag:
a)	salg, gæste- og kundebetjening og b)	varekundskab.
 2)	Følgende grundfag:
a)	førstehjælp og brand, b)	hygiejne og c)	miljø.
 3)	Følgende områdefag, der er særlige for  

 hovedforløbet:
 a)	hotel- og restaurantfag.
Fritagelse for dele af uddannelsen § 8. Elever kan fritages for dele af uddannelsen,  

 jf. hovedbekendtgørelsen og bekendtgørelse om merit for visse  

 fag i ungdomsuddannelser mv. (meritbekendtgørelsen) og efter  

 anvisningerne i vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særligt for hovedforløbet:
1)	Hotel og restaurantfag Niveau: Begynder Målet er at eleven kan:
a)	klargøre, fremstille og anrette enkle kolde, lune og varme  

 retter til servering i henholdsvis restaurant, fastfood-forretning,  

 selvbetjeningsrestauranter og kantiner, b)	foretage enkel anretning, servering, emballering og distribution i  

 henholdsvis restaurant, fastfood-forretning, selvbetjeningsrestauranter og  

 kantiner, c)	medvirke til indkøb, varebestilling og varemodtagelse, d)	foretage prisberegning ud fra kostpriser og e)	foretage markedsføring under anvendelse af  

 grundlæggende principper for markedsføring.
 Stk. 2. Grundforløbet omfatter desuden følgende  

 grundfag, der træder i stedet for områdefag, der er særlige  

 for hovedforløbet, jf. grundfagsbekendtgørelsen:
 1)	Fremmedsprog, engelsk, F, 1 uge.
 Stk. 3. Undervisningen i de i stk. 1 og 2, nævnte  

 fag varer i alt 5 uger.
 § 10. Undervisningen i hovedforløbet  

 omfatter følgende grundfag, jf.  

 grundfagsbekendtgørelsen:
 1)	Dansk, F.
 2)	Naturfag, F.
 3)	Psykologi, 1 uge.
 4)	Salg og service, F.
 5)	Virksomhedslære og innovation, F.
 Stk. 2. Undervisningen i de i stk. 1, nævnte fag  

 varer i alt 7 uger.
 § 11. Undervisningen på hovedforløbet  

 omfatter følgende områdefag:
1)	Grundrengøring Niveau: Avanceret Målet er, at eleven selvstændigt og i samarbejde med andre  

 kan planlægge, tilrettelægge og udføre daglig  

 erhvervsrengøring samt grundrengøring.
2)	Overvågning Niveau: Begynder Målet er, at eleven kan medvirke til planlægning og  

 gennemførsel af tilsyn i forbindelse med sports- og fritidsaktiviteter  

 i sommerlande, feriecentre, badelande og andre rekreative områder.
3)	Produktionshygiejne Niveau: Rutine Målet er, at eleven kan deltage i virksomhedens egenkontrol og  

 efterleve hygiejneforskrifter i den daglige produktion.
4)	Turistlære Niveau: Begynder Målet et, at eleven kan servicere danske såvel som  

 udenlandske gæster med hensyn til danske turistprodukter.
 Stk. 2. Undervisningen i de i stk. 1, nævnte fag  

 varer i alt 4,5 uger.
 § 12. Undervisningen i hovedforløbet  

 omfatter følgende bundne specialefag:
1)	Fastfood Niveau: Rutine Målet er, at eleven selvstændigt og i samarbejde med andre  

 kan tilberede og sælge de produkter, der er almindeligt forekommende i  

 fastfood-forretninger.
2)	Gæste- og kundebetjening Niveau: Rutine Målet er, at eleven selvstændigt kan servicere  

 gæster og kunder.
3)	Specialrengøring Niveau: Avanceret Målet er, at eleven selvstændigt og i samarbejde med andre  

 kan udføre rengøring i overnatnings-, bespisnings- og  

 turistvirksomheder m.v.
 Stk. 2. Undervisningen i de i stk. 1, nævnte fag  

 varer i alt 4,5 uger.
 § 13. Undervisningen i hovedforløbet  

 omfatter desuden 1 uges valgfri specialefag, der repræsenterer en  

 række muligheder for, at eleven kan specialisere sig yderligere.
 Stk. 2. Eleven og virksomheden vælger valgfri  

 specialefag efter anvisningerne i vejledningen til  

 bekendtgørelsen.
 Stk. 3. Valg af valgfri specialefag sker ved indledningen af  

 2. skoleperiode i hovedforløbet.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne om valgfag  

 i hovedbekendtgørelsen.
 Stk. 2. Undervisningen i valgfag varer i alt 3 uger.
Praktikuddannelsen § 15. Praktikuddannelsen omfatter mindst 6 af  

 følgende arbejdsfunktioner, hvoraf enten nr. 2 eller nr. 3 skal  

 forekomme samt nr. 4:
1)	almindelig gæste- og kundebetjening inden for overnatnings-,  

 bespisnings- og turistvirksomheder, 2)	morgenservering, 3)	produktion og salg af fastfood-produkter, 4)	rengøring og klargøring af hotelværelser eller  

 andre former for ferieboliger, 5)	rengøring og klargøring af møde- og  

 konferencelokaler, samt rengøring af restaurantlokaler, 6)	rengøring og klargøring af specialområder,  

 såsom køkken og/eller motionsrum, saunaer, swimmingpools og  

 øvrige faciliteter, 7)	renholdelse af almindeligt forekommende tekstiler og materialer  

 og 8)	simpel vedligeholdelse af installationer og udstyr.
 Stk. 2. Oplæring i de enkelte discipliner skal  

 foregå under hensyntagen til korrekte arbejdsbevægelser,  

 fornøden sikkerhed med hensyn til værktøj, maskiner og  

 redskaber, hensyntagen til personlig hygiejne, køkkenhygiejne,  

 udvikling af personlig kreativitet samt til bevarelse af varernes  

 næringsværdi og god økonomi i ressourceforbruget.
 Stk. 3. Praktikvirksomheden skal i de enkelte praktikperioder  

 afholde mindst en samtale med den enkelte elev om dennes arbejdsindsats og  

 udvikling i praktikperioden.
 § 16. Virksomheden skal gennemføre  

 praktikuddannelsen, sådan at eleven med gennemført  

 skoleundervisning kan nå uddannelsens mål, jf. § 2.  

 Målet med praktiktuddannelsen er, at eleven afhængig af valg af  

 arbejdsfunktioner, jf. § 15:
 1)	på avanceret niveau kan:
a)	forestå produktion og salg af fastfood-produkter og betjene  

 kasseapparater, b)	ren- og klargøre hotelværelser eller andre former for  

 ferieboliger, c)	ren- og klargøre møde-, konference- og  

 restaurantlokaler, d)	ren- og klargøre specialområder, såsom  

 køkken og motionsrum, saunaer, swimmingpools og øvrige  

 faciliteter og e)	renholde almindeligt forekommende tekstiler og materialer  

 og 2)	på rutineniveau kan forestå:
a)	almindelig gæste- og kundebetjening inden for overnatnings-,  

 bespisnings- og turistvirksomheder, b)	morgenservering og c)	simpel vedligeholdelse af installationer og udstyr.
 Stk. 2. Den uddannede skal kunne udføre arbejdet med  

 høj hygiejnisk standard, med respekt for almindelige servicebegreber  

 og etiske normer, og med forståelse af miljømæssige  

 forhold inden for beskæftigelsesområdet.
 § 17. I praktikuddannelsen i  

 voksenuddannelsesforløb tages udgangspunkt i elevens forudgående  

 erhvervserfaring.
 Uddannelsesbog mv.
 § 18. De skolevejledninger, som skolen skal  

 udstede efter de enkelte skoleophold og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 19. Bekendtgørelsen om karakterskala  

 anvendes. 13-skalaen anvendes medmindre andet fremgår af  

 reglerne om det pågældende fag.
 Stk. 2. I valgfri specialefag, der er fælles for  

 arbejdsmarkedsuddannelser og erhvervsuddannelser, anvendes dog alene  

 »gennemført/ikke gennemført«, hvis det fremgår af de  

 nærmere retningslinier for faget eller kursusplanen.
Skolens bedømmelse § 20. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren; ellers er det en  

 standpunktskarakter.
Stk. 4. Skolen beregner en gennemsnitskarakter på  

 grundlag af karaktererne i alle grundfag, områdefag og specialefag.  

 Gennemsnitskarakteren angives med 1 decimal.
Ved beregningen vægter de  

 bundne specialefag dobbelt.
 Afsluttende prøve (eksamen) m.v.
§ 21. I sidste skoleperiode afholdes en  

 afsluttende eksamen, jf. eksamensbekendtgørelsen.
Eksamen består  

 af en projektopgave og en mundtlig prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Ved indkaldelsen af elever til den sidste skoleperiode  

 sender skolen en liste over de pågældende elever med angivelse af  

 elevernes praktikvirksomheder til det faglige udvalg.
 Stk. 4. Det faglige udvalg udpeger herefter de censorer, der  

 er nævnt i § 24, og giver skolen meddelelse herom.
 § 22. Projektopgaven består af en  

 helhedsorienteret opgave inden for områdefag og bundne specialefag, der  

 gennemføres individuelt eller som gruppearbejde.
 Stk. 2. Projektopgaven udleveres 4 uger før afslutning  

 af sidste skoleperiode og afleveres 7 ugedage efter udleveringen i form af en  

 skriftlig edb-baseret rapport.
Stk. 3. Projektet udføres som et samlet  

 forløb.
Forløbet omfatter forberedelse og gennemførelse  

 af en stillet arbejdsopgave, der omfatter flere delopgaver, herunder en  

 praktisk opgave.
 § 23. Den mundtlige prøve afvikles  

 individuelt og består af fremlæggelse af og dialog om  

 projektopgaven, og varer cirka 40 minutter.
§ 24. Ved bedømmelsen af projektopgaven og  

 den mundtlige prøve medvirker elevens faglærer og to censorer,  

 der udpeges af det faglige udvalg.
Der udpeges en skuemester fra Hotel-,  

 Restaurant- og Turisterhvervets Arbejdsgiverforening og en skuemester fra  

 RestaurationsBranchens Forbund.
Censorerne skal have den fornødne  

 fagkundskab og opfylde habilitetskravene i henhold til  

 eksamensbekendtgørelsen.
Stk. 2. Læreren og de to censorer giver samlet en  

 karakter for projektopgaven og en karakter for den mundtlige  

 fremlæggelse.
Eleven har bestået, hvis de to karakterer hver er  

 mindst 6.
 Stk. 3. Karakteren meddeles eleven umiddelbart efter  

 prøvens afslutning.
 Stk. 4. Hvis eleven har opnået karaktersummen:
1)	12-17 anføres »Bestået« på  

 uddannelsesbeviset, 2)	18-19 anføres »Bestået med ros« på  

 uddannelsesbeviset, 3)	20-21 anføres »Bronzemedalje« på  

 uddannelsesbeviset, 4)	22-26 anføres »Sølvmedalje« på  

 uddannelsesbeviset.
Sygeeksamen og ny eksamen (eller prøve) § 25. Reglerne for sygeeksamen og ny eksamen i  

 bekendtgørelse om eksamensordning på erhvervsskolerne m.v.  

 finder anvendelse.
Stk. 2. Skolen skal tilbyde elever, der ikke består den  

 afsluttende eksamen, en ny eksamen (omprøve), eventuelt efter  

 supplerende praktikuddannelse eller skoleundervisning.
Eleven kan kun deltage  

 i eksamen to gange, idet skolen efter samråd med det faglige udvalg dog  

 kan tillade, at eleven deltager i eksamen på ny, hvis der foreligger  

 ganske særlige omstændigheder.
Skolebevis og afsluttende praktikerklæring § 26. Skolebevis udstedes i henhold til  

 hovedbekendtgørelsen, når alle skoleperioder i uddannelsen er  

 gennemført.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2. Følgende betingelser skal være opfyldt  

 for at udstede skolebevis:
 1)	Eleven har opnået mindst karakteren 6,0 i gennemsnit af alle  

 afgivne karakterer i grundfag, områdefag og specialefag, jf.  

 § 20.
 2)	Den afsluttende eksamen skal være bestået, jf.  

 § 24, stk. 2.
 § 27. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 28. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 26, og afsluttende praktikerklæring  

 er udstedt, jf. § 27.
 Stk. 3. Det faglige udvalg opbevarer fortegnelse over  

 uddannelsesbeviser i 20 år.
Kapitel 5 Ikrafttrædelses- og overgangsbestemmelser § 29. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 544  

 af 25. juni 1997 om uddannelsen til hotel- og fritidsassistent.
 Stk. 3. Den i stk. 2, nævnte bekendtgørelse  

 finder dog anvendelse for elever, der er begyndt på den hidtidige 3.  

 skoleperiode ved bekendtgørelsens ikrafttræden.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
