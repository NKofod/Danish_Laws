Resumé  



  

 I en afgørelse om fastsættelse af en betalingsordning i henhold til  

 inddrivelsesloven for børnebidragsrestance udtalte et socialt nævn at nævnet  

 ingen forpligtelse havde til at inddrage en klagers henvisninger til den  

 europæiske menneskerettighedskonvention.
I en udtalelse til ombudsmanden  

 skrev  

 nævnet at det måtte kunne gå ud fra at en lov vedtaget af Folketinget er i  

 overensstemmelse med gældende love og regler.
 Ombudsmanden mente at nævnets udtalelser kunne efterlade det  

 indtryk at nævnet ikke mente det var forpligtet til i enkeltsager at se efter  

 om de enkelte afgørelser lå inden for rammerne af konventionens bestemmelser.
Ombudsmanden mente at en sådan opfattelse var uforenelig med  

 forvaltningsmyndigheders almindelige forpligtelse til at medvirke til  

 opfyldelse af de internationale forpligtelser som staten har påtaget sig.  

 Ombudsmanden henviste til at Danmark ved tiltrædelse af den europæiske  

 menneskerettighedskonvention og tilhørende protokoller har forpligtet sig til  

 at handle i overensstemmelse med konventionens regler.
Heraf følger bl.a. at  

 forvaltningen ex officio skal inddrage menneskeretlige forpligtelser ved  

 retsanvendelsen i konkrete sager.
Ombudsmanden udtalte at det sociale nævn ved afgørelsen af  

 konkrete sager skulle inddrage konventionens bestemmelser hvis det var  

 relevant  

 for sagen.
Dette gjaldt alle typer af sager.
Det afgørende er om afgørelsens  

 resultat kan være i strid med statens forpligtelser (individets rettigheder)  

 efter konventionen.
 (J.nr. 2003-0244-658).
Myndigheders pligt til at inddrage  

 menneskeretlige bestemmelser I forbindelse med en konkret  

 sag om fastsættelse af en betalingsordning i henhold til inddrivelsesloven  

 for  

 børnebidragsrestance anmodede jeg Det Sociale Nævn for Århus Amt om en  

 udtalelse.  

 Af mit brev fremgår følgende:
 Den 30. maj 2001  

 stadfæstede Det Sociale Nævn  

 for Århus Amt Århus kommunes afgørelse fra januar 2001 om fastsættelse af en  

 betalingsordning på 700 kr. månedligt til dækning af (A)s  

 børnebidragsrestance.  

 Af afgørelsen fremgår bl.a.:
Nævnet bemærker endelig at  

 denne afgørelse alene tager stilling til inkassokontorets fastsættelse af  

 afdragsordning og nævnet har i den forbindelse ingen forpligtelse til at  

 medinddrage Deres henvisninger til den Europæiske  

 Menneskerettighedskonvention,  

 Deres henvisning til Ombudsmandens udredning i beretning for 1999 samt  

 endelig  

 Deres henvisninger til diverse journalnr. ved Civilretsdirektoratet samt  

 Århus  

 Byret og Vestre Landsret. Jeg beder om at Det Sociale  

 Nævn for Århus Amts udtalelse omfatter en nærmere redegørelse for forståelsen  

 af og retsgrundlaget for dette afsnit af nævnets afgørelse.
 Det Sociale Nævn for Århus  

 Amt svarede i brev af  

 3.  

 september 2003  

 følgende til mig:
 Når Folketinget vedtager en  

 lov, her Lov om inddrivelse af underholdsbidrag, må Det Sociale Nævn som  

 administrativt organ gå ud fra, at vedtagelsen er i overensstemmelse med  

 gældende regler og love.
Afsnittet skal forstås  

 således, at det kun er i de tilfælde Nævnet finder retskilder relevante for  

 en  

 sag, at de indgår i Nævnets prøvelse af sagen.
I den konkrete sag har Nævnet  

 lagt til grund, at klagers diverse henvisninger vedrører klagers forudgående  

 sager de forskellige steder.
Det er bedt om en redegørelse  

 for retsgrundlaget for dette afsnit.
Hertil skal Nævnet bemærke,  

 at Nævnet i  

 hver enkelt sag vurderer, hvilket retsgrundlag, der er relevant i forbindelse  

 med efterprøvelsen af kommunens afgørelse.
I forbindelse med prøvelsen i den  

 konkrete sag har Det Sociale Nævn forholdt sig til om problemstillingen var  

 klar, hvilket den fandtes at være.
 Ombudsmandens udtalelse Retsgrundlaget I henhold til lovbekendtgørelse nr. 750 af  

 19. oktober 1998  

 gælder bl.a. den europæiske menneskerettighedskonvention og tillægsprotokol  

 nr. 7 af  

 22.  november 1984  

 til den europæiske menneskerettighedskonvention.
Nævnets bemærkninger om forholdet til bestemmelser i den europæiske  

 menneskerettighedskonvention Nævnets udtalelse i afgørelsen af  

 30. maj 2001  

 om at nævnet i forbindelse med sin efterprøvelse af inkassokontorets  

 afgørelse ingen forpligtelse [har] til at medinddrage Deres  

 henvisninger til [bl.a.] Den Europæiske Menneskerettighedskonvention,  

 kan efterlade det indtryk at nævnet generelt ikke anser sig for forpligtet  

 til ved afgørelse af enkeltsager at påse  

 at afgørelserne ligger inden for rammerne af konventionens bestemmelser.  

 Nævnets udtalelse i brevet af  

 3.  

 september 2003  

 om at nævnet må kunne gå ud fra at en lov vedtaget  

 af Folketinget er i overensstemmelse med gældende love og regler, underbygger  

 dette indtryk.
Andre udtalelser i nævnets  

 brev af  

 3. september 2003  

 kan imidlertid forstås sådan at nævnet ikke i Deres konkrete sag anså det for  

 relevant at foretage en nærmere vurdering af sagen set i forhold til  

 konventionens bestemmelser.
F.eks. udtalelsen om at nævnet i hver enkelt sag  

 vurderer hvilket retsgrundlag der er relevant, kan anføres til støtte herfor.  

 En sådan forståelse kan ikke give mig anledning til bemærkninger.
Derimod må jeg anse den  

 førstnævnte forståelse for uforenelig med forvaltningsmyndigheders  

 almindelige  

 forpligtelse til at medvirke til opfyldelse af de internationale  

 forpligtelser  

 som staten har påtaget sig.
Jeg henviser til at Danmark ved tiltrædelse af  

 den  

 europæiske menneskerettighedskonvention og tilhørende protokoller har  

 forpligtet sig til at handle i overensstemmelse med konventionens regler.  

 Heraf  

 følger bl.a. at forvaltningen ex officio skal inddrage menneskeretlige  

 forpligtelser  

 ved retsanvendelsen i konkrete sager.
Jeg henviser bl.a. til betænkning nr.  

 1407/2001 om inkorporering af menneskerettighedskonventioner i dansk ret, s.  

 64  

 ff, Peer Lorenzen mfl., Den Europæiske Menneskerettighedskonvention, 2.  

 udgave  

 (2003), bind 1, s. 21, og  

 Jon Andersen  

 mfl.,  

 Forvaltningsret, 2. udgave (2002), s. 347 ff.
Det sociale nævn skal ved  

 afgørelsen af konkrete sager inddrage konventionens bestemmelser hvis det er  

 relevant for sagen.
Dette gælder uanset hvilken type af materiel afgørelse  

 der  

 er tale om.
Det afgørende er om afgørelsens resultat kan være i strid med  

 statens forpligtelser (individets rettigheder) efter konventionen.
 Jeg har gjort nævnet bekendt  

 med min opfattelse.
 I den konkrete sag var den  

 europæiske menneskerettighedskonvention ikke relevant, og nævnets afgørelse  

 gav  

 i øvrigt ikke ombudsmanden anledning til bemærkninger.
