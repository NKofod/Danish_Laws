 Ligningsrådet fandt, at der skulle sondres mellem de  

 grænseoverskridende transaktioner, som ville finde sted mellem  

 moder-konsortiet som sådan og datterselskaberne, samt de  

 grænseoverskridende transaktioner som ville foregå mellem  

 selskaber på tværs af underkoncernerne.
Ligningsrådet lagde til grund, at der ikke var hjemmel til at anse  

 det som interessentskab organiserede moder-konsortium som værende en  

 juridisk person efter skattekontrollovens § 3 B.
De grænseoverskridende  

 transaktioner mellem moder-konsortiet og et dansk datterselskab ansås  

 derfor ikke omfattet af oplysnings- og dokumentationsforpligtelserne i  

 skattekontrollovens § 3 B.
Da moder-konsortiet ejede aktierne i de selskaber,  

 der udgjorde moderselskaberne i de enkelte underkoncerner, ansås  

 underkoncernerne for kontrolleret af samme kreds af aktionærer, jf.  

 skattekontrollovens § 3 B, stk. 2, 2. pkt., hvorfor selskaberne i  

 underkoncernerne var koncernforbundne jf. skattekontrollovens § 3 B, stk. 1,  

 nr. 3. På den baggrund fandt Ligningsrådet, at  

 spørgsmålet måtte besvares benægtende for så  

 vidt angik grænseoverskridende transaktioner mellem selskaber på  

 tværs af underkoncernerne.
Bindende forhåndsbesked.
Transfer  

 pricing.
Spørgsmål om interessentskab kunne anses for en  

 juridisk person i relation til skattekontrollovens § 3 B.
 Reference:
SKL § 3 B SEL § 32, stk. 1, KGL § 4, stk. 2 LV 1998 S.I.2.2. (tidligere pkt. 3.1 i skm. cirk. nr. 84  

 af 15. maj 1998) Ligningsrådet blev bedt om at bekræfte, at  

 grænseoverskridende transaktioner mellem et moder-konsortium og de  

 enkelte underkoncerner og grænseoverskridende transaktioner mellem  

 underkoncernerne ikke ville være omfattet af skattekontrollovens  

 § 3 B om oplysningspligt og dokumentationspligt for kontrollerede  

 transaktioner.
 Nedenfor gengives et uddrag af sagens konkrete oplysninger  

 mv.
Moder-konsortiet er en interessentskabslignende  

 konstruktion, hvor tre interessenter (et dansk og to udenlandske selskaber)  

 hver ejer mindre end 50 pct. af kapital og stemmer.
Konsortiet er ejer af en  

 række underkoncerner med hver sit moderselskab registreret i ét  

 af de tre lande.
 Det juridiske ejerskab til aktierne i alle  

 underkoncernselskaberne ligger hos moder-konsortiet.
 Moder-konsortiets virksomhed udføres i alle tre  

 lande, idet funktionerne går på tværs mellem landene.
 I konsortiets øverste ledelse, Management Team,  

 findes ledere for konsortiets forskellige divisioner og stabe, disse ledere  

 er hjemmehørende i et af de 3 lande.
 Efter revisors opfattelse er de  

 grænseoverskridende transaktioner mellem moder-konsortiet og de  

 underliggende selskaber, samt de grænseoverskridende transaktionerne  

 mellem underkoncernerne ikke omfattet af skattekontrollovens § 3 B.
 Revisor nævner indledningsvis, at  

 skattekontrollovens § 3 B omfatter grænseoverskridende transaktioner  

 mellem et dansk selskab, der kontrolleres af en udenlandsk juridisk person,  

 mellem et dansk selskab, der kontrollerer en udenlandsk juridisk person eller  

 mellem selskaber, der er koncernforbundne med en udenlandsk juridisk  

 person.
Revisor nævner endvidere, at  

 spørgsmålet om hvorvidt et selskab kontrolleres eller  

 kontrollerer udtømmende fremgår af stk. 2 i skattekontrollovens  

 § 3 B.
For så vidt angår selskaber, skal dette bedømmes  

 efter selskabsskattelovens § 32, stk. 1.
 Revisor nævner også, at selskabsskattelovens §  

 32. stk. 1, kun vedrører selskaber   idet der henvises til selskaber  

 og foreninger, moderselskaber og datterselskaber samt koncernforbundne  

 selskaber   og at kontrolkravet i skattekontrollovens § 3 B kræver  

 direkte eller indirekte ejerskab eller besiddelse af mere end 50 pct. af  

 aktiekapitalen eller af stemmerne.
Det anføres videre af revisor, at der ikke  

 foreligger stemmeaftaler mellem interessenterne.
Efter § 7 i konsortieaftalen  

 har hver person i repræsentantskabet 1 stemme.
Repræsentantskabet  

 består af 30 personer, idet hver part udpeger 10 medlemmer.
På baggrund af ovennævnte er det revisors  

 opfattelse, at konsortiet i relation til skattekontrollovens § 3 B ikke er en  

 juridisk person, men transparent efter de almindelige skatteregler for  

 interessentskaber.
Afgørelsen af, om underkoncernerne er kontrolleret  

 i § 3 B´s forstand, skal derfor efter revisors opfattelse træffes ud  

 fra en vurdering af, om interessenterne enkeltvis har et direkte eller  

 indirekte ejerskab på mere end 50 pct. eller råder over mere end  

 50 pct. af stemmerne.
Da dette ikke er tilfælde er de  

 grænseoverskridende transaktioner mellem konsortiet og  

 datterselskaberne og de grænseoverskridende transaktioner mellem  

 underkoncernerne ikke omfattet af skattekontrollovens § 3 B.
 Revisor nævner endelig, at Jan Pedersen i  

 "Transfer Pricing   i en international skatteretlig belysning", s.  

 62, anfører:
 "Transfer pricing lovgivningen omfatter  

skattesubjekter (revisors fremhævelse) som direkte eller  

 indirekte kontrollerer eller kontrolleres af andre skattesubjekter  

 (revisors fremhævelse), eller som indgår i et  

 koncernforhold".
 X Kommune, har oplyst, at spørgsmålet  

 efter kommunens opfattelse skal besvares bekræftende, således at  

 transaktionerne ikke er opfattet af skattekontrollovens § 3 B.
 Kommunen har udtalt, at moder-konsortiet organisatorisk  

 set er et interessentskab.
 Kommunen finder ikke, at et interessentskab er en  

 selvstændig juridisk person, hvorfor det skattemæssigt behandles  

 således, at indtægter og udgifter beskattes hos interessenterne  

 efter deres forholdsmæssige ejerandel, ligesom aktiver og passiver  

 anses for at være ejet af interessenterne.
 Da de underliggende selskaber, som ejes af konsortiet,  

 skattemæssigt skal opfattes som værende ejet af interessenterne,  

 således at ingen af disse ejer mere end 50 pct. af hvert underliggende  

 selskab, er kontrolkravet i skattekontrollovens § 3 B, jf.  

 selskabsskattelovens § 32, stk. 1, 2-3. pkt., derfor ikke opfyldt.
 Told- og Skattestyrelsen- og Skattestyrelsens  

 opfattelse, begrundelse og indstilling:
 Det er Told- og Skattestyrelsens opfattelse, at der skal  

 sondres mellem de grænseoverskridende transaktioner, som finder sted  

 mellem moder-konsortiet som sådan og datterselskaberne, samt de  

 grænseoverskridende transaktioner som sker mellem selskaber på  

 tværs af underkoncernerne.
 For så vidt angår de grænseoverskridende  

transaktioner mellem moder-konsortiet og et (dansk) datterselskab er  

 den mulige hjemmel skattekontrollovens § 3 B, stk. 1, nr. 1, sammenholdt med  

 skattekontrollovens § 3 B, stk. 2, 1. pkt.
 Det er således en betingelse for anvendelse af  

 reglen, at det danske datterselskab kontrolleres af en udenlandsk (fysisk  

 eller) juridisk person, jf. skattekontrollovens § 3 B, stk. 1, nr. 1. Ved  

 kontrol, jf. skattekontrollovens § 3 B, stk. 2, 1. pkt., forstås i  

 hovedtræk, at den udenlandske (fysiske eller) juridiske person direkte  

 eller indirekte ejer mere end 50 pct. af aktiekapitalen af det danske selskab  

 eller råder over mere end 50 pct. af stemmerne i det danske  

 selskab.
Efter det af revisor oplyste kan det lægges til  

 grund, at moder-konsortiet har status som et interessentskab, der undergives  

 beskatning hos de enkelte deltagere.
Interessentskaber er efter dansk  

 skatteret ikke undergivet selvstændig skattepligt.
På den  

 baggrund er Told- og Skattestyrelsen er enig med revisor og X Kommune i, at  

 der ikke er hjemmel til at anse moder-konsortiet som værende en  

 juridisk person efter skattekontrollovens § 3 B.
 De grænseoverskridende transaktioner mellem  

 moder-konsortiet og et dansk datterselskab er derfor ikke omfattet af  

 oplysnings- og dokumentationsforpligtelserne i skattekontrollovens § 3 B.
 For så vidt angår de grænseoverskridende  

transaktioner mellem selskaber på tværs af underkoncernerne,  

f.eks. en transaktion mellem et dansk og et norsk selskab i hver sin  

 underkoncern, vil der kunne være hjemmel i skattekontrollovens § 3 B,  

 stk. 1, nr. 3, sammenholdt med skattekontrollovens § 3 B, stk. 2, 2. pkt.
 Anvendelse af reglen i skattekontrollovens § 3 B, stk. 1,  

 nr. 3,  kræver, at det danske selskab er koncernforbundet, jf.  

 skattekontrollovens § 3 B, stk. 2, 2. pkt., med en udenlandsk juridisk  

 person.
 Af skattekontrollovens § 3 B, stk. 2, 2. pkt.,  

 fremgår, at der ved koncernforbundne juridiske personer forstås  

 juridiske personer, der kontrolleres af samme kreds af aktionærer.
 I bemærkningerne til lovforslaget præciseres  

 skattekontrollovens § 3 B, stk. 1, nr. 3, med en henvisning til  

 koncernbegrebet i kursgevinstlovens § 4, stk. 2. Det fremgår  

 således af bemærkningerne, at der ved "  koncernforbundne  

 juridiske personer forstås juridiske personer, der kontrolleres af  

 samme kreds af aktionærer, jf. tilsvarende principper i  

 kursgevinstlovens § 4, stk. 2.". Dette fremgår også af LV  

 1998 S.I.2.2., samt af pkt. 3.1. i skatteministeriets cirkulære nr. 84  

 af 15. maj 1998 om transfer pricing regler (cirkulæret er på  

 grund af inkorporering i LV nu ophævet).
 Efter kursgevinstlovens § 4, stk. 2, forstås ved  

 koncernforbundne selskaber, selskaber hvor samme aktionærkreds direkte  

 eller indirekte ejer (Told- og Skattestyrelsens fremhævelse)  

 mere end 50 pct. af aktiekapitalen eller råder over mere end 50 pct. af  

 stemmerne i hvert selskab.
Som det fremgår af det af revisor oplyste, ejer  

 moder-konsortiet aktierne i de selskaber, der udgør moderselskaberne i  

 de enkelte underkoncerner.
Underkoncernerne kontrolleres derfor af samme  

 kreds af aktionærer, jf. skattekontrollovens § 3 B, stk. 2, 2. pkt.,  

 hvorfor selskaberne i underkoncernerne er koncernforbundne jf.  

 skattekontrollovens § 3 B, stk. 1, nr. 3.
 Afslutningsvis bemærkes, at selvom aktierne i de  

 selskaber, der udgør moderselskaberne i de enkelte underkoncerner,  

 havde været ejet direkte af de tre konsortiedeltagere, ville  

 underkoncernerne også være kontrolleret af samme kreds af  

 aktionærer og dermed omfattet af skattekontrollovens § 3 B, stk. 1, nr.  

 3.
 På baggrund af ovenstående indstillede Told-  

 og skattestyrelsen, at det stillede spørgsmål skulle besvares  

 bekræftende for så vidt angår grænseoverskridende  

 transaktioner mellem moder-konsortiet som sådan og datterselskaberne,  

 men benægtende for så vidt angår grænseoverskridende  

 transaktioner mellem selskaber på tværs af underkoncernerne.
 Ligningsrådet tiltrådte Told- og  

 Skattestyrelsens indstilling og begrundelse.
