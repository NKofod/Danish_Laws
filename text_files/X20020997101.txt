Klager  

 har påstået indklagede tilpligtet at betale 1.765.171,29 kr. for udgifter som  

 følge af havariet.
Vedrørende driftstab gør klager gældende, at indklagede er  

 erstatningsansvarlig uanset bestemmelsen i ABR 89 6.2.4., idet indklagede ved  

 at forholde sig passiv efter havariet og undlade at bidrage til at skabe  

 klarhed over årsagen hertil, har pådraget sig et selvstændigt ansvar for  

 driftstabet.
Indklagede har påstået frifindelse, subsidiært mod betaling af  

 et  

 mindre beløb.
Voldgiftsretten  

 udtaler, at det ikke ved uafhængigt syn og skøn er søgt påvist, hvad der var  

 årsag til havariet.
Voldgiftsretten finder det ikke muligt  blandt  

 flere  

 mulige skadesårsager  at fastslå, hvad der var årsag til havariet.  

 Indklagedes  

 frifindelsespåstand tages derfor til følge.
Voldgiftssag afgjort af Voldgiftsnævnet for Bygge- og  

 Anlægsvirksomhed Vedrører ABR 89 6.2.4 I anledning af, at der mellem klageren som bygherre og  

 indklagede som bygherrerådgiver er opstået tvist om ansvaret for et havari på  

 klagerens kraftvarmeværk, er der i medfør af Regler for behandling af  

 sager  

 ved de af Voldgiftsnævnet for bygge- og anlægsvirksomhed nedsatte  

 voldgiftsretter nedsat en voldgiftsret bestående af direktør Bent  

 Holst,  

 regionsdirektør Anders Grøndal Lorenzen og landsdommer Fritse Hove,  

 sidstnævnte  

 som rettens formand.
 Mundtlig forhandling fandt sted den 19. november 2001.
 Klageren har påstået indklagede tilpligtet at betale  

 1.765.171,29 kr. med procesrente fra den 13. oktober 1999.
 Klageren har opgjort sit krav således:
 1.
 Maskinleverandør, faktura nr. 5660,  

 dateret 31/5 1998, vedrører udskiftning af topstykker m.m.
kr.  

 60.557,50 2.
Motorleverandør, faktura nr. 585066,  

 dateret 31/8 1998, vedrører topstykker kr.  

 395.335,41 3.
X, faktura nr. 88149733, dateret 7/1  

 1998, vedrører rensning og kontrol af pladeveksler for smøreolie, arbejdet er  

 udført inden havariet finder sted, men er en konsekvens af veksler-arbejdet,  

 arbejdet er rekvireret af Y i forsøg på at opnå bedre køling kr.  

 28.052,90 4.
X, faktura nr. 88152411, dateret 17/3  

 1998, vedrører rensning af pladeveksler for kappekølevand, som for pkt. 3,  

 arbejdet er en konsekvens af veksler-arbejdet kr.  

 11.485,00 5.
Z, faktura nr. 13541, dateret 13/1  

 1998, vedrører arbejde leveret den 12/1 1998, reparation i.h.t.  

 arbejdsrapport.
Arbejdet er en konsekvens af skade forvoldt af den smed, der  

 udførte montage af rør m.m. i forbindelse med installation af den nye  

 røggasveksler.
I alt kr. 2.178,80. Faktura videresendes til smed af klager.
 6.
 Maskinværksted, faktura nr. 008604/1,  

 dateret 23/3 1998, vedrører lån af paller og truck  drejer sig om ud-  

 og  

 indbaksning af topstykker, er en direkte konsekvens af havariet.
kr.  

 547,50 7.
Maskinværksted, faktura nr. 008539/1,  

 dateret 28/2 1998, vedrører montering af aftap i veksler, vedrører  

 vekslerarbejdet.
Rekvireret af Y kr.  

 587,50 8.
Maskinværksted, faktura nr. 009101/1,  

 dateret 23/10 1998, vedrører montering af automatisk udluftning m.m., er en  

 konsekvens af veksler-arbejdet men indeholder visse forbedringer (50% af den  

 samlede faktura medtages) kr.  

 10.906,76 9.
Maskinværksted, faktura nr. 009033/1,  

 dateret 1/10 1998, vedrører montering af studse for manometre, er en  

 konsekvens af veksler-arbejdet kr.  

 3.900,85 10.+11.
Elektriker, faktura nr. 12354, dateret  

 14/12 1998, vedrører installation af følere på veksler, er en konsekvens af  

 veksler-arbejdet kr.  

 5.485,46 12.
Højtryksfirma, faktura nr. 21194,  

 dateret 24/9 1998, vedrører rensning af røggasvarmeveksler for olie. Årsagen  

 til tilsmudsningen, er de defekte foringer og stempelringe, der ikke  

 udskiftes ved maskinleverandørens udbedring af havariet på topstykkerne Kr.  

 8.831,50 13.
Ekstra forbrug af smøreolie.
Samme som  

 ovennævnte, i alt kr. 89.103,31 kr.  

 89.103,31 14.
Maskinleverandør, faktura nr. 6367,  

 dateret 11/12 1998, vedrører udskiftning af foringer og stempelringe m.m.  

 Følgeskade af havariet, der dog kunne have været begrænset væsentligt, hvis  

 en korrekt reparation var blevet gennemført umiddelbart efter skaden.
Har  

 årsag i veksler-arbejdet kr.  

 127.316,75 15.
Totalentreprenør, faktura nr. 100894,  

 vedrører afsluttende arbejder i forbindelse med LT-veksler, herunder  

 eftervisning af flow, opretning af dokumentation og funktionsbeskrivelse.  

 Fakturaen vedrører både en del af det opklarende  og aftalte arbejde  

  men  

 også arbejde der reelt set blot er en afslutning af entreprisen (er en  

 konsekvens af veksler-arbejdet) Kr.  

 29.501,20 16.
Totalentreprenør, faktura nr. 100873,  

 vedrører idriftsætning af gasmotor, ajourføring af SRO-anlæg for LT-veksler  

 samt diverse øvrige tiltag og materialer (arbejde, der reelt set blot er en  

 afslutning af entreprisen) kr.  

 121.904,85 17.
Totalentreprenør, faktura nr. 100832,  

 vedrører undersøgelser, beregninger og rapporteringer, er en konsekvens af  

 veksler-arbejdet kr.  

 72.904,80 18.
Totalentreprenør, faktura nr. 96153,  

 vedrører driftslederkursus, vedrører ej havariet, i alt kr. 5.158,00 kr. 0,00 19.A.
Lønomkostninger til driftsleder, 450  

 timer af kr. 135,00, er en konsekvens af veksler-arbejdet kr.  

 60.750,00 19.B.
Lønomkostninger til formand, er en  

 konsekvens af veksler-arbejdet kr.  

 20.000 kr.
 19.C.
Driftstab, opgjort til kr. ca.  

 718.000,00 kr.  

 718.000,00 Erstatningskrav i alt kr.  

 1.765.171,29 Indklagede har påstået frifindelse, subsidiært mod betaling af  

 et mindre beløb.
 Sagens nærmere omstændigheder er følgende:
Klageren opførte i 1993 et kraftvarmeværk, der dels producerer  

 el, dels fjernvarme.
Varmeværket blev opført med en totalentreprenør og  

 indklagede som bygherrerådgiver.
Der var også en maskinleverandør.
I 1995 anmodede klageren indklagede om at foretage nogle  

 forundersøgelser vedrørende en eventuel udvidelse af anlægget.  

 Forundersøgelserne resulterede i en rapport, hvori indklagede konkluderede,  

 at  

 en udvidelse af motor/generatorkapaciteten kun ville give en relativt  

 begrænset  

 besparelse i forhold til investeringen, medens klageren kunne opnå større  

 fordel ved etablering af en ekstra røggasnedkøling på den eksisterende motor,  

 når klageren fra 1998 skulle overgå til gasafregning via  

 E-formlen.
På  

 baggrund af indklagedes rapport besluttede klageren at etablere en ekstra  

 røggasnedkøling.
Ifølge skrivelse af 5. marts 1997 påtog indklagede sig  

 rådgivningsbistand i forbindelse med projektering, udbud og tilsyn med  

 ombygning/udbygning af det eksisterende røggaskøleanlæg, således at røggassen  

 via lavtemperaturveksler skulle kunne afkøles til 60 grader i stedet for de  

 daværende 120 grader.
 Om ansvar og forsikring hedder det i aftalen:
 For gennemførelse af opgaven gælder i øvrigt reglerne i ABR 89,  

 og opgaven er omfattet af vor ansvarsforsikring, tegnet hos et  

 forsikringsselskab med følgende dækningssum ved denne opgave:
 Personskade:
Kr.  

 12.500.000,- Ting- og/eller formueskade:
kr.  

 25.000.000,- -dog  

 maksimalt 5 gange honoraret pr. skadestilfælde.
Ansvarsdækningen gælder i max. 5 år efter rådgivningsopgavens  

 afslutning, henholdsvis afleveringen af den bygning eller det anlæg,  

 forsømmelsen vedrører. Der blev herefter i september 1997 indbygget en  

 lavtemperaturveksler  LT-veksler  i anlægget.
Maskinleverandøren  

 udførte  

 samtidig i perioden 8.  19. september 1997 20.000 timers service på  

 motoren.
I  

 oktober 1997 besluttede indklagede uden omkostninger for klageren at ombygge  

 rørsystemet til LT-veksleren og øge pumpekapaciteten.
 Den 12. februar 1998 skete der havari på gasmotoren, idet 12 af  

 motorens topstykker revnede.
Klageren indledte herefter drøftelser med sit eget  

 forsikringsselskab, indklagede, dennes forsikringsselskab og  

 motorleverandøren  

 om årsagen til havariet, hvorledes udbedring skulle ske, og om ansvaret for  

 havariet.
Den 31. august 1998 blev der afholdt et møde med alle implicerede  

 parter, og hvor servicechefen for den virksomhed der virkede som  

 totalentreprenør var til stede.
Der blev ikke på mødet opnået enighed om  

 årsagen til eller ansvaret for uheldet.
Totalentreprenøren gennemgik herefter  

 anlægget og foretog reparation af gasmotoren.
Totalentreprenøren udarbejdede  

 i  

 den forbindelse nogle rapporter.
Der har under sagens forberedelse været  

 uenighed mellem parterne om, hvorvidt disse rapporter burde indgå i sagen.
Den 22. januar 2001 afsagde rettens formand kendelse om, at  

 rapporterne skulle forblive i sagen, men at der ikke derved var taget  

 stilling  

 til, hvilken bevisvægt rapporterne kunne tillægges.
Det blev lagt til grund,  

 at  

 der ikke mellem parterne var indgået aftale om, at rapporterne skulle  

 erstatte  

 syn og skøn under en eventuel voldgiftssag.
Totalentreprenøren konkluderede i sine rapporter, at årsagen til  

 havariet sandsynligt skulle findes med baggrund i de indbyggede by-pass  

 ventiler over/ved LT-veksleren.
I den seneste rapport hedder det:
 Fejl og mangler  

 ifm.  

 leverance af LT-veksler:
 Ud fra de observationer, undersøgelser og rapporter  

 totalentreprenøren har arbejdet med i sagen omkring LT-veksleren har vi  

 konkluderet følgende omkring leverance, indbygning, idriftsætning og  

 dokumentation af LT-veksler:
·  

  

 	  

    

 Trykfald over sekundærkredsen  

 (fjernvarmesiden) er tilsyneladende kun beregnet efter teoretiske  

 værdier og  

 ikke før eller efter indbygning af LT-veksler, eftervist ved direkte målinger  

 på værket.
Dette skrivebords arbejde har således udmøntet sig i  

 udlægning af  

 pumpekapacitet som er tæt på maksimalgrænsen når den sande (2,1  

 bars  

 trykfald) anlægskarakteristik er gældende.
 ·  

  

 	  

    

 LT-veksler har ikke været udstyret med  

 temperatur- og trykmålere således, at man visuelt har kunnet overvåge  

 driften,  

 og dens konsekvenser, for det samlede anlæg.
 ·  

  

 	  

    

 Den meget vigtige temperaturmåling af  

 røggassen mellem HT- og LT-veksler har ikke været til rådighed, hvorved en  

 stigende tilsmudsning af HT- veksler på røgsiden har medført en stærk  

 forhøjet  

 temperaturbelastning (236 grader celsius mod udlægningsdata på 128 grader  

 celsius) samt en belastning på ca. 2 x udlægningsdata (300 Kw) på LT-veksler.  

 Den manglende temperaturvisning har også umuliggjort for driftspersonalet, at  

 vurdere hvornår HT-veksler skal renses.
 ·  

  

 	  

    

 LT-veksler har ikke været forsynet med  

 sikkerhedsudstyr i form af overkogstermostat og vandmangelsikring (minimums  

 pressostat) som ArbejdsTilsynet kræver (AT-forskrift nr. 42-1980).
 ·  

  

 	  

    

 LT-veksler har ikke været forsynet med en  

 mærkeplade som angiver produktions- og driftsdata som er påkrævet (AT-krav)  

 for  

 et kedelanlæg som LT-veksler udgør.
 ·  

  

 	  

    

 Der var ikke indført aflæsningsskemaer  

 eller rutiner for kontrol af LT-veksler når denne er i drift.
 ·  

  

 	  

    

 Der var ikke fremstillet as build  

 PI-diagrammer (princip- og funktionsdiagrammer) til den samlede  

 anlægsdokumentation.
 ·  

  

 	  

    

 Der var ikke sket tiltag i SRO-anlægget  

 (computerovervågningsudstyr i kontrolrum/kontor) med hensyn til visuel  

 visning  

 af LT-veksler på oversigtsbillede (eller andre steder).
 ·  

  

 	  

    

 Der var ikke indført alarmmelding fra  

 LT-veksler (tryk og temperatur) til SRO-anlæggets alarmfunktion.
·  

  

 	  

    

 Der forelå ikke en funktionsbeskrivelse til  

 drift med LT-veksler.
Dette gældende for både indkobling (idriftsætning), den  

 driftsmæssige situation med svingende tilgangstemperatur til systemet i  

 sommer/vintersituation eller, hvorledes LT-veksler skal tages ud af drift i  

 f.eks. sommerhalvåret (aftømning af vand contra kørsel med eksisterende  

 by-pass  

 af røggas).
 Det fremgår af nogle skrivelser mellem  

 klagerens forsikringsselskab og klagerens advokat, at der mellem klageren og  

 dennes forsikringsselskab er indgået aftale om, at forsikringsselskabet på  

 betingelse af, at selskabet ikke inddrages i en senere retssag, har betalt  

 400.000 kr. til klageren som kulanceerstatning og 100.000 kr. til  

 dækning af  

 omkostninger, således at tilbagebetaling af beløbet kun skal finde sted,  

 såfremt klageren opnår fuld godtgørelse på det over for indklagede  

 endelig  

 opgjorte erstatningskrav.
 Der er under den mundtlige forhandling  

 afgivet forklaringer af klagerens bestyrelsesformand og en række vidner.  

 Afdelingschefen for den virksomhed der vartog totalentreprisen har uddybet de  

 iagttagelser og konklusioner, som fremgår af de rapporter, han har  

 udarbejdet.
Klagerens bestyrelsesformand har bl.a.  

 forklaret, at kontrakten med indklagede så ud til at være i orden.
Han  

 opfattede ikke afsnittet om ansvar og forsikring som en  

 ansvarsfraskrivelsesklausul.
Det var meningen, at LT-veksleren skulle  

 indbygges  

 samtidig med, at motorleverandøren foretog 20.000 timers eftersyn.  

 Motorleverandøren blev vist ikke skriftligt underrettet herom.
Han  

 orienterede  

 blot det driftspersonale, som kom på værket.
Han lagde vægt på, at der var så  

 få driftsstop som muligt i forbindelse med indbygningen.
Anlægget fungerede  

 ikke optimalt, hvorfor indklagede udskiftede nogle rør.
I løbet af efteråret  

 var der en byge af shut-downs.
Da havariet indtraf i februar,  

 henvendte han  

 sig til værkets forsikringsselskab, der rådede ham til at finde årsagen.
Han  

 kontaktede ingeniør, der var ansat hos indklagede mange gange, og han skældte  

 også ud på motorleverandøren.
Han fik brev fra indklagede om, at de ikke  

 ville  

 deltage i yderligere tiltag.
Han indkaldte så til mødet den 31. august 1998.  

 Det var et langt møde, og der blev råbt meget.
Han opfattede det,  

 som om  

 deltagerne i fællesskab blev enige om, at totalentreprenøren skulle tage sig  

 af  

 sagen.
Værkets forsikringsselskab afviste også at betale noget, idet  

 selskabet  

 ligesom klageren mente, at det var indklagedes ansvar.
Efter mange drøftelser  

 accepterede klageren, der var økonomisk presset, tilbuddet fra  

 forsikringsselskabet om betaling af 400.000 kr.
Ingeniøren har bl.a. forklaret, at han  

 har været ansat hos indklagede i ca. 25 år.
Kontraktens afsnit om  

 ansvar og  

 forsikring blev ikke nærmere drøftet mellem parterne.
Han kontaktede  

 motorleverandøren telefonisk for at høre, om LT-veksleren skulle indbygges  

 før  

 eller efter turboladeren.
Det var en forudsætning for indbygningen af  

 lavtemperaturveksleren, at returvandstemperaturen ikke oversteg 45 grader.  

 Han  

 fandt det ikke nødvendigt af hensyn til værkets drift at få veksleren  

 visualiseret på skærmen.
Omkostningerne ved en ændring af SRO-anlægget stod  

 efter hans vurdering ikke mål med udbyttet heraf.
Efter klagerens ønske blev  

 der indbygget by-pass på vandsiden i stedet for røggas by-pass.
I  

 sommerperioden kan det være mere økonomisk at kunne køre uden om   

 LT-veksleren.
Efter at LT-veksleren var blevet indbygget, konstaterede han,  

 at  

 indklagede havde lavet en dimensioneringsfejl, hvilket var baggrunden for, at  

 indklagede uden beregning skiftede nogle rør i begyndelsen af december.
Han  

 hørte på et tidspunkt, at varmemesteren havde åbnet for tre ventiler, fordi  

 3-vejs termostatventilerne var defekte.
Han syntes, at det lød meget  

 fornuftigt, da det var tydeligt, at varmemesteren var klar over, hvorledes  

 ventilerne skulle åbnes.
Efter at indklagede havde udskiftet rørene, var der  

 nogle problemer med vandtemperaturen ved høj motorydelse.
Indklagede foretog  

 målinger, der tydede på, at dette skyldtes defekter ved kappevandskøleren.  

 Maskinleverandøren lod herefter ventilerne tvangsåbne.
Den 10. februar 1998  

 foretog indklagede en udskiftning af veksleren til kappekøleren.
Vidnet blev  

 ringet op i weekenden den 12./13. februar, hvor han blev orienteret om, at  

 motorens topstykker var revnet.
Der blev indkaldt til et møde, hvor de øvrige  

 deltagere mente, at indklagede var ansvarlig for havariet.
Vidnet kunne ikke  

 se  

 nogen sammenhæng mellem LT-veksleren og det, der var sket.
Varmemesteren har bl.a. forklaret, at  

 han har været varmemester hos klageren siden 1996. Han var ikke involveret i  

 beslutningen om indbygning af en lavtemperaturveksler.
Han syntes, værket  

 kørte  

 godt, selv om der var nogle shut-downs ind imellem.
Det skal nok passe, at  

 der  

 har været 36 shut-downs, før LT-veksleren blev indbygget.
Det skyldtes  

 imidlertid nogle rystelser.
Da LT-veksleren blev indbygget, var  

 maskinleverandørens folk til stede for at foretage serviceeftersyn.
De  

 skiftede  

 nogle topstykker, men foretog sig ellers ikke noget særligt.
Så vidt han  

 husker, talte maskinleverandørens folk ikke meget med indklagedes folk.  

 Vidnet  

 fulgte med i, hvorledes LT-veksleren blev installeret.
Han fik ikke nogen  

 vejledning om betjeningen, men han syntes selv, at han vidste, hvad han  

 skulle  

 gøre.
Efter at LT-veksleren var installeret, var der konstant problemer.
Han  

 kontaktede maskinleverandøren, som henviste ham til at åbne lige så  

 stille  

 for ventilerne.
Men der opstod hurtigt problemer igen, og han holdt møde med  

 maskinleverandøren og indklagedes folk.
Den 12. februar 1998 kunne han ikke  

 få  

 motoren i gang.
Det blev konstateret, at der var gået 11  12  

 topstykker.
De  

 blev udskiftet.
Herefter fungerede motoren stadig ikke godt.
Han kørte med  

 lavere kapacitet, fordi der blev brugt for meget olie.
Situationen var  

 uholdbar.
Formanden indkaldte til mødet den 31. august 1998, hvor de  

 implicerede blev enige om, at totalentreprenøren skulle finde af, hvad der  

 var  

 galt.
Afdelingschefen har bl.a. forklaret, at  

 han deltog i mødet den 31. august 1998, hvor ingen af parterne ville påtage  

 sig  

 ansvaret for det, der var sket.
Klageren var imidlertid nødt til at finde en  

 løsning, idet man ikke økonomisk kunne holde til at stå stille.
Man enedes  

 om,  

 at totalentreprenøren skulle foretage en undersøgelse.
Der var forskellige  

 forslag til, hvad de skulle kigge på.
Han fik tilsendt diverse materiale fra  

 indklagede og motorleverandøren.
 Vidnet uddybede de iagttagelser og  

 konklusioner, som fremgår af de rapporter som indgår i sagen.
 Klageren har til støtte for sin påstand  

 anført, at det ved bevisførelsen er godtgjort, at indklagede ved  

 planlægningen,  

 projekteringen, tilbudsindhentningen og tilsynet i forbindelse med  

 indbygningen  

 af LT-veksleren har begået ansvarspådragende fejl.
 Klageren har herved henvist til, at  

 værket fungerede upåklageligt, indtil LT-veksleren blev indbygget,  

  

 at  

  

 indklagede undlod at konsultere motorleverandøren om, hvad der skule gøres  

 for  

 at sikre motoren,  

  

 at  

  

 indklagede  således som det nærmere er beskrevet i  

 afdelingschefens rapporter  har forsømt at foretage målinger såvel før  

 som  

 efter indbygningen af LT-veksleren,  

  

 at  

  

 indklagede har undladt at  

 foretage sikring af motoren, efter at LT-veksleren var indbygget, og  

  

 at  

  

 indklagede i øvrigt har undladt at give klageren nærmere instruktion med  

 hensyn  

 til driften.
Såfremt indklagede havde foranlediget,  

 at de af afdelingschefen nævnte overvågningsmuligheder var blevet etableret,  

 og  

 der var blevet givet fornøden instruktion med hensyn til driften og  

 opstarten,  

 kunne havariet have været undgået.
Indklagede er derfor som professionel  

 rådgiver erstatningsansvarlig for de udgifter, havariet har påført klageren.  

 Klagerens opgørelse, som også indeholder udgifter til fejlfinding, bør lægges  

 til grund.
Særligt for så vidt angår driftstabet har klageren gjort gældende,  

 at indklagede  uanset bestemmelsen i ABR 89 6.2.4.  må erstatte  

 klagerens  

 tab, idet indklagede ved at forholde sig passiv efter havariet og undlade at  

 bidrage til at skabe klarhed over årsagen hertil, har pådraget sig et  

 selvstændigt ansvar for driftstabet.
Indklagede har ikke i sin kontrakt med  

 klageren foretaget nogen begrænsning af sit ansvar.
Det, der er anført under  

 ansvar og forsikring, vedrører alene forsikringsdækningen.
I  

 hvert fald bør  

 indklagede bære risikoen for uklarheder i kontrakten.
Der er ikke grundlag for at statuere, at  

 motorreparationen skulle være sket under motorleverandørens garanti, idet der  

 ikke er påvist fejl i leverancer fra motorleverandørens side.
Indklagede er  

 under alle omstændigheder ansvarlig for ansvarspådragende  

 handlinger/undladelser.
 Der er intet grundlag for at fradrage  

 den kulancemæssige forsikringsudbetaling i erstatningen, idet der er indgået  

 aftale om, at erstatning, der overstiger det påståede beløb med fradrag af  

 erstatningen, skal tilbagebetales forsikringsselskabet.
Indklagede har til støtte for sin  

 frifindelsespåstand anført, at klageren ikke har bevist, at indklagede har  

 begået fejl i forbindelse med projekteringen af LT-veksleren eller det i  

 forbindelse  

 med indbygningen foretagne tilsyn.
I mangel af et uafhængigt syn og skøn må  

 årsagen til havariet anses for uafklaret.
Indklagede har i øvrigt henvist  

 til,  

 at motorleverandøren ikke havde indsigelser mod, at LT-veksleren blev  

 indbygget, at indbygning af en sådan veksler er helt sædvanlig og  

 uproblematisk  

 i drift.
Indklagede har derfor foretaget tilstrækkelige undersøgelser forud  

 for  

 monteringen af LT-veksleren.
Det forhold, at der ikke er visuel visning af  

 LT-veksleren på SRO-anlægget, beror på en økonomisk afvejning.
Det øvrige  

 nævnte sikkerhedsudstyr er uden betydning for den skade, der er sket.
Der  

 havde  

 i betydeligt omfang været shut-downs forud for indbygningen af LT-veksleren  

 på  

 grund af for høj vandtemperatur på kappekøleren.
Der er ikke dokumenteret, at  

 shut-downs efter montering af LT-veksleren har været hyppigere.
Det er  

 uoplyst,  

 hvad motorleverandøren foretog sig i forbindelse med 20.000 timers  

 eftersynet.  

 Årsagen til havariet kan ligeså vel tænkes henført hertil.
Klageren har  

 således  

 hverken påvist skadesårsag eller årsagsforbindelse mellem klagerens ydelser  

 og  

 det skete havari.
Indklagede har vedrørende tabsopgørelsen  

 gjort gældende, at klageren ved at indgå forlig med sit forsikringsselskab  

 har  

 afskåret sig fra at gøre krav gældende mod indklagede.
I hvert fald skal  

 forligsbeløbet på 500.000 kr. fragå i klagerens tabsopgørelse.
Posterne 1 og 2 kunne have været  

 afkrævet motorleverandøren under garantien, posterne 3 og 4 vedrører  

 perioden,  

 før havariet indtraf, posterne 8  11 må anses for forbedringer, der  

 ikke kan  

 kræves erstattet, posterne 12 og 14 må vedrøre motorleverandøren, post 13 er  

 helt udokumenteret, ligesom driftstab ikke kan kræves erstattet, jf.
ABR 89  

 6.2.4. I øvrigt er indklagedes ansvar ifølge rådgivningsaftalen begrænset til  

 445.949,10  

 kr.
 Voldgiftsrettens  

 resultat og begrundelse:
 Det er ikke ved et uafhængigt syn og  

 skøn påvist, hvad der var årsag til havariet den 12. februar 1998.
 Voldgiftsretten finder det ikke muligt -  

 blandt flere mulige skadesårsager  at fastslå, hvad der var årsag til  

 havariet.
 Voldgiftsretten tager derfor indklagedes  

 frifindelsespåstand til følge.
 Thi  

 bestemmes:
 Indklagede frifindes.
 Inden 14 dage fra 14 dage fra  

 modtagelsen af denne kendelse skal klageren betale sagsomkostninger til  

 indklagede med 68.000 kr.
 Voldgiftsrettens omkostninger skal  

 betales af klageren efter opgørelse og påkrav fra Voldgiftsnævnet.
