Betænkning afgivet af  

 Arbejdsmarkedsudvalget den 8. maj 2002 Betænkning over Forslag til lov om ændring af lov om  

 ændring af lov om lige løn til mænd og kvinder (Lønoplysninger) [af  

 beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 20. februar 2002 og var til  

 1. behandling den 15. marts 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Møder Udvalget har behandlet lovforslaget i 2 møder.
Høring Lovforslaget blev sendt i høring samtidig med  

 fremsættelsen.
Beskæftigelsesministeren sendte den 13. marts 2002  

 de indkomne høringssvar samt et notat herom til udvalget.
2. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslaget til vedtagelse uændret.
 Et mindretal i udvalget (S, SF, RV og EL)  

 indstiller lovforslaget til forkastelse ved 3. behandling.
 Mindretallet finder, at lovforslaget, da det udskyder krav  

 om udarbejdelse af kønsopdelte lønstatistikker på  

 ubestemt tid, vil fratage de faglige organisationer et redskab til at arbejde  

 for ligeløn mellem mænd og kvinder.
 Det er et faktum, at der stadig, 26 år efter  

 implementeringen af EU s ligelønsdirektiv, er »uforklarlige«  

 lønforskelle i størrelsesordenen 9-12 pct. ud over de  

 forskelle, som kan forklares med det kønsopdelte arbejdsmarked,  

 uddannelse m.v.
 Ikke mindst de faglige organisationer, der organiserer  

 mange kvinder, har betegnet de kønsopdelte lønstatistikker som  

 et brugbart redskab, og det bliver nu taget fra dem, inden det overhovedet er  

 afprøvet i praksis.
Begrundelsen for lovforslaget er, at regeringen ikke  

 finder, at kønsopdelte lønstatistikker er det mest  

 hensigtsmæssige på nuværende tidspunkt.
Men regeringen har  

 ikke givet noget andet bud på, hvad der i så fald skulle  

 være mere hensigtsmæssigt.
Derfor står tilbage, at  

 lovforslaget afslører en manglende vilje til at forbedre mulighederne  

 for ligeløn mellem mænd og kvinder, og Socialdemokratiet,  

 Socialistisk Folkeparti, Det Radikale Venstre og Enhedslisten fastholder, at  

 lovforslaget har betydelige negative konsekvenser for ligestillingen.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 106 Bilagsnr.
