Meddelelse om køretøjers indretning og udstyr mv. nr. 1837  

  

 Nye spejle på alle lastbiler fra 1. oktober 2004 Det meddeles hermed, at Færdselsstyrelsen d. 8. juli 2004 har udstedt  

 en bekendtgørelse om ændring af Detailforskrifter for Køretøjer 2004 (DfK) og  

 en bekendtgørelse om ændring af bekendtgørelse om køretøjers indretning og  

 udstyr.
Bekendtgørelserne er vedlagt som bilag.
Bekendtgørelserne indfører skærpede krav til spejlene på højre side af  

 lastbiler og har til formål at give føreren bedre udsyn til trafikanter til  

 højre for lastbilen ved at reducere de blinde vinkler.
Der indføres krav om  

 at  

 føreren ved hjælp af spejlene og i kombination med det direkte udsyn gennem  

 sideruderne skal kunne se enhver cyklist, der er placeret indenfor et bestemt  

 område til højre for lastbilen.
Dette område fremgår af figuren under det nye  

 pkt. 10.03.006 (9) om blindvinkelspejl i Detailforskrifter for Køretøjer.
 For at opfylde reglerne, der træder i kraft d. 1. oktober 2004, og som  

 omfatter alle lastbiler (tilladt totalvægt på 3.500 kg eller derover), skal  

 en  

 lastbil ud over udvendigt sidespejl i hver side være forsynet med enten:
a) vidvinkelspejl jf.
DfK  

 pkt. 10.03.006 (7), b) nærzonespejl jf.
DfK  

 pkt. 10.03.006 (8) og c) blindvinkelspejl eller  

 kamera/monitor jf.
DfK pkt. 10.03.006 (9) eller d) nyt vidvinkelspejl jf.  

 DfK pkt. 10.03.006 (7*) og e) nyt nærzonespejl jf.  

 DfK pkt. 10.03.006 (8*) Nærzonespejl er dog kun påkrævet, når det kan anbringes mindst 2 m over  

 vejbanen Blindvinkelspejlet, der dækker den blinde vinkel, der findes mellem  

 synsfeltet for det hidtidige vidvinkelspejl og det direkte synsfelt gennem  

 sideruden, kan enten være monteret udvendigt ved forrudens nederste hjørne  

 eller indvendigt på A-stolpen.
 De nye vidvinkelspejle og nærzonespejle er mere krumme og giver større  

 synsfelt og svarer til EF-direktiv 2003/97/EF.
 Reglerne indføres som krav til ibrugværende køretøjer og gælder dermed  

 ikke ved typegodkendelse eller for nye lastbiler før ibrugtagning, og er  

 dermed  

 ikke i strid med typegodkendelsesdirektiverne om optionel harmonisering.
Baggrunden for, at Danmark - som i 1988 - har valgt at kræve bedre  

 spejle end EU-typegodkendelsesdirektivet er, at Holland har opnået 50%  

 reduktion af antal dræbte cyklister i højresvingsuheld med lastbiler ved et  

 tilsvarende krav.
Belgien og Tyskland har indført hhv. varslet lignende krav  

 om  

 nye EU-spejle eller supplerende blindvinkelspejl.
Færdselsstyrelsen, den 8. juli 2004 Ib Rasmussen Bilag 1 BEKENDTGØRELSE OM ÆNDRING AF   

 DETAILFORSKRIFTER FOR KØRETØJER 20041) I Færdselsstyrelsens bekendtgørelse af 9. marts 2004 om  

 detailforskrifter for køretøjers indretning og udstyr indsættes vedlagte nye  

 pkt. 10.03.006 (7*) om nyt vidvinkelspejl, pkt. 10.03.006 (8*) om nyt  

 nærzonespejl og pkt. 10.03.006 (9) om blindvinkelspejl.
Desuden erstattes  

 pkt.  

 10.03.025 (2) og (3) af vedlagte pkt. 10.03.025 (2) om spejle på lastbil N2.
 GYLDIGHEDSOMRÅDE:
 Bekendtgørelsen gælder for køretøjer, der registreres,  

 godkendes eller tages i brug første gang på ikrafttrædelsesdatoen eller  

 senere.
 Bestemmelserne i pkt. 10.03.025 (2) gælder desuden for  

 køretøjer, der er i brug på ikrafttrædelsesdatoen eller senere, uanset første  

 registreringsdato.
 Et hvert køretøj kan dog straks indrettes i  

 overensstemmelse med bekendtgørelsen.
 ÆNDRINGER:
 Ændringerne er markeret med lodret streg i højre margen.
 IKRAFTTRÆDEN:
 Bekendtgørelsen træder i kraft den 1. oktober 2004.
Færdselsstyrelsen, den 8. juli 2004 Carsten Falk Hansen /Ib Rasmussen _________________ 1) Bekendtgørelsen har som udkast været notificeret i  

 overensstemmelse med Europa-Parlamentets og Rådets direktiv 98/34/EF  

 (informationsproceduredirektivet) som ændret ved direktiv 98/48/EF.
Bilag 2 10.03.006 FØRERSPEJLE (1) Førerspejl a) skal give et tydeligt  

 spejlbillede uden forvrængning, b) skal være anbragt således,  

 at føreren har fornødent udsyn bagud, c) skal være  

 udformet således, at skarpe kanter m.v. ikke medfører unødig fare ved  

 sammenstød eller berøring, d) skal være indstilleligt,  

 og e) skal være plant eller  

 konvekst med en krumningsradius på mindst 800 mm.
(2) Indvendigt førerspejl a) skal være anbragt således,  

 at førerens udsyn fremad og til siderne ikke reduceres væsentligt, og b) skal kunne indstilles uden  

 brug af værktøj.
(3) Udvendigt førerspejl a) skal kunne ses gennem den  

 af viskerne rensede del af forruden eller gennem sideruden, b) skal kunne fastspændes,  

 således at spejlets indstilling ikke ændres under kørsel, c) skal ‑  

 såfremt spejlet skal ses gennem forruden ‑ være således indrettet, at  

 det giver efter for en forholdsvis let påvirkning, og d) må ikke rage væsentlig mere uden for  

 karrosseriet, end hvad der er nødvendigt for, at føreren har fornødent udsyn  

 bagud.
(4) For udvendigt førerspejl,  

 der er anbragt på personbil M1 og varebil N1 for at sikre tilstrækkeligt  

 udsyn ved kørsel med campingvogn, gælder følgende:
 Er afstanden mellem  

 spejlets yderste punkt og bilens yderste punkt mere end 200 mm og afstanden  

 mellem spejlets underkant og vejbanen mindre end 2 m, skal spejlet være  

 således indrettet, at det giver efter for en forholdsvis let påvirkning,  

 uanset at spejlet skal ses gennem sideruden.
(5) Førerspejl med en  

 reflekterende flade på mindst a) 70 cm2 for plant spejl, og b) 50 cm2 for konvekst spejl betegnes »førerspejl af  

 kategori I«.
(6) Førerspejl med en  

 reflekterende flade på mindst a) 300 cm2 for plant spejl,  

 og b) 200 cm2 for konvekst spejl betegnes »førerspejl af  

 kategori II«.
(7) Vidvinkelspejl a) skal mindst give et  

 synsfelt som vist i nedenstående figur og b) skal være konvekst med en  

 krumningsradius på mindst 400 mm.
(7*) Vidvinkelspejl i henhold  

 til EF-direktiv 2003/97/EF a) skal mindst give et  

 synsfelt som vist i nedenstående figur og b) skal være konvekst med en  

 krumningsradius på mindst 300 mm.
(8) Nærzonespejl (topspejl) a) skal mindst give et  

 synsfelt som vist i nedenstående figur, b) skal være konvekst med en  

 krumningsradius på mindst 400 mm og c) skal være anbragt mindst 2  

 m over vejbanen, målt til spejlets underkant ved tilladt totalvægt.
(8*) Nærzonespejl i henhold til  

 EF-direktiv 2003/97/EF a) skal mindst give et  

 synsfelt som vist i nedenstående figur, b) skal være konvekst med en  

 krumningsradius på mindst 300 mm og c) skal være anbragt mindst 2  

 m over vejbanen, målt til spejlets underkant ved tilladt totalvægt.
(9) Blindvinkelspejl a) skal i kombination med de  

 øvrige førerspejle og det direkte udsyn gennem sideruden gøre det muligt for  

 føreren at se enhver cyklist, der er placeret indenfor områderne A og B på  

 figuren nedenfor:
b) skal være konvekst med en  

 krumningsradius på mindst 300 mm, c) skal ikke opfylde pkt.  

 10.03.006 (3) a), og d) kan erstattes af  

 kamera/monitor, der viser synsfeltet i pkt. a) og som opfylder kravene i  

 direktiv 2003/97/EF.
10.03.025 LASTBIL  

 N2 (1) Lastbil N2 skal være  

 forsynet med et udvendigt førerspejl af kategori II på hver side.
(2) brugværende lastbil N2  

 skal tillige være forsynet med enten:
- vidvinkelspejl jf. pkt.  

 10.03.006 (7), - nærzonespejl jf. pkt.  

 10.03.006 (8) og - blindvinkelspejl (eller  

 kamera) jf. pkt. 10.03.006 (9) eller - nyt vidvinkelspejl jf.  

 pkt. 10.03.006 (7*) og - nyt nærzonespejl jf. pkt.  

 10.03.006 (8*) Nærzonespejl er dog kun  

 påkrævet når det kan anbringes mindst 2 m over vejbanen.
 Højrestyret lastbil skal dog ikke være forsynet med nærzonespejl.
LASTBIL N3 (1) Lastbil N3 følger reglerne  

 for lastbil N2.
Bilag 3 Bekendtgørelse nr. xx af xx. juli 2004   

 Bekendtgørelse om ændring af bekendtgørelse om køretøjers indretning og  

 udstyr m.v.1) § 1 I bekendtgørelse nr. 154 af 20. april 1977 om køretøjers  

 indretning og udstyr mv. foretages følgende ændringer:
 1.  


  

 § 12 a  

  

 affattes således:
§ 12 a.  

  

 Ibrugværende lastbil med tilladt totalvægt over 3.500 kg skal i højre side ud  

 over det påbudte sidespejl være forsynet med spejle m.v., der giver føreren  

 udsyn til trafikanter til højre for lastbilen.
Dette kan udgøres af enten nyt  

 vidvinkelspejl og nyt nærzonespejl, eller tidligere vidvinkelspejl og  

 nærzonespejl suppleret med blindvinkelspejl eller kamera.
Nærzonespejl er dog  

 kun påkrævet, når det kan anbringes mindst 2 m over vejbanen. § 2 Bekendtgørelsen træder i kraft den 1. oktober 2004.
Færdselsstyrelsen,  

 den 8. juli 2004 CARSTEN FALK HANSEN / Ib Rasmussen _____________________ 1) Bekendtgørelsen har som udkast været notificeret i  

 overensstemmelse med Europa-Parlamentets og Rådets direktiv 98/34/EF  

 (informationsproceduredirektivet) som ændret ved direktiv 98/48/EF.
