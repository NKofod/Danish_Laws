 Man udsender hermed ministeriets bekendtgørelse af 3. december 1975 om  

 ansættelse i professorstillinger, videnskabelige adjunkt/lektorstillinger og  

 eksterne lektorater ved de højere uddannelsesinstitutioner under  

 undervisningsministeriet.
 I tilslutning til bekendtgørelsen skal anføres følgende:
 Ad § 2 . (Stk. 1.) Der kan som eksempel på undtagelse fra kravet om  

 opslag henvises til aftale mellem finansministeren og Akademikernes  

 centralorganisation af 4. november 1975 vedrørende eksterne lektorers  

 ansættelsesforhold ved universiteterne og de under undervisningsministeriet  

 hørende højere læreanstalter § 1, stk. 3, hvorefter et lektorat uden opslag  

 kan besættes ved genansættelse af den hidtidige lektor.
 (Stk. 2) Henvisningen til iagttagelse af reglerne for  

 tjenestemandsstillinger i staten, herunder økonomi- og budgetministeriets  

 bekendtgørelse af 2. juli 1973, ved opslag af stillinger omfatter ikke blot  

 reglerne om opslagets indhold, men også øvrige regler om offentligt opslag,  

 ansøgningsfrist og fornyet opslag m.m., jfr. herved tillige den foreliggende  

 bekendtgørelses § 4, stk. 3. Man skal i forbindelse med kravene til indholdet  

 af opslag henlede opmærksomheden på de nye ansættelsesområder for  

 tjenestemænd med varig ansættelse og tjenestemænd på prøve i staten i henhold  

 til aftale mellem finansministeriet og tjenestemændenes centralorganisationer  

 af 15. august 1975.
 Ad § 7 . (Stk. 2.) Det er efter ministeriets cirkulærskrivelse af 31 .  

 maj 1972 om stillingsstrukturen for det videnskabelige personale ved en række  

 højere uddannelsesinstitutioner I.A. en betingelse for ansættelse som lektor,  

 at der foreligger en positiv bedømmelse på grundlag af en nærmere foreskreven  

 helhedsvurdering af kvalifikationer inden for såvel undervisning som  

 forskning, ligesom det vil være det normale, at ansættelse som lektor først  

 sker efter 4 -6 års ansættelse som adjunkt, jfr. tilsvarende bestemmelser for  

 det videnskabelige personale ved handelshøjskolerne i cirkulærskrivelse af  

 31. maj 1974. Ansættelse som lektor uden forudgående ansættelse som adjunkt  

 eller efter en forkortet adjunkttid vil, såfremt den pågældende ikke har en  

 kandidatalder på mindst 4 år, kun kunne finde sted med ministeriets  

 godkendelse.
Ad § 14 . Den fastsatte maksimumsperiode på 6 måneder for konstituti on eller funktion i en stilling i tilfælde, hvor bekendtgørelsens  

 ansættelsesregler ikke er bragt i anvendelse, vil ikke kunne forlænges ved en  

 fornyelse af konstitutionen eller funktionen, medmindre  

 undervisningsministeriet meddeler dispensation.
 Ad § 18 . Man henleder opmærksomheden på, at der efter de indgåede  

 omklassificeringsaftaler, jfr. førnævnte cirkulærskrivelser af 31. maj 1972  

 og 31. maj 1974 om stillingsstrukturen for videnskabeligt personale, er tale  

 om personligt bestemte oprykninger af tjenestemænd i lønrammerne 16/31 til  

 lønramme 35 (afhængig af opfyldelsen af særlige kvalifikationskrav), og at  

 placering i lønramme 35 vil bortfalde ved ledighed i stillingerne.
 P.M.V.
 E.B.
