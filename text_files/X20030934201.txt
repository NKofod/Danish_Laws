Moms -  

 tilladelse til sektorisk opdeling af udlejningsejendomme Told- og Skattestyrelsen har som klageinstans truffet afgørelse  

 om, at der kan gives tilladelse til sektorisk opdeling, jf. momslovens § 38,  

 stk. 3, af hver af et selskabs udlejningsejendomme, der udlejes både med og  

 uden moms, jf. momslovens § 51, og § 13, stk. 1, nr. 8.
Beskrivelse af virksomheden Selskabet ejer et antal udlejningsejendomme, hvoraf nogle  

 ejendomme:
fuldt ud udlejes uden moms, jf. momslovens § 13, stk. 1,  

 nr. 8, fuldt ud udlejes med moms, jf. momslovens § 51 delvis udlejes med moms, jf. momslovens § 51 og § 13, stk.  

 1, nr. 8.
Sektorisk opdeling, jf.  

 momslovens § 38, stk. 3 Det fremgår af ordlyden i momslovens § 38, stk. 3, at:
De statslige told- og skattemyndigheder kan efter  

 forudgående ansøgning give tilladelse til eller påbyde, at fradragsretten i  

 virksomheder med flere sektorer opgøres særskilt for hver sektor inden for  

 virksomheden.
Virksomheden anses for at bestå af flere sektorer, når en  

 afgiftspligtig person har flere virksomheder, der er registreret under et,  

 eller når der er forskellige driftsaktiviteter i samme virksomhed.
Fastsættes  

 fradragsretten sektorvis, skal virksomheden føre et særskilt regnskab for  

 hver  

 af disse sektorer.
 Styrelsen er af den opfattelse, at en ejendom kan anses som en  

 virksomhed i relation til momslovens § 38, stk. 3.
 Styrelsen er endvidere af den opfattelse, at tilladelse til  

 sektorisk opdeling er betinget af, at sektoren har omsætning, der hidrører  

 fra  

 både momspligtige og ikke-momspligtige aktiviteter, således at sektoren kan  

 opgøre en selvstændig delvis fradragsprocent, jf. momslovens § 38, stk. 1,  

 for  

 moms af udgifter, der udelukkende vedrører sektorens aktivitetsområde.
Konsekvenserne af afgørelsen Selskabets fradragsret skal herefter opgøres på følgende måde:
ingen fradragsret for moms af udgifter, der udelukkende  

 vedrører ejendomme, som udlejes uden moms, fuld fradragsret, jf. momslovens § 37, stk. 1 - med de  

 begrænsninger, der gælder i lovens § 42 - for moms af udgifter, der  

 udelukkende  

 vedrører ejendomme, som fuldt ud udlejes med moms, delvis fradragsret, jf. momslovens § 38, stk. 1, opgjort  

 forholdsmæssigt på grundlag af den enkelte ejendoms momspligtige og samlede  

 omsætning, for moms af udgifter, der udelukkende vedrører den enkelte  

 ejendom,  

 som udlejes både med og uden moms, og som er omfattet af tilladelsen til  

 sektorisk opdeling, jf. lovens § 38, stk. 3, delvis fradragsret, jf. momslovens § 38, stk. 1, opgjort  

 forholdsmæssigt på grundlag af hele selskabets momspligtige og samlede  

 omsætning, for moms af udgifter, der ikke udelukkende kan henføres til én af  

 ovennævnte tre ejendomskategorier.
