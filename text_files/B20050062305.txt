Bekendtgørelse om  

 bygningsdrift I medfør af § 113, stk. 1, og § 187, stk. 4, i  

 lov om almene boliger m.v., jf. lovbekendtgørelse nr. 106 af 21. februar  

 2005,  

 § 73 og § 81, stk. 6  

1) , i lov om  

 boligbyggeri, jf. lovbekendtgørelse nr. 663 af 8. august 2002, og § 33 i  

 lov om boliger for ældre og personer med handicap, jf. lovbekendtgørelse nr.  

 664 af 8. august 2002, som ændret ved lov nr. 330 af 18. maj 2005,  

 fastsættes:
 § 1.  

  

 Bekendtgørelsen gælder for byggeri, der er omfattet af Byggeskadefonden, jf.  

 § 151 i lov om almene boliger m.v.
 § 2.  

  

 Bygningsdrift skal gennemføres således, at byggeriet i overensstemmelse med  

 god  

 driftskik opfylder sine funktioner og fremtræder i forsvarlig stand.
 § 3.  

  

 Bygningsdrift omfatter forsyning, renhold, vedligehold, pasning og  

 overvågning  

 af byggeriet og dettes installationer og friarealer.
§ 4.  

  

 Bygningsejeren skal udarbejde og følge en plan for driften af byggeriet.
I  

 ejerforeninger etableret ved salg efter kapitel 5 a i lov om almene boliger  

 m.v. er det ejerforeningen, der udfører bygningsejerens opgaver efter denne  

 bekendtgørelse.
 Stk. 2.  

  

 Driftplanen skal  

 foreligge ved byggeriets overgang fra anlæg til drift (skæringsdatoen). Hvis  

 byggeriet overdrages inden denne dato, skal driftplanen udarbejdes af den  

 oprindelige bygherre.
Stk. 3.  

  

 Projektmateriale, dokumentation for udførelsen, driftinstrukser,  

 brugsanvisninger og lignende, der danner grundlag for planen, skal til enhver  

 tid findes i ajourført form hos bygningsejeren Stk. 4.  

  

 Bygningsejeren  

 skal revidere driftplanen efter behov, særlig med henblik på at modvirke  

 skader  

 i byggeriet.
§ 5.  

  

 I  

 driftsplanen angives 1)  

 	  

 de nødvendige  

 driftaktiviteter, herunder driftrutiner, 2)  

 	  

 tidspunkter for  

 vedligeholds- og fornyelsesarbejders udførelse under angivne forudsætninger  

 om,  

 hvilken vedligeholdstilstand byggeriet skal have, og hvornår bygningsdele og  

 installationer påregnes udskiftet, og 3)  

 	  

 de økonomiske  

 ressourcer, der er nødvendige for at efterleve planen.
 Stk. 2.  

  

 Driften skal  

 dokumenteres, således at der fremkommer en systematisk oversigt over planens  

 gennemførelse.
 § 6.  

  

 Kommunalbestyrelsen påser som tilsynsmyndighed, at det almene byggeri,  

 ungdomsboliger, lette kollektivboliger og ældreboliger overholder reglerne i  

 denne bekendtgørelse.
 § 7.  

  

 Bekendtgørelsen træder i kraft den 7. juli 2005.
 Stk. 2.  

  

 Samtidig ophæves  

 bekendtgørelse nr. 540 af 18. juli 1990 om bygningsdrift.
Socialministeriet, den 23. juni 2005 Eva Kjer Hansen /Pia Mørch 1)  

 Bestemmelsen er ophævet ved lov nr. 379 af 10. juni 1987, men gælder fortsat  

 for byggeri, der har fået tilsagn før den 1. januar 1988, jf. § 7, stk.  

 2,  

 i samme lov.
