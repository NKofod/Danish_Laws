(Til alle amtsråd og  

 kommunalbestyrelser) Hermed følger et eksemplar af aftale af 4. november 1987 mellem  

 Undervisningsministeriet og Lærernes Centralorganisation om tillæg til  

 tjenestemænd i folkeskolen for varetagelse af undervisningstimer i  

 forbindelse med samordnet indskoling.
 Aftalen har virkning fra den 1. august 1987.
 Det i aftalen anførte tillæg er angivet i årligt grundbeløb pr. 1. oktober  

 1984.
 Beløbet er pr. 1. april 1987 kr. 3.375,62.
 For hvert samordnet indskolingsforløb ydes et særligt tillæg til 1  

 børnehaveklasseleder (eventuelt småbørnslærerinde), til højst 2 lærere i 1.  

 klasse og til højst 2 lærere i 2. klasse.
 Tillægget ydes med det fastsatte beløb uanset antallet af timer for  

 samordningen.
 En lærer kan ikke få mere end et tillæg for hvert samordnet  

 indskolingsforløb.
 Ved ikke-årgangsdelte skoler ydes alene tillæg, hvis der deltager såvel en  

 lærer som børnehaveklasseleder.
 Aftalens bestemmelser finder tilsvarende anvendelse for timelærere,  

 vakancevikarer, faste vikarer, årsvikarere og månedslønnede vikarer, dog  

 således at tillægget for årsvikarer og månedslønnede vikarer udbetales bagud.
For så vidt angår faste vikarer ydes tillægget kun ved vikariater i samme  

 klasse af mindst 4 kalenderugers varighed i sammenhæng og beregnes kun for  

 hele kalenderuger.
Tillægget pr. kalenderuge incl. ferie, udgør 1/52 af det  

 årlige tillæg.
For månedslønnede vikarer udgør tillægget i dele af kalendermåneder pr.  

 kalenderdag af det for en hel kalendermåned beregnede tillæg.
 P.m.v.
 e.b.
Merete Møller fm.
BILAG Aftale mellem Undervisningsministeriet og Lærernes Centralorganisation om tillæg  

 til tjenestemænd i folkeskolen for varetagelse af undervisningstimer i  

 forbindelse med samordnet indskoling.
 I henhold til § 45, stk. 2, i lov nr. 291 af 18. juni 1969 om tjenestemænd  

 i staten, folkeskolen og folkekirken aftales følgende:
 § 1.  Til tjenestemænd i folkeskolen ydes et tillæg  

 for varetagelse af undervisningstimer i forbindelse med samordnet indskoling.
 § 2.  Tillægget ydes til 1 børnehaveklasseleder for  

 hver børnehaveklase og til højst 2 lærere for hver 1. klasse og 2. klasse,  

 der indgår i et samordnet indskolingsforløb.
 § 3.  Tillægget udgør 3040 kr. årligt (grundbeløb i  

 niveau 1. oktober 1984).
 Stk. 2.  Det i stk. 1 nævnte tillæg udbetales månedlig  

 forud med 1/12 af tillægget.
 Stk. 3.  Tillægget indgår ikke ved beregningen af  

 overtimebetaling.
 § 4.  Tillægget reguleres i overensstemmelse med den  

 mellem Finansministeriet og tjenestemændenes centralorganisationer indgåede  

 aftale om justering af tjenestemandslønninger m.v.
 § 5.  Aftalen har virkning fra 1. august 1987.
 Stk. 2.  Aftalen kan opsiges af hver af parterne med 6  

 måneders varsel til et skoleårs udløn.
København, den 4. november 1987 Lærernes Centralorganisation Martin Rømer Undervisningsministeriet P.m.v.
 e.b.
Merete Møller fm.
