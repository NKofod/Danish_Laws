 Ved gennemgang af de godkendte forsikringsbetingelser for de  

 forsikringsselskaber, der har koncession til tegning af  

 bygningsbrandforsikring, er man blevet opmærksom på, at enkelte selskaber  

 endnu ikke har fået godkendt de af forsikringstilsynet forhåndsgodkendte  

 forsikringsbetingelser nr. 15, optrykt i forsikringstilsynets beretning 1979,  

 bind I s. 126.
 Ved udarbejdelsen af forsikringstilsynets forhåndsgodkendelse af  

 forsikringsbetingelser nr. 15 var det forudsat, at disse betingelser ville  

 blive anvendt som minimumsbetingelser og at de med tiden skulle erstatte de  

 tidligere forhåndsgodkendte forsikringsbetingelser nr. 1-13, og det var  

 forsikringstilsynets opfattelse, at al nytegning ville ske på grundlag af nr.  

 15 og at bestående forsikringsbestande med tiden ville blive søgt omtegnet  

 til nr. 15.
Såfremt selskabet ved nytegning anvender nr. 15 som minimumsbetingelser,  

 uden at det fremgår af selskabets koncessionscertifikat, beder man  

 koncessionscertifikatet indsendt hertil.
Man beder samtidig oplyst, om  

 selskabet har søgt bestående forsikringer omtegnet til nr. 15, og om en sådan  

 omtegning er tilendebragt.
 Såfremt selskabet ikke anvender nr. 15 ved nytegningen og ikke ønsker at  

 anvende nr. 15, beder man selskabet redegøre for årsagen hertil.
 samtidig skal man i forbindelse med en her verserende sag vedrørende  

 erstatning i tilfælde, hvor offentlige myndigheders krav er til hinder for  

 genopførelse af en beskadiget bygning, gøre opmærksom på bestemmelserne herom  

 i punkt 34 i bygningsbrandforsikringsbetingelsernes nr. 15.
 Forsikringstilsynet er af den opfattelse, at en sådan bestemmelse om  

 erstatningsudbetaling uden fradrag for anvendelige rester bl.a. af hensyn til  

 de berettigede ifølge samtlige adkomster og hæftelser, der er tinglyst på  

 ejendommen, bør være en bestanddel af forsikringens indhold.
 Såfremt selskabet ikke finder at kunne anvende indholdet af punkt 34 i  

 bygningsbrandforsikringsbetingelserne nr. 15 som et minimum for alle  

 selskabets bygningsbrandforsikringer, beder man selskabet redegøre for  

 årsagen hertil.
P.
D.
V.
 E.B.
