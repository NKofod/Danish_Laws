Udtalt, at fotografering eller videooptagelse i en kirke ved  

 gudstjenester og kirkelige handlinger kun må finde sted med præstens samtykke Kirkeministeriets skrivelse af 22. juli 1987 til Henning Jørgensen,  

 Kirkestien 6, Søvind, 8700 Horsens.
 I skrivelse af 29. maj 1987 har De klaget over, at sognepræst Jes Gynther  

 Sørensen har nægtet Dem tilladelse til at foretage videooptagelse af en  

 konfirmation i Søvind kirke.
Ministeriet har i denne anledning brevvekslet med sognepræst Gynther  

 Sørensen, hvis skrivelse af 17. juni 1987, der er fremsendt gennem biskoppen  

 over Århus stift, vedlægges i kopi.
Ved skrivelsens fremsendelse hertil den  

 6. juli 1987 har biskoppen udtalt, at han kan tiltræde de af sognepræsten  

 anførte synspunkter.
Biskoppen har i denne forbindelse henvist til lov nr.  

 218 af 23. april 1986 om bestyrelse og brug af folkekirkens kirker m.m. § 18,  

 stk. 2, hvorefter de anvisninger, der gives af præsten ved gudstjenester og  

 kirkelige handlinger skal efterkommes.
Således foranlediget skal man meddele, at det er præsten, der har ansvaret  

 af forløbet af gudstjenesten og de kirkelige handlinger.
Fotografering eller  

 videooptagelse i kirken ved sådanne lejligheder må derfor kun finde sted med  

 præstens samtykke.
 Ministeriet finder herefter ikke at kunne foretage videre i anledning af  

 Deres klage.
