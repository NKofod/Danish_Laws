 Et pengeinstitut tilbageførte efter aftale med Statens  

 Regnskabsdirektorat et pensionsbeløb efter pensionistens død.
 Tilsynet udtalte, at beløbet, der var til rådighed ved tilbageførelsen  

 ikke kunne tilbageføres uden boets samtykke.
 Tilsynets skrivelse af 18. april 1985 vedrørende klage over et  

 pengeinstituts tilbageførsel af pensionsbeløb efter pensionistens død.
Pensionsbeløbet for januar var, efter at være indgået på kontoen,  

 tilbagekaldt af Statens Regnskabsdirektorat, fordi kontohaveren var afgået  

 ved døden den 29/12. Beløbet tilbageførtes 14 dage efter, at det var til  

 kontohavers disposition.
Statens Regnskabsdirektorat havde til  

 pengeinstituttet udtalt, at det overfor pengeinstituttet indestod for alle  

 følger af tilbageførslen.
 Da pensionsbeløbet var til disposition på kontoen, før tilbageførslen  

 skete, var det tilsynets opfattelse, at beløbet ikke burde være tilbageført  

 uden forudgående samtykke fra boet.
Der henvistes til skrivelse af 18. juni 1979 fra Handelsministeriet i en  

 for ministeriet indanket sag om et lignende forhold, afgjort af Tilsynet med  

 banker og sparekasser, hvori ministeriet udtalte som sin opfattelse, at  

 tilbagekaldelse af et pensionsbeløb må være sket, eventuelt skriftligt  

 bekræftet, og den faktiske tilbageførsel have fundet sted inden den dag, på  

 hvilken pensionsbeløbet skal være til disposition på kontoen.
I skrivelse af  

 30. juni 1980 havde Folketingets Ombudsmand, for hvem sagen var indbragt,  

 udtalt sig i overensstemmelse hermed.
