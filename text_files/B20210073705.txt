Bekendtgørelse om ændring af bekendtgørelse om midlertidig og målrettet kompensation for faste omkostninger til virksomheder i økonomisk krise som følge af COVID-19 i perioden november 2020 til februar 2021 § 1 I bekendtgørelse nr. 27 af 11. januar 2021 om midlertidig og målrettet kompensation for faste omkostninger til virksomheder i økonomisk krise som følge af COVID-19 i perioden november 2020 til februar 2021, som ændret ved bekendtgørelse nr. 187 af 4. februar 2021 og bekendtgørelse nr. 343 af 1. marts 2021, foretages følgende ændringer:
 1. I indledningen ændres »og akt nr. 167 af 25. februar 2021« til: », og akt nr. 167 af 25. februar 2021 og akt nr. 206 af 8. april 2021,«.
 2. I § 2, nr. 1, indsættes som 2. pkt.:
»Ved beregning af de i denne bekendtgørelse omhandlede støttetærskler for kompensation under Temporary Framework skal alle enheder, som de jure eller de facto kontrolleres af én og samme enhed, betragtes som én virksomhed.« 3. I § 2, nr. 12, litra d, indsættes efter 1. pkt., som nyt punktum:
»Er virksomheden registreret i Det Centrale Virksomhedsregister (CVR) senere end 12 måneder før den 8. marts 2020, opgøres seneste resultat fra stiftelsestidspunktet frem til og med den 8. marts 2020, divideret med antal dage ganget med 365.« 4. I § 5 indsættes som stk. 2:
»Stk. 2. Virksomheder som har forbud mod at holde åbent i henhold til § 1 i bekendtgørelse nr. 834 af 27. juni 2014 om kosmetisk behandling, kan beregne perioden i stk. 1, enten fra og med den 14. januar 2021 eller fra og med den 18. januar 2021 til og med 28. februar 2021.« 5. I § 6, stk. 2, § 10, stk. 2, § 13, stk. 2, § 16, stk. 2, § 19, stk. 2, § 22, stk. 2, § 26, stk. 2, § 29, stk. 2, § 33, stk. 2, § 36, stk. 2, og § 39, stk. 2, ændres »stiftet« til: »registreret i Det Centrale Virksomhedsregister (CVR)«.
 6. I § 40, stk. 2 og 3, ændres »§ 44, stk. 2-4 og 6« til: »§ 44, stk. 2-7«.
 7. § 40, stk. 4, affattes således:
»Stk. 4. Virksomheder, som har forbud mod at holde åbent i henhold til § 3, stk. 1 og 2, kompenseres med 100 pct. af virksomhedens faste omkostninger, i det tidsrum forbuddet er gældende, hvis virksomheden ikke har haft omsætning i denne periode.
Hvis virksomheden har omsætning i det tidsrum, hvor forbuddet er gældende, kompenseres virksomheden efter reglerne for virksomheder omfattet af stk. 2.« 8. § 41, stk. 1, 1. pkt. affattes således:
»En virksomhed, der modtager kompensation efter § 40, stk. 2-4, kan efter reglerne i denne bekendtgørelse maksimalt opnå kompensation på et beløb svarende til 1,8 mio.
EUR indtil den 31. december 2021.« 9. I § 41, stk. 1, 4. pkt., ændres »stk. 4« til: »stk. 2-4«.
 10. § 41, stk. 2 og 3, affattes således:
 »Stk. 2. En virksomhed, der er registreret i det centrale Virksomhedsregister (CVR) senest den 9. marts 2020 og som modtager kompensation efter krisebestemmelsen i henhold til EU Traktatens artikel 107, afsnit 2.b, samt § 40, stk. 3 og 4, 1. pkt., og hvor omsætningsnedgangen skyldes restriktionen i § 3, stk. 1, i kapitel 3 og § 11, stk. 2, i kapitel 5, kan efter reglerne i denne bekendtgørelse maksimalt opnå kompensation på 30 mio. kr. pr. måned.
Stk. 3. Virksomheder, der modtager kompensation efter § 11 eller § 40, stk. 4. 1. pkt. kan vælge at være omfattet af henholdsvis reglerne i stk. 1, 2 eller 4. Virksomheder omfattet af § 11, der vælger at være omfattet af stk. 2, skal opfylde betingelsen i § 11, stk. 2.« 11. I § 41, stk. 4, 1. pkt., ændres »stiftet« til: »registreret i Det Centrale Virksomhedsregister (CVR)«.
 12. I § 41, stk. 4, indsættes efter 1. pkt., som nyt punktum:
»Beregningen af om loftet på 10 mio.
EUR er overskredet, skal ske i henhold til reglerne i Temporary Framework for State aid measures to support the economy in the current COVID-19 outbreak pkt. 87(b-d).« 13. I § 44 indsættes efter stk. 3 som nyt stykke:
»Stk. 4. Virksomheder kan få kompensation fra og med 9. december 2020 til foder til dyrehold uden for landbruget, herunder på rideskoler, ridefysioterapeuter, hundekenneler, dyr hos dyrehandlere, dyrlæger, samt cirkusser.« Stk. 4-8 bliver herefter stk. 5-9.
 14. I § 46, stk. 1, ændres »15. april 2021« til: »15. juni 2021«.
 15. I § 47, stk. 1, nr. 6, 1. pkt., ændres »stiftet« til: »registreret i Det Centrale Virksomhedsregister (CVR)«.
 16. I § 47, stk. 1, nr. 6, litra b, nr. i og ii, ændres »stiftet« til: »registreret i Det Centrale Virksomhedsregister (CVR)«.
 17. To steder i § 47, stk. 1, nr. 6, litra a, ændres »stiftelsesdato« til: »registreringsdato«.
 18. To steder i § 47, stk. 1, nr. 6, litra b, nr. i, ændres »stiftelsesdato« til: »registreringsdato«.
 19. I § 47, stk. 2, ændres »§ 55« til: »§ 56«.
 20. I overskriften til § 51 ændres »efterregulering« til: »slutregulering«.
 21. I § 51 indsættes som stk. 6 og 7:
»Stk. 6. Opstår der flere krav om tilbagebetaling af kompensation efter dette kapitel for samme modtager, kan disse lægges sammen og kræves tilbagebetalt som ét samlet tilbagebetalingskrav.
Stiftelses- og forfaldstidspunkt for det samlede tilbagebetalingskrav er sammenfaldende med datoen for Erhvervsstyrelsens seneste udbetaling til NemKonto af kompensation for den kompensationsperiode, tilbagebetalingskravet dækker over.
Stk. 7. Viser resultatet af efterreguleringen efter stk. 2-6, at virksomheden skal tilbagebetale mindre end 200 kr. af den allerede udbetalte kompensation, vil Erhvervsstyrelsen ikke træffe afgørelse om tilbagebetaling.« 22. I § 52 indsættes efter stk. 2, som nyt stykke:
»Stk. 3. Retten til godtgørelse efter § 44, stk. 7, bortfalder og allerede udbetalt godtgørelse skal fuldt ud tilbagebetales, hvis virksomheden endeligt dømmes for misbrug af kompensationsordningen for faste omkostninger til virksomheder i økonomisk krise som følge af COVID-19.« Stk. 3 bliver herefter stk. 4.
 23. Efter § 53 indsættes i kapitel 16:
»§ 53 a.
Afgørelse om tilbagebetaling efter dette kapitel på mere end 10.000 kr. ledsages af et tilbud om en afdragsordning.
 Stk. 2. Afdragsordningen løber i op til et år, og afdrag betales i fire lige store rater, jf. dog stk. 3.
 Stk. 3. Virksomheden har til enhver tid ret til helt at indfri sine forpligtelser til tilbagebetaling.
Stk. 4. Erhvervsstyrelsen skal forud for indgåelse af en aftale om afdragsordning efter stk. 1, oplyse virksomheden om vilkår for aftalen, herunder det samlede beløb der skal betales, konsekvenser ved misligholdelse og mulighed for hel eller delvis indfrielse.« § 2 Stk. 1. Bekendtgørelsen træder i kraft den 29. april 2021.
 Stk. 2. Bekendtgørelsens § 1,  nr. 2, 8, 10 og 12 finder anvendelse på ansøgninger modtaget fra og med 15. januar 2021.
