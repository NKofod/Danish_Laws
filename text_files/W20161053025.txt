Offererstatningslovens § 1 - tingsskade og formueskade, nævnets j.nr. 16-520-08784 Skadevolder udøvede hærværk mod ansøgers bil.
Da ansøger ville fotografere skadevolder, slog skadevolder ansøger på hånden med en hundesnor, hvorved ansøgers iPad gik i stykker.
Ansøger søgte herefter nævnet om erstatning for (selvrisikoen for) en ødelagt iPad.
Nævnet fandt, at en iPad må betragtes som en sædvanlig personlig ejendel, der falder ind under offererstatningsloven, og tilkendte ansøger erstatning i overensstemmelse med det ansøgte.
