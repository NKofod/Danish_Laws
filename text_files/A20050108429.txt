 Bekendtgørelse  

 af lov om befordringsrabat til  

  

 efterlønsmodtagere m.fl.
 Herved bekendtgøres lov om befordringsrabat til  

 efterlønsmodtagere, jf. lov nr. 1015 af 3. december 1996, med de ændringer,  

 der  

 følger af § 1 i lov nr. 50 af 27. januar 1998, § 3 i lov nr. 446 af  

 7. juni 2001 og § 2 i lov nr. 1419 af 22. december 2004.
 De ændringer, der følger af § 22 i lov nr. 523 af 24.  

 juni 2005,  

  er ikke indarbejdet i denne lovbekendtgørelse,  

 da ændringerne endnu ikke er trådt i kraft.
§ 1.  

  

 Efterlønsmodtagere, jf. kapitel 11 a i lov om arbejdsløshedsforsikring m.v.,  

 modtagere af overgangsydelse, jf. kapitel 11 c i lov om  

 arbejdsløshedsforsikring m.v., og modtagere af  

 fleksydelse,  

 jf. lov om  

 fleksydelse, har ret til rabat ved køb af  

 abonnementskort til befordring i den kollektive persontrafik, der er omfattet  

 af lov om hovedstadsområdets kollektive persontrafik og lov om den lokale og  

 regionale kollektive personbefordring uden for hovedstadsområdet.
For  

 personbefordring med tog gælder  

 rabatretten  

 kun, hvis  

 der er et takstsamarbejde mellem de transportansvarlige myndigheder og  

 jernbanevirksomheder.
 Stk. 2.  

  

 Retten til  

 rabat omfatter ikke befordring i form af individuel handicapkørsel for svært  

 bevægelseshæmmede  

 eller befordring på første klasse.
 Stk. 3.  

  

 Ret til  

 rabat efter stk. 1 omfatter måneder, hvor der udbetales efterløn,  

 overgangsydelse eller  

 fleksydelse.
 § 2.  

  

 Der  

 ydes en rabat på 50 pct. af udgifterne til abonnementskortet.
 Stk. 2.  

  

 Personer,  

 der er omfattet af rabatordningen, jf. § 1, stk. 1, skal ved  

 anmodning om rabat fremvise dokumentation for, at de modtager efterløn,  

 overgangsydelse eller  

 fleksydelse, samt fremvise  

 personlig legitimation med billede.
 § 3.  

  

 Det  

 påhviler hvert amtsråd og hver kommunalbestyrelse uden for hovedstadsområdet  

 eller udvalget for en fælleskommunal trafikvirksomhed og Hovedstadsområdets  

 Trafikselskab (HT) at yde rabat i henhold til §§ 1 og 2.
 Stk. 2.  

  

 Hvert  

 amtsråd eller hvert udvalg for en fælleskommunal trafikvirksomhed uden for  

 hovedstadsområdet  

 sørger for, at den i § 1 anførte rabat indpasses i det takst- og  

 billetteringssystem, der anvendes i amtskommunen.
 Stk. 3.  

  

 Hvert  

 amtsråd eller hvert udvalg for en fælleskommunal trafikvirksomhed uden for  

 hovedstadsområdet  

 og HT kan under hensyn til de særlige betingelser, der gælder i området for  

 pensionisters  

 brug af abonnementskort med rabatordning, fastsætte tilsvarende betingelser  

 for  

 brug af abonnementskort med rabatordning efter denne lov.
 Stk. 4.  

  

 Udgiften  

 ved rabatordningen og dennes administration afholdes af de  

 transportansvarlige,  

 der er nævnt i stk. 1. Arbejdsdirektoratet refunderer de  

 transportansvarlige 90 pct. af det beløb, der er ydet i rabat, på grundlag af  

 kvartalsvise opgørelser af rabatbeløbet.
 Stk. 5.  

  

 Revisoren  

 for en transportansvarlig efter stk. 1 attesterer, at rabatten er ydet i  

 overensstemmelse med §§ 1 og 2, og at rabatbeløbet i øvrigt er korrekt  

 opgjort.
§ 4.  

  

 Arbejdsdirektoratet kan fastsætte regler om 1)  

 	  

 opgørelsen af, hvilke  

 beløb der er ydet i rabat, og om, hvilke krav der stilles til attestationen  

 af  

 opgørelsen, jf. § 3, stk. 4, og om 2)  

 	  

 hvilke oplysninger de  

 transportansvarlige til brug for administrationen af ordningen skal  

 registrere  

 ved salg af abonnementskort med rabat efter denne lov, herunder at de  

 transportansvarlige skal registrere personnummeret på de personer, der køber  

 abonnementskort, og at Arbejdsdirektoratet kan indhente oplysningerne i  

 elektronisk form.
 § 5.  

  

 Loven træder i kraft dagen efter bekendtgørelsen i Lovtidende og har virkning  

 fra den 1. december 1996.
 Stk. 2.  

  

 Loven tages  

 op til revision senest ved udgangen af 1999.
 Lov nr. 50  

  af  

 27. januar 1998 indeholder i § 2 følgende bestemmelse:
§ 2 Loven træder i kraft den 1. februar 1998.
 Lov nr. 446  

  af  

 7. juni 2001 indeholder i § 4 følgende bestemmelse:
§ 4 Loven træder i kraft den 1. juli 2001.
 Lov nr. 1419  

  af  

 22. december 2004 indeholder i § 3 følgende bestemmelse:
§ 3 Stk. 1.  

  

 Loven træder i kraft den 1. januar 2005.
